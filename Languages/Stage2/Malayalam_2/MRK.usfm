\id MRK
\c 1
\v 1 ദൈവപുത്രനായ യേശുക്രിസ്തുവിനെക്കുറിച്ചുള്ള സുവിശേഷത്തിന്റെ ആരംഭം: 2 യെശയ്യാ പ്രവാചകന്‍ തന്റെ പുസ്തകത്തില്‍"ഇതാ ഞാൻ എന്റെ ദൂതനെ നിനക്കു മുമ്പേ അയയ്ക്കുന്നു;അവൻ നിനക്കായി വഴി ഒരുക്കും."എന്നും a3 “ 'കർത്താവിന്റെ വഴിയൊരുക്കുവിൻ;അവിടുത്തേക്കുവേണ്ടി പാത നേരെയാക്കുവിൻ'bഇങ്ങനെ മരുഭൂമിയിൽ വിളിച്ചു പറയുന്ന ഒരുവന്റെ ശബ്ദമാണിത് !" എന്നും എഴുതിയിരുന്നതുപോലെ, 4 ഈ ശബ്ദമായി യോഹന്നാൻ വന്നു! അയാള്‍ ജനത്തോട് അവര്‍ അവരുടെ പാപങ്ങളെക്കുറിച്ച് പശ്ചാത്തപിച്ച് അവയുടെ മോചനത്തിനായി ദൈവത്തിങ്കലേക്ക് തിരിയേണം എന്നും; ഇതിന്റെ തെളിവിനായി സ്നാനം ഏല്ക്കേണംc എന്നും മരുഭൂമിയിൽ വച്ച് പ്രസംഗിച്ചു.5 യെഹൂദ്യ ഗ്രാമങ്ങളിൽ എല്ലയിടത്തുനിന്നുമുള്ളവരും യെരൂശലേം നഗരത്തിലുള്ള എല്ലാ ജനങ്ങളും യോഹന്നാന്റെ അടുക്കൽ ചെന്നു. അവർ തങ്ങളുടെ പാപങ്ങൾ ദൈവത്തോട് ഏറ്റു പറഞ്ഞു; യോഹന്നാനാല്‍ സ്നാനം ഏല്‍ക്കുകയും ചെയ്തു. 6 യോഹന്നാൻ ഒട്ടകരോമം കൊണ്ടുള്ള ഉടുപ്പും അരയിൽ തോൽവാറും ധരിച്ചിരുന്നു.d വെട്ടുക്കിളിയും കാട്ടുതേനും ആയിരുന്നു അദ്ദേഹത്തിന്റെ ആഹാരം. അദ്ദേഹത്തിന്റെ പ്രസംഗം ഇതായിരുന്നു: 7 “എന്നെക്കാൾ ശക്തനായ ഒരാൾ എന്റെ പിന്നാലെ വരുന്നു, അദ്ദേഹത്തിന്റെ ചെരുപ്പിന്റെ വാറു കുനിഞ്ഞഴിക്കുന്ന ഒരു അടിമയാകുവാൻ പോലും എനിക്കു യോഗ്യതയില്ല. 8 ഞാൻ നിങ്ങളെ വെള്ളത്തില്‍ സ്നാനം കഴിപ്പിക്കുന്നു; എന്നാൽ അദ്ദേഹം നിങ്ങളെ പരിശുദ്ധാത്മാവില്‍ സ്നാനം കഴിപ്പിക്കും.”യേശുവിന്റെ സ്നാനവും അദ്ദേഹത്തിനുണ്ടായ പ്രലോഭനവും9 ഏറെ താമസിയാതെ ഒരു ദിവസം‍ യേശു ഗലീലാ പ്രദേശത്തിലെ നസറെത്ത് പട്ടണത്തിൽനിന്നു യോഹന്നാന്‍ സ്നാനം കഴിപ്പിച്ചു കൊണ്ടിരുന്ന സ്ഥലത്ത് വന്നു ചേര്‍ന്നു. യോഹന്നാന്‍ അദ്ദേഹത്തെ യോർദ്ദാൻ നദിയിൽ സ്നാനപ്പെടുത്തി. 10 യേശു വെള്ളത്തിൽ നിന്നു കയറുമ്പോള്‍ ആകാശം പിളരുന്നതും ആത്മാവു പ്രാവു പോലെ അദ്ദേഹത്തിന്റെമേൽ ഇറങ്ങിവരുന്നതും കണ്ടു. 11 “നീയാണ് എന്റെ പുത്രൻ; എന്റെ പ്രിയന്‍; നിന്നിൽ ഞാൻ പ്രസാദിച്ചിരിക്കുന്നു” എന്നു സ്വർഗ്ഗത്തിൽ നിന്ന് ഒരു ശബ്ദവും ഉണ്ടായി.12 ഉടൻതന്നേ ആത്മാവ് അദ്ദേഹത്തെ മരുഭൂമിയിലേക്കു നയിച്ചു. 13 നാല്പതു ദിവസം അദ്ദേഹം മരുഭൂമിയിൽ സാത്താനാൽ പരീക്ഷിക്കപ്പെട്ടു. ഈ സമയം അദ്ദേഹം വന്യമൃഗങ്ങളോടുകൂടെ ആയിരുന്നു; ദൂതന്മാർ അദ്ദേഹത്തെ ശുശ്രൂഷിച്ചും പോന്നു.ആദ്യശിഷ്യന്മാരെ വിളിക്കുന്നു14 യോഹന്നാൻ കാരാഗൃഹത്തിലായതിനു ശേഷം യേശു ദൈവത്തിന്റെ സുവിശേഷം പ്രസംഗിച്ചുകൊണ്ടു ഗലീലയിൽ വന്നു.15 “സമയം സമീപിച്ചിരിക്കുന്നുe; ദൈവരാജ്യം സമാഗതമായിരിക്കുന്നു; നിങ്ങളുടെ പാപങ്ങളില്‍ നിന്നു മാനസാന്തരപ്പെട്ടു സുവിശേഷത്തിൽ വിശ്വസിപ്പിൻ” എന്നിങ്ങനെയായിരുന്നു അദ്ദേഹത്തിന്റെ പ്രസംഗം.16 യേശു ഗലീലക്കടൽത്തീരത്തുകൂടി നടന്നു പോകുമ്പോൾ മീൻ പിടുത്തക്കാരായ ശിമോനുംf സഹോദരനായ അന്ത്രെയാസും കടലിൽ വല വീശുന്നതു കണ്ടു. 17 യേശു അവരോട് പറഞ്ഞത്, “എന്നെ അനുഗമിക്കുവിൻ; ഞാൻ നിങ്ങളെ മനുഷ്യരെ പിടിക്കുന്നവരാക്കും."g 18 അവർ ഉടനേ വല ഉപേക്ഷിച്ച് അദ്ദേഹത്തെ അനുഗമിച്ചു.19 അവര്‍ അല്പം മുന്നോട്ടു ചെന്നപ്പോൾ, സെബെദിയുടെ മകനായ യാക്കോബും സഹോദരന്‍ യോഹന്നാനും വഞ്ചിയിലിരുന്നു വല നന്നാക്കുന്നതു കണ്ടു. 20 ഉടനെ യേശു അവരെയും വിളിച്ചു. അവർ പിതാവായ സെബെദിയെ ജോലിക്കാരോടുകൂടെ വഞ്ചിയിൽ വിട്ടിട്ട് അദ്ദേഹത്തെ അനുഗമിച്ചു.
