\id ACT
\c 1
\v 1 हे थियुफिलुस,मैं तां पेहलीया कताबा च तिन्हां सारियां गल्लां दे बारे च लिखिया ऐह जेहड़ा यीशु शुरू ते लेई करदा कन्ने सखांदा रेया ,
\v 2 तिस दिने तिकर जाहलू सैह प्रेरिता जो जिन्हां जो तिन्नी चुणया था पवित्र आत्मा दे द्वारा आज्ञा देई नै ऊ  पर उठाया नी गेया |
\v 3 तिन्नी दुःख जलणे ते बाद बड़ेयां पक्केयां सबूतां कने अपणे जो तिन्हां जिन्दा दसया ,कन्ने चाळीयां  दिनां तिकर सैह तिन्हां जो दूसदा रेया ,कन्ने परमात्में दे राजे दी गल्लां करदा रेया |
\v 4 तिन्हां कने मिली नै तिन्हां आज्ञा दिती ,“यरूशलेम जो ना छडा,पर पिते दी तिसा प्रतिज्ञा दे पूरे होणे दी गल्ल रटदे रेया ,जिसदी चर्चा तुहां मिजों ते सुणी चुकयो |
\v 5 क्योजे यूहन्ना ने तां पाणीए च बपतिस्मा दित्या है पर थोड़ेयां दिनां बाद तुहाँ पवित्र आत्मा कने बपतिस्मा पांगे  |”
\v 6 तां तिन्हां किटठे होई नै तिस ते पूछ्या,“हे प्रभु,कया तू तिस टैमें इस्त्रायल जो राजे फेरी दिगां ?”
\v 7 तिन्नी तिन्हां कने गलया,“तिन्हां टैमा कने कालां जो जाणना,जिन्हां जो पिते अपणे अधिकार च रखया एै,तुसा दा काम नी |
\v 8 पर पवित्र आत्मा तुहां पर औंगी ताहलू तुहां सामर्थ्य पागें ;यरूशलेम कने सारे यहूदिया कने  सामरिया च ,कने पृथ्वी दे छोर तिकर मेरे गवाह हुंगें |”
\v 9 ऐह गलाई नै तिन्हां दे दिखदे -दिखदे उपरा जो चुकी निता ,कने बदलां तिसीओ तिन्हां दी आँखी ते छपाई लेया |
\v 10 तिन्हां दे जांदे टैमें जाहलू सैह अम्बरे च दिखा दे थे ,तां दिखा दो माँहणु चिटयां कपड़ेयां लाई नै  तिसदे कन्ने आई खडूते ,
\v 11 कने तिन्हां कन्ने गलया,“हे गलीली आदमियो,तुहाँ कयो खडूई नै अम्बरे जो दिखा दे हेन ?एही यीशु ,जेहड़ा तुहादे नेड़े ते स्वर्गे च ऊपर उठाई लेया गेया ऐह,जिसा रीतिया कन्ने तुहां तिसीओ स्वर्गे च जांदे दिखया एै तिसा ही रीतिया कन्ने सैह फिरि औंगा | ''
\v 12 ताहलू सैह जैतून नाए दे पहाड़े च जेहड़ा यरूशलेम दे नेड़े इक्क सब्ता दे दिने दी दूरी पर ऐह  ,यरूशलेम जो आए |
\v 13 जाहलू सैह ओथू पुजें तां तिसा अटारिया पर गे ,जिथू पतरस कने यूहन्ना कने याकूब कने  अन्द्रियास कने फिलिप्पुस कने थोमा कने बरतुल्मै कने मत्ती कने हलफई दा पुत्र याकूब कने शमौन जेलोतेस कने याकूब दा पुत्र यहूदा रंहदे थे |
\v 14 ऐह सारे केई जनानियां कने यीशु दी माता मरियम कने तिसदे भाऊआं दे कने इक्क चित होई नै  प्रार्थना च लगे रेह|
\v 15 तिन्हां दिनां च पतरस भाऊआं दे बीच जेहड़ा इक्क सौ बीह माँहणु दे करीब थे ,खडूई नै गलाणा  लगा,
\v 16 “हो भाऊओ,जरूरी था कि पवित्रशास्त्र दा सैह लेख पूरा होएं जेहड़ा पवित्र आत्मा कने दाऊद दे मुँहे  ते यहूदा दे वारे च,जेहड़ा यीशुए दे पकड़वाणें आळे दा अगुवा था ,जेहड़ा पेहले ते गलया था |
\v 17 क्योजे सैह तां अहाँ च गिणया गेया,कन्ने इसा सेवकाई च सहभागी होया  |
\v 18 (तिन्नी अधर्मे दियां कमाईया ते इक्क खेत मुल्ले लेया ,कने सिरे दे पार पेया कने तिसदा पेट फटी गेया कने तिसदी सारीयां आंन्द्रा निकळी गियाँ |
\v 19 तिसा गल्लां जो यरूशलेम दे सारे रेहणे आळे जाणी गे ,एथू तिकर कि तिस खेते दा ना तिन्हां दी भाषा च 'हकलदमाँ ' कने ' खूने दा खेत 'पेई गेया |)
\v 20 भजन संहिता च लिखया एै, 'तिसदा घर उजड़ी जाएं,कने तिस च कोई ना बसे,'कने'तिसदा स्थान कोई दूआ लेई लें |'
\v 21 तिस ताई जितणेयां दिनां तिकर प्रभु यीशु अहाँ दे कन्ने ओन्दा जान्दा रेया कने यूहन्ने दे बपतिस्मा जो लेई नै तिसजो अहाँ कन्ने ते चुके जाणे तिकर-जेहड़ा लोक लगातार अहाँ दे कन्ने रेह,
\v 22 ठीक एै कि तिन्हां च इक्क माँहणु अहाँ दे कन्ने तिसदे जी उठणे दा गवाह होई जाएं |
\v 23 ताहलू तिन्हां दुनी जो खडेरी दीता ,इक्क यूसुफ़ जो जेहड़ा बर-सबा कहलादां एै ,जिसदा दूआ ना   यूसतुस एै, दूआ मत्तियाह जो,
\v 24 कन्ने ऐह प्रार्थना किती,“हो प्रभु,तू जेहड़ा सारेयाँ देया मनां जाणदा एै ,ऐह प्रकट करें कि तिन्हां दूनी च कुसीयो चुणया एै  ,
\v 25 कि सैह इसा सेवकाई कने प्रेरिताई दा स्थान लें ,जिस जो यहूदा जो छड़ी नै अपणे स्थाने जो चली गेया |”
\c 2
\v 1 जाहलू पिन्तेकुस्त दा दिन अया,तां सारे इक्की जगह किट्ठे थे |
\v 2 इक्क दम अम्बरे ते बडे तूफ़ाने दी सनसनाहट दी अवाज होई,कन्ने तिसते सारा घर जिथू सैह बैठ्यो  थे,गूजी गेया |
\v 3 कने तिन्हां जो अगी दे वराबर जीभें फटदी होई दूसी कने तिन्हां च हर इक्की पर आई ठेहरी |
\v 4 सैह सारे ही पवित्र आत्मा कन्ने भरूई गे ,कने जियां आत्मा तिन्हां जो गलाणे दी सामर्थ्य दीती ,सैह होर भाषा गलाणा लगे |
\v 5 अम्बरे दे थलें दी हर इक्क जाति च भक्त यहूदी यरूशलेम च रेह दे थे |
\v 6 जाहलू एैह गल्ल होई तां भीड़ लगी गेई कन्ने लोक घबराई गे ,क्योजे हर इककी जो ऐही सणाई दिन्दा था कि सैह मेरी ही भाषा च गलांदे हेन |
\v 7 सैह सारे चकित कने हैरान होई नै गलाणा लगे, “दिखा ऐह जेहड़ा गला दे हैन क्या सारे गलीली नी ?
\v 8 तां फिरी कयो अहाँ च हर इक्क अपणे-अपणे जन्म भूमि दी भाषा सणांदा एै ?
\v 9 अहाँ जेहड़ा पारथी कने मेदी कने एलामी कने मेसोपोटामिया कने यहूदिया कने क्प्पदूकिया कने  पुन्तुस कने आसिया ,
\v 10 कने फ्रूगिया कने पन्फूलिया कने मिस्त्र कने लीबिया देश जेहड़ा कुरेने दे अख्खे-बख्के हेन तिन्हां सारें देशां दे रहणे आळेयां कने रोमी प्रवासी ,
\v 11 मतलव यहूदी कने यहूदी मत धारण करणे आळे,क्रेती कने अरबी भी हेन ,अपर अपणी-अपणी भाषा च तिन्हां ते परमात्में दे बड़े बड़े कमां दी चर्चा सुणदें हेन |”
\v 12 कने सैह सारे हैरान होए कने घबराई नै इक्की दूए कने गलाणा लगे ,“ऐह कया होआ दा एै ?”
\v 13 अपर दुयाँ ठट्ठा करीके गल्या,“सैह तां नोएं शराबे दे नशे च मस्त एै |”
\v 14 ताहलू पतरस तिन्हां ग्यारहाँ सोगी खडूतेया होया कने ऊंच्यां शब्दा च गलाणा लगा,“हो यहूदियां  कन्ने हो यरूशलेम दे सारे रेहणे आळेयो,ऐह जाणी लेया ,कन्ने कान लगाई नै मेरियाँ गल्लां जो सुणा |
\v 15 जिया तुहां समझा दे हेन ,ऐह लोक नशे च नी हेन ,क्योजे हुण तां पेरे ही दिन चढ्या एै  |
\v 16 अपर ऐह सैह गल्ल एै,जेहड़ा योएल भविष्यद्वक्ता दे द्वारा गलाई गेई थी :
\v 17 'परमात्मा गलांदा एै,कि लास्ट दे दिनां च इयां होंणा कि मैं अपणी आत्मा सारेयां लोकां च डाळगा ,कने तुहां दे पुत्र कने तुहां दियाँ दिईयाँ भविष्यद्वाणी करगीयां ,कने तुहां दे जवान दर्शन दिखगी , कने तुहां दे पुरनिए सुपने दसगे |
\v 18 पर मैं अपणे दासे कने अपणी दासियां पर भी तिन्हां दिना च अपणी आत्मा च उंडेललूगां ,कने   सैह भविष्यद्वाणी करगे |
\v 19 कने मैं ऊपर अम्बरे च अनोखें काम कने थल्लें धरतीया पर चिन्ह,मतलव खून कने आग कने   धूंए दा बदळ दशगा |
\v 20 प्रभु दे महान कने तेजस्वी दिनां दे ओणे ते पेहले सूरज नेहरा कने चन्द्रमा खूने साईएं होई जाणा |
\v 21 कने जेहड़ा कोई प्रभु दा ना लेंगा,सैह उद्धार पांगा |
\v 22 “हो इस्त्राएलियो,तिन्हां गल्लां सुणा:यीशु नासरी इक्क माँहणु था जिसदा परमात्में दी तरफा ते होंणे दा सबूत तिन्हां सामर्थ्य दे कमां कने हैरानी दे कमां कने चिन्हा ते प्रगट हेन ,जेहड़ा परमात्में तुहां दे बिच तिसदे द्वारा करी नै दसेयो जिन्हां जो तुहां अपू ही जाणदें हेन |
\v 23 तिस यीशुए जो ,जेहड़ा परमात्में दी ठहराई होई योजना कने पूर्व ज्ञान दे अनुसार पकड़वया गेया ,तुहां अधर्मियां दे हथां च क्रूसे पर चढ़ाई नै मारी दिता |
\v 24 पर तिसीओ परमात्में मरणे देयां बंधना ते छड़ाई नै फुकेया ;क्योजे सैह अन्होंणा था कि सैह तिसदे वशे च रेहंदा |
\v 25 क्योजे दाऊद तिसदे वारे च गलान्दा एै , 'मैं प्रभु जो सदा अपणे सामणे दिखदा रेया क्योजे सैह मेरे पुट्ठे वखे एै ,तांकि में पेई ना जाएं |
\v 26 इस ताई मेरा मन खुश होया,  कने मेरी जीभ भी मगन होई पर मेरा देह भी आशा च बणी रेया  |
\v 27 क्योजे तू मेरेयां प्राणा जो अधोलोक च नी छडगा;कने ना अपणे पवित्र जनां जो सड़ना दींगा |
\v 28 ते तां मिजों जीणे दा रस्ता दसेया एै ;तू मिजों अपणे दर्शन दे कने खुशिया कने भरी दिंगा |'
\v 29 “हो भाऊओ,मैं कुलपति दाऊद दे बारे च तुहां ने हौसले कने गलाई सकदा एै सैह गेया कने गाड़ा भी गेया कने तिसदी कब्र अज तिकर अहाँ दे येथू विद्यमान एै |
\v 30 सैह भविष्यद्वक्ता था ,सैह जाणदा था कि परमात्में मिजों ते शर्त खादियो एै कि में तेरे वंशे च   इक्क माँहणुए जो तेरे सिहांसने पर बैठागां ;
\v 31 तिन्हां होंणे आळी गल्ला जो पेहले ते ही दिखी नै मसीह दे जी उठणे दे बारे च भविष्य वाणी किती कि ना तां तिसदा प्राण अधोलोक च छड़या गेया कने ना तिसदा देह सड़ी सकेया |
\v 32 इसी यीशुए जो परमात्में जलाया ,जिसदे अहाँ सारे गवाह हेन |
\v 33 इस तरीके परमात्में दे सजे हथे कन्ने सारेयां ते ऊचाँ स्थान पाई नै,कने पिते ते सैह पवित्र आत्मा प्राप्त करी नै ,जिसदी प्रतिज्ञा किती थी तिसने ऐह उंडेळी दितेया एै जेहड़ा तुहां दिखदें कने सुणदे हेन|
\v 34 क्योजे दाऊद तां स्वर्गे पर नी चढ्या ;पर ग्लान्दा एै , 'प्रभुए मेरे प्रभु कन्ने गलया ,मेरे सजे वखे  बैठ ,
\v 35 जाहलू तिकर कि मैं तेरे बैरियां जो तेरेयाँ पैंरा तले दी चौकी ना करी दे |”
\v 36 इस ताई हुण इस्त्राएल दा सारा घराना निश्चित रूपे ते जाणी लें कि परमात्में तिस यीशुए जो जिसजो तुहां क्रूसे पर चढ़या , प्रभु भी मनेया या कने मसीह भी | “
\v 37 ताहलू सुणने आळेयां दे दिल छछरोई गे ,कने सैह पतरस कने बाकी प्रेरिता ते  पूछणा लगें , “हो  भाऊओ एथू कया करन ?”
\v 38 पतरसे तिन्हां कने गलया,“मने फेरा,कने तुहां चा हर इक्क अपणे-अपणे पांपा दी माफ़ी दे ताई यीशु मसीह दे नाए ते बपतिस्मा लें ;तां तुहां पवित्र आत्मा दा दान पागें |
\v 39 क्योजे ऐह प्रतिज्ञा तुहां ,कने तुहां दी लादा ,कने तिन्हां सारेयां दूरे-दूरे देयां लोकां ताई भी एै  जिन्हां जो प्रभु अहदां परमात्मा अपणे नेड़े सदगा |”
\v 40 तिन्नी बडीयां भारी गल्लां गवाही देई नै समझया कि अपणे जो इसा टेढ़ीया जातिया ते बचा |
\v 41 तिस ताई जिन्हां तिसदा वचन ग्रहण किता तिन्हां बपतिस्मा लेया ;कने तिस दिने तीन हजार माँहणुआ दे लगभग तिन्हां च मिली गे  |
\v 42 कने प्रेरिता शिक्षा पाणे ,कने संगती रखणे ,कने रोटी तोड़ने ,कने प्रार्थना करने च मगन रेह  |
\v 43 कने सारेयां लोकां च डर छाई गेया ,कने बड़े अनोखें काम कने चिन्ह प्रेरिता दे द्वारा प्रकट हुदें थें |
\v 44 ने सारे वश्वास करणे आळे किट्ठे रेहदें थे ,कने तिसदी सारी चिजा साझे च थीं |
\v 45 सैह अपणी-अपणी जगाह जगीरा कने समाने बेची बेची नै जियां तिन्हां दी जरूरत हुन्दी थी बनडी दिन्दें थे|
\v 46 सैह रोज इक्क मन होई नै मन्दिरे च किटठे हुंदें थे ,कने घरे-घरे च रोटी तोड़दे होए खुशीया कने    मने दी सधाईया ते खाणा खांदे थे ,
\c 3
\v 1 पतरस कने यूहन्ना तरिईए पेहरे प्रार्थना दे टैमें मन्दिरे च जा दे थे |
\v 2 कने लोक इक्क जन्में दे लगड़े जो लयोआ दे थे,तिस जो सैह रोंज मन्दिरे दें तिस द्वारे पर जेहड़ा 'सुन्दर' कहलादां एै ,बैठाई दिंदे थे,कि सैह मन्दिरे च जाणेआळेयाँ ते भीख मंगे |
\v 3 जाहलू तिन्नी पतरस कने यूहन्ना जो मन्दिरे च जांदे दिखया ,तां तिन्हां ते भी भीखं मंगी |
\v 4 पतरसे यूहन्ना दे कने तिसदी तरफा ध्याने कने दिखी नै गलया,“अहाँ दे बख्खे दिख !”
\v 5 तिस ताई सैह तिन्हां ते कुछ पाणेदी चाह रखदे होए तिन्हां दी तरफ दिखणा लगा |
\v 6 ताहलू पतरसे गलया ,“चाँदी कने सोना तां मेरे ला एै नी ,पर जेहड़ा मिंजो ला एै सैह तिंजो दिन्दा एै ;यीशु मसीह नासरी नाए ते चली गे  |”
\v 7 कने तिन्नी तिसदा सज्जा हाथ पकड़ी नै तिसीओ चुकेया ;कने इकदम तिसदें पैरा कने घुटनेया च ताकत आई गेई |
\v 8 सैह कूदी नै खडूई गेया कने चलणा फिरणा लगा ;कने चलदा, कने कूद्दा,कने परमात्में दी स्तुति करदा होया तिन्हां कने मन्दिरे च गेया |
\v 9 सारेयां लोकां तिसीओ चलदे फिरदे कने परमात्में दी स्तुति करदे दिखी नै ,
\v 10 तिस जो पहचाणी लेया कि ऐह सैह ही एै जेहड़ा मन्दिरे दे 'सुन्दर 'गेटे पर बैठी नै भींखा मंगदा था ;कने तिसा घटना कने जेहड़ा तिसदे कन्ने होई सैह बड़े हैरान चकित होए |
\v 11 जाहलू पतरस कने यूहन्ना जो पकड़ेया होया था ,तां सारे लोक बड़े हैरान हुंदे होए तिस ओसारे च जेहड़ा सुलैमान दा गल्या जांदा एै ,तिसते नेड़े दोडी आए |
\v 12 ऐह दिखी नै पतरसे लोकां कन्ने गलया , “हो इस्त्राएलियो ,तुहां इस माँहणुए पर कयो हैरान होंदे हेन ,कने अहाँ दी तरफ कयो इयाँ दिखां दे हेन कि जियां अहाँ ही अपणीया भक्तिया कने तिसीओ चलणे फिरने दे योग्य बणाई दिता |
\v 13 अब्राहम कने इसहाक कने याकूब दे परमात्में,अहाँ दे बापदादूआ दे परमात्में कने अपणे सेवक यीशु  दी महिमा कीति ,जिसजो तुहां पकड़वाई दिता ,कने जाहलू पिलातुस कने तिसीओ छड़ी देणे दा वचार किता,ताहलू तुहां तिसदे सामणे तिसदा इन्कार किता |
\v 14 तुहां तिस पवित्र कने धर्मी दा इनकार किता ,कने प्रार्थना किती कि इक्क हत्यारे जो तुहां ताई छड़ी दिता जाएं  ;
\v 15 कने तुहां जीवने दे कर्ता जो मारी दिता ,तिसओ परमात्में मरेयां होयां ते जिन्दा किता ;कने इसा गल्लां दे अहाँ गवाह हेन |
\v 16 कने तिसदे ही नाए पर ,तिस वश्वासे दे ताई जेहड़ा तिसदे नाए पर एै ,इस माँहणुए जो जिसीओ तुहां दिखदे हेन कने जाणदे भी हेन सामर्थ्य दीतीओ ऐह | तिस वश्वासे कने जेहड़ा तिसदे ताई तां ,इस्जो तुहां सारेयां दे सामणे बिलकुल भला चंगा करीता एै  |
\v 17 “हुण हो भाऊओ मैं जाणदा एै कि ऐह काम तुहां अज्ञानता च कितेया ,कने जियां ही तुहाँ देयां सरदारों भी किता |
\v 18 अपर जिन्हां गल्लां जो परमात्में सारेयां भविष्यद्वक्ता दे मुहें ते पेहले ही दसी दित्या था,कि तिसदा मसीह दुःख उठांगा ,तिन्हां जो तिन्नी इसा रीतिया कने पूरा किता |
\v 19 तिसताई ,मन फेरा कने अटी नै ओआ कि तुहां दे पांप मटयो जान ,जिसने प्रभु दे सामणे  विश्रानतिदे दिन आएँ ,
\v 20 कने सैह यीशु मसीह जो भेजें जेहड़ा तुहां ताई पेहले ते ही मसीह ठहराया गेया एै  |
\v 21 जरूरी एै कि सैह स्वर्गे च तिस टेमें तिकर रेह जाहलू तिकर कि सैह सारियां गल्लां दा सुधार ना करी लें जिसदी चर्चा प्राचीन काले ते परमात्में ने अपणे पवित्र भविष्यद्वक्ताओं दे मुहँए ते कीती एै |
\v 22 जियां कि मूसा कने गलया,“प्रभु परमात्मा तुहां दे भाऊआ च तुहां ताई मिजों सांई इक्क  भविष्यद्वक्ता उठागा,जेहड़ा कुछ सैह तुहां कने गलाएँ,तिसदी सणाणा |
\v 23 अपर हरेक माँहणु जेहड़ा तिस भविष्यद्वक्ता दी ना सुणे, लोकां च खत्म किता जांगा |
\v 24 कने शमूएल ते लेई नै तिसते बादे आळेयां तिकर जीतणे भविष्यद्वक्ता गलाए तिन्हां सारेयां तिन्हां दिनां दा संदेश दित्या एै |
\v 25 तुहां भविष्यद्वक्ता दी सन्तान कने तिसा वाचा दे भागी हो ,जेहड़ा परमात्में तुहां दें बाब-दादूए ते  बणी, जाहलू तिन्नी इब्राहम कने गल्या,“तेरे वंशे दे द्वारा जमिना दे सारे घराने आशीष पागें
\c 4
\v 1 जाहलू सैह लोकां कने ऐह गला दे थे ,तां याजक कने मन्दिरे दें सरदार कने सदूकी तिन्हां पर चढी आए |
\v 2 क्योजे सैह बड़े गुस्सें होए कि सैह लोकां जो सखादें थे कने यीशुए दा उदाहरण देई देई नै मेरेयां  होंयां दें जी उठणे दा प्रचार करदें थे |
\v 3 तिन्हां तिन्हां जो पकड़ी नै दूए दिने तीकर जेला च रखेया क्योजे संज होई गेईयो थी |
\v 4 अपर वचने दें सुणनेआळेयां च बड़ेयां विश्वास किता ,कने तिन्हां दी गिनती पांज्ज हजार माँहणुआ दे लगभग होई गेई |
\v 5 दूए दिने ईयां होया कि तिसदें सरदार कने पुरनिये कने शास्त्री
\v 6 कने महायाजक हन्ना कने कैफा कने यूहन्ना कने सिकन्दर जीतणे महायाजक दे घराने दे थे ,सारे यरूशलेम में किटठे होए |
\v 7 सैह तिन्हां जो गब्बे खडेरी नै पूछणा लगे कि तुहां ऐह काम कुसा शक्तियाँ दे कन्ने कुस नाए ते  कितया एै |
\v 8 ताहलू पतरसे पवित्र आत्मा कने परिपूर्ण होई नै तिन्हां कने गलया ,
\v 9 “हो लोकां देया सरदारा कन्ने पुरनियो ,इस कमज़ोर माँहणुए दे कने जेहड़ा ठीक कितया एै ,जे अज अहाँ ते तिसदे बारे च पूछ्याँ जान्दा एै,कि सैह कियां ठीक होया |
\v 10 तां तुहां सबना कने सारेयां इस्त्राएली लोंक जाणीलें कि यीशु मसीह नासरी दे नाए ते जिसीओ तुहां क्रूसे पर चढ़ाया ,कने परमात्में मरे होयां ते जिन्दा किता ,ऐह माँहणु तुहांदे सामणे भला- चंगा खडूतया एै  |
\v 11 ऐह सैही पत्थर एै जिसीओ तुहां राजमिस्त्रियां गटीयां जांणेयां सैह ही कोणे दें सिरे दा पत्थर होई गेया |
\v 12 कुसी दूए दे द्वारा उद्धार नीं ;क्योजे स्वर्गे दें थल्ले माँहणुआ च कने कोई दूआ ना नी दिता गेया ,जिस्दें ताई असां उद्धार पाई सकण |”
\v 13 जाहलू तिन्हां पतरसे कने यूहन्ना दा होंसला दिखया ,कने ऐह जाणयां कि ऐह अनपढ़ कने  साधारण माँहणु हेन ,तां हैरानी किती ;फिरी तिन्हां जो पहचाणया,कि ये तां यीशु दें कने रेयो हेन |
\v 14 तिस माँहणुए जो जेहड़ा ठीक होया था,तिन्हां दें कने खडूतयो दिखी नै ,सैह विरोधे च कुछ नीं बोली सके |
\v 15 पर तिन्हां जो सभा तें बार जाणें दी आज्ञा देंई नै ,सैह अपू चा सोचणा लगें ,
\v 16 “अहाँ इन्हां माँहणु कने क्या करन ?क्योजे यरूशलेम दे सारे रहणेआळेयां पर प्रकट होया,कि तिन्हां दे द्वारा इक्क महसूर चिन्ह दसेया गेया एै अहाँ तिसते नाह नी करी सकदे |
\v 17 अपर इसताई कि ऐह गल्ल लोकां च बड़ी फैली ना जाएं,अहाँ तिन्हां जो धमकाएं ,कि सैह तिस नाए ते फिरी कुसी भी माँहणुए कने गल्ल ना करण |”
\v 18 ताहलू तिन्हां सदेया कने चताबनी देई नै ऐह गलया,“यीशु दे नाए ते कुछ भी ना गलाणा कने ना सखाणा |”
\v 19 अपर पतरस कने यूहन्ने तिन्हां जो उत्तर दित्ता , “तुहां ही न्याय करां ;क्या ऐह परमात्में दे नेड़े भला एै कि अहाँ परमात्में दिया गल्लां ते बढ़ी नै तुहां दिया गल्लां मनन 1
\v 20 क्योजे ऐह तां अहाँ ते होई नी सकदा कि जेहड़ा अहाँ दिखया कने सुणयां एै,सैह ना गलाएं |”
\v 21 ताहलू तिन्हां तिस जो धमकाई नै छड़ी दिता,क्योजे लोकां दे ताई तिन्हां जो सजा देणे दी कोई भी गल्ल नी मिली,इसताई जेहड़ी गाल्ल होई थी तिसदे कारण सारे लोक परमात्में दी तारीफ करदे थे |
\v 22 सैह माँहणु ,जिस पर चंगा करणे दा चिन्ह दसेया था,चाळीयां सालां ते भी बड़ीया उमरा दा था |
\v 23 सैह छूटी नै अपणे साथियां ला आए ,कने जेहड़ा कुछ प्रधान याजका कने पुरनियां तिन्हां कने   गलया था ,तिन्हां जो सुणाई दिता |
\v 24 ऐह सुणी नै तिन्हां इक्क चित्त होई नै ऊचेयां अक्षरां च गलया,“हो मालिक,तू शेही एै जिन्नी स्वर्ग कने पृथ्वी कने समुन्द्रे कने जेहड़ा कुछ तिस च एै बणया |
\v 25 तू तां पवित्र आत्मा दे द्वारा अपणे सेवक अहाँ दे पिता दाऊदे दें मुहें ते गलया, होरना जातियां च  हुल्लंड़ कयो मचेया ?कने देशे-देशे देयां माँहणुआ कयो ब्यर्थ गल्लां सोचियाँ ?
\v 26 प्रभु कने तिसदे मसीह दे विरोधे च पृथ्वी दे राजा खडोई गे,कने हाकिम इक्क साथ किटठे होई गे |'
\v 27 क्योजे सचमुच तेरे सेवक यीशु दे विरोधे च,जिन्हां दा ते अभिषेक किता ,हेरोदेस कने पुन्तियुस पिलातुस भी होरनां जातियां कने इस्त्रलियां दे कने तिस शहरे च किटठे होए ,
\v 28 कि जेहड़ा कुछ पेहले ते तेरियां शक्तिया कने मति ते ठेहरीया था शेही करणं |
\v 29 हुण हे प्रभु ,तिन्हां दियां धमकियां जो दिख ;कने अपणेयां दासा जो ये बरदान दे कि तेरा वचन बड़े ही चाऐ कने सणान |
\v 30 चगां करणे ताई तू अपणा हाथ बढ़ा कि चिन्ह कने अद्भुत कम तेरे पवित्र सेवक यीशु दे नाए ते किते जाण |”
\v 31 जाहलू सैह प्रार्थना करी चुके,तां सैह जगह जिथू सैह किटठे थे हिली गेई कने सैह सारे पवित्र आत्मा कने परिपूर्ण होई गे,कने परमात्में दा वचन ध्याने ने सुणदें रेह |
\v 32 वश्वास करणे आळेयां दी मण्डली इक चित कने इक्क मने दी थी ,ऐथू तीकर कि कोई भी अपणीया जायदाता जो अपणी नी ग्लान्दा था,पर सारा कुछ साझे दा था |
\v 33 प्रेरित बड़ीया समर्था च प्रभु यीशु दे जी उठने दी गवाई देनदे रेह कने तिन्हां सारेयां पर बड़ी कृपा थी|
\v 34 तिन्हां च कोई भी दरिद्र नी था ;क्योजे जिन्हां ला जगह या घर थे ,सैह तिन्हां जो बेची-बेचीकरी  ,बिकीयाँ होईयां चीज़ा दा पैसा लादें ,कने तिसीओ प्रेरिता देयां पैरां च रखी दिन्दे थे ;
\v 35 कने जियां जिसीओ जरूरत हुन्दी थी,तिसदें मताबिक हर इक्की जो बंडी दिन्दें थे |
\v 36 युसूफ नाए दा साइप्रस दा इक्क लेवी था जिसदा ना प्रेरिता बरनबास (अर्थात शान्ति दा पुत्र )रखेया था |
\c 5
\v 1 हनन्याह नाए दा इक्क माँहणु कने तिसदी लाड़ी ,सफीरा कुछ जगह बेची |
\v 2 कने तिसदे मोले च कुछ रखी छड़ेया;कने ऐह गल्ल तिसदी लाड़ी भी जाणदी थी,कने तिसदा इक्क हिस्सा लेई नै प्रेरिता दे पैरां च अगे रखी दिता |
\v 3 पतरसे गलया,“हो हनन्याह! शैताने तेरे मने च ऐह गल्ल कयो पाई कि तू पवित्र आत्मा कने झूठ गलाएं ,कने जगह दे दमे च थोड़ा रखी छड़े ?
\v 4 जाहलू तिकर तीजो ला रेई ,क्या तेरी नी थी ? कने जाहलू बिकी गेई तां क्या तेरे कुले च नी थी ?तू  ऐह गल्ल अपणे मने च कयो सोची?ते माँहणुआ ते नी,पर परमात्में कने झूठ गलया एै |”
\v 5 5 ऐह गल्लां सुणदे ही हनन्याह पेई जान्दा कने प्राणा छड़ी दिन्दा ,कने सारेयां सुणनेआळेया च बड़ा डर छाई जान्दा |
\v 6 फिरी जवाना उठी नै तिसदी अर्थी बणादें कने बाहरे जो लेई जाई नै दबी दिन्दें |
\v 7 कम से कम तीना घंटेयां बाद तिसदी लाड़ी ,जेहड़ा कुछ होया था नी जाणी नै अन्दर आई |
\v 8 ताहलू पतरसे तिस कने गलया,“मिजों दास कया तुहां सैह जगह इतनेयां च ही बेचीयो थी ?”तिन्नी  गलया,“हाँ इतनेया च ही |”
\v 9 पतरसे तिसा कने गलया,“ऐह क्या गल्ल एै कि तुहां दुनी ही प्रभु दी आत्मा दी परीक्षा ताई  का कितया ?दिख ,तेरे पतिए दे गड़ने वाले दरवाजे पर ही खडूतेयों हेन ,और तिजों भी बाहरा जो लेई जांगे 1”
\v 10 ताहलू ही सैही तिसदेयां पैरां च गिरी पोंदी ,कने प्राणा छड़ी दिन्दी ;कने जवाना तिस अंदर आई नै  मरेया दिखया ,कने बाहर लेई जाई नै तिसदे पतिए कने दबी दिता |
\v 11 सारिया कलीसिया च कने इन्हां गल्लां दे सारेयां सुणने आळेयां च बड़ा डर छाई गेया |
\v 12 प्रेरितां देयां हथां च बड़े चिन्ह कने अद्भुत कम लोकां दे बिच दसे जांदे थे ,कने सैह इक्क मन होई नै सुलैमान दे ओसारे च किटठे होआ करदें थे |
\v 13 पर दूएयाँ जो कुसीओ भी ऐह हियाव नी हुन्दा था कि तिसा च जाई मिलें ;तां भी लोक तिसदी बढ़ाई ही करदें थे |
\v 14 वश्वास करणे आळे बड़े भारी माँहणु कन्ने जंणासां प्रभु दीई कलीसिया च बड़िया सख्यां च मिल्दें रेह |
\v 15 ऐथूं तिकर कि लोक बीमारा जों सड़कां च ले आई नै ,खाटों कने खटोलों पर लटाई दिन्दें थे कि जाहलू पतरस आए,तां तिसदी छाऊँ ही तिन्हां च कुसी पर पेई जाएं  |
\v 16 यरूशलेम दे अखे- बखे देयां नगरा ते भी बड़े भारी लोक बमारा कने दुष्ट आत्मा दे सताए होयां जो ले आई नै ,किटठे हुदें थे ,कने सारे ठीक करी दित्ते जान्दें थे |
\v 17 ताहलू महायाजक कने तिसदे सारे साथी जेहड़ा सदूकियों दे पंथ दे थे ,डाह कने भरी उठे |
\v 18 कने प्रेरिता जो पकड़ी नै जेला च बंद करी दिता |
\v 19 पर राती जो प्रभु दे इक्क स्वर्ग दूते जेला दे दरवाजें खोली नै तिस जो बाहर ले आई नै गलया,
\v 20 “जाआ ,मन्दिरे च खडूई नै इस जीवन दियां सारियां गल्लां लोकां जो सुणा  |”
\v 21 सैह ऐह सुणी नै ब्यागा होंदें ही मन्दिरे च जाई नै उपदेश देणा लगे | ताहलू महायाजक कने  तिसदेयाँ साथियां आई नै महासभा जो कन्ने इस्त्राएलियां दे सारे पुरनियां जो किटठा किता , कने   जेला च ग्लाई भेज्या कि तिन्हां जो लयोंन  |
\v 22 पर नोकरां ओथूं पुजी नै तिसीओ जेला च नी पेया ,कने वापस आई नै संदेश दिता ,
\v 23 “अहाँ जेला जो बड़ीया चौकने होई नै बंद कितया ,कने पहरेआळेयां जेड़े बाहर गेटाँपर खडूतेयां दिखया ;पर जाहलू खोल्या ,तां अन्दर कोई नी मिल्या |”
\v 24 जाहलू मन्दिरे दें सरदार कन्ने प्रधान याजका ऐह गल्लां सुणीयां ,तां तिसदे बारे च बड़ीया चिंता च पेईगे कि तिसदा क्या होया !
\v 25 इतणे च कुनी आई नै तिन्हां जो दसया,“दिखां,जिन्हां जो तुहां जेला च बन्द करी रखेया था,सैह  माँहणु मन्दिरे च खडूतेयां लोकां जो उपदेश दिन्दा एै  |”
\v 26 ताहलू सरदार,सपाईए कन्ने जाई नै,तिन्हां जो लेई अया,पर जोरे कने नी,क्योजे सैह लोकां ते डरदे थे कि अहाँ पर पथर नी मारण |
\v 27 तिन्हां तिन्हां जो लेई आई नै महासभा दे सामणे खडेरी दिता ; ताहलू महायाजके तिन्हां ते पूछया,
\v 28 “क्या अहाँ तुहां जो चताई नै गलया नी था कि तुसां इस नाए ते उपदेश नी करणा ? तां भी दिखा,तुहां सारे यरूशलमें जो अपणे उपदेशे कने भरी दिता एै कने तिस माँहणुए दा खुन अहाँ दिया कयाड़ीया पर लाणा चाह्दें थे  |”
\v 29 ताहलू पतरस कने होरनां प्रेरिता उत्तर दिता ,“माँहणुआ दी आज्ञा ते बढ़ी नै परमात्में दी आज्ञा दा पालन करणा ही अहाँ दा फर्ज हुंदा |
\v 30 अहाँ दे बाब दादुआ दे परमात्में यीशु जो जिन्दा किता ,जिसीओ तुहां क्रूसे पर लटकाई नै मारी दित्या था |
\v 31 तिसीओ परमात्में प्रभु कने उद्धारकर्ता ठहराई नै ,अपणे दाहिने हथे पर उच्चा करी दिता ,कि सैह इस्त्राएलियां जो मने फिराणेदी शक्ति कने पांपा दी माफ़ी करी दें   |
\v 32 अहाँ तिन्हां गल्लां दे गवाह हेन कने तियां ही पवित्र आत्मा भी ,जिसीओ परमात्में तिन्हां जो दित्या एै जेहड़ा तिसदी आज्ञा मनदे हेन |”
\v 33 ऐह सुणी नै सैह जळी गे कन्ने तिन्हां जो मारी देणा चया  |
\v 34 पर गमलीएल नाए दे इक्क फरीसीने जेहड़ा व्यवस्थापक कने सारेयां लोकां च प्रमुख था ,न्यायलय च खडूई नै प्रेरिता जो थोड़े टैमें ताई बाहर करी देणे दी आज्ञा दिती |
\v 35 ताहलू तिन्हां गलया,“हो इस्त्राएलियो,तुहां जेहड़ा कुछ तिन्हां माँहणुआ कने करणा चाहंदे हो ,सोची समझी नै करणा |
\v 36 क्योजे तिन्हां दिनां दे पेहले थियूदास ऐह ग्लान्दा होया उठया कि मैं भी कुछ एै ; कने कोई चार सौ माँहणु तिसदे कने होयो थे ,पर सैह मारेया गेया कने जितणे लोक तिसीओ मनदें थे ,सारे तितर-बितर होए कन्ने मिटी गे  |
\v 37 तिसते बाद ना लखाई दे दिनां च यहूदा गलीली कने उठया , कने कुछ लोक अपणी तरफ करी ले ;  सैह भी खत्म होई गेया कने जीतणे लोक तिसीओ मनदे थे ,सारे तितर बितर होई गें |
\v 38 तिस ताई हुण मैं तुहां कने ग्लान्दा एै ,तिन्हां माँहणुआं ते दूर ही रेया कने तिन्हां ते कुछ कम नी रखा ; क्योजे अगर ऐह धर्म या कम माँहणुआं दी तरफा ते एै ताहलू तां खत्म होई जाणा ;
\v 39 अपर जे परमात्में दी तरफा ते एै ,तां तुहां कदी भी खत्म नी करी सकदे |  कुथी इयां नी होंए कि तुहां परमात्में ते भी लड़ने आळे ठहरे |”
\v 40 ताहलू तिन्हां तिसदी गल्ल मनी लेई ;कने प्रेरिता जो सदी नै पटवया ;कने ऐह आज्ञा देई नै छड़ी दिता कि यीशु दे नाए दी फिरी कोई गल्ल ना करणा |
\v 41 सैह इसां गल्ला ते खुश होई नै महासभा दे सामणे ते चली गे ,कि अहाँ तिसदे नाए ताई वेईजत होणे दे योग्य तां ठहरे |
\c 6
\v 1 तिन्हां दिनां च जाहलू चेलयाँ दी गिनती बड़ी बदणा लगी ,ताहलू यूनानी भाषा बोलणे आळे इब्रानी भाषा बोलणे आळे पर कुड़कड़ाणा लगे,कि रोज दी सेवकाई च अहाँ दियाँ विधवा दी सुधि नी लेई जांदी |
\v 2 ताहलू तिन्हाँ बारहा चेलयाँ दी मण्डली जो अपणे नेड़े सदी नै गलया,“ऐह ठीक नी कि अहाँ परमात्में दा वचन छड़ी नै खोआणे पयाणे दी सेवा च रेंन |
\v 3 तिस ताई ,हो भाऊओ,अपणे च सात सुनाम मर्दा दा जेहड़ा पवित्र आत्मा कने बुद्धि ते भरपूर हो ,चुणी लेया ,कि अहाँ तिन्हां जो इस कमे पर ठहराई देन |
\v 4 पर अहाँ तां प्रार्थना च कन्ने वचन दी सेवा च लगें रेंगे |”
\v 5 ऐह गाल्ल सारिया मंडलीया जो ठीक लगी ,कने तिन्हां सित्फनुस नाए दे इक्क माँहणुए जो वश्वास कने पवित्र आत्मा कने भरपूर था ,कने फिलिप्पुस ,कने प्रुखुरूस ,कने निकानोर ,कने तीमोन ,कने   पर मिनास,कने अन्ताकियावासी नीकुलाउस जेहड़ा यहूदी मत च आई गेया था,चुणी लेया |
\v 6 तिन्हां प्रेरितां दे सामणे खडेरी दीता कने तिन्हां प्रार्थना करी नै तिन्हां पर हाथ रखेया |
\v 7 परमात्में दा वचन फैलदा गेया कने यरूशलमें च चेलयाँ दी गिनती बड़ी बढ़ती गेई ;कने याजका दा इक्क बडा समाज इस मते जो मनणे आळे होई गे  |
\v 8 सित्फनुस अनुग्रह कने सामर्थ्य ते भरपूर होई नै लोकां च बड़े-बड़े अनोखे काम कने चिन्ह दसदा था|
\v 9 ताहलू तिस आराधनालय च जेह्ड़ा लिबिरतीनों दी खहलांदी थी ,कने कुरेनी कने सिकन्दरिया कने किलिकिया कने एशिया दे लोकां च केई उठी नै सित्फनुस कन्ने वैह्स करणा लगे |
\v 10 अपर तिस ज्ञाने कने तिसा आत्मा दा तिसा कने सैह गल्लां करदा था ,सैह मुकाबला नी करी सके |
\v 11 इस पर तिन्हां केई लोकां जो उभरा जेहड़ा गलाणा लगे, “अहाँ तां इस जो मूसा कने परमात्में दे विरोधे च निंदा दी गल्लां गलांदे सुणया एै |”
\v 12 इस पर तिन्हां केई लोकां जो उभरा जेहड़ा गलाणा लगे, “अहाँ तां इस जो मूसा कने परमात्में दे विरोधे च निंदा दी गल्लां गलांदे सुणया एै |”
\v 13 कने झूठे गवाह खड़ेरी किते ,जिन्हां गलया, “ऐह माँहणु इस पवित्र स्थाने कने व्यवस्था दे विरोधे च गलाणा नी छडणा |
\v 14 क्योजे अहाँ तिसीओ ऐह गलांदे सुणया एै कि एही यीशु नासरी इसा जगह जो ढाई दिगा,कने   तिन्हां रीतियाँ जो बदली दिगां जेहड़ी मूसा अहाँ जो सोपियो एै |”
\c 7
\v 1 ताहलू महायाजक कने गलया,“क्या ऐह गल्लां सच हेन |”
\v 2 सितफनुसे गलया , “हो भाऊओ ,कने पितरो सुणा |असां दा पिता अब्राहम हारान ते बसणे ते पेहले जाहलु मेसोपोटामिया च था;ताहलू तेजोमय परमात्में तिस जो दरसन दिता ,
\v 3 कने तिन्हां गलया, तू अपणे देशे च कने अपणे कुटुम्बे ते निकळी नै तिस देशे च जा ,जिसीओ मैं तिजों दसगा |'
\v 4 ताहलू सैह कसदियों दे देशे च निकळी नै हारान च जाई बस्या | तिसदे पिते दी मौत ते बाद परमात्में तिस जो ओथू ते इस देशे च लाई नै बसया जिस च हुण तुसां बसेयो हेन ,
\v 5 कने तिस जो थोड़ा वक्त अपर पैर रखणे भरे दी भी तिस च जगह नी दीति ,पर प्रतिज्ञा किती कि ऐह देश तेरे कने तेरे बाद तेरे वंश दे हाथ करी दिगां ;यधपि तिस टैमें तिसदा कोई पुत्र भी नी था |
\v 6 कने परमात्में इयाँ गलया, 'तेरी सन्ताना दे लोक पराए देशे च परदेशी हुगें ,कने सैह तिन्हां जो दास बणागें कने चार सौ साला तिकर दुःख दीगें |
\v 7 फिरी परमात्में गलया,'जिसा जातिया दे सैह दास हूंगे,तिन्हां जो मैं दण्ड दीगां ,कने तिसदे बाद सैह निकळी नै इसी जगह मेरी सेवा करगे |'
\v 8 कने तिन्नी तिन्हां कने खतने दी गाल बन्नी ; कने इसा दशा च इसहाक तिन्हां ते उत्पन्न होया  कने अठमें दिने तिसदा खतना किता गेया ;कने इसहाक ते याकूब कने याकूब ते  बाहर कुलपति पैदा होए |
\v 9 “कुलपतियां यूसुफ़े ते डाह करीके तिसीयो मिश्र देश जाणे आळेयाँ दे हथे बेचया | पर परमात्माँ तिन्हां कने था ,
\v 10 कने तिस जो तिसदे सारे क्लेशा ते  छड़ाई नै मिश्र दे राजा फिरोन दिया नजरा च अनुग्रह कने  बुद्धी प्रदान किती ,कने तिन्नी तिस जो मिश्र पर कने अपणें घरे च भी हाकिम नियुक्त किता |
\v 11 ताहलू मिश्र कने कनानं सारे देशे च अकाल पेया ;जिस ते भारी क्लेश होया ,कने अहन्दे बाप दादूआ  जो अन्न नी मिलदा था |
\v 12 पर याकूबे ऐह सुणी नै मिश्र च अनाज एै अहाँ दें बापदादु जो पेहली बरी भेज्या |
\v 13 दुई बरी यूसुफ़े अपू जो अपणे बीयां भाऊआं पर प्रकट किता कने यूसुफ़ दी जाती फिरोंन जो पता लगी गेई |
\v 14 ताहलू यूसुफ़ अपणे पिता याकूब कने अपणे सारे कुटुम्बे जो , जेहड़ा पचहत्तर माँहणु थे,सदी भेज्या |
\v 15 ताहलू याकूब मिश्र च गेया ;कने ओथू सैह कने अहाँ दें बाबदादु मरी गे  |
\v 16 तिन्हां दे शव शकेम च पजाई नै तिसा कब्रा च रखे गे ,जिस जो अब्राहमें चाँदी देई नै शकेम च  हमोर दिया लादा ते मुल्लें लेई लेया था |
\v 17 “पर जाहलू तिसा प्रतिज्ञा ते पूरा होणे दा टेंम नेड़े अया जेहड़ा परमात्में अब्राहम कने कीतियो थी ,तां मिश्र च लोक बदी गे कन्ने मते होई गे |
\v 18 ताहलू मिश्र दूआ राजा होया जेहड़ा यूसुफ जो नी जांणदा था |
\v 19 तिन्नी माहरी जाती ते चलाकी करी नै अहाँ दें बबा दादुआ दें कन्ने ऐथू तीकर बुरा व्यवहार किता ,कि तिन्हां जो अपणेयां बच्चेयां जो फेकीं देणा पेया कि सैह जिन्दे ना रेहन |
\v 20 तिस टैमे मूसा पैदा होया | सैह परमात्में दिया नजरा कने बड़ा ही छैळ था | सैह तीनां महीनेयाँ तिकर अपणे पिते दें घरे च पाळया गेया |
\v 21 जाहलू फेंकी दिता तां फिरोने दीया कुडिया तिसीओ चुकी लेया ,कने अपणा पुत्र करीके पाळया |
\v 22 मूसा जो मिश्रियां दी सारी पढ़ाई कराई गेई ,कने सैह वचन कने कर्म दूनी च सामर्थी था 1|
\v 23 “जाहलू सैह चाळियाँ साला दा होया,तां तिसदे मने च अया कि मैं अपणे इस्त्राएली भाऊआं कने   मिले |
\v 24 तिन्नी इक्क माँहणुए पर वैन्साफी हूँदे दिखी नै तिसीओ बचाया ,कने मिस्त्री जो मारी नै सताए होए दा पलटा लेया |
\v 25 तिन्नी सोचया कि तिसदे भाऊ समझगे कि परमात्माँ तिसदे हथां कने तिसदा उद्धार करगा ,पर तिन्हां नी समझया |
\v 26 दूये दिने जाहलू सैह अपू चा लड़ा दे थे ,तां सैह ओथू आई निकळया ; हो माँहणुओ तुहां तां भाऊ -भाऊ हेन,इक्की-दूए पर कयो वेन्साफी करदे हेन ?”
\v 27 अपर जेहड़ा अपणे पड़ोसी पर वेन्साफी करा दा था ,तिन्नी ऐह ग्लाई नै हटाई दिता, 'तिजों कुनी अहाँ पर हाकिम कने न्यायी ठहराया एै ?
\v 28 क्या जिसा रीतिया कने तू कल मिस्त्रीए जो मारी दितया मिजों भी मारी देणा चाहदे हेन ?'
\v 29 एहा गल्लां सुणी नै मूसा नसेया कने मिद्यानं देशे च परदेशी होई नै रहणा लगा ,कने ओथूसदे दो पुत्र उत्पन्न होए 1
\v 30 “जाहलू पूरे चाळी साल होई गे ,तां इक्क स्वर्ग दूते सीने पहाड़ दे वणे च तिसीओ फ़कुइया होया  झिंडा दिया अगी च दर्शन दिता |
\v 31 मूसा जो ऐह दर्शन दिखी नै हैरानी हो                                                                                                                                                                                                                                                                                                                                                                                                                                                                                                       कने जाहलू दिखणे ताई सैह नेड़े गेया ,तां प्रभु दा ऐह शब्द होया ,
\v 32 'मैं तेरे बापदादों ,अब्राहम ,इसहाक कने याकूब दा परमात्मा एै ' ताहलू तां मूसा कम्पीं उठया ,येथूं तक कि तिसीओ दिखणे दा हियाब ना रेया |
\v 33 ताहलू परमात्में तिन्हां कने गलया, 'अपणेयां पैरा ते जूती उतारी लेया ,क्योजे जिसा जगह च तू खडूतया एै,सैह  पवित्र जगह एैह 1
\v 34 मैं ता  हकीकत च अपणेया माँहणुआं दी जेहड़ा मिस्त्र च हेन ,दुर्दशा जो दिखया एै ;कने तिन्हां  आह कने तिन्हां दा रोणा सुणेया एै ;इसताई तिन्हां जो छड़ाने ताई उतरेया एै | हुण आ ,मैं तिजों मिस्त्र च भेजगा|'
\v 35 “जिस मूसा जो तिन्हां ऐह ग्लाई नै नक्मा ठेरया था,'तिजो कुणी अहाँ पर हाकिम कने न्यायी ठहराया एै?तिस जो ही परमात्में  हाकिम कने छुड़ाणे आळा ठहराई नै ,तिस स्वर्ग दूते द्वारा जिन्नी तिसीओ झिन्डा विच दूसेया था ,भेज्या |
\v 36 एही मिस्त्र कने लाल समुन्दरे कने वणे च चाळीयां सालां तीकर हैरानी आळे काम कने चिन्ह दसी -दसी नै तिन्हां जो निकाळी लेयया  |
\v 37 ऐह सैही मूसा एै ,जिन्नी इस्त्राएलियां कने गलया, 'परमात्मा तुहां दें भाऊआं च तुहां त्ताई मिजों सांई इक्क भविष्यद्वक्ता उठांगा |'
\v 38 ऐह सैही एै,जिन्नी वणे च कलीसिया दें बिच तिस स्वर्ग दूते दे कने सीने पहाड़े पर तिन्हां कने  गल्ला कितियाँ कने अहाँ दे बबा दादुआं दे कने था ,तिसीओ जिन्दा वचन मिले कि अहाँ तीकर पजाएं  |
\v 39 पर अहाँ बाब-दादुआं तिसदी मनणा नी चया ,पर तिसीओ हटाई नै अपणे मन मिस्त्र दे कने फेरे ,
\v 40 कने हारुन कने गलया, 'अहाँ ताई ऐसे देवता बणा ,जेहड़ा अहाँ दे अगे-अगे चलें ,क्योजे ऐह मूसा जेहड़ा अहाँ जो मिस्त्र देशे ते निकाळी लेयाया,अहाँ नी जानदे कि तिसीओ क्या होया ?
\v 41 तिन्हां दिना च तिन्हां इक्क बछड़ा बणाई नै तिसदी मूरत दे अगे बलि चढ़ाई ,कने अपणे हथे दे कमां कने मगन होणा लगे |
\v 42 तिस ताई परमात्में मुहं मोड़ी नै तिन्हां जो छड़ी दिता, कि आकाशगण जो पूजें,जियां भविष्यद्वक्ता दी किताबा च लिखया एै, 'हो इस्त्राएल दे घराने ,क्या तुहां चाळी सालां तिकर पशुबळी कने अन्नबळी  मिजों ही चढ़ादे रेह ?
\v 43 तुहां मोलेक दे तम्बू कने रिफान देवता दे तारे जो लेई फिरते थे ,मतलब तिन्हां मूर्तियों जो जिन्हां जो तोहाँ दण्डवत करणे ताई बणया था, तिस ताई मैं तुहां जो बेबीलोन दे परे लेई जाई नै बसागां | '
\v 44 “साक्षी दा तम्बू बणे च अहाँ दे बापदादूआ दे बिच था,जियां तिन्नी ठहराया जिन्नी मूसे कने   गलया,'जेहड़ा आई नै तें दिखया एै,तिस सांई तिसीओ बणा | '
\v 45 तिस तम्बूए जो अहाँ बाब दादुआ पूर्वकाल ते लेई नै यहोशू दे कने लेई आए ;जिस टेमें कि तिन्हां होरना जातियां पर अधिकार पया ,जिन्हां जो अहाँ दे बापदादुआं दे सामणे ते निकाळी दिता,कने सैह तम्बू दाऊद दे टैमें तिकर रेया |
\v 46 तिस पर परमात्में दया किती;अतःतिन्नी प्रार्थना किती कि सैह याकूब दे परमात्में ताई रेहने ताई जगह बणाएं |
\v 47 पर सुलेमाने तिस ताई घर बणया |
\v 48 पर परम प्रधान हथे दे बणायो घरा विच नी रेहदा जियां कि भविष्यद्वक्ता गलया ,
\v 49 प्रभु एै,स्वर्ग मेरा सिहासन कने धरती मेरेयां पैरा दी पीढ़ी एै ,मेरे ताई तुहां कुस तरीके दा घर बणागें ?कने मेरे रामे दी कुण देई जगह हुंगी ?
\v 50 क्या ऐह चीजां मेरे हथे दियां बणाईयां नी ?'
\v 51 “हो हठीले,कने मने दे खतना रहित लोकों,तुहां हमेशा पवित्र आत्मा दा विरोध करदे हेन | जियां तुहादें बाब दादू करदे थे ,तियां ही तुहां भी करदे हेन |
\v 52 भविष्यद्वक्ता ते कुस जो तुहां दे बाब दादुआं नी सतया ?तिन्हां तिस धर्मी दे ओंणे दा पूर्वकाल ते ही संदेश देंणेआळेयाँ जो मारी दिता ; कने हुण तुहां भी तिसीओ पकडवाणे आळे कने मारी देणेआळे  होए |
\v 53 तुहाँ स्वर्ग दूता दे द्वारा ठहराई होई व्यवस्था तां पाई ,अपर तिसादा पालन नी किता |”
\v 54 ऐह गल्लां सुणी नै सैह जळी गे कने उसां पर दंदा पीणा लगे |
\v 55 पर तिन्नी पवित्र आत्मा कने परिपूर्ण होई नै स्वर्गे दे बख्खे दिखया कने परमात्में दी महिमा जो  कने यीशु जो परमात्में दे सज्जे हथे दे बख्खे खडूतया होया दिखी नै ,
\v 56 गलया,“दिखा ,मैं स्वर्गे जो खुला होया ,कन्ने माँहणुआं दे मुडुए जो परमात्में दे सज्जे हथे दे बख्खे  खडूतया होया दिखदा एै |”
\v 57 ताहलू तिन्नी उच्चेयाँ लबजा कने ग्लाई नै कान बंद करी ले ,कने इक्की बारिया ही तिस पर झपटे ;
\v 58 कने तिस शेहरे दे बार निकळी नै तिस पर पथराव करणा लगे |गवाह अपणे कपड़े शाऊल नाए दे इक्क जवान देयां पैरां दे कने उतारी नै रखी दिते |
\v 59 सैह सितफनुस पर पथराव करदे रेह,कने सैह ऐह ग्लाई नै प्रार्थना करदा रेया,“हे प्रभु यीशु ,मेरी आत्मा जो कबूल कर |”
\c 8
\v 1 तिस दिने यरूशलेम दी कलीसिया पर बड़ा उपद्रव पैदा होया कने प्रेरिता जो छड़ी नै सारे ते सारे यहूदिया कने सामरिया देशां च तितर-वितर होई गे  |
\v 2 कुछना भक्तां सित्फनुस जो कब्रा च रखेया कने तिस ताई बड़े रोंए |
\v 3 शाउल कलीसिया जो उजाड़ा दा था ;कने घरे-घरे च जाई नै माँहणुआं कने जणासां जो घसीटी-घसीटी नै जेला च पांदा था |
\v 4 जेहड़ा तितर-बितर होए थे ,सैह सुसमाचार सणादे होए घूमे ;
\v 5 कने फिलिप्पुस सामरिया शहरे च जाई नै लोकां जो मसीहा दा प्रचार दसणा लगा |
\v 6 जेहड़ा गल्लां फिलिप्पुसे ग्लाईयां तिन्हां लोकां सुणी नै कने जेहड़ा चिन्ह सैह दसदा था तिन्हां दिखी -दिखी नै ,इक्क चित होई नै मन लगया |
\v 7 क्योजे बड़ेयां ते बुरियाँ आत्मा बड़े जोरे दे शब्दे कने  गलान्दी होई निकळी गेई ,कने बड़े भारी लकवे दे रोगी कने लगड़े भी ठीक किते गे  ;
\v 8 कने तिस शहरे च बड़ी खुशी छाई गेई |
\v 9 इस्ते पेहले तिस शहरे च शमौन नाए दा इक्क माँहणु था ,जेहड़ा जादू -टोणा करी नै सामरिया दें लोकां जो चकित करदा था कने अपणे आप जो इक्क बड़ा माँहणु ग्लान्दा था |
\v 10 छोटे ते बड़े तिकर सारे तिसदी इज्जत करी के ग्लांदे थे , “ऐह माँहणु परमात्में दी सैह श्क्तिहाए ,जेहड़ी महान ग्लाई जान्दी एै |”
\v 11 तिन्नी बड़ेया दिनां ते तिन्हां जो अपणे जादू दे कमां ते चकित करी रखेया था ,तिस ताई सैह तिस जो बड़े मनदे थे |
\v 12 पर जाहलू तिन्हां फिलिप्पुस दा वश्वास किता जेहड़ा परमात्में दे राजे दा कने यीशु दे नाए दा सुसमाचार सुणांदा था तां लोग ,क्या माँहणु ,क्या जणासां ,बपतिस्मा लेंणे लगे |
\v 13 ताहलू शमौने खुद् भी वश्वास किता कने बपतिस्मा लेई नै फिलिप्पुस दे कने रेहणा लगा | सैह चिन्ह कने बड़े-बड़े सामर्थ्य दे कमां हुदेयाँ दिखी नै चकित हूँदा था |
\v 14 जाहलू प्रेरिता जेहड़ा यरूशलेम च थे ,सुणया कि सामरियां परमात्में दा वचन मनी लेया एै तां पतरस कने यूहन्ना जो तिसदे नेड़े भेज्या |
\v 15 उन्हां जाई नै तिस ताई प्रार्थना किती कि पवित्र आत्मा पाएं |
\v 16 क्योजे सैह हुणे ताई तिन्हां च कुसी पर भी नी उतरेया था ;तिन्हां तां सिर्फ प्रभु यीशु दे नाए दा बपतिस्मा लेया था |
\v 17 ताहलू तिन्नी तिन्हां पर हथ रखे कने तिन्हां पवित्र आत्मा पाई |
\v 18 जाहलू शमौने दिखया कि प्रेरिता दे हाथ रखणे कने पवित्र आत्मा दी जांदी एै ,तां तिन्हां दे नेड़े पैसे  लाई नै गल्या ,
\v 19 “ऐह अधिकार मिजों भी देया ,कि जिस कुसी पर भी हाथ रखे सैह पवित्र आत्मा पाएं |”
\v 20 पतरसे तिन्हां कने गलया,“तेरे पैसे तेरे कने खत्म होन,क्योजे परमात्में दा दान पैसेयाँ कन्ने  खरीदणे दा वचार किता |
\v 21 इसा गल्लां च न तेरा हिस्सा एै ,ना भाग; ताई तां तेरा मन परमेश्वरे ते अगे सीधा नी |
\v 22 इसताई अपणी इस बुराई च मन फेरी नै प्रभु ला प्रार्थना कर साम्भव एै तेरे मने  दा  वचार माफ  किता जाएं |
\v 23 क्योजे मैं दिखदा एै कि तू पित सी कड़वाहट कने अधर्म दे बन्धन च पेया एै  |''
\v 24 शमौने उतर दित्या ,'' तु मेरे ताई प्रभु ते प्रार्थना कर कि जेहडी गल्ला तू ग्लाईयां ,तिन्हां च कोई भी मिजों पर ना आई पोंन |”
\v 25 इस ताई सैह गवाई देई नै कने प्रभु दा वचन सणाई नै यरूशलेम जो चली आए कने सामरियां दे ग्रांए च सुसमाचार सुणादें गे |
\v 26 फिरी परमात्में दे इक्क स्वर्गदूते फिलिप्पुस कने गलया,“उठ कने दक्षिण दे बख्खे तिस रस्ते च जा, जेहड़ा यरूशलेम ते गाजा जो जांदा एै |”ऐह रेगिस्तानी रस्ता एै |
\v 27 सैह उठी नै चली पेया,कने दिखा ,कूश देशे दा इक्क माँहणु ओआ दा था जेहड़ा खोज्या कने   कूशियो दी राणी क्न्दाके दा मंत्री कने खजांची था | सैह आराधना करणे ताई यरूशलेम अया था |
\v 28 सैह अपणे रथे च वैठया था ,कने यशायाह भविष्यद्वक्ता दी कताब पढ़दा होया हटी ओआ दा था
\v 29 ताहलू आत्मा फिलिप्पुस कने गलया,“नेड़े जाई नै तिस रथे कने होई गे|”
\v 30 फिलिप्पुस तिसदी तरफा दौड़े कने तिसजों यशायाह दी कताब पढ़दे होंए सुणया कने पूछ्या,“तू जेहड़ा पढ़ा दा एै क्या तिसजो समझदा भी एै ?”
\v 31 तिन्नी गलया,“जाहलू तीकर कोई मिजों नी समझाएं तां मैं कियां समझे?”कने तिन्नी फिलिप्पुस कने प्रार्थना किती की सैह चढ़ी नै तिसदे नेड़े बैठें |
\v 32 पवित्रशास्त्र दा जेहड़ा अध्याय सैह पढ़ा दा था ,सैह ऐह था: “सैह भेड़ा दे समान वध होणे ताई पहुचया गेया, कने जियां मेम्ना अपणे ऊन कतरने वाळे दे सामणे चुपचाप रहदा एै ,तियां ही तिन्नी भी अपणा मुहं नी खोल्या |
\v 33 तिसदी दीनता च तिसदा न्याय नी होई पया | तिसदे टैमें दे लोकां दा वर्णन कुण करगा ?क्योकि धरती तिसदा प्राण उठाई लेया जांदा एै |”
\v 34 तिस पर खोजे फिलिप्पुस पूछ्या,“मैं तिजों कने प्रार्थना करदा हूँ,यह दस कि भविष्यद्वक्ता ऐह कुसदे बारे च ग्लान्दा एै ,अपणे या कुसी दूए दे बारे च ?”
\v 35 ताहलू फिलिप्पुसे अपणा मुहं खोल्या ,कने इसा शास्त्रे से शुरू करी नै तिसीओ यीशु दा सुसमाचार सुणाया |
\v 36 रस्ते च चलदे -चलदे सैह कुसी पाणीए दियां जगह पूजे | ताहलू खोजे गलया,“दिख येथू पाणी एै  ,हुण मिजों बपतिस्मा लेणे च क्या रोक एै |”
\v 37 फिलिप्पुसे गलया, “जे तू सारे मने कने वश्वास करदा एै तां तू लेई जाई सकदा एै |”तिन्नी उत्तर दिता,“मैं वश्वास करदा एै कि यीशु मसीह परमात्में दा पुत्र एै |”
\v 38 ताहलू तिन्नी रथ खड़ेरने दा हुक्म दिता ,कने फिलिप्पुस कने खोजा दोआ ही पाणीए च उतरी पे ,कने तिन्नी खोजा जो बपतिस्मा दिता |
\v 39 जाहलू सैह पाणीए च निकळी नै बाहर आए तां प्रभु दी आत्मा फिलिप्पुस जो चुकी लेई गेई,कने खोजे तिसीओ फिरी नी दिखया ,कने सैह खुशी करदा होया अपणे रस्ते च चली गेया |
\c 9
\v 1 शाऊल जेहड़ा हुण तिकर प्रभु दे चेल्यां जो धमकाने कने घात करने दी धुना च था,महायाजक दे नेड़े गेया |
\v 2 कने तिसते दमिश्क दे आराधनालयां दे नाए पर इस अभिप्राय दी चट्ठीयां मगी कि क्या माँहणु क्या जणासां ,जिन्हां जो इस रास्ते बिच पाएं तिन्हां जो बन्नी नै यरूशलेम जो लेई आए |
\v 3 पर चलदे -चलदे जाहलू सैह दमिश्क दे नेड़े पुज्या ,तां अचानक अम्बरें ते चोनी बख्याँ ते लाईट चमकी ,
\v 4 कने सैह जमिना ऊपर पेई गेया कने ऐह शब्द सुणया, “हो शाऊल, हो शाऊल ,तू मिजों कयो सतादा एै ?”
\v 5 तिन्नी पूछया , “हे ,तू कुण एै " तिन्नी गलाया , “ मैं यीशु एै ,जिसियो तू सतान्दा एै |
\v 6 अपर हूँण उठी नै नगरे च जा ,कने जेहड़ा तिझो करणा एै सैह तिझो कने गल्या जांगा |”
\v 7 जेह्ड़ा माँहणु तिसदे कन्ने थे ,सैह अवाक् रेई गे ;कयोजे शब्दा तां सुणदे थे अपर कुसियो भी दिखदे नी थे |
\v 8 ताहलू शाऊल जमीन ते उठया ,अपर जाहलू आखी खोलियां तां तिस जो कुछ भी नी दुसेया ,कने सैह तिस दा हाथ पकड़ी नै द्मिश्का च चली गे |
\v 9 सैह तिना दिनां तिकर नी दिखी सकेया ,कने ना खादा ना पीता |
\v 10 द्मिशका च हनन्याह नाए दा इक्क चेला था ,तिस कन्ने परमात्में दरसने च गल्या, “ऐह हनन्याह !” तिन्नी गलाया , “ हा, परमात्मा |”
\v 11 ताह्लू परमात्में तिस कने गलाया , “उठी नै तीसा गळियाँ जो जा जेहडी 'सिधी' जाणेयां जादी एै , कने यहूदा दे घरे च शाहुल नाए इक तरसुसवासी जो कुछ ; क्योकि दिख , सैह प्रार्थना करा दा एै ,
\v 12 कने तिन्नी हनन्याह नाए इक मर्दे जो अन्दर ओन्दे कने अपणे ऊपर हथ रखदे दिखया एै ;तां जे द्वारी दृष्टि पान |”
\v 13 हनन्याह उत्तर दिता , “हे प्रभु मैं इस माँणुए दे वारे च बड़ेयाँ ते सुणया एै कि तिन्नी यरूशलमे पवित्र लोकां ते सोंगी बडीया -बडीया बुराइयां कितियाँ हेन ;
\v 14 कने येथू भी तिसजो प्रधान याजकां दिया तरफा ते हुक्म मिला एै कि जेड़े लोक तेरा ना लैंदे हेन तिन्हाँ सारेयाँ जो बनी ले |”
\v 15 अपर प्रभुए तिस गल्या ,तू चला जा ;क्योजे सैह तां होरना जातियां कने राजेयाँ कने इस्त्रलियां दे सैमणे मेरा ना प्रगट करने ताई मेरा चुणया होया पात्र एै |
\v 16 कने मैं तिस जो दसगा की मेरे नाए ताई तिस जो कदेया कदेया दुख चुकणा पेया |”
\v 17 ताहलु हनन्याह उठी नै तिस घरे च गेया ,कने तिस उपर अपणा हाथ रखी नै गल्या ,''हो भाऊ शाऊल ,प्रभु ,जियां यीशु ,जेड़ा तिस रस्ते च ,जिस च तू अया तिझो दुसेया था ,तिन्नी ही मिझो भेज्या एै की तिझो फिरी अकल ओएं  तू पवित्र आत्मा कन्ने  भरोई जाएँ | ”
\v 18 कने इकदम तिसदियाँ आँखी च छिलके पेइगे कने से दिखणा लगा ,कने उठी नै बपतिस्मा लेया :
\v 19 कने फिरी खाणा खाई नै बल पया |  सैह केई दिना तिकर तिन्हां चेलयां कने रेया जेड़े दमिशक च थे |
\v 20 कने सैह इकदम आराधनालय च यीशु दा प्रचार करणा लगा कि से परमेश्वरे दा पुतर एै |
\v 21 सारे सुणने आळे हैरान होई नै गलाणा लगे ,”क्या ऐह से ही माँहणु नी एै जेहड़ा यरुशलेम च तिस नाए जो लेनदे थे ,तिन्हां जो नष्ट करदा था ;कने एथू भी तिस ताई अया कि तिन्हां जो बंनी नै प्रधान याजका बला लेई जाएं ?”
\v 22 अपर शाऊल होर भी सामरथी हुंदा गेया,कने इसा गला दा प्रमाण देई नै कि मसीह एथू ही एै  ,दमिस्क दे रेहणे आळे यहदियों दा मुँह बन्द करदा रेया |
\v 23 जाहलु बड़े दिन होई गे ,तां यहूदियां तिस जो मारणे दा षडयंत्र रच्चेया |
\v 24 अपर षडयन्त्र राहुले जो पता लगी गेया | सैह तां तिस मरणे ते रात दिन फटका पर घात च                                           लगेयो रेंदे थे |
\v 25 अपर राती जो तिस देयां चेलेयां ओस जो टोकरे च बठ्या,कने शहरपनाह पर लटकाई नै उतारी  दीता |
\v 26 यरुश्लमे च जाई नै तिन्नी चेलेयाँ कने मिली जाणे दी कोशिश किति अपर सारे तिस ते डरदे थे कायो जे तिस जो वश्वास नी हुंदा था की सैह भी इक्क चेला एै  |
\v 27 अपर बनवासे तिस जो अपणे सोगी प्रेरिता ला जाई नै तिस जो दसिय अकी तिन्नी कौसा रीतिया दे रस्ते च जाई नै प्रभुए जो दिखया ,कने तिन्नी तिस कन्ने गला कितियाँ ;फिरी दमिश्के च तिन्नी कदे सावे कने यीशुए दा प्रचार किता |
\v 28 सैह तिन्हाँ सोगी यरुशलेम च ओन्दा जान्दा रेया
\v 29 कने वगैर डरेया प्रभु दे नाए दा प्रचार करदा था ;कने यूनानी भाषा गलाणे आळे यहुदियाँ सोगी गल बात कने वैस वसाई करदा था ;अपर सैह तिस जो मारने दी कोशिस करना लगे |
\v 30 ऐह जाणी नै भाऊ तिस जो कैसरीया ल्याए ,कने तरसुस जो भेजी दिता |
\v 31 तिस ताई सारे यहूदिया ,कने गलील कने सामरिया च कलीसिया जो चैन मिला ,कने तिसदी तरकी हुन्दी गेई ;कने सैह प्रभु दे डरे नै कने पवित्र आत्मा दी शन्ति च चलदी कने बद्दी गेई |
\v 32 फिरी ऐह होया कई पतरस हर जगहा च फिरदा होया ज,तिन्हां पवित्र लोका ला भी पुज्जा जेहड़े लुदा च रेह्न्दे थे |
\v 33 तिथू तिस जो एनियास नाए लकवे दा रोगी इक्क माँहणु मिला ज,जेड़ा अठा साला ते बिस्तरे च पेया था |
\v 34 पतरसे तिस कने गल्या ,“ओ एनियास 'यीशु मसीह तिझो ठिक करदा एै|उठ अपणा बछोणा बछा | ''
\v 35 ताहलू लुदा कने शारोने दे सारे रेहणे आळे तिस जो दिखी नै प्रभुए दे पासे फिरे |
\v 36 याफा च तबिता मतलब दोरकास नाए इक्क वश्वासणी रेहदी थी |सैह बड़े भारी खरे काम दान करदी   थी |
\v 37 तिन्हां दिना च सैह बमार होई नै मरी गेई ;कने तिन्हां तिस जो नोआई नै अटारिया दे उपर रखी दिता   |
\v 38 तिस ताई अकी लुदा याफा ला था ,चेलेयाँ ऐह सुणी नै कई पतरस ओथु एै ,दो माँहणु भेजी नै तिसने बिनति किती की पतरस ओथु एै , “अहाँ ला ओणे ताई देर मत कर |”
\v 39 ताहलु पतरस उठी नै तिन्हां सोगी होई गेया ,कने जाहलु सैह पूज्जा तां सैह तिस जो तीस अटारिया  पर लेई गे |सारियां विधवा रोदियाँ होइयां तिस ला आई खडूतियां ,कने जेहड़े कुरते कने कपडे दोरकासे तिन्हां सोगी रहदें होए वणाए थे ,दसणा लगियां |
\v 40 ताहलु पतरस सारेयां जो बार करी दिता ,कने घुटने टेकी नै प्राथना किती कने शवे दिया तरफा दीखी नै गल्या , “ओ तबीता ,उठ |”ताहलु तिन्नी अपणीयां आखी खोलि दितीयां ;कने पतरसे जो दिखी नै उठी बैठी |
\v 41 तिन्नी हाथ देई नै तिस जो चुकेया , कने लोका कने विधवा जो सदी नै तिस जो जिन्दा द्सेया   गेया|
\v 42 ऐह गाल सारे याफा च फैली गेई ; कने बडेयां परमात्मे उपर वश्वास किता |
\c 10
\v 1 कैसरीया च कुरनेलियुस नाए दा इक्क माँहणु था ,जेड़ा ईतालीयानी नाए पलटणा दा सुवेदार था |
\v 2 सैह भक्त था ,कने अपणे सारे घराने समेत परमेशवरे ते डरदा था ,कने यहुदी लोका जो बड़ा दान दिन्दा था कने बराबर परमात्मे नै प्राथना करदा था |
\v 3 तिन्नी दिने दे तरीए पेहरे शपष्ट रुपे नै दिखया अकी परमात्मे दा स्वर्ग दूत तिस दे अंदर आई नै ग्लान्दा एै , “ओ कुरनेलियुस |”
\v 4 तिन्नी तिस जो गौरा नै दिखया कने डरी नै गल्या , “ओ प्रभु ,क्या एै ?”तिन्नी तिस नै गल्या , “तेरियां प्राथना कने तेरे दान स्मरण ताई परमेशवरे सामणे पूजे हेन ;
\v 5 कने हुण याफा च माँहणु भेजी नै शमौने जो ,पतरस ग्लान्दा एै ,सदी ले|
\v 6 सैह शमोन चमड़े दा धन्धा करने आळे दे ओथु परोंणा एै ज,जिसदा घर समुन्दरे दे कनारे एै |”
\v 7 जाहलु सैह स्वर्ग दूत जिन्नी जे तिस कने गला कितियाँ थीयाँ चली गेया ,तां तिन्नी दो सेवक ,कनेजेहड़े तिस सोगी रेया दे थे तिन्हां च इक्क भक्त सपाहीए जो सदेया ,
\v 8 कने तिन्हां जो सारियां गला दसी नै याफा जो भेज्या |
\v 9 दुए दिने जाहलु सैह चलदे चलदे शहरे ला पूजे ,ता दोपहरा दे नेड़े ही पतरस प्राथना करना छती ऊपर  चडेया |
\v 10 तिस जो भूख लगी कने कुछ खाणा चान्दा था , अपर जाहलु सैह तयारी करा दे थे तां सैह वेसुध होई गेया ;
\v 11 कने तिन्नी दिखया की अम्बर खुली गेया ; कने इक्क पात्र बडीया चादरा साईए चोनी कोनेयां ते लटकदा होया, पृथ्वीया दे बखे उतरा दा एै |
\v 12 जिस च पर्थ्वीया दे सारेयां तरीकेयां दे चौपाए कने रेगणे आळे जन्तु कने अम्वरे दे पक्षी थे |
\v 13 तिस जो इक्क ऐसा शब्द सुमेया , “हो पतरस उठ ,मार कने खा |”
\v 14 अपर पतरसे गल्या ,"नी प्रभु ,कदी नी कयो की मै कदी कोई अपवित्र या बुरी चीज नी खादियो एै |”
\v 15 फिरी दुई बरी तिस जो शब्द सुमेया , “जेड़ा कुछ परमात्मे ठीक ठरया एै ,तिस जो तु बुरा मत गला |”
\v 16 तीन बरी इयां ही होया ;ताहलु इकदम सैह पात्र अम्वरे उपर चुकी लेया गेया |
\v 17 जाहलु पतरस अपणे मने च दुविधा च था ,की ऐह दर्शन जेडा मै दिखया सैह क्या होई सकदा एै ,तां दिखा ,सैह माँहणु जिस जो कुरनेलियुसे भेज्या था ,शमौने दे घरे दा पता लगाई नै दरवाजे पर आई खडुते ,
\v 18 कने ग्लाई नै पूछणा लगे , “क्या शमौन जेड़ा पतरस गल्या जान्दा एै सैह ही परोंणा एै ?”
\v 19 पतरस तां तिस दर्शने उपर सोचा दा ही था ,की आत्मा तिस कने गल्या , “दिख , तीन माँहणु तेरिया खोजा च हेन |
\v 20 तिस ताईए उतरी नै हेठ जा ,कनेविना सके ते तीना सोगी होई ;क्योजे मै ही तीनां जो गलेया एै |”
\v 21 ताहलु पतरसे उतरी नै तीनां माँहणुआ कने गल्या , “दिखा ज,जिस दी खोज तोहाँ करा दे हेन ,सैह मै ही एै|तेरे ओणे दा क्या कारण एै ?”
\v 22 तिन्हां गल्या , “कुरनेलियुस सूबेदार जेडा धर्मीया कने परमेशवरे ते डरने आळा कने सारी यहुदी जाती च सुनाम सुनाम माँहणु एै ,  तिन्नी इक्क पवित्र स्वर्ग दुते ते ऐह निर्देश पया एै की तिझो   अपणे घरे सदी नै तिझो ते वचन सुणे  |”
\v 23 ताहलु तिन्नी तिन्हां जो अंदर सदी नै पहुनाई किती दुए दिने सैह तिन्हां कने होई गे ,कने याफा देयां भाऊआ च भी थोड़े दे तिन्हां सोगी होई गे |
\v 24 दुए दिने सैह अकैसरिया च पूजे ,कने कुरनेलियुस अपणे कटुम्बे देयां कने प्यारेयाँ मित्रा जो कठेरी नै तिन्हाँ दी वाट जोहा दे थे |
\v 25 अपर पतरसे तिस जो चुकी नै गल्या , “जाहलु पतरस अंदर ओआ दा था ,तां कुरनेलियुसे तिस कने  भेट किती ,कने तिसदेयां पैरां उपर पेई नै तिस जो प्रणाम किता ;
\v 26 अपर पतरस तिस जो चुकी नै गल्या , “खडोई जा ,मै भी तां माँहणु एै |”
\v 27 कने तिस सोगी गल बात करदा अंदर गेया,कने बड़े भारी लोक किटठे दिखे
\v 28 तिन्नी गल्या , “तोहाँ जाणदे हैन की संगती करना या तिसदे ओथु जाणा यहुदी ताई अधर्म एै,अपर परमेश्वरे तोहाँ जो दसेया एै कुसी भी माँहणुए जो अपवित्र या बुरा मत गला |
\v 29 तिस ताई मैं जाहलू सदेया गेया तां बगेर गलाएं ही चली गेया |हुण मैं पूछदा ऐह कि मिज़ो कुस कमे ताईए सदेया गेया ?”
\v 30 कुरनेलियुस गलया,“तिसा घडिया,पुरे चार दिन होए ,मै तिस दे घरें तरीए पेहरे बिनती करा दा था ;तां दिखा इक्क माँहणु चमकदे कपड़े लगाई नै ,मिज़ो सामणे आई खडोता |
\v 31 कने गलाणा लगा,“हो कुरनेलियुस,तेरी बिणती सुणी लेई ऐह कने तेरे दान परमात्में सामणे स्मरण किते गे हेन |
\v 32 तिस ताई कुसी जो याफा भेजी नै शमौन जो जेहडा पतरस कहलान्दा ऐह गला |सैह समुन्दरे दे बखे पर शमौन,चमड़े दा धन्दा करणे आळे दे घरे परोंणा ऐह |'
\v 33 ताहलू मै जट तेरे बला लोक भेजे ,कने ते बला किता जेहड़ा तू भला किता जेहडा ई गेया |हुण अहाँ सारे परमेश्वरे दे सामणे हेन,इयां कि जेहड़ा कुछ परमेश्वरे दे सामणे ऐह ,कयो जे जेहडा कुछ परमातमें तीजो कन्ने गलया तिस जो सुण |”
\v 34 ताहलू पतरसे गलया,“हुण मिज़ो वश्वास ओया कि परमेश्वर कुसी दा पक्ष नी करदा |
\v 35 अपर हर जातिया च जेहड़ा तिसते डरदा कने धर्में दे काम करदा ऐह,सैह तिसीओ खरा लगदा ऐह |
\v 36 जेहड़ा वचन तिन्नी इस्त्राएलियां ला भेजया,जाहलू तिन्नी यीशुए मसीह दे ताई शान्तिया दा सुसमाचार सणया ,
\v 37 ऐह वचन तू जांणदा ऐह,जेहड़ा युहना दे बपितिसमा दे प्रचारे ते बाद गलीले ते शुरू होई नै सारेयां यहुदियां बिच फैली गेया  :
\v 38 परमात्में जिसा रीतिया च यीशु नासरिए जो पवित्र आत्मा कने सामर्थ्य कने अभिषेक किता ;सैह  भलाई करदा कने सबना यो जेहड़े शेताने दे सत्यो हेन ,ठिक करी दीन्दा ,कयो जे परमात्मा तिस जो ठीक करी दिन्दा कयो जे परमात्मा तिस दे कने एै
\v 39 अहाँ तिन्हां सारेयां कमा दे गवाह हेन ;जेहड़े तिन्नी यहूदिया दे देश कने यरूशलेम च भी किते ,कने तिन्हां तिस जो काठे पर लटकाई नै मारी दिता |
\v 40 तिस जो परमात्मा तरीए दिने फुक्या ,कने प्रगट भी करी दिता ;
\v 41 सारेयां लोका पर नी पर तिन्हां गवाहं पर जिन्हां जो परमात्में पेले ही चुणी लेया मतलव अहाँ पर जिन्हां तिसदे मरेयां होयां मरेयाँ च जी उठणे ते बाद तिन्हां कने तिन्हां कने खांदा पीन्दा  ;
\v 42 कने तिन्नी अहाँ जो अदेश दिता लोका च प्रचार करा कने गवाही देया ,कि ऐह से ही जिसजो परमात्में जिन्देयाँ कने मरेयाँ दा न्याई ठरया |
\v 43 तिसदियाँ सारियां भविष्यद्वक्ता गवाहियाँ दिंदे हेन कि जेहड़ा कोई तिस ऊपर वश्वास करगा ,तिस जो तिसदेयाँ पापां दी माफी नामें दे रुपे च मिलणी |   ''
\v 44 पतरस ऐह गला गला दा ही था कि पबित्र आत्मा वचने दे सारे सुणने आळेयां पर उतरी अया |
\v 45 कने जितणे खतना कितेयो होए वश्वासी पतरसे दे सोगी अयो थे,ऐह सारे हैराण होई गे कि होरना -जातियां पर भी पवित्र आत्मा दा दान उंडेला गेया एै |
\v 46 कयो जे तिन्हां तिस जो भांत -भांत दी भाषा गलांदे कने परमात्में दी बड़ाई करदे सुणया |तिस पर पतरसे गलया ,
\v 47 “क्या कोई जले दी रोक करा दा ऐह कि ऐह बपतिस्मा नी पाएं ,जिन्ही अहाँदे बरावर पवित्र आत्मा जो पया एै ?”
\c 11
\v 1 फिरी प्रेरिता कने तेरेयां भाऊआं जेहडे यहुदियाँ च थे सुणया होरना जातियां भी परमात्में दा वचन मन्नी लेया एै |
\v 2 अपर जाहलु पतरस यरूशलेम च अया,तां खतना किते होए लोंक तिस कने गल्लां -गप्पां करणा ,
\v 3 “ते खतना रहित लोकां ला जाई नै तिन्हाँ कन्ने खादा |”
\v 4 ताहलू पतरसे तिन्हां जो शुरू च बड्डे ने गलाई दिता :
\v 5 “मैं याफा शहरे च प्रार्थना करां दा था ,कन्ने वगैर परवाह किते इक्क दर्शण दिखया कि इक्क कटोरा बडीया चादरा साईएै चौनी कोन्यां च टूगया होया ,अम्बरे च उतरी करी मिजों ला अया |
\v 6 जाह्लू मैं तिस पर ध्यान दिता ,तां उस च जमीनां दे चोपाए कन्ने वणें दें डगरें कने रेगणे आळे जानवर कने अम्बरे दे पंछी दिखे ;
\v 7 कने ऐह गल्लं सुण, 'ओ पतरस उठ ,मारी करी खा |'
\v 8 मैं गलया,'नी प्रभु,नी;क्योजे कोई बुरी या जेहड़ा ठीक ना होएं चीज सैह मेरे मुँमें च कदी नी गेई |'
\v 9 तिसदे उतरे च अम्बरे च दूई बरी आवाज आई , 'जेह्ड़ा कुछ परमात्में ठीक ठहराया एै ,तिस जो बुरा मत गला  |'
\v 10 तीन बरी ऐह ही होया ;ताह्लू सारा कुछ फिरी अम्बरे च खींजी लेया |
\v 11 कने दिखा,झट तीन माँहणु जेहड़े कैसरिया च मेरे कने भेज्यों थे ,तिस घरें जिस च अहाँ थे , आई खडूते |
\v 12 ताह्लू आत्मा मिजों तिन्हां दे कने बिना सके होई जाणे जो गलया ,कने ऐह छे भाऊ भी मिजों कने होई गेई ;कने अहाँ तिस माँहणुए दें घरे गे |
\v 13 तिन्नी अहाँ जो गलया ,कि तिन्नी इक्की स्वर्ग दूते जो अपणे घरे च खडूतयाँ दिखया ,जिन्नी तिन्नी गलया,“याफा च माँहणु भेज्जी नै शैमोने जो जेह्ड़ा पतरस कहलादा एै ,सदी ले |
\v 14 जाह्लू तिजों कने ऐसियाँ गल्लां गलागा ,जिन्हां दे ताई तू कने तेरा सारा घराना उदार पागां |'
\v 15 जाह्लू मैं गल्लां करना लगा ,तां पवित्र आत्मा तिन्हां पर तिसा ही रितीया कने उतरी जिसा  रीतिया कने शुरू च अहाँ ऊपर उतरी थी |
\v 16 ताह्लू मिजों परमात्में दा सैह वचन याद अया ;जेह्ड़ा तिन्नी गलया था, “यूहन्ना तां पाणिए च बपतिस्मा दित्ता ,पर तू पवित्र आत्मा कने बपतिस्मा पागां   |'
\v 17 पर ताह्लू परमात्में तिन्हां जो भी सैही दान दिता,जेह्ड़ा अहाँ जो परमात्में यीशु मसीह पर भरोसा रखणे ते मिल्या था;तां मैं कुण था जेह्ड़ा परमात्में जो रोकी सकदा ?”
\v 18 ऐह सुणी नै चुप रेह ,कने परमात्में दी तरीफ करणा लगे,“ताह्लू तां परमात्में होरनां जातियां च मने फिराणे दा दान दित्ता |”
\v 19 जेहड़े लोक तिस कळेस च मरे जेहड़ा स्तिफनुस दे ताई पेया था ,ऐह फिरदे -फिरदे फीनिके कने  साईप्रस कने अन्ताकिया च पुजें ;पर यहूदियाँ जो छडी नै कुसी होरसी जो वचन नी सुणादे थे |
\v 20 अपर तिन्हां च थोड़े साईप्रस बासी कने कुरेनी थे ,जेहड़े अन्ताकिया च आई नै यूनानियाँ च भी प्रभु यीशु दा सुसमाचार सणाणा लगे |
\v 21 प्रभु दा हाथ तिन्हां पर था कने बड़ेभरी लोक वश्वास करी के प्रभुए दे बखे गिरी गे |
\v 22 तिन्हां दी चर्चा यरुश्लेमे दी कलीसिया च सुणने च आई,ताहलू तिन्हां बरनवासे अन्ताकिया भेज्या |
\v 23 सैजाहलुह ओथु पुजी नै परमात्में दे अनुग्रह जो दिखी नै खुश होया ,कने सारेयां जो दसेया कि तन मन लगाई नै प्रभु कने पल्टूयो रेया |
\v 24 ऐह इक्क भला माँहणु था ,कने पवित्र आत्मा कने वश्वासे कने परिपूर्ण था ;कने होर भी केई लोक प्रभुए कने आई मिले |
\v 25 ताहलु जे राहुले जो तोपणे ताई ततरसुसे जेहड़ा चली गेया |
\v 26 जाहलू सैह तिस कने मिल्या तां तिस जो अन्ताकिया लन्दा ;कने ऐह होया कि सैह इक्की साले तिकर कलीसिया दे कने मिलदे कने बढेयां लोका जो उपदेश दिन्दे रेंदे ;कने चेले सवना ते पेहले अन्ताकिया च ही मसीह कहलाए |
\v 27 तिन्हां दिना च केई भविष्यद्वक्ता यरूशलेम ते अन्ताकिया आए |
\v 28 तिन्हां च अगबुश नाए दे खडोइ नै आत्मा दिया प्रेरणा ऐह गल्या कि सारे संसारे च अंकाल पोणा -से अंकाल कलौदियुस दे टैमे च पेया |
\v 29 ताहलू चेलेयाँ ऐह विचार किता कि हरइक्क अपणी -अपणी पूंजीया दे वरावर यहूदिया च रेणे आळेयाँ भाऊआ दी मद्द्ता ताई थोड़ा भेजन |
\c 12
\v 1 तिस टैमें हेरोदेश राजे कलीसिया देयां केईयां माँहणुआ जो सताणे ताई तिन्हां पर हाथ चुके |
\v 2 तिन्नी यहुन्ना दे भाऊएयाकुवे जो तलवारा कने मरवाई दिता |
\v 3 जाहलू तिन्नी दिखया कि यहुदी लोक तिस ते खुश हुंदे हेन,तां तिन्नी पतरसे जो भी पकडी लेया|
\v 4 तिन्नी तिस जो पकड़ी नै जेला च पाई दिता ,कने चौ -चौ सपाईयां देयां चौकने पेहरे च रखया ;तिसा सोचा च कि फसह दे बाद तिस जो लोका दे सामणे लोंए |
\v 5 जेहला च पतरस अंदर था;पर कलीसिया तिस दे ताई लौ लगाई नै परमात्में कने प्रार्थना करा दी थी|
\v 6 जाह्लू हेरोदेस तिसीओ लोकां दे सामणे लाणे ही आळा था ,ऊहा राती पतरस दो चेना ने बन्धया होयां दू सपाईयां दे गब्बैं सोया था ;कने पैरीये दरवाजे पर जेला दी रखवाळी करा थे |
\v 7 |तां दिखां,प्रभु दा इक्क स्वर्ग दूत आई खडूता कने तिस कमरे च लो चमकी कने तिन्नी पतरसे दिया पसलिया पर हाथ मारी नै तिसीओ जगाया कने गलया | “उठ ,स्ताबी कर |”कने तिसदेयां हथां ते चेना खुली गेईयां
\v 8 ताह्लू स्वर्गदूतें तिस कने गल्या, “ढाका जो बन ,कने अपणेंया जूटयां जो पाई लें |”तिन्नी सैई किता |फिरी तिन्नी तिन्हां कने गलया,“अपणे कपड़े लगाई नै मेरें पिछे चली पो |”
\v 9 सैह निकळी नै तिन्हां दें पिछे होई गेया ;पर ऐह नी जाणदा कि जेह्ड़ा कुछ स्वर्ग दूत करां दा सैह सच एै ,पर ऐह समझा कि मैं दर्शण दिखा दा एै |
\v 10 ताह्लू सैह पैहलें कने दूएै पैहरें निकळी नै तिस लोहे दे गेटे च पूजीं ,जेह्ड़ा शहरे दिया तरफ़ा एै |सैह तिन्हां दे तांई अप्पू ही खुली गेया ,कने सैह निकळी नै गळीया च होई नै गै ,इक्क दम ही स्वर्ग दूत तिस जो छड़ी नै चली गेया |
\v 11 ताह्लू पतरसे चोकन्ने होई नै गलया,“हुण मैं सच जाणी लेया एै प्रभु ऐह अपणे स्वर्ग दूते भेज्जी नै  मिजों हेरोदेस देयां हथां ते छड़बाई लेया ,कने यहूदियां दी सारी आस तोड़ी दिती |”
\v 12 ऐह जांणी नै सैह तिस यूहन्ना दिया माँऊ मरियम दे घरे अया ,जेह्ड़ा मरकुस कहलादां एै |ओथू मते लोक किटठे होई नै प्रार्थना करां दे थे |
\v 13 जाह्लू तिन्नी गेटे दी खिड़की ठोरी,तां रूदे नाएँ दा इक्क दासी दिखणे जो आई |
\v 14 पतरसे दिया अबाजा पछैणी नै तिन्नी गेट नी खोल्या ,पर दोड़ी नै अंदर गेया कने दसया कि पतरस गेटे पर खडूतया एै |
\v 15 तिन्हां तिस कने गलया,“तू पागल एै |”पर सैह वश्वासे कने ग्लाई ऐह ही एै |ताह्लू तिन्हां गलया , “तिसदा स्वर्ग दूत हूगां |”
\v 16 अपर पतरस ठोरदा ही रेहा :अपर तिन्हां खिड़की खोली ,कने तिसजो दिखी नै हैरान होई गे|
\v 17 ताह्लू तिन्नी तिन्हां जो हथे ने इशारा किता कि चुप रैहन ; कने तिन्हां जो गलाया कि प्रभु कुसा रीतिया च तिन्हां जो जेलां ते नकाळी नै लेई अया एै | फिरी गलया,“ याकूब कने भाऊआं जो ऐह गल्ल ग्लाई देया|”ताह्लू निकळी नै दुईया जगह चली गेया |
\v 18 ब्यागा सपाईयाँ च बड़ी हबड़ा तफरी मची गेई कि पतरस दा क्या होया  |
\v 19 जाह्लू हेरोदेसे तिसजो तोपेया कने नी मिलया ,तां पहलूयों को परखी नै हुक्कम दिता कि सैह मारी दिते जांण ;कने सैह यहूदिया जो छडी नै कैसरिया च जाई नै रेहणा लगा |
\v 20 हेरोदेस सूर कने सैदा दे लोकां च बड़ा उदास था | इसताई सैह इक्क मन होई नै तिसदे नेड़े आए ,कने बलास्तुस जेह्ड़ा राजे दा इक्क नोकर था , मनाई नै मेळ कराणा चाहा ;कयोजे राजे दे देशे ते तिसदे देशे दा पाळन -पोसण हुंदा था |
\v 21 ठैहरेया होयो दिन हेरोदेस राजे देयां कपड़ेयाँ पैनी नै गद्दीया पर बैठ्या,कने तिन्हां जो भाषण देंणा लगया |
\v 22 ताह्लू लोक ग्लाई उठे,“ऐह तां माहणुए दा नी परमात्में दा शब्द एै |”
\v 23 तिस ही टेमें प्रभु दें इक्की स्वर्ग दूतें इक्कदम तिस जो मारेया कयोजे तिन्नी परमात्में जो महिमा नी दिती ; कने सैह कीड़े पेई नै मरी गेया |
\v 24 अपर परमात्में दा वचन बद्दा कने फैलदा गेया |
\c 13
\v 1 अन्ताकिया कलीसिया च केई भविष्यद्वक्ता कने उपदेशक थे ;जियां बरनवास कने शमौने जो निगर गलान्दा एै ;कने लुकियुस कुरेनी ,कने चौथे देशे दे राजे हेरोदेश दा दुधभाऊ मनाहेम ,कने शाहुल |
\v 2 जाहलू उपवासे समेत परमात्मे दिया उपासना करा दे थे ,तां पवित्र आत्मा गलया, “मिज़ो ताई वरनवासे कने शाहुले जो तिस कमे ताई लाग कर जिस ताई मै तिन्हां जो सदेया एै |”
\v 3 ताहलू तिन्हां उपवासे कने बिणती करी के कन्ने तिन्हां पर हाथ रखी के तिन्हां जो विदा किता |
\v 4 अपर सैह पवित्र आत्मा दे भेजेयो होए सिलुकिया होई गे ;कने ओथु ते चाजे पर चढ़ी नै साइप्रस जो चली पे ;
\v 5 कने सलमिस सैह पूजी नै ,परमात्में दा वचन यहुदियां दे अराध्नाल्या च सुणया |युहन्ना तिन्हां दा सेवक था |
\v 6 सैह तिस सारे टापुए च होई नै पाफुस तिकर पुजे |ओथु तिन्हां जो बार -यीशु नाए दा इक्क यहूदी टोना कने छुटठा भविष्यद्व्कता मिल्या |
\v 7 सैह हाकिम सिरगियुस पौलुस दे कन्ने था , जेहड़ा दिमागे आळा माँहणु था |तिन्नी बरनबासे कने  शाहुले जेहड़े अपणे बक्खे सदि नै परमात्मे दा वचन सुणना चया  |
\v 8 अपर इलीमास टोन्हें , कयो जे एै ही तिस दे नाए दा अर्थ एै,तिन्हां दा वरोध करी के हाकिम जो वश्वास करने ते रोकणा चया |
\v 9 ताहलु शाहुले जिसदा ना पौलुस भी एै ,पवित्र आत्मा ते परिपूर्ण होई नै तिस बक्खे टक लगाई नै  दिखया कने गलया ,
\v 10 “ऐह सारे कपट कने चतरेयाई ते भरेयो शैतान दी सन्तान ,सकल कने धर्मे दे बैरी ,क्या तू प्रभु देयां  सिधेयाँ रस्तेयाँ जो टेड़ा करना नी छडगा ?
\v 11 हुण दिख ,प्रभु दा हाथ तीजो पर लगेया ऐह ;कने तू थोड़े टैमें ताईए अन्ना रेंगा कने सुरजे जो नी दिखगा|'' ताहलू इक्क दम धुधलापन कने नेहरा छाई गेया,कने सैह अक्खे बक्खे तोपणा लगा कयो जे कोई तिस दा हाथ पकड़ी नै लेई चले |
\v 12 ताहलू हाकिमे जेहड़ा होया था तिस जो दिखी नै कने प्रभु दे उपदेश कने हैरान होई नै भरोसा किता |
\v 13 पौलुस कने तिस दे सोगीदे पफुसे जाहजे खोली नै पंफुलिया दे पीरगे च अगे; कने यहुन्ना तिन्हां  जो छडी नै यरुश्लेमे जो हटी गेया
\v 14 पिरगे अगे जाई नै पिसिदिया दे अन्ताकिया च पुजे ;कने सब्त दे दिने अराध्नाल्या च बैठी गे |
\v 15 व्यवस्था कने भविष्यद्वक्ता दी पुस्तका पढने ते बाद आराधनालय देयां सरदारा तिन्हां कने ग्लाई  भेजेया,“ओ भाऊओ ,अगर लोका देयां उपदेशा ताई तुहां दे मनें च कोई गल एै तां  गला |”
\v 16 ताहलु पोलुसे खड़े होई नै कने हथे खडेरी नै  गलया कने इसारा किता, “हो इस्त्रालियो ,परमात्में ते डरनेआळेयो,सुणा :
\v 17 तिन्हां इस्त्राएलि लोका दे परमात्में कने अहाँ दे बुडेयां कने दादुआं जो चुणी लेया , कने जाहलू ऐह लोक मिश्र देशे च रेंदे थे, तां तिन्हां दी उन्नति किती : कने वलवंत भुजा ते निकाळी अन्दा |
\v 18 सैह कोई चाळीयाँ साला तिकर वणे च तिन्हां दी सेन्दा रेया ,
\v 19 कने कनान देशे च सकने कनान देशे च सता जातीयां दा नाश करी के तिन्हां दा देश कोई चौ साला च तिन्हां दिया मिरासा च करी दिता |ता जातीयां दा नाश करी के तिन्हां दा देश कोई चौ साला च तिन्हां दिया मिरासा च करी दिता |
\v 20 तिस ते बाद तिन्नी शमूएल भविष्यद्वक्ता तिकर तिन्हां च न्याई ठेराए |
\v 21 तिस ते बाद तिन्नी इक्क राजा मगेया :ताहलू परमात्मे चाळीयाँ साला ताई विन्यामिनदे गोत्रे च इक्क माँहणु :मतलव कुसी दे पुत्रए शाहुले जो तिन्हां पर राजा ठरया |
\v 22 फिरी तिस जो लाग करी के दाउदे जो तिन्हां दा राजा बणया ;जिसदे बारे च तिन्नी गवाई दिती ,'मिज़ो इक्क माँहणु ,यिशे दा पुत्र दाऊद ,मेरे मने दे बराबर मिली गेया ;सैह ही मेरी सारी रूह पूरी करगा | '
\v 23 तिसदे ही वनसे च परमात्मे अपणी प्रतिज्ञा दे बराबर इस्त्राएल दे कने इक्क उदारकर्ता,मतलव यीशुए जो भेजेया|
\v 24 जिस दे ओणे ते पेले युहन्ना सारेयां इस्त्राएलियों दे मन फिराव दे बपित्समे दा प्रचार किता |
\v 25 जाहलु युहन्ना अपणी सेवा पूरी करणे पर था ,ता तिन्नी गलया,'तू मिज़ो क्या समझदा एै?मैं सैह नी |पर दिख ,मेरे बाद इक्क ओआ दा एै जिस देयां पैरां दे मैं जुटे खोलणे दे भी काबिल नी | '
\v 26 “ ओ भाऊओ,तोहां जेड़े अब्राहिम दी सन्तान हन ;कन्ने तोहाँ जेहड़े परमात्मे ते डरदे हेन,तोहां ला इस उदारे दा वचन भेज्या गेया एै |
\v 27 कयो जे यरूशलेम देयां रेहणे आळेयां कने तिन्हां देयां सरदारा,ना तिस जो पछेणया कने ना ही भविष्यद्वक्ता दी गल समझी,जेहडी हर सवता दे दिन्ने पढ़ियो जांदी एै ,तिस ताई उस जो दोषी मनि नै तिन्हां गला जो पूरा किता |
\v 28 तिन्हां मरणे दे योग्यो कोई दोष तिस च नी प्या ,तां भी पिलातुसे बिणती किती कि सैह मारी दिता जाएं |
\v 29 जाहलू तिन्हां तिस दे बारे च लिखियाँ गला पूरियां कितियाँ ,ता तिस जो क्रूसे ते तारि नै कबरा च रखेया |
\v 30 अपर परमात्में तिस जो मरेयाँ च जळया ,
\v 31 कने तिन्हां जो जेहड़े तिस कने गलील ते यरूशलेम अयो थे ,बड़ेयां दिना तिकर दुसदा रेया;लोका दे सामणे हुण सैह ही तिस दा गवाह एै |
\v 32 अहाँ तीजो तिसा प्रतिज्ञा जो जेडी बापुआं दादुआं कने कितियो थी ,एै सुसमाचार सुणानदे हेन ,
\v 33 कि परमातमे यीशुए जो फुकी नै ,सैह ही प्रतिज्ञा अहंदेयाँ बच्चेयां ताई पूरी किती ;जदेया दुए भजने च लिखया एै,तू मेंरा पुतर एै ;आज मै ही तीजो जम्या एै |'
\v 34 कने तिसदे तिस वारे च भी मरेयाँ होयां जो जलाणे दे वारे च भी कि से कदी नी सड़े,तिन्नी ऐह गलया एै, 'मैं दाऊदे पर पबित्र कने मेरवानी तोहां पर करगा |'
\v 35 इस ताई तिन्नी इक्की होरसी भजने च भी गलया एै , तू अपणे पवित्र जणे जो सड़ना नी दिंगा |'
\v 36 क्योजे दाऊद ता परमात्में दिया मरजिया दे वरावर अपणे टैमें सेवा नै सोई गेया ,कन्ने अपणेबापुआं कन्ने दादुआं च जाई मिलेया ,कन्ने सड़ी भी गेया |
\v 37 पर जिस जो परमात्में फुकेया ,सैह सड़ी भी नी सकेया |
\v 38 तिस ताई ,हो भाऊओ ,तोहां जाणी लेया कि तिस दे ताई ही पांपा दी माफ़ी दा समाचार तोहां जो दिता जान्दा एै;
\v 39 कने जिना गला च तोहां मूसा दिया व्यवस्था दे ताई वेकसूर नी ठेरी सकदे, तिन्हां सारेयां च हर इक्क वश्वास करणे आळा तिसदे ताई वेगनाह ठरया जान्दा एै |
\v 40 तिस ताई चोकन्ने रेया,ऐह नी होंए कि जेहड़ा भविष्यद्वक्ता दियां किताबा च अया एै,तोहां पर भी आई पोएं :
\v 41 'हो निदा करणे आळेयो ,दिखा ,कने चौकने हो ,कने मिटी जा ;कयो जे मैं तोहां देयां दिना च इक्क काम करदा एै ,ऐह काम कि जे कोई तीजो ते तिसदी निंदा करें ,ता तोहां कदी भरोसा नी करगे '|
\v 42 तिन्हां दे वाहरा जो निकळदे टैमें लोक तिन्हां कने विणती करणा लगे कि अगलिया सब्ता दे दिने अहाँ जो ऐह गला फिरी सणाईयां जांण |
\v 43 जाहलु सभा उठी गेई तां यहूदियां कने यहूदी मते च अयां भक्ता च बड़े भारी लोक पौलूसे दे पीछे होई गे ;कने तिन्हां कने गला करी के समझया कि परमात्मे दे अनुग्रह च बणेयो रेया |
\v 44 अगले सब्ता दे दिने शहरे दे सारे लोक परमात्मे दे वचने सुणने जो किट्ठे होई गे |
\v 45 अपर यहूदी भीड़ा जो दिखी नै डाह ने भरी गे ,कने निदा करदे होए पौलुस दियां गला दा बरोध करणा लगे |
\v 46 ताहलू पौलुस कने बरनबासे नडर होई नै गलया, “जरूरी था कि परमेश्वर दा वचन पेलेए तोहां जो सणाया जान्दा ;पर ताहलु तू तिस जो दूर हटान्दा एै,कने अपणे जो अनंत जीणे दे उथे ठरांदा ,ता दिखा ,अहाँ होरना जातियां दी तरफा फिरदे हेन |
\v 47 कयो जे प्रभुए असा जो हुक्म दितेया एै , मैं ता तीजो होरना जातियां बाश्ते लौ ठरया एै     क्योजे तू धरति दी छोर तकर उधार दा दरवाजा होंए '|”
\v 48 ऐह सुणी नै होर जातियां खुशी होंईयां,कने परमात्में दे वचन दी तरीफ़ करणा लगे ;कने जितनेया            जो अनंत जीणे ताई ठहरायो थे ,तिन्हां वश्वास किता |
\v 49 ताह्लू प्रभु दा वचन तिस सारे देशे च फैलणा लगा |
\v 50 अपर यहूदियां भक्त कने कुलीन जणासा जो कने शैहरे दे बड्डेयां लोकां जो तिसाकाया ,कने पौलुस कने बरनबास दे खलाफ उपद्रव करवाई नै तिन्हां जो अपणीया बोडरिया ते नकाळी दिता |
\v 51 ह्लू सैह तिन्हां दे सामणे अपणे पैरां दी चिक झाड़ी नै इकुनियुम जो चली गे |
\c 14
\v 1 इकुनियुम च ऐह होया कि से यहुदियाँ देयां आराधनाल्या च सोगी-सोगी गे ,कने तिस तरीके ने गल्लां कितियाँ कि यहुदीयां कने यूनानीयां दोनां च बड़ेयां भारी वश्वास किता |
\v 2 अपर वश्वास नी करने आळेयां यहुदियाँ होरना दे मन भाऊआ दे मने च ललचाए कने कटुता पैदा करी दिती |
\v 3 सैह बड़ेयां दिना ताई ओथु रेह ,कने सैह तिन्हां दे हथां ते चिन्ह कने होनहार काम करवाई नै अपणे अनुग्रहे दे वचने पर गवाई दिन्दा था |
\v 4 अपर शहर देयां लोका च फुट पेई गियो थी ,तिस ते केई लोक यहुदियाँ कने केई लोक प्रेरितां कने  दे बखे होई गे |
\v 5 अपर जाहलू होर जातियां कने यहुदी तिन्हां दा अपमान कने तिन्हां पर पथराव करणे ताई अपणे सरदारा लेई नै तिन्हां ला पूजे ,
\v 6 ताहलु सैह इसा गला जो जाणी गे ,कने लुकाउनिया दे लुस्त्रा कने दिरबे शहरा च ,कने अक्खे व्क्खे देयां प्रदेशा च नसी गे
\v 7 कने ओथु सुसमाचार सणाणा लगे |
\v 8 लुस्त्रा च इक्क माँहणु बैठ्या था ,जेहड़ा पैरां ते चली नी सकदा था | सैह जन्मे ते ही लगडा था कने  कदी नी चलेया था |
\v 9 सैह पौलुसे जो गला करदा सुणादा था |पौलुसे तिस जो गला करदे सुणया था | पौलुसे तिसदी तरफा टाक लगाई नै दिखया कि तिस जो चंगा होई जाणे दा बश्वास एै,
\v 10 कने जोरे कने गलाणा लगा,“अपणेयां पैरां दे सारे सीधा खड़ो | '' ताहलू सैह उछळी नै चलणा फिरणा   लगा |
\v 11 लोका पौलूसे दा ऐह काम दिखी नै लुकाऊनिया दी भाषा च जोरें कने गलाणा लगा , '' देवता माँहणुए देयां रूपा च होई नै अहाँ ला उतरी आए हेन |  ''
\v 12 तिन्हां बरनवासे जो ज्यूस ,कने पौलुसे जो हिरमेश बोलया कयो जे से गला करणे च पेले था |
\v 13 ज्युसे दे तिस मन्दिरे दा पजारी जेहड़ा तिन्हां दे शेहरे सामणे था ,बैल कने फुला दे हार गेटा पर लाई नै लोका दे कने बलिदान करणा चान्दा था |
\v 14 अपर बरनबास कने पौलुस प्रेरितों जाहलू ऐह सणया ,ता अपणे ओडण फाडे कने भिड़ा च लपके ,कने ग्लाई नै गलाणा लगे ,
\v 15 “हो लोको,तोहां क्या करदे हेन?अहाँ भी तां तोहा साईए सुख -दुःख भोगी माँहणु हेन ,कने तोहा जो सुसमाचार सणानदे हेन कि तोहाँ ईना बेकार चिजा ते लाग होई नै जिन्दे परमात्में दिया तरफा फिरी ,जिन्नी स्वर्ग कने धरती कने समुन्द्र कने जेहड़ा कुछ तिन्हां च एै |
\v 16 तिन्नी पिछले टैमें च सारियां जातियां जो अपणे-अपणे रस्ते च चलणा दिता |
\v 17 तांभी तिन्नी अपणे आपे जो बगाना नी छडेया ;पर सैह भलाई करदा रेया ,कने अम्वरे बरखा कने  फलवन्त रित दिखी नै तोहा दे मने जो खाणे कने आनन्दे भरदा रेया |”
\v 18 ऐह बोली नै भी तिन्नी लोका जो बड़िया मुशकला कने रोकेया कि तिन्हां ताई बलिदान नी करन |
\v 19 अपर कुछ्ना यहुदियाँ अन्ताकिया कने इकुनियुम ते आई नै लोका जो अपणे बखे करी लेया ,कने  पौलूसे पर पथराव किता ,कने मरेया समझी नै  तिस जो शहरे ते घसीटी नै बारा जो लेई गे |
\v 20 अपर जाहलू चेले तिसदे चौनी बखेयाँ आई खडोते ,तां सैह उठी नै शहरे च गेया कने दुए दिने वरनबास दे कने दिरबे जो चली गेया |
\v 21 सैह तिस शैहरे दे लोकां जो सुसमाचार सणाई नै ,कने बड़े चेले बणाई नै ,लुस्त्रा कने इकुनियुम कने अन्ताकिया जो चली आए ,
\v 22 कने चेलयाँ दे मना जो स्थिर करदे रेह कने ऐह प्रवचन दिन्दे थे कि वश्वासे च बणेयों रेया; कने  ऐह गलांदे थे,“अहाँ बड़ेयां दुखां चुकी नै परमात्में दे राजे च अंदर ओंणा हूंगा |”
\v 23 कने तिन्हां हर इक्क कलीसिया च तिस ताई प्राचीन ठहराए ,कने व्रत कने बिणती करीके तिन्हां प्रभु दे हाथ दित्ता जिस पर तिन्हां वश्वास कितया था |
\v 24 ताह्लू पिसिदिया से हूँदे होए सैह पन्फूलिया पुजें ;
\v 25 फिरी पिरंगा च वचन सणाई नै अत्तलिया च आए ,
\v 26 कने ओथू ते सैह जहाजे उपर अन्ताकिया गे ,जिथू सैह तिस कम्में ताई जेह्ड़ा तिन्हां पूरा कितया था परमात्में दी कृपा च दित्यों थे |
\v 27 ओथू पुजी नै तिन्हां कलीसिया किटठी कित्ती कने दसया कि परमात्में तिन्हां कने होई नै कदे बडे-बडे कम्म किते ,कने होरणा जातियां ताई वश्वासे दा रस्ता खोली दिता |
\c 15
\v 1 फिरी कुछ लोक यहूदिया ते आई नै भाऊआं जो सखाणा लगें :“जे मूसा दे रिवाजें कने तुहदा खतना ना होंए तां तुहां उदार नी पाई सकदे ”
\v 2 जाहलू पौलुस कने बरनबास दा तिन्हां कने बड्डी घळाटी कन्ने वैह्सं होई तां ऐह गलाई गेया कि पौलुस कने बरनबास कने तिन्हां च थोड़े माँहणु तिन्हां गल्ला दे बारे च प्रेरिता कने प्राचीना सोगी यरूशलमें जो जा |
\v 3 अपर कलीसिया तिन्हां जो थोड़ी दूरा तिकर पजया ;कने सैह फीनीके कने सामरिया च होई नै होरना जातियां दे मना फराणे दा समाचार सणादे गे, कने सारे भाऊ बड़े खुश होए |
\v 4 जाह्लू सैह यरूशलमें पुजें,तां कलीसिया कने प्रेरित कने प्राचीन तिन्हां कने खुशिया कने मिले,कने  तिन्हां दसया कि परमात्में तिन्हां कने होई नै कदेय -कदेय कम कित्यो हेन |
\v 5 अपर फरीसियां दे सुमदाय च जिन्हां वश्वास कितया था ,तिन्हां च कुछ ना उठी नै गलया,“तिन्हां जो खतना कराणे कने मूसा दे नियमा जो मनणे दा हुक्कम देणा चाइदा |”
\v 6 ताह्लू प्रेरित कने प्राचीन तिन्हा गल्लां दे वारे च द्वारी सोचणे ताई किट्ठे होए |
\v 7 ताह्लू पतरसे कने बडी वैह्स-बाज़ी होई जाणे दे बाद खडूई नै तिन्हां कने गलया,“हो भाऊओं,तुहां जाणदे हेन कि बड़े दिन होए परमात्में तुहां ते मिजों चुणी लेया कि मेरे मुएँ ते होर जातियां सुसमाचार दा वचन सुणी नै वश्वास करण |
\v 8 मन्ने दे जांचणे आळे परमात्में तिन्हां जो माहरे बराबर पवित्र आत्मा देई नै तिन्हां दी गवाई दिती ;
\v 9 कने वश्वासे कने तिन्हां दे मन साफ करी के अहाँ च कने तिन्हां च कोई भेत नी रखेया,
\v 10 ताहुण तोहां कयो परमात्में दी परीक्षा लेनदे हेन कि चेलेंयां दिया क्याडिया अपर ऐह जुगळा रखया ,जिस जो ना मारे बाब दादु चुकी सकदे थे कने ना अहाँ चुकी सकदे हेन ?
\v 11 आहां माहरा ऐह वश्वास एै कि जिसा रीतिया च सैह प्रभु यीशु दी दया कने उदार पागे |”
\v 12 ताहलू सारी सभा गुपचुप बरनबास कने पौलूसे दी सुणना लगी ,कि परमात्में तिन्हां जो सोगी लेई नै  होरना जातियां च कदे बड़े बड़े नशाण ,कने अन्होणे काम दसे |
\v 13 जाहलू ते चुप होए तां याकूब गलाणा लगेया,''हो भाऊओ ,मेरी सुणा |
\v 14 शमौने गलाया कि परमात्में मुरिया होरना जाती पर कदेई मेरबानी किती कि तिन्हां च अपणे नाए दे बासती इक्क लोक बणाई लेन |
\v 15 तिन्नी भबिष्यद्व्क्ता दियां गला भी मिल्दियाँ हेन ,जदेया कि लिखया एै,
\v 16 ' तिसदे बाद मै फिरी आई नै दौउदे दा पेया होया उठांगा कने तिस दे खड़ेरे जो फिरी वणागा कने  तिस जो खदेडी दिगां ,
\v 17 तिस ताई जे थोड़े माँहणु,मतलव सारे होरना जाति जो मेरे नाए दियां गलांदे हेन ,प्रभु जो तोपदे ,
\v 18 ऐह सैह ही प्रभु गलांदा एै जेहड़ा संसारे दे पैदा हुणे ने इसा गला दा समाचार दिन्दा अया एै |'
\v 19 तिस ताई मेंरी सोच ऐह कि होरना जाति च जेहड़े लोक परमात्में बखे फिरदे हेन,अहाँ तिन्हां जो दुःख ना देंण ;
\v 20 अपर तिन्हां लिखी भेज्या कि सैह मूरता दियां अशुद्ध कने गल्त वचार कने गलां घोटेयां होयां दे मासे कने खुन्ने ते दूर रेंगे|
\v 21 कयो जे पिछले जमाने च शेहरे-शेहरे मूसा दा प्रचार करणे आळे हुंदे चले आए हेन,कने सैह हर सब्त दे दिने आराधनालय च पढ़ी जांदी एै |”
\v 22 ताहलू सारिया कलीसिया पाई नै प्रेरिता कने पिछले जमाने जो खरा लगेया कि अपणे च थोडे माँहणु चुणे ,कयो जे यहूदा जेहड़ा बरसब्बा नाए ते जाणेया जान्दा एै ,कने सिलासे जो जेहड़े भाऊआ च बड़े थे ;कने तिन्हां जो पौलूसे कने बरनवासे कने अन्ताकिया जो भेजे |
\v 23 तिन्हां तिन्हांदे हथे ऐह लिखी भेज्या:''अन्ताकिया कने सिरिया कने कलीसिया च रेणे आळेयां भाऊआं जो जेहड़े होरना जाति च हेन,प्रेरिता कने प्राचीन भाऊआ दा नमस्कार |
\v 24 अहाँ सुणाया एै कि अहाँ च थोडेयां देयां ओथु जाई नै ,तोहाँ अपणीया गलां ते घबराई गे ,कने अहाँ दा मन पलटी गेया अपर अहाँ तिन्हां जो आदेश नी दितेया था |
\v 25 तिस ताई अहाँ इक्क चित होई नै ठीक समझया कि चुणया होयां माँहणु अपणे दोस्ते बरनबासे कने  पौलूसे कने तोंहा ला भेजे |
\v 26 ऐह दे माँहणु हेन जिन्हां अपणे प्राण अहाँ दे प्रभु यीशु मसीह दे नाए ताई जोखिमे च पाए  |
\v 27 तिस ताई अहाँ सिलासे जो भेज्या एै ,जेहडे अपणे मुँहेए भी ऐह गला ग्लाई देंण |
\v 28 पवित्र आत्मा जो कने अहाँ जो ठीक समझ अया कि तिन्हां जरूरी गलां जो छाड ,तिझो पर होर बोझ ना पान ;
\v 29 कि तोहाँ मूरता पर बलि कितेयाँ होयां कने खुन्ने कने ,कने गले गोटेंयां दे मासे कने ,कन्ने बुरे वचारा ते दूर रेंन |तिन्हां ते दूर रेया ता तोहाँ दा भला हुणा |अगे शुभ |”
\v 30 फिरी से बिदा होई नै अन्ताकिया पूजे,कने सभा जो किट्ठीया करी के सैह पत्री तिन्हां जो देई दिती|
\v 31 सैह पत्री पढी नै तिस जो उपदेशे दियां गलां ते बडे खुश होए |
\v 32 यहूदा कने सिलासे जेहडा अपु भी भविष्यद्वक्ता थे ,बड़ियाँ गला कने भाऊआ जो उपदेश देई नै  ट्केरेया |
\v 33 सैह थोड़े दिन रेई नै,भाऊआं ते शांति दे कने विदा होए कि अपणे भेजणे आळेयां ला जान |
\v 34 [अपर सिलासे जो ओथु रेहणा खरा लगेया ] |
\v 35 अपर पौलुस कने बरनबास अन्ताकिया च रेई गे :कने होरना बड़ेयां लोका कने प्रभु दे वचने दा उपदेश करदे कने सुसमाचार सणानदे रेह |
\v 36 थोडेयां दिना बाद पोलुसे कने गलया,“जिन्हा-जिन्हा शेहरा च अहाँ प्रभु दा वचन सुणया था ,ओआ ,फिरी तिन्हां च चली नै अपणेया भाऊआ जो दिखा कि से कदे हेन | ''
\v 37 ताहलू बरनबासे यहुन्ना जेहड़ा मुरकुस कहल्या जान्दा एै ,सोगी ल्योणे दा ख्याल किता |
\v 38 अपर पौलूसे तिस जो जेहड़ा पन्फुलिया च तिन्हां ते लाग होई गेया था ,कने कमे पर तिन्हां कने  नी गेया,सोगी लेई जाणा खरा नी समझया |
\v 39 अपर ऐह वेंह्स होई चुकी कि से इक्की दुए ते लाग होई गे ;कने बरनबास,मरकुसे जो लेई नै जाजे पराले बेई साइप्रस जो चली गेया ;
\v 40 अपर पौलूसे सिलासे जो चुणी लेया ,कने भाऊआ ते परमेश्वरे दे अनुग्रह च सौपेया जाई नै ओथु ते भी चली गेया ;
\c 16
\v 1 फिरी सैह दिरबे कने लुस्त्रा च भी गेया | ओथू तीमुथियुस नांए दा इक्क चेला था,जेह्ड़ा कुसी विश्वाशनी य्हुदिनियाँ दा पुत्र था ,अपर तीसा दा पिता युनानी था |
\v 2 सैह लुस्त्रा कने इकुनियुम देयां भाऊआ च सुनाम था |
\v 3 पौलुस दी मर्जी थी कि सैह तिस कने चले ;कने जेहड़े यहुदी लोक तिन्हां जघा च थे तिन्हां दे कारण तिन्नी तिन्हां दा खतना किता ,कयो जे से सारे ही जाणदे थे ,कि तिस दा पिता यूनानी था |
\v 4 कने शहरे-शहरे जांदे होए सैह तिन्हां विधियाँ जो जेड़ियाँ प्रेरिता कने प्राचीना कने मनियां थियां,मनणे ताई तिन्हां जो पजानदे जानदे थे |
\v 5 तिस ताई कलिसियाए वश्वासे च स्थिर हुन्दी गेई कने सख्या च हर रोज बद्दी गेई |
\v 6 सैह फुर्गिया कने गलातिया प्रदेशा च होई नै गे ,क्योजे पवित्र आत्मा तिन्हां जो एशिया च वचन सणाणे ते मना किता |
\v 7 तिन्हां मुसिया दे बक्खे ,पुजि नै बितुनिया च जाणा चया ;पर यिशुए दिया आत्मा तिन्हां जो जाणा नी दिता |
\v 8 तां सैह मुसिया ते होई नै त्रोआस आए |
\v 9 ओथु पौलसे राती जो इक्क दर्शण दिखया कि इक्क मकुद्नी माँहणु खडूतेया तिस कने प्राथ्रना करा दा था,“अपर उतरी नै मकुद्निया च आ ,कने अहाँ दी मदद कर |”
\v 10 तिस दे ऐह दर्शण दिखदे ही अहाँ इकदम मकिदुनिया जाणा च्या ,ऐह समझि नै परमात्मा अहाँ जो  सुसमाचार सणाणे ताई सदेया |
\v 11 तिस ताई त्रोआसे जाजे खोली नै अहाँ सुमात्राके कने दुएँ दिने नियापुलसा च आए |
\v 12 ओथु ते अहाँ फिलीपी पूजे ,जेहड़ा मकिदुनिया प्रान्त दा मुख्य शहर कने रोमिया दी बस्ती एै ;कने अहाँ  तिस शहरे च थोडेयां दिना तिकर रेह |
\v 13 सब्त दे दिने अहाँ शहरे दे फाटके दे बार नदीया दे कंडे तिस ताई गे कि ओथु प्राथर्ना करणे दी जगाह हुंगी,कने बैठी नै तिन्हां जणासा च जेहड़ियाँ किट्ठीयां होइयां थियां,गला करणा लगे |
\v 14 लुदिया नाए दी थुआथिरा शहरे दी बैजनी कपडेयां बेचणे आळी इक्क भक्तणी जणास सुणा दी थी |प्रभुए  तिसदा मने खोल्या कि सैह पौलुस दियां गला पर चित लाए |
\v 15 जाहलू तिन्ने अपणे घराने समेत बपित्समा लेया,तां तिन्ने अहाँ कने बिनती किती,“अगर तोहां मिज़ो प्रभु दी विश्वासिणी समझदे हेन ,तां चलि नै मेरे घरे रेया ,”कने सैह अहाँ जो मनाई नै लेई गेई |
\v 16 जाहलु अहाँ प्राथर्ना करणे दिया जगाह जा दे थे ,ताहलू अहाँ जो इक्क दासी मिली जिसा च भावी गलाणे आळी आत्मा थी ;कने भावी गलाणे कन्ने अपणे स्वामियां ताई बड़ा कुछ लेई ओंदी थी |
\v 17 सैह पौलूसे कने अहाँ पीछे जोरे कने गलाणा लगी , “ऐह माँहणु परमप्रधान परमात्में दे दास हैन,जेहड़े अहाँ जो उदार दे रस्ते दी कथा सणादे हेन |”
\v 18 सैह बड़ेयां दिना तिकर ऐह ही करदी रेई ;पर पौलुस दुखी होया ,कने मुड़ी नै तिसा आत्मा कने गल्या , “मै तिझो यीशु मसीह दे नाए ते आदेश दिन्दा एै कि तिन्हां च निकळी जा |”कने सैह तिसा ही घडिया निकळी गेई |
\v 19 जाहलू तिसा दे स्वामियां ने दिखया कि अहाँ दिया कमाईया दी आश जांदी रेई ,तां पौलूसे कने सिलासे जो पकड़ी नै चौके देया प्रधाना ला खींजी लेई गे ;
\v 20 कने तिन्हां जो फोजदारी देयां हाकीमाँ ला लेई गे कने गलया,“ऐह लोक जेहड़े यहुदी हेन,अहाँ दे शहरे च बड़ी हलचल मचा दे हेन ;
\v 21 कने ईसा रीतिया दसा दे हेन ,जिन्हां जो ग्रहण करणा या मनणा अहाँ रोमियाँ ताई ठिक नी |”
\v 22 ताहलू भिड़ा च लोक तिन्हां दे विरोधे च किट्ठे होई नै चढी आए ,कने हाकीमा तिन्हां दे कपडे फाड़ी दिते ,कने तिन्हां जो बेंत मारणे दा आदेश दिता |
\v 23 बड़े बेंत लगाई नै तिन्हां तिन्हां जो जेला च पाई दिता कने दरोगा जो आदेश दिता कि तिन्हां जो चौकसिया च रखा |
\v 24 तिन्नी ऐह आदेश सुणी नै तिन्हां जो अन्दरे दिया कोठडीया च रखया कन्ने उन्हां दे काठ च ठोंकी दिते |
\v 25 अधिया राती दे करीब पौलुस कने सिलास प्राथर्ना करदे होए परमात्मे देयां भजना गा दे थे ,कन्ने कैदी तिन्हां दी सुणा दे थे  |
\v 26 इतणे च इकदम हिलण होया ,एथू तिकर कि जेला दी नीव भी हिली गेई ,कने इकदम जेला दी नीव हिली गेई ,कने इकदम सारे दरवाजे खुली गे |
\v 27 दरोगा जागी खडोता ,कन्ने जेला दे दरवाजे खुले दिखिकरी समझया जे कैदी नसी गे ,तां तिन्नी तलवार खींजी नै अपणे आपे जो मारणा च्या |
\v 28 अपर पौलूसे जोरे कने गलया,“अपणे आपे जो मत कुथी लगान्दा ,कयो जे अहाँ सारे ही एथू ही हेन |”
\v 29 ताहलू सैह दिया मगवाई अंदर लपकाई नै लप्केया कने क्म्वेया होया पौलूसे कने सिलासे दें अगे पेया ;
\v 30 कने तिन्हां जो बार आणी नै गलया, “ओ सजणो ,उद्धार पाणे ताई मैं क्या करें ?”
\v 31 तिन्हां गलया, “प्रभु यीशु मसीह पराले वश्वास कर ,तां तू कने तेरा घराना उधार पांगा |”
\v 32 कने तिन्हां तिस जो कने तिस दे घरे देयां सारेयां लोका जो प्रभु दा वचन सणया |
\v 33 राती जो तिसा घडिया लेई जाई नै तिन्हां दे जखम धोती ,कने तिन्नी अपणेयां सारेयां लोका सोगी बपित्समा लेया|
\v 34 ताहलू तिन्हां जो लेई जाई नै अपणे घरे च तिन्हां अगे खाणे जो रखेया ,कने सारे घराने सोगी परमात्में पर वश्वास नै आनन्द किता |
\v 35 जाहलू दिन होया तां हाकिमा सिपाहियां दे हथे गलाई भेज्या कि तिन्हां माँहणुआ जो छड़ी देया |
\v 36 दरोगे ऐह गला पौलूसे कने गालियाँ, “हाकिमाँ तोहां जो भेजी देणे दा आदेश दिता एै|तिस ताई हुण निकळी के खुश होई के चली जा |”
\v 37 अपर पौलूसे तिसकने गलया,“ तिन्हां अहाँ जो जेहड़े रोमी माँहणु हेन,गुनागार ठरयाँ बगैर लोका दे सैमणे मारेया जेला च पाई दिता |हुण क्या अहाँ जो चुप करी नकाळा दे हेन ?ऐह नी ;पर सैह अपु आई नै तिस जो निकाळे  |”
\v 38 सपाहियां ऐह गला हाकिमा कने ग्लाईयाँ ,कने सैह ऐह सुणी नै कि रोमी हेन डरी गे ,
\v 39 कने आई नै तिन्हां जो मनया ,कने बार लेई जाई नै बिणती किती कि शहरे ते चली जाण |
\c 17
\v 1 फिरी सैह अम्फिपुलिस कने अपुल्लिनिया होई नै थिस्शलुनिके च आए ,जिथू यहुदियाँ दा इक्क आराधनाल्य था |
\v 2 पौलुस अपणीया रीतिया दे मुताविक तिन्हां ला गेया ,कने तीन सब्त दे दिने पवित्र शास्त्रा तिन्हां   कने वैस वसाई किती ;
\v 3 कने तिन्हां दा अर्थ खोली खोली नै समझानदा गेया कि मसीह जो दुःख भुक्तणा कने मरे होयां च जी उठणा ,कने मरेयां होयां च जी उठणा ,जरूरी थां ;कने "यही यीशु जिसदी मै तोहां जो कथा सणान्दा एै ,मसीह एै | ''
\v 4 तिन्हां च कितणेयां ,कने भक्त युनानियाँ च बड़ेयां ,कने बड़ियाँ भरी कुलीन जणासा मन्नी लेया,कने  पौलुस कने सीलास दे कने मिली गे
\v 5 अपर यहुदियाँ डाह जे भरी नै बाजारू लोका च कुछना दुष्ट माँहणुआ जो अपणे सोगी लेया ,कने भीड़ क्ठेरी नै शहरे च हल्ला मचाणा लगे ,कने यासोने दे घरे पर चढ़ाई नै तिन्हां जो लोका सैमणे लयोणा च्या
\v 6 तिन्हां जो ओथु नी दिखी नै सैह ऐह वकदे होए यासोंन कने कुछ ना भाऊआ जो शहरे देयां हकीमा सामणे खीजी लेयाए,“ऐह लोक जीना संसारे जो उल्टा फुलटा करी दितेया था ,एथू भी आई गे हेन |
\v 7 यासोने जो अपणे ओथु उतारेया एै |ऐह सारेयां दे सारे ऐह गलांदे हेन कि यीशु राजा एै ,कने कैसरे देया आदेशा दा विरोध करदे हेन |”
\v 8 तिन्हां लोका जो कने शहरे देयां हकीमा जो ऐह सणाई नै डराई तां  |
\v 9 तिस ताई तिन्नी यासों कने बाकि देयां लोका ते मुचलका लेई नै तिन्हां जो छडी दिता |
\v 10 भाऊआ इकदम रातो -रात पौलुस कने सिलासे जो बीरिया भेजी दिता ;कने सैह ओथु पूजी नै यहुदियाँ दे आराधनाल च गे |
\v 11 ऐह लोक तां थिस्शलुनिके देयां यहुदियाँ ते भले ,कने तिन्हां बदीया लालसा कने वचन ग्रहण किता ,कने  रोज पवित्र शास्त्रा च तोपदे रैह कि ऐह गला इयां ही हेन कि नी |
\v 12 तिस ताई तिन्हां च बड़ेयां भरी ,कने यूनानी कुलीन जणासा च कने मर्दा च बड़ेयां भरोसा किता |
\v 13 अपर जाहलू थिस्शलुनिके दे यहुदी जाणी गे जे पौलुस बीरिया च भी परमात्मा दा वचन सणान्दा एै, तां  ओथु आई नै भी हलचल मचाणा लगे |
\v 14 ताहलू भाऊआ इकदम पौलूसे जो बिदा किता जे सैह समुन्दरे दे कनारे चली जाएं ;अपर सिलास कने  तीमुथियुस ओथु ही रेई गे |
\v 15 पौलूसे जो पजाणे आळे तिस जो एथेंस तिकर लेई गे ;कने सीलास कने तीमुथियुस दे ताई ऐह आदेश पाई नै विदा होए जे सैह तिस ला सतावी ते सतावी ओन |
\v 16 जाहलू पौलुस एथेस च तिन्हां दी बाट जोहा दा था ,ता शहरे च मूर्ता जो भरोईयां दिखी नै तिस दा जी जळी गेया |
\v 17 तां सैह आराधनाल च यहुदियाँ कने भक्ता कने ,चौके च जेड़े लोक तिस जो मिलदे थे तिन्हां कने हर रोज बैस वसाई करदा था |
\v 18 ताहलू इपिकुरी कन्ने सतोईकि दर्शनिका च कुछ तिसने तर्क करणा लगे ,कने कुछ ना गलया, “ऐह व्क्बदी क्या गलाणा चानदा एै ?”अपर दुएयाँ गल्या ,“सैह होरना देवतेयाँ दा प्रचार करणे आळा लगदा एै”-कयो जे सैह यिशुए दा पुनरुत्थान दा सुसमाचार सणान्दा था |
\v 19 ताहलू सैह उस जो अपणे सोगी अरियुपगुस पर लेई गे कने पूछया,“क्या अहाँ जाणदे हेन कि ऐह नोआ मत जेड़ा तू सणान्दा एै,क्या एै?
\v 20 कयो जे तू नोखियाँ गला अहाँ जो सणान्दा एै,तिस ताई अहाँ जाणना चानदे हैन कि ऐना दा क्या मतलव एै |”
\v 21 [तिस ताई सारे एथेंसवासी कने परदेशी जेहड़े ओथु रेंदे थे ,गलाणे कने सुणने दे बजाए कने कुसी कम्मे च टैमे नी गुजरदे थे |]
\v 22 ताहलू पौलूसे अरियुपगुस दे बिच खडोई नै गलया, “हो एथेंस देयो लोको,मैं दिखदा एै कि योहन हे गला बिच देव्तेयाँ जो बड़े मनणे आळे हेन |
\v 23 कयो जे मैं फिरदे होए जाहलू तेरियां पूजणे दियां चिजा जो दिखदा था ,ता इक्क ऐह बेदी भी पाई ,जिसा पराले लिखया था ,'अणजाणे परमात्मे दे ताई |'तिस ताई जिस जो बगैर जाणयो पुज्दे हेन ,मैं तोहां जो तिस दा सणान्दा एै |
\v 24 जिन्ही परमात्में धरतिया कने तिसदियाँ सारियां चिजा जो वणया ,सैह स्वर्ग कने जमीना दा स्वामी होई नै ,हथे देयां बणयां मंदरा च नी रेंदे ;
\v 25 ना कुसी चिजा दी जरूरता ताई माँहणुआ दे हथे दी सेवा लेनदा एै ,कयो जे सैह अपु ही सारेयां जो जिन्दगी कने श्वास सब कुछ दिन्दा एै |
\v 26 तिन्नी इक्की ही मुले कने माँहणुआ दियां सारियां जातियां धरतिया च रेणे ताई वणाइयां हेन ;कने  तिन्हां दे ठरायो टैमें कने निवासे दियां सीमा जो तिस ताई बन्धेया एै ,
\v 27 कि सैह परमात्में जो तोपदे ,कदी भी तिस जो तोपीकरी पान सैह कदी भी अहाँ ते दूर नी |
\v 28 कयो जे अहाँ तिस च जिन्दे रेंदे ,कने चलदे-फिरदे कने टिक्केयो रेंदे ;ज्देया तोहाँ देयां केइयां कवियां भी गलया एै,'अहाँ तां तिस दे ही वंशज हैन |'
\v 29 अपर परमात्में दा वंश होई नै अहाँ जो ऐह समझणा ठीक नी कि ईश्वरत्व सोने या रुपे या पत्थर दे बरावर एै ,जेहड़े माँहणु कारीगिरी कने कल्पना च घडेयो गेयो हैंन |
\v 30 तिस ताई परमात्में अज्ञानता दे टैंमे पर ध्यान दिता ,अपर हुण हर जगह सारेयां माँहणुआ जो मने फेरणे दा आदेश दिन्दा एै |
\v 31 कयो जे तिन्नी इक्क दिन ठरया एै ,जिस च सैह तिन्हां माँहणुआ दे ताई धर्मा कने संसारे दा न्याय करगा ,जिस जो तिन्नी ठरया एै ,कने तिस जो मरेयाँ होयां च जळी नै ऐह गाल सारेयां च परमानित करी दिती एै |”
\v 32 मरेंयां होयां च पुनरुत्थान दी गाल सुणि नै कुछ तां ठटटा करणा लगे ,कने कुछना गलया,कने कुछ ना गलया, “ऐह गल अहाँ तोहां कने फिरी कड़ी सणांगे |”
\v 33 इतणे च पौलुस तिन्हां बिच निकळी गेया |
\c 18
\v 1 तिस ते बाद पौलुस एथेंस जो छडी नै कुरिन्थुस च अया |
\v 2 ओथू तिस जो अक्विला नाए दा इक्क यहुदी मिला ,जिसदा जनम पुन्तुस च होया था | सैह अपणी घरे  आळीया प्रिसकिल्ला दे कने इटली च हाल ही च अया था ,कयो जे कलौदियुस ने सारेयां यहुदियाँ जो रोम ते निकळी जाणे दा आदेश दितेया था |तिस ताई सैह तिन्हां दे ओथु गेया |
\v 3 तिसदा कने तिन्हां दा इक्क ही कारखाना था तिस ताई सैह तिन्हां कने रेया कने काम करणा लगे ;कने  तिन्हां दा कम कारखाने बणाणे दा था |
\v 4 सैह हर इक्क सब्त दे दिने आराधनालय च बैस बसाई करी के यहुदियाँ कने युनानियाँ जो समझनदा था |
\v 5 जाहलू सीलास कने तीमुथियुस मकिदुनिया च आए ,तां पौलुस वचन सणाणे दिया धुना च यहुदियाँ जो गवाई देणा लगा कि यीशु ही मसीह एै|
\v 6 अपर जाहलू, सैह विरोध सादा कने निंदा करणा लगे ,तां तिन्नी अपणे कपड़े झाड़ी नै तिन्हां कने गलया , “तोहां दा खून तोहां दिया ही क्याडिया पर रेह | मै बेगुनाह एैह |हुण मैं होरना जातियां च जांगा |”
\v 7 ओथु ते चली नै सैह तितुस युस्तुस नाए दे परमात्में दे इक्क भक्ते दे घरे च अया ;जिस दा घर आराधनालय दे कने ही था |
\v 8 ताहलू आराधनालय दे सरदार क्रिसपुसे अपणे सारे घराने समेत प्रभु दा वश्वास किता ;कन्ने बड़े भारी कुरिन्थवासी सुणी नै वश्वास लेयाए कने बपतिस्मा लेया |
\v 9 प्रभुमें इक्की राती दर्शना करी के प्रभु कने गलया,“मत डर अपर ग्लान्दा जा कने डर मत चुप रेह ;
\v 10 कयो जे मै तेरे सोगी एै ,कन्ने कोई तीजो पर चढ़ाई करी के तेरा नुकशान नी करगा ;कयो जे तिस शहरे च मेरे बड़े लोक हेन | ”
\v 11 तिस ताई सैह तिन्हां च परमात्में दा वचन सणानदे डीड साल रेया |
\v 12 जाहलू गल्लियो अखाया देशे दा हाकिम था तां यहुदी लोक पौलूस पराले चढ़ी आए , कने तिस जो न्याय आसण दे सामणे आणी नै गलाणा लगे '
\v 13 “ऐह कोका जो समझानदा एै कि परमात्में दी उपासना ऐसिया रीतिया कन्ने करा ,जेहडी व्यबस्था दे बिपरीत एै|”
\v 14 जाहलू पौलुस गला दा ही था ,ताहलू गल्लियो ने यहुदियाँ कने गलया, “हो यहुदियो,जेए ऐह अन्याय कने  द्रिष्ठ्ता दी गाल हुन्दी ,तां ठीक था कि मै तोहां दी सुणदा |
\v 15 अपर जेए ऐह बेस बसाई अखरा च ,कने नामा च कने एथू दिया ब्यवस्था दे वारे च ,तां तोहाँ ही जाणा ;कयो जे मैं ऐना गला दा न्यायी नी बणना चान्दा |   ”
\v 16 कने तिन्नी तिन्हां जो न्याय आसणे दे सैमणे ते निकाळी दिता |
\v 17 ताहलू सारेयां लोका आराधनाल दे सरदारे सोस्थिनेस जो पकड़ी नै न्याय आसण दे सामणे मारेया अपर गल्लियो इंनाह गला दी जरा भी चिंता नी किती |
\v 18 पौलुस बड़ेयां दिना तिकर ओथु रेया |फिरी भाऊआ ने विदा होई नै किखिया च तिस ताई सिर कटया ,कयो जे तिन्नी मन्त मगीयो थी कने जाजे च सीरिया जो चली गेया कने तिस सोगी प्रिसकिल्ला कने  अक्विला थे |
\v 19 तिन्नी इफिसुस पुजि नै तिन्हां जो ओथु छडेया ,कने अपु आराधनालय च जाई नै यहुदियाँ कने वैहस   करणा लगा |
\v 20 जाहलू तिन्हां तिस कन्ने बिनती किती , “अहाँ कने होर कुछ दिन रेह |”तां तिन्नी नी मनेया ;
\v 21 अपर ऐह ग्लाई नै तिसते गेया,“अगर परमात्में च्या ता मैं तोहाँ ला फिरी ओगा |”ताहलू सैह इफिसुस ते जाजे खोली नै चली पेया ;
\v 22 कने कैसरिया च उतरी नै [यरूशलेम जो ]गेया कने कलीसिया जो नमस्कार करी के अन्ताकिया च अया
\v 23 फ्री थोड़े दिन रेई नै सैह ओथु ते निकळया ,कने इक्क होर गलतिया कने फुर्गिया देशा च सारेयां चेलेयाँ जो स्थिर करदा फिरया |
\v 24 अपुल्लोस नाए इक्क यहुदी ,जिसदा जनम सिकन्दरिया च होया था ,जेड़ा विधवान माँहणु था ,इफिसुस च अया |
\v 25 तिन्नी परमात्में देरस्ते दी शिक्षा पाइयो थी ,कने मन लगाई नै यीशुए दे बारे च ठीक -ठीक सणान्दा कने सिखदा था ,अपर सैह वस युहन्ना दे बपित्समा दी गाल जाणांदा था |
\v 26 सैह आराधनालय च निडर होई नै गलाणा लगा ,अपर प्रिसकिल्ला कने अक्विला तिसदियाँ गला सुणी नै  तिस जो अपणे ओथू लेई गे कने परमात्में दा रस्ता तिस दे बखे ठीक-ठीक बणया |
\v 27 जाहलू तिन्नी जकिन किता कि ऊपर उतरी नै अखाया जो जाएँ ता भाऊआ तिस जो ढाढस देई नै  चेलेया जो लिखया कि सैह तिस ने खरे तरीके कने मिले ;कने ओन्नी ओथु पुजि नै तिन्हां लोका दी बड़ी मदद किती जिन्हां अनुग्रह दे ताई वश्वास किता था |
\c 19
\v 1 जाहलू अपुलोस कुरिन्थुस च था ,ताँ पौलुस उपरे दे सारेयां परदेशा ते होई नै इफिसुस च अया |ओथु कुछ चेलेयाँ जो दिखि  नै
\v 2 तिन्नी गलया, “क्या ते वश्वास करदे टैमें पवित्र आत्मा जो पया ?”तिन्हां तिस कने गलया ,“अहाँ तां पवित्र आत्मा दी चर्चा भी नी सुणी |”
\v 3 तिन्नी तिन्हां कने गलया,“तां फिरी ते खस्दा बपतिसमा लेया ?”तिन्हां गलया, “युहन्ना दा बपित्समा|”
\v 4 पौलूसे गलया,”युहने ऐह ग्लाई नै मन फराणे दा बपित्समा दिता कि जेहड़ा मिज़ो ते बाद ओणे आळा , तिस पर मतलब यीशु पर वश्वास करणा |”
\v 5 ऐह सुणी नै तिन्हां प्रभु यीशु दे नाए च बपित्समा लेया |
\v 6 जाहलू पौलुसे तिन्हां पर हाथ रखे ,तां पवित्र आत्मा तिन्हां उपर उतरी ,कने सैह तरहा-तरहा दी भाषा गलाणा कने भविष्यवाणी करणा लगे |
\v 7 ऐह सारे करिव वारा मर्द थे |
\v 8 सैह आराधनालय च जाई नै तिन मिनेह नडरा होई नै ग्लान्दा रेया, कने परमात्में दे राजे दे वारे च बेस करदा कने समझानदा रेया |
\v 9 अपर जाहलू कुछना लोका रुखेयाँ होई के तिसदी नी मनी कने लोका दे सामणे तिस रस्ते जो बुरागलाणा लगे , तां तिन्नी तिन्हां जो छड़ी दिता कने चेलेयाँ जो लाग करी दिता ,कने हर रोज तुरत्रुस दिया पाठशाला च वैस वसाई करदा था |
\v 10 दूह सांला तिकर ऐह ही हुंदा रेया ,एथू तिकर कि आसिया दे रेणे आळे कुण यहुदी कने कुण यूनानी सारेयां वचन सुणी लेया |
\v 11 परमात्मा पौलुसे दे हथे सामर्थ्य दे अनहोणे काम दसदा था |
\v 12 एथू तिकर कि रुमाल कने अंगोछे तिसदे शरीरे कने चौआई नै बमारियाँ पर स्टदे थे कने बमारियां दूर होई जान्दियाँ थियां ;कने भुत प्रेत दूर नशी जांदे थे |
\v 13 अपर कुछ यहुदी जादू टोना दूर करदे थे ,ऐह गलाणा लगे कि जिन्हां जो भुत लगेया होए तिन्हां अपर प्रभु यीशु दा नां ऐह ग्लाई नै डाए , “जिस यिशुए दा प्रचार पौलुस करदा एै ,मै तोहाँ जो तिसदी ही सगनद  दिन्दा एै |”
\v 14 कने रिक्वा नाए दे इक्क यहुदी प्रधान याचके दे सात पुत्र थे ,जेहड़े ऐह ही करदे थे |
\v 15 ताहलू द्रुष्टआत्मा उतर दिता यीशुए जो मै जाणदी एै ,कने पौलुस जो भी पछेणदी एै , अपर तू कुणएै ?”
\v 16 कने तिन्नी माँहणुए जिस च द्रुष्टआत्मा थी तिन्हां उपर ल्म्कोई नै कने तिन्हां जो वसे च करी के ,तिन्हां पर देया उपद्रव किता जे से नंगे कने जख्मी होई नै तिस घरे ते नशी गे |
\v 17 ऐह गाल इफिसुस दे रेणे आळे सारे यहुदी कने युनानी भी जाणी गे ,कने तिन्हां सारेयां पर डर बैठी गेया ;कने प्रभु यीशु दे नाए दी प्रशंशा होई |
\v 18 जिन्हां वश्वास कितेया था,तिन्हां च बडेयाँ भरी आई नै अपणेयां-अपणेयां कमाँ जो मन्नी लेया कने  सामणे किता |
\v 19 जादुआ करणे आळेयां बड़ेयां भरी अपणीयां -अपणीयां पोथियाँ कठेरी नै सारेयां सामणे फुकी दितियाँ ,कने जाहलू तिन्हां दा मूलअ जोडेया गेया ,तां पजाह जार चांदीए देयां सिक्केयाँ बरावर निकळेया |
\v 20 तिस ताई प्रभु दा वचन जोरे कने फैलदा कन्ने बढ़दा गेया |
\v 21 जाहलू ऐह गला होई चुकियाँ तां पौलुसे आत्मा च ठाना दी मकिदुनियाँ कन्ने अखाया ते होई करी यरूशलेम जो जाएँ , कने गलया , “ओथु जाणे ते बाद मिज़ो रोम जो दिखणा भी जरूरी एै |”
\v 22 तिसताई अपणीया सेवा करणे आळेयां च तीमुथियुस कने इरास्तुस जो मकिदुनिया भेजी नै अपु हर  दिन आसिया च रेई गेया |
\v 23 तिस टैमें तिस पंथे दे बारे च बड़ा हला होया |
\v 24 कयो जे देमेत्रियुस नाए दा इक्क सन्यारा अरतिमिसे चांदीए दे मंदर बणवाई नै करिगिरा जो बड़ा भरी काम दोआन्दा था |
\v 25 तिन्नी तिन्हां जो कन्ने ऐह दियां ही चिजा जो कठेरी नै गलया,“हो माँहणुओ ,तोहाँ जाणदे हेन कि तिस कमे च अहाँ जो कितणा पैसा मिलदा एै |
\v 26 तोहाँ दिखदे हेन कने सुणदे हेन कि वस इफिसुस ही मैं नी ,पर सारे आसिया च ऐह ग्लाई -ग्लाई नै  तिन्नी पौलुसे बड़ेयां भरी लोका जो समझाया कने भरमाया भी एै ,कि जेहडी हथे दी कारीगिरी एै ,सैह ईश्वर नी |
\v 27 तिन्नी हुण बस इसा गला च ही डर नी एै जे अहाँनदे तिस धन्दे दी प्रतिष्ठा जान्दी र्रेंगी ,पर ऐह कि महान देवी अरतिमिस दा मंदर घटिया समझणा ,कने जिस जो सारा आसिया कने संसार पुज्दा एै तिसदी जरूरत भी जान्दी रेई |”
\v 28 सैह ऐह सुणी नै गुसे कने भरोई गे कने जोरे-जोरे कने गलाणा लगे ,“इफिसियाँ दी अरतिमिस, महान एै |”
\v 29 कने सारे शहरे च बड़ा हल्ला छाई गेया ,कने लोका मकीदुनियावासी गयुस कने अरिस्तर्खुस जो जेड़े पौलुसे दे संगी यात्री थे ,पकड़ी लेया ,कने किट्ठे होई नै रंगशाला च दोडी गे |
\v 30 जाहलू पौलुसे लोका ला भीतर ओणा च्या तां चेलेयाँ तिस जो जाणा नी दिता |
\v 31 आसिया देयां हाकिमा च भी तिसदेयाँ केईयां साथियां तिस लाह जाई नै ग्लाई भेज्या कने प्रार्थना किती कि रंगशाला च जाई नै नुकशान मत उठाणा |
\v 32 ओथु कोई कुछ ग्लान्दा था कने कोई कुछ ,कयो जे सभा च बड़ी गडबडी होआ दी थी ,कने बड़े भारी लोक तां ऐह जाणदे भी नी थे कि अहाँ किस ताई किट्ठे होआ दे थे |
\v 33 ताहलू तिन्हां सिकन्दर जेह्ड़ा ,जिस जो यहुदियाँ खड़ेरेया था ,भीड़ा च अगे चली आया |सिकन्दर हथे कने इशारा करी के लोका सामणे उतर देणा चान्दा था |
\v 34 अपर जाहलू तिन्हां जाणी लेया कि सैह यहुदी एै ,तां सारेयां दे सारे इककी ही गल्ला कने कोई दो घंटे तिकर गलांदे रेह,“इफिसियाँ दी अरतिमिस ,महान एै |”
\v 35 ताहलू शैहरे देयां मन्त्रियाँ लोकां जो शान्त करी के गल्या ,“हो इफिसुस देयो लोको,कुण नी जाणदा कि इफिसियों दा शैहर महान देवी अरतिमिस दे मंदर ,कने ज्यूस ते पेया होया मुर्तिया दा टहलुआ एै |
\v 36 अपर तिन्हां गला जो बिखेरी ही नी सकदे,तां ठीक एै कि चुप रेया कने बगैर सोचे वचारे कुछ मत करा |
\v 37 कयो जे तुहां तिन्हां माँहणुआ जो अन्देया जेड़े मंदरे दे लुटणे आळे हेन कने ना ही अहाँ दिया देवीया  दी चर्चा करणे आळे हेन |
\v 38 जे देमेत्रियुस कने तिसदे सोगी देयां कारीगरा जेहड़े कुसी कने झगड़ा होएं तां कचेहरी खुली एै कने  हाकिम भी हेन ;सैह इक्की दुए उपर निदया करन |
\v 39 अपर जे तोहाँ कुसी होरसी गला दे बारे च पूछणा चानदे हेन ,तां नियत सभा च फैसला किता जाणा |
\v 40 कयो जे अजे दे बलवे दे ताई अहाँ पर दोष लगाणे दा डर एै ,तिस ताई कि तिसदा कोई मतलब नी ,कने अंसा तिसा भिड़ा च किट्ठे होणे दा कोई उतर नी देई सकदे |”
\c 20
\v 1 जाहलू ह्ल्लाह चुप होई गेया तां पौलुसे चेलेयाँ जो सदी नै समझया ,कने तिन्हां ते विदा होई नै  मकिदुनिया दिया तरफा चली गेया |
\v 2 तिस सारे प्रदेशे च होई नै कन्ने चेलेयाँ जो उत्साहित करी के सैह यूनान च अया |
\v 3 जाहलू तिन मिहने रेई नै सैह ओथू ते जाजे पर सीरिया बखे जाणा लगेया था ,तां यहुदी तिस दिया घाता च लगे ,तिस ताई तिन्नी ऐह जकिन किता कि मकिदुनिया होई नै हटी जांन |
\v 4 बिरिया दे पुर्रूस दा पुत्र सोपत्रुस कने थिस्सलुनिकियाँ च अरिस्तर्खुस कने सिकुन्दुस ,कने दिरबे दा गयुस ,कने तीमुथियुस ,कने आसिया दा तुखिकुस कने त्रुफिमुस आसिया तिकर तिस कन्ने होई गे |
\v 5 सैह अगे जाई नै त्रोआसे च अहाँ दी बाट जोड़दे रेह |
\v 6 कने अहाँ अखमीरी रोटिया देयां दिना ते बाद फिलिप्पी कन्ने जाजे पर चढी नै पंजा दिंना च त्रोआस च तिस ला पूजे ,कन्ने सता दिना तिकर ओथु ही रेह |
\v 7 हपते दें पेहले जाहलू अहाँ रोटिया तोड़णे जो कठरुए ,तां पौलुसे जेड़ा दुए दिने जाणे आळा था,तिन्हां  कन्ने गला कितियाँ ;कन्ने अधीया राती तिकर गला करदा रेया |
\v 8 जिसा अटारिया पर अहाँ किट्ठे थे ,तिसा च बड़े दिए जळा दे थे |
\v 9 कन्ने युतखुस नाए दा इक्क जवान खिड़कीया च बैठ्या होया गेरी निद्रा कन्ने झुरा मारादा था |जाहलू पौलुस देरा तिकर गला करदा रेया तां सैह निद्रा दे झोके कन्ने तरिया अटारीया पर आई पेया ,कने मरेया  चुकेया |
\v 10 अपर पौलुस उतरि नै तिस कने लिपटी गेया ,कने गळे लाई नै गलया ,“डर मत ;कयो जे तिस दे प्राण  तिस च ही थे |”
\v 11 कन्ने ऊपर जाई नै रोटी तोड़ी कन्ने खाई नै इतणीया देरा तिकर तिन्हां कन्ने गला करदा रेया कि पौ फटी गेई |फिरी सैह चली गेया |
\v 12 कन्ने सैह तिस जवाने जो जिन्दे लेई आए कन्ने बड़ी शान्ति पाई |
\v 13 अहाँ पेले ही जाजे पर चढ़ी नै अस्सुसे दे तिस वचारे कन्ने अगे गे जेहडे ओथु ते अहाँ पौलूसे जो चढ़ाई लेंण ,कयो जे तिन्नी ऐह तिस ताई ठरया था कि सैह अपु ही पैदल जाणे आळा था |
\v 14 जाहलू सैह अस्सुस च अहाँ जो मिल्या तां अहाँ तिस जो छडी नै मितुलेने च आए |
\v 15 ओथु ते जाजे खोली नै अहाँ दुए दिने खियुस दे सामणे पूजे ,कन्ने अगले दिने ते तिस च जाई लगे ;फिरी दुएँ दिने मिलेतुस च आए |
\v 16 कयो जे पौलूसे इफिसुस दे वखे ते होई नै जाणे दा जकिन कितेया था कि कुथी ऐह ना होएं कि तिस जो आसिया च देर लगे ;कयो जे सैह सताविया च था कि जे होई सके तां सैह पिन्तेकुस्त दे दिन यरूशलेम च रेह |
\v 17 तिन्नी मिलेतुस तेजाहलू सैह तिस ला आए ,तां तिन्हां कने गलया: “तोहाँ जाणदे हेन कि पेले ही दिने जाहलू मैं आसिया च पूज्या ,मैं हर टेमें तोहाँ कने कियां रेया - इफिसुस च ग्लाई भेज्या ,कन्ने कलीसिया देयां प्राचीना जो सदया |
\v 18 जाहलू सैह तिस ला आए ,तां तिन्हां कने गलया: “तोहाँ जाणदे हेन कि पेले ही दिने जाहलू मैं आसिया च पूज्या ,मैं हर टेमें तोहाँ कने कियां रेया -
\v 19 मतलव बड़िया दीनता ते , कने टेपळे चढ़ाई-चढ़ाई नै ,कन्ने तिन्हां परीक्षा च जेहडीयां यहुदियाँ दे षड यन्त्रे दे ताई मिझो ला आई पेई ,मैं प्रभु दी सेवा करदा ही रेया ;
\v 20 कने जेड़ियाँ-जेड़ियाँ गला तोहाँ दे फाईदे दियां दीयां ,तिन्हां जो गलाणे कने लोका दे सामणे कने घर -घर सखाणे ते कदी नी झिझकेया ,
\v 21 अपर यहुदियाँ कने युनानियाँ दे सामणे व्यान दिन्दा रेया कि परमात्में दिया तरफा मन फराणा कने  अहाँ दे प्रभु यीशु मसीह पर वश्वास करणा चाइदा |
\v 22 हुण दिख ,मैं आत्मा च बणेया होया यरूशलेमे जो जाणदा एै ,कन्ने नी जाणदा कि ओत्थू मिझो पर क्या क्या बितगा ;
\v 23 वस ऐह कि पवित्र आत्मा हर शहरे च गवाही देई देई नै मिज़ो कने ग्लान्दी एै कि बंधण कने क्लेश तीजो ताई तैयार हेन |
\v 24 अपर मैं अपणेयां प्राणा जो कुछ नी समझदा जे मैं तिन्हां जो प्यारा समझे ,अपर ऐह कि मैं अपणीयाँ  दोडा जो कने सेवा जो पुरिया करें ,जेडी मैं परमात्में दे अनुग्रहे च सुसमाचार ताई गवाही देणे ताई प्रभु यीशुए ते पाई एै
\v 25 हुण दिखा ,मैं जाणदा एै कि तोहाँ सारे तिन्हां च मैं परमात्में दे राजे दा प्रचार करदा फिरदा ,नेरे मुहें जो फिरी मत दिखदे |
\v 26 तिस ताई मैं अजे दे दिने गवाही देई नै गलान्दा एै ,कि मैं सारेयां दे गलाणे कने वेगुनाह एै |
\v 27 कयो जे मै परमातमें दे सारे मतलवे जो तोहाँ जो पुरिया रीतिया कने दसणे कने नी झिझकेया |
\v 28 तिस ताई अपणीया तरफा ते पुरे झुड़े दी चौकसी करा जिस च पवित्र आत्मा तिहा जो मेम्वर ठराया एै,  कि तू परमात्में दिया कलीसिया दी रखवाळी कर ,जिस जो तिन्नी अपणे गलाणे कने खरीदी लेया एै |
\v 29 मैं जाणदा एै कि मेरे जाणे ते बाद फाडने आळे भेडिए तोहाँ च होणे जेड़े झुड़े जो नी छडगे |
\v 30 तोहाँ दे ही बिच ऐसे माँहणु भी उठणे जेहड़े चेलयाँ जो अपणे पीछे खीजणे जो सीदीयाँ - पुठियाँ गलाकरगे |
\v 31 तिस ताई जागदे रेया ,कने समरण करा कि मै तीना साला तिकर राती-दिने टेपळे चढ़ाई-चढ़ाई के हर इक्की जो चताबनी देणे ते नी छडेया |
\v 32 कने हुण मैं तोहाँ परमात्में जो ,कने तिन्हां दे अनुग्रह दे वचने जो देई दिन्दा एै ;जेहड़ा तोहाँ दी तरक्की करी सकदा एै कन्ने सरेयां पवित्र लोका च बंडी करी मीरास देई सकदा एै |
\v 33 मै कुसी दे सोने चांदीए, कन्ने कपड़े दा लाळच नी किता |
\v 34 तोहाँ अपु ही जाणदे हेन कि तिन्हां ही हथां मेंरेयां कने मेरेयां साथियां दियां जरूरतां पुरियां कितियाँ हेन   |
\v 35 मैं तोहाँ जो सव कुछ करी के दसेया कि तिसा रीतिया कने मेंन्त करदे होए कमजोर जो समभाळना कन्ने पभु यीशु दे वचन स्मरण रखणा जरूरी एै ,जेहडा अपु ही गलया एै :'लेणे तां देण धन एै '|”
\v 36 ऐह ग्लाई नै तिन्नी गोडे टेके कने तिन्हां सारेयां कने प्राथर्ना किती |
\v 37 ताहलू सैह सारे बड़े रोए कन्ने पौलूसे दे गळे लम्डुई नै बड़े रोंणा लगे |
\c 21
\v 1 जाहलू अहाँ तिस ते लाग होई नै जाज खोल्या ,तां सीधे रस्ते दे होसे च आए ,कने दुए दिने रुदुसे कने  ओथु ते पतरे च |
\v 2 ओथु इक्क जाज फिनिके जो जान्दा मिला ,कन्ने अहाँ तिस पराले चढ़ी के तिस जो खोली दिता |
\v 3 जाहलू साइप्रस दुसेया ,तां अहाँ तिस जो पुट्ठे हथे छडेया ,कन्ने सीरिया जो चलि नै शुरु च उतरे ;कयो जे ओथु जाजे दा समान तरना था |
\v 4 चेलेयां जो पाई नै अहाँ ओथु सात दिन रेह |तिन्हां आत्मा दे सखयो पौलूसे कन्ने गल्या कि यरूशलेम च पैर नी रखणा |
\v 5 जाहलू सैह दिन पुरे होई गे ,तां अहाँ ओथु ते चली गे ;सारेयां जणांसा कने बालका जो पाई नै अहाँ जो शहरे ते बारा तिकर पज्या ;कने अहाँ कोणे च घुटणे टेकि नै प्राथर्ना किती ,
\v 6 ताहलु इक्की दुए ते विदा होई करी,अहाँ तां जाजे पराले चढ़े कन्ने सैह अपणे-अपणे घरे जो चली गे |
\v 7 ताहलू अहाँ सुरे ते पाणीए दी यात्रा पूरी करी के पतुलिम्यिस च पूजे ,कने भाऊआ जो नमस्कार करी के तिन्हाँ सोगी इक्क दिन रेह |
\v 8 दुए दिने अहाँ ओथु ते चली करी कैसरिया च आए ,कने फिलिप्पुस सुसमाचार प्रचारके दे घरे च जेहड़ा सता च इक्क था ;जाई नै तिस ला रेह |
\v 9 तिसदियाँ चार कोआरियां कुडियां थियां ,जेडीयाँ भविष्य वाणी करदियाँ थियां |
\v 10 जाहलु अहाँ ओथु बड़े दिन रेई चुके ,तां अगबुस नाए दा इक्क भविष्यद्वक्ता यहूदिया च अया |
\v 11 तिन्नी अहाँ ला आई नै पौलूसे दा कटिबन्ध लेया ,कन्ने अपणे हाथ पैर बनी नै गलया ,“पवित्र आत्मा ऐह ग्लान्दी एै कि जिस माँहणुए दा ऐह कटिबन्ध एै ,तिस जो यरूशलेम च यहुदी तिसा ही रीतिया कने  मनगे ,कन्ने होरना जातियां दे हथे दिंगे |”
\v 12 जाहलू अहाँ ऐह गला सुणीयां,तां अहाँ कन्ने ओथु देयां लोका विणति किती कि यरूशलेम जो नी जाणा |
\v 13 अपर पौलूसे उतर दिता ,“तोहाँ क्या करदे हेन कि रोई -रोई नै मेरे दिले तोड्दे हेन ?मैं तां प्रभु यीशुए दे नाए ताई यरूशलेम च सिर्फ ना बंधे जाणे ताई ही मरणे ताई भी तैयार एै |”
\v 14 जाहलू तिन्नी ऐह नी मनेया तां अहाँ ऐह ग्लाई नै चुप होई गे , “प्रभु दी इच्छा पूरी हो |”
\v 15 तिन्हां दिना बाद अहाँ तयारी किती कन्ने यरूशलेम जो चली पे |
\v 16 कैसरिया ते भी कुछ चेले अहाँ सोगी होई गे ,कन्ने अहाँ जो मनासोन नाए साइप्रस दे इक्क पराणे चेले ला लेई आए ,कि अहाँ तिस ला टीकन |
\v 17 जाहलू अहाँ यरूशलेम च पूजे,  तां भाऊ बड़े खुश होई नै अहाँ कन्ने मिले |
\v 18 दुए दिने पौलुस अहाँ जो लेई नै यकुबे ला गेया ,जीथू सारे प्राचीन किट्ठे थे |
\v 19 ताहलू तिन्नी तिन्हां जो नमस्कार करी के जेड़े जेड़े काम परमात्में तिन्हां दिया सेवा ताई होरना जातियां च कितेयो थे ,इक्क -इक्क करी के सारे दसे |
\v 20 तिन्हां ऐह सुणी नै परमात्में दी मेह्मा हिती ,फिरी तिस कन्ने गलया , “हो भाऊ, तै दिखदा एै कि य्हूदियाँ च केईयां हजारा वश्वास कितेया एै ;कन्ने सारे व्यवस्था ताई धुन लग्यो हेन |
\v 21 तिन्हां जो तेरे बारे च सखया एै ,कन्ने ग्लान्दा एै कि ना अपणेयां बच्चेयां जो खतना करवां कन्ने नाही रीतियाँ पर चला |
\v 22 तां फिरी क्या किता जाएँ ?लोक जरुर सुणगे कि तू अया एै |
\v 23 तिस ताई जेहड़ा अहाँ तिझो कन्ने गलान्दे हेन ,सैह कर |अहाँ दे एथू चार माँहणु हेन जिन्हां मन्नत मगियो एै |
\v 24 तिन्हां जो लेई नै तिन्हां सोगी अपणे आपे जो सुद्ध कर ;कन्ने तिन्हां ताई पैसा दे कि सैह सिरे दे बाळा कटान |ताहलू सारेयां जो पता लगी जाणा कि जेड़ियाँ गला तेरे बारे च दसेया गियाँ ,तिन्हां च कोई सच्चाई नी पर तू अपु भी व्यबस्था जो मन्नी नै तिन्हां मताबिक चलदा रेह  |
\v 25 अपर तिन्हां होरना जाति दे बारे च जिन्हां वश्वास कितेया एै ,अहाँ ऐह सोची नै लिखी भेज्या एै कि सैह मूर्तियाँ दे सैमणे बळी दितेयो मिटे जेहड़े ,कन्ने खूने दे कन्ने गले घुटेयाँ ते मिटेयो हेन ,कन्ने बुरेयाँ बचारा ते बच्यो रें |
\v 26 ताहलू पौलुस तिन्हां माँहणुआ जो लेई नै कन्ने दुए दिने तिन्हां कन्ने साफ होई करी मंदर गेया ,कन्ने ओथु दसी दिता कि साफ हुणे दे दिन ,मतलब तिन्हां च हर इककी ताई चढावा चढ़ाणे तिकर दे दिन कालू पुरे हुंगे |
\v 27 जाहलू सैह सात दिन पुरे होणे आळे थे ,तां आसिया देयां यहुदियाँ पौलूसे जो मनदरे च दिखी नै सारेयां लोका जो भडकया ,कन्ने ऐह बकि नै तिस जो पकड़ी लेया ,
\v 28 “हो इस्त्राएलियो ,मदद करा ;ऐह सैह ही माँहणु एै ,जेहड़ा लोका दे ,कन्ने व्यवस्था दे ,कन्ने इसा जगाह  दे वरोधे च हरेक जगाह सारेयां लोका जो सखान्दा एै ,एथू तिकर कि यूनानियां जो भी मन्दरे च आणी नै  तिन्नी तिस सुद्ध जगाह जो असुद्ध कितेया एै |”
\v 29 तिन्हां तिस ते पेले इफिसुसवासी त्रुफिमुस जो तिस कन्ने शहरे च दिखया था ,कन्ने समझे थे कि पौलुस तिस जो मन्दरे च लेई अया एै |
\v 30 ताहलु सारे शहरे च हल्ला मची गेया ,कन्ने लोक दौडी नै किट्ठे होए कन्ने पौलूसे जो घसीटी नै मंदरे बार लेई आए कन्ने इकदम दरवाजे बंद करी दिते |
\v 31 जाहलू सैह तिस जो मारणा चादे थे ,तां पलटणा दे सरदारे जो संदेश भेज्या कि सारे यरूशलमे च हल्ला मचेया एै |
\v 32 ताहलू सैह इकदम जवाना कन्ने सुबेदारा लेई नै तिस ला पूजी अया ;कन्ने तिन्हां पलटणा दे सरदारे जो कन्ने सैनिका जो दिखी नै पौलूसे जो मारणा पीटणा छड़ी दिता |
\v 33 ताहलू पलटणा दे सरदारे बखे आई नै तिस जो पकड़ी लेया ;कने दू सगळा कन्ने बणने दी सलाह देई नै पूछणा लगा "ऐह कुण एै कन्ने तिन्नी क्या कितेया एै ?”
\v 34 अपर भिडा च कोई कुछ कन्ने कोई कुछ डडदा रेया |जाहलू रोळे कने सैह ठीक सच्चाई नी जाणी सकेया ,तां तिस जो गढ़े च लेई जाणे दी सलाह दिती |
\v 35 जाहलू सैह पैडीयां पर पूजा ,तां ऐह होया कि भिडा दे दबावे कन्ने जवाना जो तिस जो चुकी नै लेई जाणा पेया |
\v 36 कयो जे लोका दी भीड़ ऐह वक्दी तिस पीछे पियो थी , “तिस जो खत्म करी देया |”
\v 37 जाहलू सैह पौलसे जो गढ़े जो लेई जाणे आळे थे ,तां तिन्नी पलटणा दे सरदारे कन्ने गलया , “क्या मिझो इजाजत एै कि तोहाँ कन्ने कुछ गललाएं ?”तिन्नी गलया , “क्या तू यूनानी जाणदा एै?
\v 38 क्या तू सैह मिस्त्री नी ,जेहड़ा तिन्हां दिना ते पेले विद्रोही बणाई नै ,चार हजार कटार बंद लोका जो वणे च लेई गेया ?”
\v 39 पौलूसे गलया , “मैं तां तरतुसे दा यहुदी माँहणु एै | किलिकिया दे प्रसिद्ध शहरे दा रेहणे आळा एै |मैं तिझो कन्ने विणति करदा एै कि मिझो लोका कन्ने गला करना दे  |”
\c 22
\v 1 “हो भाऊओ कन्ने पितरो ,मेरा प्रत्युतर सुणा,जेहड़ा मैं हुण तोहाँ सामणे दसदा एै |”
\v 2 सैह ऐह सुणी नै कि सैह अहाँ कन्ने इब्रानी भाषा च ग्लान्दा एै ,कने चुप होई गे :ताहलू तिन्नी गलया
\v 3 “मै तां यहुदी माँहणु एै ,जेड़ा किलिकिया दे तरसुसे च ज्मेया ;अपर तिस शहरे च गमलिएल देयां पैरां ला बैठि नै पढया गेया ,कन्ने वापुआ दादुआ दी व्यवस्था दी ठीक रीतिया पर सख्या गेया ;कन्ने परमात्में ताई ऐह धुन लगाईयो थी ,जियां तोहाँ आज लगाईयो एै  |
\v 4 मैं तां मर्दा कने जणासा दुनी जो बनी -बनी नै जेला च पाई पाई नै ,तिस पंथे जो एथू तिकर तड़फया कन्ने तिन्हां जो मरवाई भी दिता |
\v 5 तिसा गला ताई महायाजक कन्ने सारे पुरनिए गवाह हेन ,कि तिन्हां च मैं भाऊआ दे नाए दियां चिठियाँ लेई नै द्मिश्के जो जा दा था ,कि जेहड़े ओथु हुण तिन्हां जो भी सजा दोआणे ताई बनी करी यरूशलेम जो ल्योएँ |
\v 6 “ जाहलू मैं चलदा फिरदा द्मिश्के ला पुजेया ,तां ऐह होया कि दुए पेरे दे करीव् इकदम इक्क बड़ी लौ अम्बरे च मेरे चौनी वखेयां चमकी |
\v 7 कन्ने मैं जमीना पर पेई गेया कन्ने ऐह गल सुणी ,'हो शाहुल 'हो शाहुल,तू मिझो तडफान्दा ऐह ?
\v 8 मैं उतर दिता ,' हो प्रभु तू कुण एै ?तिन्नी मिझो कन्ने गलया ,'मैं यीशु नासरी एै ,जिस जो तू तडफान्दा  एै |
\v 9 मेंरेयाँ साथियां लौ तां दिखी पर जेहड़ा मिझो कन्ने गलांदा था तिसदी गाल नी सुणी |
\v 10 ताहलू मै गलया ,'हो प्रभु ,मैं क्या करें ?'प्रभुए मिझो कन्ने गलया ,'उठि नै द्मिसके जो जा ,कन्ने जेड़ा कुछ तेरे कमाणे ताई ठरया गेया एै ओथु तिझो कन्ने सारा गलाई देणा एै |'
\v 11 जाहलू तिसा लौई दिया तेज रोशनिया कन्ने मिझो कुछ नी दुसया ,तां मैं अपणेया दोस्त कन्ने पकड़ेयो होए द्मिश्के च अया |
\v 12 “ताहलू ह्न्यः नाए व्यवस्था दे ताई इक्क भक्त माँहणु ,जेहड़ा ओथू रेणे आळे सारेयां यहुदियाँ च सनाम था ,मिझो ला अया ,
\v 13 कन्ने खडोई नै मिझो कन्ने गलया ,'हो भाऊ शाहुल ,फिरी दिखणा लगा |'तिसा ही घडिया मेरियां आखी खुली गियाँ कन्ने मैं तिस जो दिखया |
\v 14 ताहलू तिन्नी गलया ,'मारे ववा दादुआ देयां दे परमातमें मिझो तिस ताई ठरया एै कि तू तिसदिया मर्जिया जो जाणे ,कन्ने तिस धर्मीए जो दिखा कने तिस दे मुहें ते गला सुणे |
\v 15 कयो जे तू तिसदीया तरफा ते सारेयाँ माहणुआ दे सामणे तिन्हां गला दा गवाह हुणा जेहडी ते दिखियो कन्ने सुणीयो एै |
\v 16 हुण कयो देर करदा एै ? उठ ,बपतिस्मा ले ,कन्ने तिसदा ना लेई नै अपणेयाँ पापां जो धोई ले |'
\v 17 “जाहलू मै फिरी यरूशलेम च आई नै मन्दरे च प्राथर्ना करा दा था ,तां बेहोस होई गेया ,
\v 18 कन्ने तिस जो दिखया कि सैह मिझो कन्ने ग्लान्दा एै ,'स्तावी करी के यरूशलेम ते झट निकळी जा ;कयो जे सैह मेरे वारे च तेरी गवाही नी मनगे |'
\v 19 मैं गलया,' हो प्रभु सैह तां तोहां जाणदे हेन कि मै तिझो पर वश्वास करणे आळेयां जो जेला च पान्दा कन्ने जगे-जगे आराधनालय च मरवानदा था |
\v 20 जाहलू तेरे गवाह स्तिफनुस दा खुन पोआ दा था तां मैं भी तिथू खडूतेया था कन्ने तिसा गला ते सहमत था ,कन्ने तिसदेयाँ घातका देयां कपडेयां दी रखवाळी करा दा था |
\v 21 कन्ने तिन्नी मिझो कन्ने गलया ,'चली जा :कयो जे मै तिझो होरना जातियां ला दूर-दूर भेजगा |”
\v 22 सैह तिसा गला तिकर तिसदी सुणदे रेह ,ताहलू जोरे कन्ने गलाए , “ऐह देयां माँहणुआ जो खत्म करा ,तिन्हां दा जिन्दा रेणा ठीक नी |”
\v 23 जाहलू सैह डडदे कपड़े फेक्दे कन्ने अम्बरे च धुल स्टदे थे ;
\v 24 तां पलटणा दे सरदारे गलया , “तिस जो गढे च लेई जा ,कन्ने कोड़े मारि नै जांचा ,कि मैं अणजाणे लोक कुसा वजह तिसदे बिरोधे च ऐह देया डडा दे हेन |”
\v 25 जाहलू तिन्हां तिस जो तस्मेयाँ कन्ने वन्या तां पौलूसे तिस सुवेदारे कन्ने जेहड़ा वखे खडूतेया था ,गलया ,“क्या ऐह ठीक एै कि तू इक्क रोमी माहणुए जो ,कन्ने कन्ने सैह भी वगैर दोसे कोड़े मारे  ?”
\v 26 सुबेदारे ऐह सुणी नै पलटणा दे सरदारे कन्ने गलया , “तू ऐह क्या करा दा एै ?ऐह तां रोमी माँहणु एै |”
\v 27 ताहलू पलटणा दे सरदारे तिस ला आई नै गलया , “मिझो दाश ,क्या तू रोमी एै?”तिन्नी गलया,“आहाँ |”
\v 28 ऐह सुणी नै पलटणा दे सरदारे गलया ,“मैं रोमी हुणे दा ओदा बड़े पैसे देई नै प्या एै |”पौलूसे गलया , “मैं तां जन्मे ते ही रोमी एै ?”
\v 29 ताहलू जेहड़े लोक तिस जो जाचणे पर थे ,इकदम तिसदे वखे ते हटी गे ;कन्ने पलटणा दा सरदार भी ऐह जाणी नै कि ऐह रोमी एै कन्ने मैं तिस जो बनेया एै डरी गेया |
\c 23
\v 1 पौलूसे महासभा जो टकटकी लगाई नै दिखया कने गलया ,“ हो भाऊओ ,मैं अजे तिकर परमात्में दे ताई बिलकुल सच्चे विवेके कन्ने जीवन वत्या एै |”
\v 2 तिस ताई हनन्याह महाजणे तिन्हां जो जेहड़े तिस ला खडूतेयो थे ,तिन्हां दे मुहें च थप्पड़ मारणे दी सलाह दिती |
\v 3 ताहलू पौलसे तिस कन्ने गल्या ,“हो चुने फेरियो होई भीत ,परमात्मा तिझो मारगा |तू व्यवस्था दे ताई मेरा न्याय करणे जो बैठ्या एै ,कन्ने फिरी क्या व्यवस्था दे वरुध मिझो मारणे दी आज्ञा दिन्दा एै ?”
\v 4 जेहड़े बखे खडूतेयो थे तिन्हां गलया ,“क्या तू परमात्में दे महायज्के जो बुरा भला ग्लान्दा एै ?”
\v 5 पौलसे गलया ,“हो भाऊओ ,मै नी जाणदा था कि ऐह महायाजक एै ;कयो जे लिखया एै :'अपणेया लोका दे प्रधाने जो बुरा मत गला  '|”
\v 6 ताहलु पौलूसे ऐह जाणी नै कि इक्क दल सदुकियाँ कन्ने दुआ फरिसियाँ दा एै ,सभा च जोरे कन्ने गलया , “हो भाऊओ ,मैं फरीसी कन्ने फरिसियाँ दे वनसे दा एै ,मरें होयां दी आशा कन्ने पुनरुत्थान दे बारे च मेरा मकदमा होआ दा एै |”
\v 7 जाहलू तिन्नी ऐह गल ग्लाई तां फरिसियाँ कन्ने सदुकियाँ च लड़ाई हुणा लगी;कन्ने सभा च फुट पेई गेई |
\v 8 कयो जे स्दुकी तां ऐह गलान्दे हेन ,कि ना पुनरुत्थान एै ना स्वर्ग दूत कन्ने ना आत्मा एै ;अपर फरीसी तिस सारे जो मनदे हेन |
\v 9 ताहलू बड़ा हल्ला पेया कन्ने कुछ शास्त्री जेहड़े फरीसी दे दले दे थे ,उठी नै खडोई गे कन्ने ऐह ग्लाई नै   लड़ना लगे, “अहाँ तिस माँहणुए च कोई बराई नी पांदे ,कन्ने अगर कोई आत्मा या स्वर्ग दूत तिस कन्ने ग्लान्दा एै तां क्या ?”
\v 10 जाहलू बड़ी लड़ाई होई ,तां पलटणा दे सरदारे तिस डरे कन्ने कि सैह पौलूसे दे टूकड़े-टुकड़े ना करी दें ,पलटणा जो आज्ञा दिती कि उतरी नै तिस जो तिन्हां बिचा ते ज्वरदस्ती नकाळे ,कन्ने गढ़े जो लेई जाएँ |
\v 11 तिसा ही राती प्रभुए तिस ला खडोई नै गलया ,“हो पौलुस ,डाका बान ;कयो जे जदेई ते यरूशलेम च मेरी गवाही दिती ,सैह देई ही तिझो रोम च गवाही देणा पोणी |”
\v 12 जाहलू दिन होया तां य्हुदियाँ षड्यंत्र रचया कन्ने कश्म खादी कि जाहलू तिकर अहाँ पौलस जो मारी ना दिन ,ताहलू तिकर खान पिन तां अहाँ जो धिकार एै |
\v 13 जिन्हां अपु च ऐह कसम खादियो थी ,सैह चाळीयां ते ज्यादा थे |
\v 14 तिन्हां प्रधान याजका कन्ने पुरनियाँ ला जाई नै गलया ,“अहाँ ऐह ठाणी लेया एै कि जाहलू तिकर अहाँ पौलसे जो मारी ना दिन ,ताहलू तिकर अहाँ कुछ चखे भी तां अहाँ जो धिकार एै |
\v 15 तिस ताई हुण महासभा सनत पलटणा दे सरदारे जो समझेया कि तिस जो तोहां ला लेई ओएं ,मना   कि तोहां तिस दे बारे च ठीक जांच करणा चानदे हेन ;कन्ने अहाँ तिस दे पूजणे ते पेले ही मारणे ताई तैयार रेंगे |”
\v 16 पौलूसे दे भाणजे सुणेया कि सैह तिस दिया तोपा च हेन तां गढ़े च जाई नै तिस जो संदेश दिता |
\v 17 पौलूसे सूबेदारा च इक्की जो अपु ला सद्दी नै गलया , “तिस जवाने जो पलटणा दे सरदारे वला लेई जा ,ऐह तिस कन्ने कुछ गलाणा चान्दा एै |”
\v 18 तिस ताई तिन्नी तिस जो पलटणा दे सरदारे ला लेई जाई नै गलया ,“बन्दी पौलसे मिझो सदी नै  बिणति किती कि ऐह जवान पलटणा दे सरदारे कन्ने कुछ गलाणा चानदे हेन ;तिस जो तिस ला लेई जा |”
\v 19 पलटणा दे सरदारे तिस दा हाथ पकड़ी नै कन्ने किल्ले लेई जाई नै पूछया, “तू मिझो कन्ने क्या गलाणा चाहन्दा एै ?”
\v 20 तिन्नी गलया ,“यहुदियाँ षड्यन्त्र रच्या एै कि तिझो कन्ने बिणती करें कि कल पौलसे जो महासभा च लयोंन ,जियां सैह ठीक एै तिसदी जाँच करणा चाहन्दे हेन |
\v 21 अपर तिस दी मत मनणा ,कयो जे तिन्हां च चाळीयां ते ऊपर माँहणु तिसदिया तोपा च हेन जिन्हां ऐह ठाणी लेया कि जाहलू तिकर सैह पौलसे जो नी मारी देन ,ताहलू तिकर ना खागे ना पीगे |कन्ने हुण सैह तैयार हेन कन्ने तेरे वचने दी नयाळप करा दे हेन |”
\v 22 सैह ताहलू पलटणा दे सरदारे जवाने जो ऐह सलाह देई नै विदा किता ,“कुसी ने नी गलाणा कि ते मिझो ऐह गला द्सियाँ हेन |”
\v 23 ताहलू तिन्नी दु सुवेदारा जो सदी नै गलया ,“दो सौ सैनिक,सतर सवार ,कन्ने दो सौ भालैत ,पहर रात बितियो कैसरिया जो जाणे ताई तैयार करी रखेया  |
\v 24 कन्ने पौलूसे दिया तैयारिया ताई घोड़े तैयार रखा ,कि तिस जो फेलिक्श हाकिम ला समभाळी नै पजाई दिन |”
\v 25 तिन्नी तिसा साई चिट्ठी भी लिखी :
\v 26 “महामहिम फ़ेलिक्स हाकिम जो कलौदीयुस लुसियासे जो नमस्कार |
\v 27 तिस माँहणुए जो यहुदियाँ पकड़ी नै मारणा चया ,अपर जाहलू मिझो पता लगा कि सैह रोमी एै ,तां पलटणा लेई नै छडवाई लेयाया |
\v 28 मैं जाणना चान्दा कि सैह तिस पर दोष लानदे हेन ,तिस ताई तिस जो तिन्हां दिया महासभा च लेई गेया |
\v 29 ताहलू मैं जाणी लेया कि सैह अपणीया व्यवस्था देयां विवादा दे बारे च तिस पर दोष लानदे हेन ,अपर मारणे या बन्धणे आळा तिस च कोई दोष नी |
\v 30 जाहलू मिझो दसियां गेया कि तिस माहणुए दे पते लगाणे च हेन तां मै इकदम तिझो ला भेजी दिता ;कन्ने मुहइयां जो भी सलाह दिती कि तेरे सामणे तिस उपर नाळस करन |”
\v 31 अपर जियां सैनिका जो सलाह दितियो थी,तियां ही पौलसे जो लेई करी रातो-रात अन्तिप्त्रिस च आए |
\v 32 दुएं दिने सैह सवारे जो तिस कन्ने जाणे जो छड़ी नै अपु गढ़े जो गे |
\v 33 तिन्हां कैसरिया च पूजी नै हाकिमे जो चिट्ठी दिती ;कन्ने पौलसे दे सामणे खड़ेरि दिता |
\v 34 तिन्नी चिठ्ठीयाँ पढ़ी नै पूछेया ,“ऐह कुस देशे दा एै ?”
\c 24
\v 1 पन्जा दिंना बाद हनन्याह महायाजक केइयां पराणीयां कन्ने तिरतुल्लुस नाए कुसी वकीले जो सोगी लेई नै अया तिन्हां हाकिमे सामणे पौलसे दी नाळस किती |
\v 2 जाहलू सैह सदया गेया तां तिरतुल्लुस तिस पर दोष लगाई नै गलाणा लगा :हो महामहिम फेलिक्स ,तेरे ताई अहाँ च बड़ा कुशल हूँदा एै कन्ने तेरे प्रबन्धे कन्ने तिसा जाति दे ताईयां केई बमारियाँ सुधर्दीयाँ जाधियाँ हेन |
\v 3 तिस जो अहाँ हर जगाह कन्ने हर तरह दे धन्यवादे कन्ने मंदे हेन |
\v 4 अपर तिस ताई कि तिझो होर दुःख नी देणा चानदा ,मैं तिझो कन्ने विणति करदा एै कि मेरवानी करी के मेरियां इक्क दो गला सुणी ले |
\v 5 कयो जे अहाँ तिस माँहणुए जो उपद्रवी कन्ने संसारे दे सारे यहुदियाँ च वलवा कराणे आळा ,कन्ने नासृयाँ दे कुपंथे दा बड़ा माँहणु मनया एै |
\v 6 तिन्नी मन्दरे जो खराब करणा चया ,अपर अहाँ तिस जो पकड़ी लेया |[अहाँ तिस जो अपणीया व्यवस्था दे बरावर दण्ड दितेया हुन्दा ;
\v 7 अपर पलटणा दे सरदार लुसियासे जबरदस्ती अहाँ दे हथे ते खोई लेया ,
\v 8 कन्ने मुहइयां जो तेरे सामणे ओणे दी सलाह दिती |]तिन्हां सारियां गला जो जिस दे बारे च अहाँ सुणा दे हेन तिस पर दोश लगांदे हेन ,तू अपु ही तिस जो जांच करी के जाणी लेंगा |”
\v 9 यहुदियाँ भी तिसदीया सोगी लेई नै गलया ,ऐह गला ऐह दियां ही हेन |
\v 10 जाहलू हाकिमे पौलसे जो गलाणे दा इशरा किता ,तां तिन्नी उतर दिता : “मैं ऐह जाणी नै कि तू बड़ेयां साला ते तिसा जाति दा न्याय करा दा एै,आनन्द कन्ने अपणा प्रत्युतर दिन्दा एै |
\v 11 तू अपु जाणी सकदा एै कि जाहलू ते मैं यरूशलेम च आराधना करणे जो अया ,मिझो बार दिना ते ऊपर नी होए |
\v 12 तिन्हां ला मिझो मन्दरे च ना आराधनाल्या च ,ना शहरे च कुसी कन्ने वैशदे या भिडा लगांदे दिखया ;
\v 13 कन्ने ना तां सैह तिन्हां गला जो ,जिन्हां दा सैह मिझो पर दोष लगांदे हेन ,तिझो सामणे साच परमाणीत करी सकदे हेन |
\v 14 अपर मैं तेरे सामणे ऐह मन्नी लेनदा एै कि जिस पंथे जो सैह कुपंथ ग्लान्दा एै ,तिसा रीतिया पर मरन अपणे वापुआ दादुआ दे परमात्में दी सेवा करदा एै :कन्ने जेड़ियाँ गला व्यबस्था कन्ने भविष्यद्वक्ता दियां कताबा च लिखियो एै ,तिन्हां सबना पर वशवास करदा एै |
\v 15 कन्ने परमात्में ते आशा रखदा एै ,कि जेहडी जे तोहाँ भी रखदे हेन ,कि धर्मियां कन्ने अधर्मियां दुनी दा जी उठणा हुगां |
\v 16 इस्ते मैं अपु भी प्रयास करदा एै कि परमात्में कि ,कन्ने माँहणुआ दिया तरफा मेरा विवेक हमेशा वेक्सुर रेंह |
\v 17 बडेयाँ साला बाद मैं अपणेयां लोका जो दान देणे ,कन्ने भेटा चढ़ाणा अया था |
\v 18 तिन्हां मिझो मन्दरे च ठीक दशा च ,भिड़ा वगैर ,कन्ने बिना लड़ाईया करदे होएभेट चढ़ान्दा दिखेया _आहां ,आसिया दे केई यहुदी थे तिन्हां जो ठीक था
\v 19 कि जे मेरे वरोधे च तिन्हां ला कोई गाल होएं तां एथू तेरे सामणे आई नै मिझो पर दोष लगांदे |
\v 20 या ऐह तोहाँ ही दसा कि जाहलू मैं महासभा दे सामणे खडूतेया था ,तां तिन्हां मिझो च कुण अपराधपया ?
\v 21 तिसा इक्की गला जो छाड जेहडी मैं तिन्हां बीच खड़ोई नै जोरे कन्ने बोजियो थी :'मरेया होयां दे जी उठणे दे बारे च आज मेरा तोहाँ सामणे मकदमा होआ दा एै '|”
\v 22 फेलिक्से जेहड़ा तिस पंथे दियां गला ठीक ठीक जाणदा था ,तिन्हां जेहड़ा ऐह ग्लाई नै टाळी दिता , “जाहलू पलटणा दा सरदार लुसियास ओंगा ,तां तोहाँ दियां गला दे बारे च सोचगा |”
\v 23 कन्ने सुबेदारे जो सलाह दिती कि पौलुस जो थोड़ी छुट च रखी नै रखवाळी करणा ,कन्ने तिस देयां दोस्ता च कुसी जो भी सेवा करणे ते नी रोकणा |
\v 24 कुछ दिना बाद फोजुक्स अपणी घरे आळी दुर्सिल्ला जो ,जर्दी यहुद्नी थी ,सोगी लेई नै अया कन्ने पौलसे जो सद्वाई नै तिस वसवासे च जेहड़ा प्रभु यीशुए कन्ने एै सैहुस कने सणया |
\v 25 जाहलू सैह धर्म कन्ने शान्ति ,कन्ने ओणे आळे न्याय दी चर्चा करा दा था ,तां फेलिक्से दरी नै उतर दिता ,“हुण तां जा ;मोका पाई नै मैं तिझो फिरी सदगा |”
\v 26 तिस जो पौलूसे ते थोड़े पैसे मिलणे दी भी आश थी ,तिस ताई होर भी सदी सदी नै तिस कन्ने गला करदा था |
\c 25
\v 1 फेस्तुत तिस प्रान्ते च पूजणे ते तिन दिन बाद कैसरिया ते यरुश्लेमे जो गेया  |
\v 2 ताहलू प्रधान याजका कन्ने यहुदियाँ देयां खास लोका तिसदे सामणे पौलसे दी नाळस किती ;
\v 3 कन्ने तिस ला विणति करी नै तिस दे वरोधे च ऐह वर चहेया कि सैह यरुश्लेमे जो सदें,कयो जे सैह तिस जो रस्ते च ही मारणे दे चकरे च एै |
\v 4 फेस्तुते उतर दिता ,“पौलुस कैसरिया च पेरे च एै ,कन्ने मैं अपु ही सतावी ओथू जागां |”
\v 5 फिरी गलया , “तिहाँ च जेड़े अधिकार रखदे हेन सैह सोगी जान ,कन्ने जे तिन्नी माँहणुए कुछ बुरा काम कितया ता तिस पर इल्जाम लगान |”
\v 6 तिन्हां बिच कोई आठ दास दिन रेई नै सैह कैसरिया चली गेया ;कन्ने दुए दिने न्याय आसणे पर वेई नै  पौलसे जो ल्योणे दी सलाह दिती |
\v 7 जाहलू सैह अया तां जेहड़े यहुदी यरुश्लेमे ते अयो थे ,तिन्हां अखे वखे खडोई तिस उपर बड़े गहरे अरोप लाए ,जिन्हां दा परणाम सैह नी देई सकदे थे |
\v 8 अपर पौलसे उतर दिता ,“मैं तां यहूदियां दी व्यवस्था दे कन्ने ना मंदरे दे ,कन्ने ना ही कैसरे दे वरोधे च कोई अपराध कितेया एै |”
\v 9 ताहलू फेस्तुसे यहुदियाँ जो खुश करणे दिया इच्छा च पौलसे कन्ने गलया ,“क्या तू चांदा एै कि यरुश्लेमे जो जाएँ ; कन्ने ओथु मेरे सामणे तेरा ऐह मुकदमा तेह किता जाएं ?”
\v 10 पौलसे गलया ,“मैं कैसरे दे न्याय आसणे खडोतेया एैह ;मेरे मकदमे दा ऐह ही फैसला हुणा चाईदा |ज्देया तू ठीक तरीके कन्ने जांणदा एैह ,यहुदियाँ दा मैं कुछ भी अपराध नी किता |
\v 11 जे मैं अपराधी एैह कन्ने मारणे आळा कोई काम कितेया एैह ,तां मरणे ते नी मुकरदा ;पर जिन्हां गला दा ऐह मिझो पर इल्जाम लगान्दा एैह ,जे उन्हां च कोई भी गाल ठीक नी ठेरे ,तां कोई मिझो उन्हां दे हथे नी सोंपी सकदा |
\v 12 ताहलू फेस्तुसे मन्त्रियाँ दी सभा कन्ने गला करी के उतर दिता , “ते कैसरे दी दुहाई कितियो एैह ,तू कैसरे ला ही जागा |”
\v 13 थोड़ेयां दिना गुजरणे ते बाद अग्रिप्पा राजा कन्ने बिरनिके कैसरीया च आई नै फेस्तुस कन्ने भेट किती |
\v 14 तिन्हां दे बड़े दिन ओथु रेहणे ते बाद फेस्तुसे पौलसे दे बारे च राजे जो गल्या : “इक्क माँहणु एै ,जिस जो फेलिक्स बंदी छड़या गेया एै
\v 15 जाहलू मै यरुस्लेमे च था ,तां प्रधान याजक कन्ने यहूदियां दे पुरनियां तिसदी नाळस किती कन्ने सोचेया कि तिस पर दण्ड दीं सलाह दिती जाएँ |
\v 16 अपर मैं तिस जो उतर दिता कि रोंमियाँ दी ऐह रीति नी कुसी माँहणुए जो सजा ताई सोंपि दे ,जाहलू तिकर मुहाअलैह जो अपणे मुहइयां दे सामणे खड़ोई नै सजा देणे दा मोका मिले |
\v 17 अपर जाहलू सैह एथू किट्ठे होए ,तां मै जरा देर नी किती ,अपर दुए ही दिने न्याय आसणे पर बैठी नै  तिस माँहणुए जो ल्योणे दी सलाह दिती |
\v 18 जाहलू तिस दे मुहई खडोई गे ,तां तिन्हां दियां गलत गला दा अरोप नी लगया ,ज्देया मै समझदा था
\v 19 अपर सैह अपणे मते दे कन्ने यीशु नाए दे कुसी माँहणुए दे बारे च,जेहड़ा मरी गेया था कन्ने पौलस तिस जो जिन्दा ग्लान्दा था ,वैस्दे थे |
\v 20 मैं उलझना च था कि तिन्हां गला दा पता कियां लगाएं ?तिस ताई मै तिसते पुछया ,'क्या तू यरूशलेम जागा कि तिथू तिन्हां गला दा फैसला होएं  ?'
\v 21 अपर जाहलू पौलसे दुहाई दिती कि तिसदे मुकदमे दा फैसला महाराजाधिराज दे ओथु होंए ,तां मै सलाह दिती कि जाहलू तिकर तिस जो कैसरे ला ना भेजे ,तिस जो हिरासत च रखेया जाएँ |”
\v 22 ताहलू अग्रिप्पा कन्ने गलया , “मैं भी तिस माँहणुए दी सुणदा एै |”तिन्नी गलया , “तू कल सुणी लेगा |”
\v 23 अपर दुए दिने जाहलू अग्रिप्पा कन्ने बिरनिके बड़िया धुमा धामा कन्ने आए कन्ने पलटणा देयां सरदार कन्ने शहरे देयां खास लोका कन्ने दरवाजे च पूजे |ताहलू फेस्तुसे सलाह दिती कि सैह पौलसे जो लेई ओंन |
\v 24 फेस्तुसे गलया ,“हो राजा अग्रीप्पा ,कन्ने हो सारेयो माँहणुआ जेहड़े एथू मेरे सोगी हेन ,तोहाँ तिस माँहणुए जो दिखदे हेन ,जिस दे बारे च सारेयां यहुदियाँ यरूशलेम च कन्ने एथू भी जोरे- जोरे कन्ने मिझो कन्ने बिणति किती कि तिसदा जिन्दा रेहणा ठीक नी |
\v 25 अपर मैं जाणी लेया कि तिन्नी देयां देयां कुछ नी किता कि मारी दिता जाएँ ;कन्ने जियां अपणे आपे ही महाराजाधिराज दी कसम दिती तां मै तिस जो भेजणे दा बचार किता |
\v 26 मै तिस दे बारे च कोई जकिने आळी गाल नी पाई कि अपणे स्वामी ला लिखे |तिस ताई मैं तिस जो तोहाँ सामणे कन्ने जरुर करी के हो राजा अग्रिप्पा ,तेरे सामणे लेयाया एै कि जाचणे ते बाद मिझो कुछ लिखणे जो मिले |
\c 26
\v 1 अग्रिप्पे पौलसे कन्ने गलया ,“तिझो अपणे बारे च गलाणे दी सलाह एै |”ताहलू पौलस हाथ अगे आई नै   उतर देणा लगा ,
\v 2 “हो राजा अग्रिप्पा ,जितणीयां गला दा यहुदी मिझो पर दोष लगांदे हेन ,आज तिझो सामणे तिन्हां दा उतर देणे च मैं अपणे जो धन समझदा एै ,
\v 3 जरुर करी के तिस ताई कि तू यहुदियाँ दे सब वरतावा कन्ने झगड़ेयां जो जाणदा एै |तिस ताई मैं विणति करदा एै ,दिरजे कन्ने मेरी सुण |
\v 4 “मेरा चाल-चलण शुरु ते ही मेरिया जातिया च कन्ने यरुश्लेमे च कदेया था ऐह सारे यहुदी जाणदे हेन |
\v 5 जे सैह गवाही देणा चान ,तां शुरु ते ही मिझो पछेणदे हेन कि मैं फरीसी होई नै अपणे धर्मे दे सारेयां दे खरे पंथे दे बरावर चलेया |
\v 6 कन्ने हुण तिसा प्रतिज्ञा दे पुरे हुणे दी आश दे ताई जेहड़ा परमात्में अहाँ दे बबे दादुए कन्ने कितियो थी ,मिझो कन्ने मकदमा चला दा एै |
\v 7 तिसा प्रतिज्ञा दी आश पूरी हुणे दी आश लगयो होए ,अहाँ दे बारां गोत्र अपणे सारे मने कन्ने रात दिन परमात्में दी सेवा करदे आए हेन |हो राजा ,तिसा ही आशा दे वारे च यहुदी मिझो पर दोष लगांदे हेन |
\v 8 जाहलू जे परमात्मा मरेया जो फुक्दा एै ,तां तोहाँ ला ऐह गल केंनी वश्वासे आळी समझियो जांदी ?
\v 9 “मै भी सुणेया था कि यीशु नासरीए दे नाए दे विरोधे च मिझो बड़ा कुछ करणा चाईदा |
\v 10 कन्ने मैं यरुस्लेमे च एै ही किता ;कन्ने प्रधान याजका ते अधिकार पाई नै बड़ेयां भरी पवित्र लोका जो जेला च प्या ,कन्ने जाहलु सैह मरी दिते जांदे थे तां मैं भी तिन्हां दे वरोधे च अपणी सम्पति दिन्दा था |
\v 11 हर आराधनालय च मैं तिन्हां जो ताड़ना देई देई नै यीशुए दी चर्चा करवानदा था ,एथू तिकर कि गुसे  कने इतणा पागल होई गेया कि बारा देयां शेहरा च जाई नै भी तिन्हां जो स्तान्दा था |
\v 12 “तिसा धुना च जाहलू मैं प्रधान याजका ते आज्ञा पत्र लेई नै द्मिश्के जो जा दा था ;
\v 13 तां हो राजा ,रस्ते च दपेरा दे टैमें मैं अम्बरे च सुरजे दे तेजे ते भी वड़ी नै इक्क जोत ,अपणे कन्ने अपणे सोगी चलणे आळेयां दे चोंनी बखेयाँ च चमकदी दिखी |
\v 14 जाहलू अहाँ सारे जमिना पर पेई गे ,तां मैं अब्रामी भाषा च ,मिझो कन्ने गलांदे ऐह गाल सुणीयो ,' हो शाहुल , ' हो शाहुल , तू मिझो कयो स्तान्दा एै ?पैने पर लात मारणा तिझो ताई मुश्कल एै |'
\v 15 मैं गलया ,'हो प्रभु ,तू कुण एै ?' प्रभुए गलया ,'मै यीशु एै ,जिस जो तू स्तान्दा एै |
\v 16 अपर तू उठ ,अपणेयां पैरां पर खडू ;कयो जे मै तिझो तिस ताई दर्शण दित्या एै कि तिझो तिन्हां गला दा भी सेवक कन्ने गवाह ठराएं ,जेड़ियाँ ते दिखियाँ हेन ,कन्ने तिन्हां दा भी जिन्हां ताई मैं तिझो दर्शण दिगा |
\v 17 कन्ने मै तिझो तेरेयाँ लोका ते कन्ने होरना जाति ते ब्चान्दा रेंगा ,जिन्हां ला मै हुण तिझो तिस ताई भेजगा
\v 18 जे तू तिन्हां दियां आखी खोले तां सैह नेरे च जोति लयोएँ ,कन्ने शैतान दे अधिकार ते परमात्में बखे फिरण ;कि पापा दी माफी कन्ने तिन्हां लोका दे कन्ने जेहड़े मिझो पर वश्वास करण कन्ने पवित्र कितेयो हेन ,मीरास पान  |'
\v 19 “अपर हो राजा अग्रिप्पा ,मैं तां तिस स्वर्गीय दासे दी गल नी टाळी ,
\v 20 अपर पेले दमिश्के दे ,फिरी यरुश्लेमे दे ,कन्ने ताहलू यहूदिया दे सारे देशे दे रेंणे आळेयां जो ,कन्ने होरणा जातियां जो समझानदा रेया ,जे मन फर कन्ने परमात्मे दे वखे फिरा कन्ने मन फिराव दे योग्य काम करा|
\v 21 तिन्हां गला दे ताई यहुदी मिझो मन्दरे च पकड़ी के मारणेदी कोसिस करदे थे |
\v 22 अपर परमात्में दिया मददता कन्ने मै अजे तिकर बडेया एै कन्ने छोटे बड़े सारेयां सामणे गवाही दिन्दा एै ,कन्ने तिन्हां गला जो छड़ी नै कुछ नी गालांदा जेहडी भविष्यद्व्क्ता कन्ने मूसे भी ग्लाईयां कि हुणे आळीयां हेन ,
\v 23 कि मसीह जो दुःख उठाणा हुगां कन्ने सैह सारेयां ते पेले मरेंयां होयां च जी उठी नै ,अहाँदेयां लोका कन्ने होरणा जाति च प्रचार करगा |”
\v 24 जाहलू सैह तिसा रीतिया कन्ने उतर देया दा था ,तां फेस्तुसे उच्चेयाँ शब्दा कन्ने गलया , “हो पौलुस ,तू पागल एै |बड़िया विधा तिझो पागल करी दित्या एै |”
\v 25 अपर पौलूसे गलया , “हो महामहिम फेस्तुस ,मैं पागल नी ,अपर सच्चाई कन्ने बुदधि दियां गला ग्लान्दा एैह |
\v 26 राजा भी जिसदे सामणे मै वगैर डरे ते गला दा एै ,ऐह गला जाणदा एै ; कन्ने मिझो वश्वास एै जे तिन्हां गला च कोई तिसते छुपीयो नी ,कयो जे ऐह घटना कुसी कोणे च नी होई |
\v 27 हो राजा अग्रिप्पा ,क्या तू भविष्यद्वक्ता दा वश्वास करदा एै ?आहां ,मैं जांणदा एै कि तू वश्वास करदा एै |”
\v 28 ताहलू अग्रिप्पे पौलूसे कन्ने गलया ,“ तू थोड़े दे ही समझाणे ते मिझो मसीह बणाणा चाहन्दा एै ?”
\v 29 पौलूसे गलया ,”परमात्में कन्ने मेरी प्राथर्ना एै कि क्या थोड़े च क्या मते च ,इक्क तू ही नी जितणे लोक आज मेरी सुणदे हेन ,तिन्हां बंदना जो छड़ी नै सैह मेरे वरावर होई जागे |”
\v 30 ताहलू राजा कन्ने हाकिम बिरनिके कन्ने तिन्हां सोगी बैठणे आळे उठी खडूते ;
\v 31 कन्ने लाग जाई नै अपु च गलाणा लगे ,“ऐह माँहणु तां ते ऐह देया कुछ नी करदा ,जेहड़ा म्रत्यु दण्ड या जेला च पाणे दे योग्य होंएं |"
\c 27
\v 1 जाहलू ऐह निश्चित होई गेया कि अहाँ जाजे च इटली जान ,तां तिन्नी पौलुसे कने होरना बन्दियां जो भी युलियुस नाए औगेस्तुत दिया पलटणा दे इक्की सुबेदारे दे हथे देई दिता |
\v 2 अग्रमुतियुम दे इक्की जहाजे पर जेड़ा आसिया दी जगाह पर जाणे पर था ,चढ़ी नै अहाँ तिस जो खोली दिता ,कन्ने अरिस्तर्खुस नाए थिश्स्लुनिके दा इक्क मकिदुनिया अहाँ कन्ने था |
\v 3 दुए दिने अहाँ सैदा च लंगर प्या ,कन्नेयुलियुस पौलसे पर कृपा करी नै तिस जो दोस्ता ला जाणा दिता कि तिसदा सम्मान किता जाएँ |
\v 4 ओथु ते जाजे खोली नै ओआ उलटी होणे दे ताई अहाँ साइप्रस दी ओड च होई नै चली गे ;
\v 5 कन्ने किलिकिया कन्ने पंफुलिया ला समुद्रे च होई नै लूसिया दे मुरा च उतरे |
\v 6 ओथु सुवेदारे जो सिकन्दरिया दा इक्क जाज इटलीया जो जान्दा मिला ,कन्ने तिन्नी अहाँ जो तिस पर चढ़ाइ दिता |
\v 7 जाहलू अहाँ बड़ेयां दिना तिकर होळे-होळे चली नै मुश्किला कन्ने कनिदुस दे सामणे पूजे ,तां तिस ताई कि ओआ अहाँ जो अगे नी औणा दिन्दी थी,अहाँ सलमोणे दे सामणे ते होई नै क्रेते दिया आड़ा च चले ;
\v 8 कन्ने तिसदे कनारे-कनारे मुशकला कन्ने चलि नै 'शुभलंगरबारी 'नाए इक्की जगाह पूजे,ओथु ते लस्या शेरे ला था |
\v 9 जाहलू बड़े दिन होई गे कन्ने पाणीए च घूमणे कन्ने नक्शान हुंदा था कि उपवासे दे दिने होई गेयो थे | अपर पौलुसे तिन्हां जो ऐह ग्लाई नै समझया ,
\v 10 “हो सज्जणो ,मिझो देया जाणया जाणदा एै जे तिसा यात्रा च मुशकला कन्ने बड़िया हानिया च, ना बस माले कन्ने जाजे दे उपर अहाँ देयां प्राणा दी भी हुणे आळी एै |”
\v 11 अपर सुबेदारे पौळसे दियां गला कन्ने कप्तान कन्ने जाजे देयां स्वमियां दियां गला जो बड़ी करी मनेया
\v 12 सैह बंदरगाह जाडा कटणे ताई ठीक नी था ,तिस ताई ब्देयब दा वचार होया कि ओथु ते जाजे खोली नै   कुसी रीतिया च होई सके तां फिनिक्स पुजि नै जड़ा कटन |ऐह तां क्रेत दा इक्क बन्दरगाह एै जेहड़ा दक्षण -पश्चम कन्ने उतर पश्चम दे वखे जो खुल्दा एै |
\v 13 जाहलू थोड़ी-थोड़ी दक्षण होआ बेणा लगी ,तां ऐह समझी नै कि मारा मतलव पूरा होई गेया ,लंगर चुकेया कन्ने कनारा धरयो होए क्रेते दे बखे ते जाणा लगे |
\v 14 अपर थोड़ीया देरा च तरती दिया तरफा ते इक्क बडा झाख- झांजा झुलेया ,जेहडी 'युरकुलिन ' हुन्दी एै|
\v 15 जाहलू झाख-झांजा जाजे पर लगी तां सैह तिसदे सामणे ठेरी नी सकेया , अपर अहाँ तिस जो रुडना  दिता कन्ने इयां ही रुडदे चली गे |
\v 16 ताहलू कौदा नाए इक्क छोटे दे टापुए दिया आडा च रुडदे -रुडदे अहाँ मुश्किला कन्ने ढोगीए जो बसे च करी सके |
\v 17 फिरी मल्लाह तिस जो चुकी नै केईयाँ तरीकेयां कन्ने जाजे जो भुन बणेया ,कन्ने सुरतिस दे चोर भालुए पर टिकी जाणे दे डरे ते पल कन्ने समान तारिकरी बैह्न्दे होए चले|
\v 18 जाहलू अहाँ झखा कन्ने बड़े पल्सेटे कन्ने धक्के खादे ,ता दुए दिने सैह जाजे दे समाने फैकणा लगे ;
\v 19 कन्ने तरीए दिने तिन्हां अपणेंयां हथां कन्ने जाजे दा सारा समान भी फेकी दिता |
\v 20 जाहलू बड़ेयां दिना तिकर ना सूरज ,ना तारे दुसेया कन्ने बड़ी आंधी चलदी रेई ,तां अन्त च अहन्दे बचणे दी सारी आशा जांदी रेई |
\v 21 जाहलू सैह बड़ेयां दिना तिकर बुखे रेई चुके ,तां पौलूसे तिस बिच खडोइ नै गलया,“हो लोको ,चाईदा था कि तोहाँ मेरी गल मनी नै क्रेते ते ना जाज खोलदे कन्ने ना ही ऐह मुश्कल ओंदी ही ऐह घाटा हुंदा |
\v 22 अपर हुण मैं तोहाँ जो समझानदा एै कि ढाका बन्ना ,कयो जे तोहाँ च कुसी दिया जानी जो घाटा नी हुणा घाटा सिर्फ जाजे दा |
\v 23 कयो जे परमात्मा जिस दा मैं एै ,कन्ने जिसदी सेवा करदा एै तिसदे श्वर्ग दुते आज राती मिज़ो कन्ने आई नै गलया ,
\v 24 हो पौलुस ,मत डर | तिझो कैसरे सोगी खडूणा जरूरी एै |दिख ,परमात्में सवना जो जेहड़े तीजो सोगी यात्रा करदे हेन ,तीजो दितेया एै |'
\v 25 तिस ताई ,हो सज्जणौ ,ढाका बंधा ;कयो जे मै परमात्मे दा वश्वास करदा एै ,कि जदेया मिझो कन्ने गलया गेया एै ,तदेया ही हुणा |
\v 26 अपर अहाँ जो कुसी टापुए पर जाई टिकणा हूँगा |”
\v 27 जाहलू चौदमी रात आई ,कन्ने अहाँ अधे समुदरे च फिरा दे थे ,तां आधिया दे नेड़े मल्लाह अनुमाने  कन्ने जाणेया कि अहाँ कुस देशे बखे पूजा दे हेन |
\v 28 थाह लेणे पर तिन्हां भी पुरसा गेरा प्या ,कन्ने जरा अगे जाई नै फिरी थाह लेई तां पनद्रा पुरसा प्या |
\v 29 जाहलू प्थरिलियाँ जगाह कन्ने टकराणे दे डरे कन्ने तिन्हां जाजे दी पिछाड़ी चार लंगर पाए ,कन्ने सवेरे होणे दी कामना करदे रेह |
\v 30 अपर जाहलू मल्लाह जाजे ते नश्णा चानदे थे ,कन्ने गलही ते लंगर डाळने दे पाने डोंगी समुद्रे च तारी दिती ;
\v 31 तां पौलूसे सूबेदार कन्ने सैनिका गलया, “जे ऐह जाज उपर ना रेह ,तां तोहाँ भी नी बची सकदे |”
\v 32 ताहलू सैनिका रस्से कटी नै ढोगी सटी दिता |
\v 33 जाहलू पयाग हुणे आळी थी ,ताहलू पौलूसे ऐह ग्लाई नै ,सारेयां जो खाणा -खाणे ताई समझया ,”आज चौदा दिन होए कि तोहाँ आसह दिखदे -दिखदे भूखे रेह ,कन्ने कुछ नी खादा |
\v 34 तिस ताई तोहाँ जो समझनदा एै कि थोड़ा खाई लेया , जिस कन्ने तोहाँ दा वचाव होएं ;कयो जे तोहाँ च कुसी दे सिरे दा बाळ भी नी पोणा |”
\v 35 ऐह ग्लाई नै रोटी लेई नै तिन्नी परमात्मे दा नमस्कार किता कन्ने तोड़ी नै खाणा लगा |
\v 36 ताहलू सैह सारे भी ढाका बनी नै खाणा लगे |
\v 37 हुण अहाँ मिली नै जाजे च दो सौ छयत्र जणे थे |
\v 38 जाहलू सैह खाणा खाई नै रजी गे ,तां कणका जो समुद्रे च फैकि नै जाजे जो हल्का करणा लगे |
\v 39 जाहलू दिन निकळेया तां तिन्हां तिस देशे जो नी पछेणया ,अपर इक्क खाडी दिखी जिसादा किनारा चोड्स था ,कन्ने सोचेया कि जे होई सके तां तिस पर ही जाजे जो टकाण |
\v 40 ताहलू तिन्हां लंगरा जो खोली नै समुद्रे च छडी दिता कन्ने तिस ही टेमें पतवार दे बन्धन खोली दिते ,कन्ने होआ दे सामणे अगला पल चढ़ाई नै कनारे ला चली गे |
\v 41 अपर दो समुद्रे दे मिलणे दी जगाह जाजे जो पकड़ी नै टकया ,कन्ने गळी तां धक्का खाई नै गडी गेई कन्ने टळी नी सकी ;अपर पछाड़ी लेहरा दे बले कन्ने टूटणा लगी |
\v 42 ताहलू सैनिका दा ऐह वचार होया कि बन्दियां जो मारी दीन ,ऐह ना होएं कि कोई तैरी नै नशी जाएँ |
\v 43 अपर सूबेदार पौलूसे जो बचाणे दिया इच्छा कन्ने तिन्हां जो तिस वचारे कन्ने रोकेया कन्ने ऐह गलया ,कि जेहड़े तैरी सकदे हेन ,पेले कूदी नै कनारे पर निकळी जान ;
\c 28
\v 1 जाहलू अहाँ बची निकळे ,तां ऐह पता लगा कि ऐह दीप माल्टा जाणेया जान्दा एै |
\v 2 ओथु देयां रेणे आळेयां अहाँ उपर लाग ही कृपा किती ;कयो जे मेरे बरसणे कन्ने ठण्ड थी ,तिस ताई तिन्हां अगी सळगाई नै अहाँ सबना जो ठरया |
\v 3 जाहलू पौलसे लकड़ियाँ जो चोका बटोळी नै अगी पर रखेया,तां इक्क सर्प लुकी नै निकळेया कन्ने तिसदे हथे कन्ने लमटोई गेया |
\v 4 जाहलू तिन्हां घराएं देयां सरपे जो तिसदे हथे च लटकेया होया दिखया ,तां अपु च गलया , “सची ते ऐह माँहणु हत्यारा एै जेहडा समुद्रे ते बची गेया, तां भी न्याय तिस जो जिन्दा नी रेणा दिता |”
\v 5 ताहलू तिन्नी सरपे जो अगी कन्ने झटकी दिता ,कन्ने तिस दा नुकशान नी होया |
\v 6 अपर सैह गाल जोह्दे थे कि सैह सूजी जांगा या इकदम पेई नै मरी जांगा ,अपर जाहलू सैह बडीया देरा तिकर दिखदे रेह कन्ने दिखया कि तिसदा कुछ भी नी बिगडेया ,तां अपणी सोच बदली नै गलया , “ऐह तां कोई देवता एै|”
\v 7 तिसा जगाह दे अखे बखे तिस टापुए दे प्रधान पुब्लियुस दी जमीन थी | तिन्नी अहाँ जो अपणे घरे लेई जाई नै तिन दिन मित्र भावे कन्ने पहुनाई किती |
\v 8 पुबलियुस दा बाब बखारे कन्ने आँम लोह कन्ने रोगी पेया था |अपर पौलूसे तिस ला घरे जाई नै प्राथना किती कन्ने तिस पर हाथ रखी नै तिस जो ठीक किता |
\v 9 जाहलू ऐह होया तां तिस दीपे दे बाकि बमर आए कन्ने ठीक किते गे |
\v 10 तिन्हां अहन्दा बड़ा आदर किता ,कन्ने जाहलू अहाँ चलणा लगे तां जेहड़ा कुछ अहाँ ताई जरूरी था ,जाजे पर रखी दिता |
\v 11 तीनां महिनेया बाद अहाँ सिकन्दरिया दे इककी जाजे च चली गे ,जेहड़ा तिस दीपे च जाड़े भरा दा था ,कन्ने जिसदा नशाण दियुसकुरी था |
\v 12 सुरकुसा च लंगर पाई नै अहाँ तिन दिन टीकेयो रेह |
\v 13 ओथु ते अहाँ घूमी करी रेगियुमे च आए ;कन्ने इक्की दिने बाद दक्षण होआ चली ,ताहलू अहाँ दुए दिने पुतियुली च आए |
\v 14 ओथु अहाँ जो भाऊ मिले ,कन्ने उन्हां  दे बोलणे कन्ने अहाँ उन्हां ला सात दिन रेह ;कन्ने इसा रीतिया कन्ने अहाँ रोम जो चले |
\v 15 ओथु ते भाऊ अहाँ दा समाचार सुणी नै अप्पियुस दे चौक कन्ने तीन सराह तिकर अहाँ कन्ने मिलणे जो निकळी आए ,जिन्हां जो दिखी नै पौलूसे दा धन्यबाद किता कन्ने ढाक बनी |
\v 16 जाहलू अहाँ रोमे च पूजे ,तां पौलुस इक्की सैनिके कन्ने जेहड़ा तिसदी रखवाळी करदा था ,किले रेणे दी आज्ञा मिली गेई |
\v 17 तीन दिना बाद तिन्नी यहुदियाँ देयां खास लोका जो सदेया ,कन्ने जाहलू सैह किट्ठे होए तां तिन्हां कन्ने गलया , “हो भाऊओ ,मैं अपणेयां लोका दे या बाप दादुआ दे व्यवहारा दे वरोधे च कुछ भी नी किता ,तां भी बंदी बणाई नै यरुश्लेमे ते रोमियाँ दे हथे सोपेया गेया |
\v 18 तिन्हां मिझो जाची नै छड़ी देणा चहया ,कयो जे मिझो मारणे आळा कोई दोष नी था |
\v 19 अपर जाहलू यहुदी तिसदे वरोधे च गलाणा लगे ,तां मिझो कैसरे दी दुहाई देणा पेई :ऐह नी कि मिझो अपणेयां लोका पर कोई दोष लगाणा था |
\v 20 तिस ताई मै तिझो सदेया एै कि तिझो कन्ने मिले कन्ने गल गाल करे ;कयो जे इस्त्राएल दिया आशा ताई मैं तिसा जंजीरा कन्ने जकडेया होया एै |”
\v 21 तिन्हां तिस कन्ने गलया ,“ना अहाँ तेरे बारे च यहुदियाँ ते चिठियाँ पाईयां ,कन्ने ना भाऊआं च कुनी आई नै तेरे बारे च कुछ बतया कन्ने ना बुरा गलया |
\v 22 अपर तेरि सोच क्या एै ?सैहि अहाँ कन्ने सुणना चाहदे हेन ,कयो जे अहाँ जाणदे हेन कि हर जगह तिस मते दे वरोधे च लोक गला करदे हेन |
\v 23 ताहलू तिन्हां तिस ताई इक्क दिन ठरया ,कन्ने बड़े भारी लोक तिस ला किट्ठे होए ,कन्ने सैह परमात्में दे राजे दी गवाही दिन्दा होया ,कन्ने मूसा दी ब्यबस्था कन्ने भविष्यद्वक्ता दी कताबा कन्ने यिशुए दे वारे च समझाई समझाई नै पयागा ते संजा तिकर सणान्दा रेया |
\v 24 ताहलू कुछ ना तिन्हां गंला जो मन्नी लेया ,कन्ने थोड़ेयां वश्वास नी किता
\v 25 जाहलू सैह अपु च इक्क मत नी होए ,तां पौलुस दिया तिसा गला पर चले : “पवित्र आत्मा यशायाह भविष्यद्वक्ता दे गलाणे कन्ने तोहाँ दे बाब दादुआ कन्ने ठीक ही गलया ,
\v 26 ' जाई नै तिन्हां लोका कन्ने गला ,कि सुणदे तां रेगें ,अपर ना समझगे ,कन्ने दिखदे तां रेगें ,अपर ना बुझगे ;
\v 27 कयो जे तिन्हां लोका दा मन मोटा कन्ने तिन्हां दे कान भारी होई गे ,कन्ने तिन्हां अपणीयां आखीं बन्द कितियाँ हेन ,ऐह नी होएं कि सैह कड़ी आंखी कन्ने दीखन कन्ने कना कन्ने सुणण कन्ने मने कन्ने समझन ,कन्ने मैं फिरी तिन्हां जो चंगा करें  |'
\v 28 अपर तुहां जाणा कि परमात्में दे तिस उदारे दी कथा होरना जातियां ला भेजी गेई एै ,कन्ने सैह सुणगे|”
\v 29 जाहलू तिन्नी ऐह गलया तां यहुदी अपु च बडी वैस करणा लगे कन्ने ओथु ते चली गे |
\v 30 सैह पुरे दो साल अपणे किराए दे घरे च रेया ,
