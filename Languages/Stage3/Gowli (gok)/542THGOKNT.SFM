\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1  पौलूस येथा सिलवानुस येथा तीमुथीयुस गा कोणते थिस्सालुनी गा कालीसिया गा जीमू, जो आलेगा बाटे परमेश्वर येथा प्रभू यीशु मसिह गेन होय ||
\v 2  आलेगा बाटे परमेश्वर येथा प्रभू यीशु मसिह गेन अनुग्रह येथा शान्ति घाटायू होना ||
\v 3  हे डाइचो, आपेघांजी विषय गेन अलेन हारेक टेमो परमेश्वर के धन्यवाद दडा होना, येथा येटेन साही भी होय, इनिघांजी कि आपेगा विश्वास बेभाव खाडू लाक्के होय, येथा आपे सेबैकुके प्रेम आपे आपेका बेभाव जुवा होय ?
\v 4  येटेन टायेन कि आले आमके परमेश्वर गा कालीसिया गेन आपेगा विषय गेन घमंडबा होय, कि जो चोतुकू बुकांप येथा ताकलीप सेसेनबा होय, दिकू सेबाई कून आमगा शान्ति येठा विश्वास ओठ्बा होय |
\v 5  येटेन परमेश्वर गा साच्चो न्याय गा सीधा का कामाय होय; कि आपे परमेश्वर गा राज्य गा लायको होय, दिया घांजी आपे दुख ठुठूल बा होय ?
\v 6  चोयाकी परमेश्वर गा मेराण येटेन न्याय होय, कि जो आपेके जिऊवा होय, दिकुके बदळान ताकलीप जेवा |
\v 7  येथा अपेके जो ताकलीप घाटाऊवा, आलेगा साथोन चैन जेवा; दि टेमोन जब कि प्रभू यीशु हेजेगा समार्थी दूत कुगा गेल्ला, बगाबगा सिंगेलेन स्वर्ग टे ओठ्बा होय |
\v 8  येथा जो परमेश्वर गा बान चीचाना, येथा आलेगा प्रभू यीशु गा सुसामाचारके बाण मामानातींज दिकूके पालटीकुवा |
\v 9  दिकू प्रभू गा सम्मा टे येथा दियागा शाक्ती गा तेजो टे लेन्क्की टेका अनन्त नाशो गा दण्डो घाटौवा?
\v 10  येटेन दि दिन डौवा, जब देतेन हेजागा पवित्र कुरकु गेन महिमा घाटाऊ, येथा सेबाई विश्वास दडामिठाच गेन अचोम्बो कामाय गा कारण होणागा होय ?चोयाकी आमनी आलेगा गवाही गा खिजो डा?
\v 11  इनीका घांजी आले घांजी हामेशा प्रार्थना भी दडाबा होय, कि आलेगा परमेश्वर आपेके इनी हाको गा लायको सामझो, येथा बालाई गा हर म्या इच्छा,येथा विश्वास गा हाल म्या कामाय सामर्थ गेल्ला पुराकी |
\v 12  कि आलेगा परमेश्वर येथा प्रभू मसिह गा अनुग्रह गा रोंगो आलेगा प्रभू यीशु गा जीमू आपेन नी महिमा घाटाये, येथा आपे दियेन ||
\c 2
\p \v 1  हे दाईचो, आपे आपेगा प्रभू यीशु मसिह गा हेजे, येथा दियागा मेराण आबुगा म्याखठ्ठा येन गा विषय गेन आपेटे बिनती दडावा होय |
\v 2  कि तुनिका आत्मा, या वचन, या पत्री गा गेल्ला जो कि आले कोणते होय, येटेन सामझातींज टे कि प्रभू दिन हेन होय ?आपेगा मान अचानक म्याजगान डुका बाणे,; येथा बाकी इघरा |
\v 3  तुनिका रिती टे जेका केका धोका गेन बाण हेजे चोयाकी देतेन दिन बाण हेजे, जब टायेन धर्म गा आरागे बाणे, येथा देतेन पापो गा पोट्टा यानेकी-नाशो गा कोण ओठ् बाणे कि |
\v 4  जो दुश्मानी होय, येथा हर म्याकोम के जो परमेश्वर, या पूजा मंदीवा होय, आपणा खुद के खाट मंदीवा होय, येते टायेन कि देतेन परमेश्वर गा मन्दिर गेन सुबान्ते आपणा खुद के परमेश्वर मेन्बा होय ||
\v 5  चोच आपेन यादो बाऊ, कि जब इंज आपेगा येटेन डा, मेटे इनी बातो मांडी लाक्के डा |
\v 6  येथा नका दि चीजो के मालुम होय, जो दिच्के रोकातिन्जेबा होय कि देतेन हेजागा टेमोन ओठ्बा होय ?
\v 7  चोयाकी अधर्म गा भेदो नका भी कामाय दडाबा होय पेनो नका म्या रोराकातींज मिठाच होय, येथा जब टायेन देतेन लेनक्कीणु बाणे जो देतेन रुकातिन्ज थंडळवा ||
\v 8  मेटे देतेन अधर्मी ओठ्बा होंगा, जेके प्रभू यीशु हेजगा चाबुटे होलोम टे गोच्कुवा, येथा हेजागा दबालटे हेजे गा तेजो टे भासाम कुवा |
\v 9  दि अधर्मी गा हेजे शैतान गा कामाय गा रोन्गो सेबाई प्रकार लाबळ समर्थ,येथा चिन्हा, येथा अचाम्बो कामाय गा साथोन ?
\v 10  येथा नाशोऊ मिंकू गा घांजी अधर्म गा सेबाई प्रकार के धोका गा साथोन डौवा; चोयाकी दिकुनी सात्य गा के मानेन डुका बाणे, दियाते दिकुगा उध्दार डाऊ डा |
\v 11  येथा इनी कारण परमेश्वर दिकू तालाते म्याकोम बभाटका तींजागा समर्थ के कुलेच्बा ताकी दिकु लाबळा लीन्जेन खिजो डोकी ?
\v 12  येथा चोतो कुरकु सत्य गा खिजो बाण दोडो, यानेकी अधर्म टे खुशाऊवा होय, सेबाई कून दण्डो घाटौवा ?
\v 13  पेनो हे दाईचो, येथा प्रभू गा अच्छा कुरकु होणा कि आले आपेगा विषय गेन हामेशा परमेश्वर के धन्यवाद दडावा, कि परमेश्वर नी पेलाटेका आपेके कलम केमी; कि आत्मा गा गेल्ला पवित्र आरुटे, येथा सत्य गा खिजो गा उद्धार घटाये |
\v 14  जे घांजी दिच्नी आपेके सुसामाचार गा गेल्ला हाकोकेनेच, कि आपे आले प्रभू यीशु मसिह गा महिमा के ओडेवा होय |
\v 15  इनिघांजी, इनी दाईचो, म्याजगान; येथा जो जो बातो आपे चोच वचनचोच पत्री गा गेल्ला आलेटे इठुके होय, दिकुनी टेगेनके डा?
\v 16  आलेगा प्रभू यीशु मसिह आमका, येथा आलेगा बाटे परमेश्वर जेनी आलेटे प्रेम डोके, येथा अनुग्रह टे अनन्त शान्ति येथा खाट असा जीके होय ?
\v 17  आपेगा मनेन शान्ति जिकी, येथा हर म्या आच्छा कामाय, येथा वचन काळाक्को डोये ?
\c 3
\p \v 1  निदान, हे दाईचो, आलेगा घांजी प्रार्थना डाए चाले, की प्रभू गा वचन येनोगो फैलातिन्जू, येथा महिमा घटायु डेनोगोका आपेन डायू ||
\v 2  येथा आले तेळा येथा हारामी कोरो टे बचातींज थंडळे चोयाकी हर म्याकोम विस्वासी बाऊ ?
\v 3  पेनो प्रभू साच्चो होय, देतेन आपेके काळाक्कोम्बा म्याजगान कोम्बा: येथा दि हारामी टे साजाका डोकोम्बा |
\v 4  येथा आलेके प्रभू गेन आपे लीन्जेन भारोसा होय, कि जो जो हुकुम आले आपेके जेवा होय, डिके आपे मनातींजेवा होय, येथा मनातींजेबा होय ?
\v 5  परमेश्वर गा प्रेम येथा मसिह गा आराम्बो गा कोणते प्रभू आपेगा मना गा आगुवाई डाए ||
\v 6  हे दाईचो, आले आमके आपणा प्रभू यीशु मसिह गा जीमू टे हुकुम जेवा होय; कि हर म्या येनोगो दाई के आलाग्गो थंडळे, जो खराबो चाल सेन्द्रावा सेन्दरावा येथा जो शिक्षा दिच्नी आले टे घाटावे डेगा रोन्गो बाण दडा |
\v 7  चोयाकी आपेननी आपेनका मालूम होय, कि तुनी रिती टे आलेगा चाल सेन्द्रायेवा होय, चोयाकी आले आपेगा तालान गेन साही चाल बाकी सेन्दरा |
\v 8  येथा जेका गाका सोकळा सेंत मेंत बाण जोम्दुका; पेनो आराम्बो येथा ताकलीप टे रातो दिन कामाय धंधा दडा डा, कि आपे तालाते जेका लीन्जेन भेट्टी बाणे होय |
\v 9  येटेन बाने, कि आलेके अधिकार बाने; पेनो इनिघांजी कि आपना खुद गा घांजी आदर्श आरुके, कि आपे आलेगा चाल सेन्दराये |
\v 10  येथा जब आले येटेन डा, मेटे भी येटेन हुकुम आपेके जिऊ डा, कि अगर जेका कामाय दडा बाणे कि, मेटे आटा जोमभी बाणे |
\v 11  आले आजोम्बा होय, कि चोटो कुरकु आपेगा तालान साही चाल सेन्दरावा होय, येथा चोच्का कामाय बाण दडा, पेनो दुसरा कुगा कामाय गेन टी येण्दाके होय |
\v 12  येनोगो आबू प्रभू यीशु गा हुकुम जीके येथा सामझातिन्जुवा होय, कि कायोम्का का कामाय दाटे आपणा गा का सोकळा जोवे होय ?
\v 13  येथा आपे, हे दाईचो, भलाई दडा गेन हिम्मत बाकी आरा |
\v 14  अगर जेकाभी आलेगा इनी पत्री गा बातो के बाण मनातींज, दिया लीन्जेन नजर डोये; येथा दियागा गेल्ला बाकी दडा, जेटे देतेन सेरोमजे होय?
\v 15  तोभी दिच्के खिजो मन सामझातींजे पेनो दाई चीनाटे घाले ||
\v 16  नका प्रभू जो शान्ति गा गीटीचबा होय आमका होय , नका हामेशा येथा हरेक प्रकार टे शान्ति दे: प्रभू आपे सेबाई कुगा साथोन थंडळके ||
\v 17  इंज पौलूस हेजागा तीटे नमस्कार ओल्बा होय; हरेक पत्री गेन इंजागा इनिका चिन्हा होय, इंज इनिका रोंगो टे ओल्बा होय |
\v 18  आले प्रभू यीशु मसिह गा अनुग्रह आपे लीन्जेन सेबाई लीन्जेन डौवा होय ||
