\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1  पौलूस कोणते जो परमेश्वर गा दास येथा यीशु गा हाकोकेमिठाच होय, परमेश्वर गा कालाम्के कुरकु गा विश्वास, येथा पूजा गा रोन्गो होय |
\v 2  दि अनन्त जीवन गा असा लीन्जेन, जेगा वादा परमेश्वर नी जो लाबळ मांडी बाने जा सनातन टे का होय |
\v 3  पेनो साही टेमो लीन्जेन वचन के ईद प्राचार गा गेल्ला ओठ्बा होय, जो आलेगा उध्दारकर्ता परमेश्वर गा हुकुम गा रोन्गो इंज्के जिले?
\v 4  तीतूस गा जीमू जो विश्वास गेन बेल्लाके गा बिचार ते इंजा साच्चो कोण होय, परमेश्वर बाटे येथा आलेगा उध्दारकार्ता मसिह यीशु टे अनुग्रह येथा शान्ति डायू होणा ?
\v 5  इंज इनिघांजी आमके क्रेते गेन आराकेमी डा, कि आम साही बातो गा सुधरातिन्जेवा, येथा इंजा हुकुम गा रोन्गो नगर नगर जुनाजामाना कुगा अच्छाटे डाए ?
\v 6  जो बिनाआनोवा येथा म्याका जापाय गा सानाटे होय, जेगा पोट्टामिठाच विश्वासी होय, येथा जेन लुच्चापाना येथा अनोवामिठाच गा दोषी बाकी |
\v 7  चोयाकी अध्याक्ष के परमेश्वर गा भंडारी डाऊ गा कारण निर्दोष का होणा; न आएघेल्या, न गुस्सा न दारूकुत्त्य, कुकाठामिठाच, येथा न लुच्चा कामाय गा लालीचो |
\v 8  पेनो पाओना दडामिठाच, भलाई गा आरी आरी खुद, न्यायी पवित्र येथा जिद्डो होणा ?
\v 9  येथा विश्वास लायको वचन लीन्जेन जो धर्मबातो गा रोन्गो होय, म्याजागान थंडळके, कि सही शिक्षा टे प्रचार होणा, येथा खिजोमिन्कुगा चाभू बांदो कि मेना ||
\v 10  चोयाकी घोनेच का कुरकु बेदिमाग बकवादि येथा धोखा जिऊमिठाच होय; कासकारके खातनामिन्कुते थंडळवा |
\v 11  इनिज्गा चाबू बंदो दोडो होना, इनी कुरकु हारामी कामाय गा घांजी धोका बातो इठुते उरा गा उरा बिगळा तिन्जेवा होय |
\v 12  दिकू तालाते म्याकोरो जो दिकुका भविष्यवाणी होय, मादिके होय, कि क्रेते कुरकु हामेशा लाबाळ लोठ्ळया, हारामी बुरी येथा आळसा पेटू मेना होय, 
\v 13  येटेन गवाही सच्चो होय, इनिघांजी दिकुके काळाक्को टे धमकी जेकि, कि दिकू विश्वास गेन पाक्कायू जा |
\v 14  येथा दिकू याहुदिया गा कथा काहाणी येथा दि कुरकु गा हुकुम गा लीन्जेन मन बाकी येण्डा, जो सत्य टे भटका तिन्जूवा होय,||
\v 15  साफा कुरकु गा घांजी सेबाई सामोन साफा होय, पेनो काराबो येथा आविश्वासी गा घांजी चोच्का भी साफा बने: यानेकी दिकुगा दिमाग बाएरा खाराबो होय |
\v 16  दिकू मंदीवा होय, कि आले परमेश्वर के हाडाई होय: पेनो आपणा कामाय टे दियागा इन्कार दडावा होय, चोयाकी दिकू खिजौवा येथा हुकुम बाण आजोम मिंकू होय: येथा तुनिका आच्छा कामाय गा लायको बाणे ||
\c 2
\p \v 1  पेनो आम येनोगो बातो मांडेवा होय, जो साही प्राचारक गा लायको होय ?
\v 2  यानेकी-साना पोट्टाकु, बिचारते ध्यान येथा खुद होणा, दोष येण्दामिठाच येथा दिकुगा विश्वास येथा प्रेम येथा आराम्बो पक्का होना ?
\v 3  इनी रोन्गो दुकरेण जापाय गा चाल चालान पवित्र कुरकु का होय,, दोष येण्डामिंकू येथा पियक्काड बाने; पेनो अच्छा बातो इठूमिठाच होय?
\v 4  टाकी दिकू जवान जापाय कुके म्याका डाव घालेवा, कि आपणा साना येथा कोन्कू टे लाळटे डोकु ?
\v 5  येथा खुदका, सानामिठाच, उरा गा कारबार दडामिठाच, भला येथा आपणा आपणा साना गा इटन थंडळमिठाच होय, टाकी परमेश्वर गा वचन गा बेइज्जत बाकी डाऊ, 
\v 6  येनोगोका जावन पोट्टाकु भी सामझातिन्जू, कि खुदका होना  |
\v 7  सेबाई बातो गेन आपणा खुद के भला कामाय गा नमुना आरुके, अमा बातो गेन सफा, नाराजोयेन |
\v 8  येथा येनोगो साही होय, कि जेका दिच्के बुरा बाकी मांडीके, अमा देते दुष्मान कु आले लीन्जेन जेका दोष येण्दाके गां बाण घाटाते सेरोम बाणे |
\v 9  दासो कुके सामझातिन्जूकु कि आपणा आपणा स्वामी गा इटन थंडळकु येथा सेबाई बातो गेन दिकुके खुशकेकू, येथा उलटाटे जवाब बाकी जिऊ |
\v 10  चुचीरी चालाकी बाकी दडा; पेनो सेबाव प्रकार टे पुरा विश्वासी ओठ्के, कि दिकू सेबाइ बातो गेन आलेगा उध्दारकर्ता परमेश्वर गा प्राचर गा शोभा जिकी |
\v 11  चोयाकी परमेश्वर गा अनुग्रह ओठ्बा होय जो सेबाई कुरकु गा उध्दार गा कारण होय |
\v 12  येथा आलेके बिचारके हो, कि आले बिनाभक्ती येथा दुनियागा इच्छा टे मन इखात टे इनी जमाना गेन खुद का येथा येथा पूजा टे जीवन बितातिन्जे |
\v 13  येथा दि धन्य आसा गा यानेकी-आपणा महान परमेश्वर येथा उध्दारकर्ता यीशु मसिह गा महिमा गा ओठ्गा घांजी इंतजार दडा लाक्के ?
\v 14  जेनी आपणा खुद के आलेगा घांजी जीके होय, कि आलेके हार प्राकार गा अधर्म टे आराकेमी, येथा साफा दाटे आपणा घांजी म्या येनोगो जातो आरुके जो भला भला कामय सरगर्म होय ||
\v 15  पुरा अधिकार गा साथोन इनी बातो मांदिके, येथा सामझातिन्ज्कू येथा इठूकु लाक्के: जेका आमके हारामी मेन बाकी |
\c 3
\p \v 1  कुरकु के विश्वास जिकी, कि हाकिम कु येथा अधिकारी गा इटन थंडळकु, येथा दिकुगा हुकुम आजुमे, येथा हर म्या आच्छा कामाय गा घांजी तैयार थंडळकु
\v 2  जेका केका बाद्नाम बाकी, झागडा बाकी,: पेनो भोलाई स्वाभाव गा होणा, येथा सेबाई कुरकु गा साथोन खाट न्म्रा गा साथोन थंडळके |
\v 3  चोयाकी आले भी पेला, बेदिमाग, येथा हुकुमबन आजोम मिठाच, येथा सागेन बोचोयू, येथा रेन्गो रेन्गो गा इच्छा येथा ख़ुशीविलास गा असान का थंडळके, येथा भैत्रींक, येथा खिजोमिठाच गेन जीवन सापार दडा डा, येथा गुस्साके डा, येथा म्या दुसरा टे खिजो दोडो डा |
\v 4  पेनो जब आलेगा उध्दारकर्ता परमेश्वर गा कृपा, येथा कुरकु लीन्जेन दियागा प्रेम ओठ्जे मेना ?
\v 5  मेटे दिच्नी आलेगा उद्धार डाके’ येथा येटेन धर्म गा कामाय गा कारण बाणे, जो आलेणी आलेका डाके, पेनो आपणा द्या गा रोन्गो, उनाई जन्म गा आन्गुच, येथा पवित्र आत्मा गा आलेके उनाई आरु गेल्ला डायेन ?
\v 6  दिच्के दिच्नी आलेगा उध्दारकर्ता यीशु मसिह गा गेल्ला आले लीन्जेन ठायका हेन |
\v 7  दियाते आले दियागा अनुग्रह ते धर्मी आरुके, अनन्त जीवन गा असा गा रोन्गो कोण आरुयू |
\v 8  येटेन बातो साच्चो होय, येथा इंज होणाकि. कि आम इनी बातो गा विषय गेन हिम्मत टे मांडे इनिघांजी कि जे परमेश्वर गा बातो मान्दिके होय, दिकू भला भला कामाय गेन थंडळवा ध्यान डोकी: इनी बातो भला येथा कुरकु गा फायदा डाके होय |
\v 9  पेनो बेदिमाग गा हरामी पणा, येथा पीडी, येथा खिजो विरोद, येथा दि झागडा टे जो व्यवस्था गा विषय गेन डाऊकि बचातींज्कू; चोयाकी दिकू बिना कामय येथा वोया होय |
\v 10  तुनिका पाखंडी के म्या बारी बार सामझा गीन्जा तींज टे आलाग्गो थंडळकु|
\v 11  येटेन मालुम्ते कि येनोगो कोरो भटका तिन्जे होय, येथा आपणा खुद के दोषी मेनके पापो दडावाकि होय ||
\v 12  जब अमा मेराण अरतीमास या तुखिकुस के कुल्केनेच मेटे इंजा मेराण निकुपुलीस हेजे गा इच्छा दडावा: चोयाकी इंज्नी डिका सिंज मामागा का होणा होय |
\v 13  जेनास व्यवस्थापक येथा अपुल्लोस गा इच्छा कोम्बाराटे सम्मान ओले, येथा डोगे, कि दिकुएक तुनिका सामोन गा कामी बाकि डाऊ कि |
\v 14  येथा आलेगा कुरकु भी जारुरात के पुपारा गा घांजी अच्छा कामाय गेन थंडळकु उठुयू ताकी बिनाफायदा बाण होणा |
\v 15  इंजा सेबाई सोप्तीकू गा आमके नमस्कार येथा जो विश्वास गा कारण इंजाते प्रेम दोडोवा होय, दिकुके, नमस्कार|| आपे सेबाईकु लीन्जेन अनुग्रह डायू लाक्कू ||
