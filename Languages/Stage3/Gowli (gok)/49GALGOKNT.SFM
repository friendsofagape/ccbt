\id GAL
\ide UTF-8 
\rem Copyright Information: Creative Commons Attribution-ShareAlike 4.0 License 
\h  गलातियों
\toc1  गलातियों
\toc2  गलातियों
\mt1  Galatians
\mt1 गलातियों
\c 1
\p \v 1  पौलुस प्रेरित – जो बाने कोरो गा कोणते , बाने कोरोग व्दारा हेसे दुका , पोनो यीशु मासी येठा परमेश्वर बाटे गा व्दारा डिच नी यीशु के घोयन मिठाच के जीठाकेनेच –
\v 2  येठा सेबेय डाई चो कोणते जो इंज गा सतोन होय , गलतिया गा कलीसिया कु के :
\v 3  *आले गा बाटे परमेश्वर येठा प्रभु यीशु मासी कोण ते दियगा सतोन शान्ति घाटजू , 
\v 4   डिच नी आबू गा पापो गा घाल्जी हेजा हेचके जीकेनेच कि आबू परमेश्वर येठा बाटे गा इच्छा नुसार , आबू इनी वर्तमान बुरा *युगा टे कोलकेमी |
\v 5  दियगा महिमा सदा सर्वदा डायु |अमीन |
\v 6  इंजेन आचम्बोयन होय कि परमेश्वर डिच नी आम के मासी गा दया टे हकोकेमी डिच के आम येठो झल्ली तुनी का अलगो का सुसमाचार गा घाल्जी आरागेच लक्के होय |
\v 7  पोनो देडेन दुसरा सुसमाचार होय का बाऊ : पोनो बातो येडेन होय कि चोटो कु इगो होय जो आम के हिगरा कोम्बा , येठा मासी गा सुसमाचार के बिगाड तिन्जेवा होय |
\v 8  पोनो अगर आले , येठा स्वर्ग टे तुनी का स्वर्गदूत भी डी सुस्माचार के आराके जो आले नी आपे घालके होय , जे का भी येठा सुसमाचार आपे के घाल्ले , टोसो सरपो घट्यु बा होय |
\v 9  देगो आले पहिल माडीके होय , देगो का इंज आय डबोल टे माडीवा होय कि डी सुसमाचार के आराके डिके आपे नी आजूम के होय ,अगर जे का भी येठा सुसमाचार आजूम्बा होय ,सरापो घाटवा होय |
\v 10  आय इंज चोच कोरो के मनता वा होय कि परमेश्वर के ?आय तयान कोरो के का खुशोच लक्के टासो मासी गा पुजारी बाऊ होय |
\v 11 हे डाई चो इंज आपे के घालेवा का होय कि जो सुसमाचार इंज नी घाल के होय, देडेन कोरो गा बाऊ |
\v 12  चोयकी देडेन इंजेन कोरो गा कोणते बान हेजदुका , येठा इन्चे इठू दुका , पोनो यीशु मासी गा व्दारा टे उजालते घातके |
\v 13  यहूदन नी जो पहिल इंज गा चाल सेंद्रा डा दियगा बारेण नी आपे नी आजूम के होय कि इंज नी परमेश्वर गा कलीसिया के भेवा ते सटातिन्जकुद येठा नशोय डा ,|* 
\v 14  हेजा घोनेचकू का जातो मिन्कू टे जो इंज गा डेकभल डा, यहूदा वो कु गा रितो गा घाल्जी भेवा का ख़ुशी ड |*
\v 15 पोनो परमेश्वर गा, डिच नी इन्ज गा आंटे गा लाजते का इन्चे कलम के मी ड येठा हेजा हकोजिमी ,
\v 16 जब इच्छा दायन कि इंजेन नी हेजा कोणते द्यू कि इंज नी अलगो जातोन नी दियगा सुसमाचार घाले, डो बाणे इंज नी जीलू येठा पचना टे सलाह सवे,*
\v 17 येठा बाणे यरुशलेमेन नी दिकू मेरान ओले जो इंज टे पहिल प्रेरित डा, पोनो टुरुतो अरब गेन ओले येठा डबोल टे देडेन नी दमिश्क गेन ओले |
\v 18 मेटे आफाई साल गा बडोन इंज कैफा टे मिलतीन्जू गा घाल्जी यरुशलेमेन ओले, येठा दियगा मेरान नी पंद्रह दिन तयान टाद्ळ्के |*
\v 19 पोनो प्रभु गा दाई टे याकुब के आराकेच येठा प्रेरितकु टे जेकटे का बान मिलतीन्जडू का |
\v 20 जो बातो इंज आपे के वोलेवा होय, दोगे, परमेश्वर गा टाकेनेच टे मालूम ते माडीवा होय कि डिच नी ळाबोळ बाऊ |
\v 21 एने बडोन इंज सिरिया येठा किलीकीया गा प्रान्तो नी हेके |
\v 22 पोनो यहुदिया गा कलीसिया नी जो मासीन नी डा ;
\v 23 पोनो येडेन आजूम डा कि जो आबू के पहिल सताटातिन्जद , देडेन आय डी विश्वास गा सुसमाचार आजूम्बा होय डिच के पहिल नशोय डा |
\v 24 येठा दिकू इंज गा बारेन नी परमेश्वर गा माहिमा दाडा दन |
\c 2
\p \v 1 चौदह साल गा बडोन इंज बरनबास गा सतोन मेटे यरुशलेमेन ओले, येठा तीतुस के भी सतोन नी सैजेनेच |*
\v 2 इंज सेने ईश्वर गा उजाल गा अनुसार टे हेके; येठा सुसमाचार अलगो जातो कु के नी प्रचार ड होय, दिच्के इंज नी दिकू के घाल्के, पोनो एकल्न नी जो खाटे समाजतिन्जकू ड, ताकी इगो बाकी दौ कि इंज गा एनी तेमो गा येठा टाऊ सौळूप इंज गा घामू तला गा बेकार बाकी सेन्जू |
\v 3 पोनो तीतुस के भी जो इंज गा सतोन ड, येठा जो युनानी होय, खतना दडा गा घाल्जी मजबुर दुक होय |
\v 4 येडेन डी ळाबोळ गा डाई गा कारण द्यान जो चोरी यीशु नी आलेन घाटके होय, भेडो साते आलेके पुजारी हरुकेमी |
\v 5 म्या टेमो भर दिकू गा मेरान टादळ आले नी बान मानातिन्जदुक, इनी घान्जी कि सुसमाचार गा सच्चो आमेन नी टादळ कु |
\v 6 मेटे जो कुरुकू तोळ्स समाजतिन्जडू ड (दिकू चाहे तोगोका भी ड इंजेन इंटे चोच का भी कामय बाऊ ;दिकू टे जो कुच्छा समाजतिन्जके कु, इंजेन चोच का भी बान घाटतादुका |
\v 7 पोनो दियगा बारेन नी जब दिकू नी डोके कि देगो खतना द्यान कुरुकू गा घाल्जी सुसमाचार गा कामय पतरस के जीके, देगो का जीके |
\v 8 (चोयकी डिच नी पतरस टे खतना डाके मिन्कू टे प्रेरित गा कामय खाट अच्छा डाके, डिच नी इंज टे भी अलगो जातो कु नी अच्छा कामय डाके),
\v 9 येठा जब दिकू नी डी आशीर्वाद जो इंजेन घाटके ड चीन्ये , डो याकूब, येठा कैफा, येठा युहन्ना नी जो कलीसिया गा खम्भा समाजतिन्जे ड, इंचे डो येठा बरनबास के संगति गा जेवण टी जिले कि आले अलगो जातो कु मेरान सेने येठा दिकू खतना दायन मिन्कू मेरान ;
\v 10 केवल येडेन माडीके कि आबू गरीबो कु गा मदद डाय, येठा इनी कामय दाड गा इंज भी आपे भी खोशीत लक्के |
\v 11 पोनो जब कैफा अन्ताकिया नी हेके , डो इंज नी दियगा चेहार सामान डाके ,चोयकी देडेन गुणेगार ठहरा तिन्जू ड |
\v 12 इनी घांजी कि याकुब गा कोणते आधा कुरुकू हेजेटे पहिल देडेन अलगो जातो कु गेल्न नी जोजोम ड , पोनो जब दिकू हेन डो खतना डाके कुरुकू गा हिगर गा कारण देडेन टाऊन ओले येठा 
\v 13 दियगा गेल्न नी शेष यहुदी कु भी नी धोक जीके , एडे तयान नी कि बरनबास भी दिकु गा धोकन नी बोचोयन |
\v 14 पोनो जब इन्च नी डोकेनेच कि डिच नी सुसमाचार गा सच्चो सीधा सेद्रा बाने ड , डो इंज नी सेबेय कु समान नी कैफा टे माडीके ,” जब आम यहूदा होटे होवे भी अलगो जातो कु गा  समान चाल सेद्रावा होय येठा यहूदा गा समान बान डो आम अलगो जातो कु गा यहूदा गा खिज चोया सेन्द्रावा होय ?”
\v 15 आले नी जन्म ते का यहूदा होय , येठा पापो अलगो जातो कु ते बाऊ |
\v 16 तौभी येडेन आजूम टे कि कोरो रितो गा कामय टे बाने , पोनो केवल यीशु मासी गा लिजेन विश्वास दोडो गा कारण डो व्दारा टे धर्मी ठहरातिन्जुवा होय, आबू नी आम भी मासी यीशु लिजेन विश्वास डोके कि आले नी रितो गा कामय टे बान , पोनो मासी लिजेन विश्वास दडा टे धर्मी ठहरातिन्जू वा ; इनी घांजी कि रितो गा कामय टे तुनी का भी जनवार धर्मी बान ठहरातिन्जू |*
\v 17 आले जो मासी नी धर्मी ठहरा तिन्जू वा चाहत बा होय , अगर आम का पापो वोट्जे टासो चोच मासी पापो गा पुजारी होय ?बिल्कुल बाऊ !
\v 18 चोयकी जो कुछा इंज नी बोचोके अगर डी के का मेटे हरोयबा होय , डो हेजा हेचके गुनेगार ठहरातिन्जेवा होय |
\v 19 इंज नी रितो गा व्दारा रितो टे घाल्जी घोयन कि परमेश्वर गा घाल्जी जीटाक |
\v 20 इंज मासी गा सतोन क्रूस लिजेन पेळेन होय , आय इंज बाऊ होय ,पोनो मासी इंजेन नी जीटाक होय ; येठा इंज नी कोबोरेण नी आय जीटाक होय ;डो केवल डी विश्वास टे जीटाक होय जो परमेश्वर गा कोण टे लिजेन होय , डिच नी इंज टे प्यार के येठा इंज घाल्जी हेजा हेचके जीकेनेच |
\v 21 इंज परमेश्वर गा आशीर्वाद के बेकार बान सेनदै ; चोयकी अगर रितो गा व्दारा टे धर्मी टाक ड, टासो मासी गा घुजू बेकार ड |
\c 3
\p \v 1 हे दिम्क बाऊ मिठाच गलती , जे आपे के नश जिले होय ? आपे गा नी मन समान मेट गा समान नी यीशु मासी क्रूस लिजेन डोकेनेच |
\v 2 इंज आपे टे केवल येडेन अंदाजोलक्के ड होय कि आपे नी आत्मा के , चोज  रितो गा कामय येठा समाचार टे घाटके ?
\v 3 चोच आपे इगो बे दिम्क होय कि आत्मा गा रितो लिजेन आरम्बो डाके आय कोबोर गा रितो टे घोजेच्वा ?
\v 4 चोच आपे नी एटो दु:ख बेकारक का तुल्बे ? पोनो बिलकुल बेकार बाऊ |
\v 5 जो आम के आत्मा दान जेवा येठा आमेन नी सामर्थ्य गा कामय दयवा होय , देडेन चोच रितो गा कामय टे येठा सुसमाचार लिजेन विश्वास टे इगो डायन होय ?
\v 6 ”अब्राहम नी परमेश्वर लिजेन विश्वास डोके *येठा येडेन दीय गा घाल्जी धर्मी मेन्तो उमनय |”
\v 7 अखीरीन :येडेन चिन्या कि जो विश्वास दडा मिठाच होय , डिच का अब्राहम गा कोणते होय |*
\v 8 येठा पवित्र शास्त्र नी पहिल टे का येडेन मालुम्जे कि परमेश्वर अलगो जातो कु के विश्वास टे हरुवा ,पहिल टे अब्राहम के येडेन सुसमाचार घाल्के कि “आमेन नी सेबेय जातो कु आशीर्वाद घाटऊ वा |”*
\v 9 इनी घांजी जो विश्वास मिन्कू होय , दिकू विश्वास गा सतोन आशीर्वाद घाटऊ वा होय |
\v 10 इनी घांजी चोटो कुरुकू रितो गा कामय लिजेन भरोसा डोयवा होय , दिकू सेबेय कु शरपो गा होय , चोयकी ओल्के होय ,” जो जे का भी रितो गा पुस्तक गेन ओल्के सेबेय बातो के दाड बाने , देडेन शरपो घाटऊ वा होय |”*
\v 11 पोनो येडेन बातो सच्चो होय कि रितो गा व्दारा टे परमेश्वर गा येनेन जे का भी धर्मी बान हारू , चोयकी धर्मी कु विश्वास टे जीटा टादळवा |*
\v 12 पोनो रितो गा विश्वास टे तुनी का भी सम्बन्ध बाऊ ;चोयकी “जो डिच के मान तिन्जेवा , देडेन दीय गा कारण जीटा टादळवा |”*
\v 13 मासी नी जो आबू घाल्जी शरपो तीवाऊ बे , आले के मोलते सते रितो गा शरपो टे आरकेमी , चोयकी वोलके होय , “जो जे का भी तखलीफ लिजेन तखलीफ जेवा होय देडेन शरपो होय |”*
\v 14 येडेन इनी घांजी दायन कि अब्राहम गा आशीर्वाद मासी यीशु नी अलगो जातो कु तयान सेन्जू , येठा आले विश्वास गा व्दारा डी आत्मा के हसेच दियगा प्रतीग्या डायन होय |
\v 15 हे दाई चो ,इंज कोरो गा रितो टे माडीवा होय ; कोरो गा वाचा भी जो पक्का दौवा होय , डो बान जे का भी डिके बान टालतिन्जे होय येठा बान डीजेन चोच का भी बाळतिन्जुवा होय |
\v 16 अखीरीन :प्रतिग्या अब्राहम गा येठा दियगा कोन्कू टे के जीके |*देडेन येडेन बान माडी , “कोन्कू टे के ,” देगो घोनेच कु गा बारेन नी माडी के ; पोनो इगो म्याकोम गा बारेन नी कि “आम गा कोन्कू गा “येठा देडेन मासी होय |
\v 17 पोनो इंज येडेन माडीवा होय : जो वाचा परमेश्वर नी पहिल टे पक्का ड , डिच के रितो चार सौ तीस साल गा बडोन हेके बान टालतिन्जू ड कि प्रतिग्या बेकार टादळजू |*
\v 18 चोयकी अगर मीरास रितो टे घटाके होय डो डबोल टे प्रतिग्या टे बाऊ , पोनो परमेश्वर नी अब्राहम के प्रतिग्या गा व्दारा टे जीके होय |*
\v 19 मेटे डबोल टे रितो चोया जिले ? देडेन नी गुनेगार कु गा कारण नी बडोन नी जिले ड ; कि डी कोणटे हेजे तयान टाद्ळे , डिच के प्रतिग्या जीके ड ; येठा देडेन स्वर्गदूत गा व्दारा म्या मध्यस्थ गा टीन जीके |
\v 20 मध्यस्थ नी म्या का बान टादळ , पोनो परमेश्वर म्याकोम का होय|
\v 21 डो चोच रितो परमेश्वर गा प्रतिग्या गा खिल्फा बेन नी होय ?बिलकुल बाऊ !चोयकी अगर इगो रितो जेवा होय जो जीवन जेवा होय , डो सच्चो का धर्मी रितो टे का दौवा |
\v 22 पोनो पवित्रशास्त्र नी सेबेय कु के पापो गा मेरान सैयेकू ?,
\v 23 23 ताकी देडेन वादा दे गा आधार यीशु मासी लिजेन होय विश्वास दाड होना होय ,विश्वास मिन्कू घाल्जी पुरायू होय
\v 24 इनी घांजी व्यवस्था मासी तयान पौचातिन्जेन आले गा शिक्षक का होय ,कि आले गा विश्वास ते धर्मी आरुके होय |
\v 25 पोनो येठा विश्वास सो डायन येठा आबू सब कु शिक्षक मेरान बान टादळा दु का |
\v 26 चोयकी आपे आपे सैबैय कु डी विश्वास दाडा गा व्दारा जो मासी यीशु लिजेन होय ,परमेश्वर गा कोणकुटे होय |
\v 27 येठा आपे गा ते चोटोकू मासी गा बपतीस्मा सावे होय दिकू मासी गा आपण हारूजेनेच होय 
\v 28 आय नका जे का भी यहूदी डान येठा नि युनानी नि दुसरा दास नि स्वंतत्र गा म्या होय नि नका जे का भी पोटा न तैराई ;चोयकि आपे सैबैय कु मासी यीशु गा म्या होय |
\v 29 येठा अगर आपे गा मासी गा होय अब्राहम गा कोण येठा प्रतिज्ञा गा अनुसार गा वारीस भी होय |
\c 4
\p \v 1  इंज येडेन माडीबा होय कि वारीस जब तयान सनी होय ,अगर सब चीजो गा स्वामी होय ,तौभी देन नि येठा दास नि चोच का भेद बाऊ होय |
\v 2 पोनो बाटे गा ठाहरा तिन्जकेनेच टेमो तयान संरक्षको येठा भंडरा गा वश गेन टादळा डान होय |
\v 3 देगो का आले भी जब सनी का डा होय ,दुनीय गा आधा शिक्षा गा मेरान डान दो दास आरुके डा 
\v 4 पोनो जब टेमो पुरायन होय येठा परमेश्वर नि हेजा कोण के कुलेनेच ,जो जाप्य ते जन्म ,येठा व्यब्स्था गा मेरान डायन होय |
\v 5 टाकी व्यवस्था गा मेरान के मोल ते सैजेनेच आराके ,येठा आबू के लेपालक डाऊ गा पद घाटके |
\v 6 येठा आपे जो कोण होय ,इनी घांजी परमेश्वर नि आपण कोण गा आत्मा के ,जो हे अब्बा ,हे बाटे मेन दोन हाको के होय ,आबू गा ह्र्दय नि कुलेनेच होय |
\v 7 इनी घांजी आम दास बाऊ ,पोनो कोण होय ;येठा जब कोण डायन ,दो परमेश्वर गा व्दारा वारीस भी डायन |
\v 8 भला ,तयान डो आम आपेगा परमेश्वर के नि मालूम बाऊ दिकू गा दास डान होय जो स्वाभाव ते परमेश्व बाने |
\v 9 लेना नका जो आपे गा परमेश्वर के चिन्या नेच वरन परमेश्वर नि आपे के चिन्या इमी ,दो डी कामजोर एठा निकम्मा आधा – शिक्षा गा बातो गा कोनेन चोया हिदिळी वा होय ,दिकू गा आपे डबोल ते दास हारू बिचार बा होय ?
\v 10 आपे गा दिन एठा महीन एठा बेखार टेमो के एठा वर्षा के मान तिन्जेवा होय |
\v 11 इंज आपे गा बारेन नि हिगरवा होय ,कि एगो बाकी दायू ,कि जो महेनात इंज बान आम गा घाल्जी डाके होय बेकार ठाहर तिन्जू |
\v 12 हे दाईचो ,इंज आपे ते बिनती बा होय ,आम इंज गा समान जू चोयकि इंज भी आपे गा समान डायन होय आपे नि इंज गा चोच का भी बिगाडा तिन्जदुका |
\v 13 पोनो आपे हादाई होय ,कि पहिल पहिल इंज नि कोम्बोर गा कामजोरेन नि कारण आपे के सुसमाचार घाघल के डा |
\v 14 एठा आपे नि इंज गा कोम्बोर गा दशा गा तो आपे घाल्जी परीक्षा गा कारण डान बेकार बाकी सासमझा तिंज न कि डिच नि गुन्हा डाके एठा परमेश्वर गा स्वर्गदूत नि स्वंय मासी गा समान इंचे ग्रहण डाके होय 
\v 15 दो देदेन आपे गा ख़ुशी मानतिन्जे ?इंज आम गा गवाह होय ,कि अगर दौ सकतावा ,दो आम नि आपण गा मेट भी कोलते इंज चे जेवा होय |
\v 16 दो चोच आपे ते सच्चो माडी गा कारण इंज आपे गा दुश्मन हारोयन |
\v 17 डिच आपे के सोपती हारू गा चाहतबा होय लेना अच्छा उपदेश ते बनो आपे अलग – कारण डाके होय आपे गा दिकू गा सोपती होय 
\v 18 लेना दिका भी अच्छा का भला बातोन नि हरेक टेमो सोपती हारू गा कोशिश लक्के डा ,बान केवल दि का टेमो ,कि जब इंज आपे गा सतोन टादळा वा होय |
\v 19 हे इंज गा चाफानिकू जब तयान इंज मासी गा रूपो बान हरू जब तयान इंज आपे गा घाल्जी डबोल ते जच्चा गा का पीडा सहन नेवा होय |
\v 20 इच्छा तो येदेन डाऊ वा होय कि आय आपे गा मेरान एठा का प्रकार ते माडे ,चोयकी आपे गा बारेन नि उलझन होय |
\v 21 आपे जो व्यवस्था गा मेरान सेने चाहता  बा होय इंचे घाले ,चोच आपे व्यवस्था के बान आजूम |
\v 22 येडेन ओलके होय कि अब्राहम गा बारी कोण डाके म्याकोम दासी ते ,एठा म्याकोम स्वंतत्र जाप्य ते डाके होय |
\v 23 पोनो जो दासी ते डाके डान ,देदेन कोम्बोर गा शारीरिक रितो ते जन्म डाके डा ,एठा जो स्वंतत्र जाप्य ते डाके ,देडेन प्रतिज्ञा वादा आशा गा अनुसार जन्म |
\v 24 इनी बातो नि उदाहरण होय ,इनी जाप्य मानो बारी वाचा होय ,म्या तो सीना पहाड कि देन ते दास का उत्पन्न डाऊ वा होय ;एठा देडेन हाजिरा होय |
\v 25 एठा हाजिरा मानो अरब गा सीना पहाड होय ,एठा आधुनिक यरुशलेम स्वंतत्र के एठा तुल्य होय ,चोयकी देडेन दिका आपण चाफानिकू समेत दासत्व होय |
\v 26 पोनो माटन गा यरुशलेम स्वंतत्र एठा दिका आले घाल्जी आंटे होय |
\v 27 चोयकी ओलके होय ,कि हे बांझ आम जो बाने मालूम होय ख़ुशीडाय आम दिज्य गा पीडा बान टीतीवल गरदान गा आवाज कोलते जय जयकार डाय चोयकी त्याग के होय का कोण सुहगीण गा कोणते दायन होय |
\v 28 हे दाई चो ,आले इसहाक गा उनाई प्रतिज्ञा गा कोणटे होय |
\v 29 एठा देगो डी टेमो शरीर कोम्बोर गा अनुसार जन्म डाके आत्मा गा अनुसार जन्म डाकेन डा दिच्के सतता तिन्जे डा इगो का आय भी डाउवा होय |
\v 30 पोनो पवित्र शास्त्र चोच माडीबा होय ?दासी एठा दिया गा कोणटे कोलेकेच ,चोयकी दासी गा कोणटे स्वंतत्र जाप्य गा कोण गा सतोन उत्तराधिकार बान डाऊ |
\v 31 इनी घांजी हे दाई चो ,आम दासी गा बाऊ पोनो स्वंतत्र जाप्य गा कोणटे होय |
\c 5
\p \v 1 मासी नि स्वंतत्र गा घाल्जी आबू स्वंतत्र डाके होय ;सो एनेन का नि मजबूत टादळे ,एठा दासत्व गा जुये नि डबोल ते बाकी सेने |
\v 2 दोगे ,इंज पौलूस आपे ते माडीवा होय कि अगर खतना डाय वा डो मासी ते आमे चोच का लाभ बान घाटाउ |
\v 3 डबोल ते फिर भी इंज हरेक म्या खतना दाड मिंकू के म्या बार घालेवा कि दिज्य न नि सारा व्यवस्था मान तिंज होना 
\v 4 आपे जो व्यवस्था गा व्दारा धर्मी हारू गा होना मासी ते अल्गो एठा अनुग्रह ते बोचोयन होय |
\v 5 चोयकी आत्मा गा कारण ,आले विश्वास ते ,आशा के डान धर्मी के टाटरा लक्के डा होय |
\v 6 एठा मासी यीशु नि बान खतना बान खतनारहित चोच कामय गा होय ,पोनो केवल विश्वास गा  जो प्रेम व्दारा प्रभाव दाडाबा होय |
\v 7 आपे नि भली भाती अच्छा खास साळूप लक्के डा ,आय जे रुकातिन्जकेमी ,कि सत्य के बाकी मानतिंज |
\v 8 एगो इठोय आपे गा हाको मिठाच गा कोण ते बाऊ |
\v 9 थोडास खमीर पुरा गुलीके कोलोम के खमीर रे वा होय |
\v 10 इंज प्रभु लिजेन आपे बारेन नी भरोसा डोयवा होय ,कि आपे गा तुनी का दुसरा बिचार बाकी हेजे ;पोनो जो आपे के हिगरा वा होय ,देडेन चोया जे का भी हो दण्डो जरुरा घाटउ वा |
\v 11 पोनो हे दैचो ,अगर इंज आय तयान खतना गा प्रचार दडा बा होय ,दो चोच आय तयान सासता तिन्जू बा होय ;मेटे तो क्रूस गा खेडा जोम का लक्के |
\v 12 भला दौ डान ,कि जो आपे के हिगर कोम्बा होय ,दिकू के माहकु होय !
\v 13 हे दैचो ,आपे के स्वंतत्र गा घाल्जी हाकोलेमी होय पोनो एगो बाकी डाऊ ,कि येडेन स्वंतत्र कोबोर गा कामय गा घाल्जी मोखा हारुजू ,वरण प्रेम ते एक दुसरा के घाल्जी दास हारोय |
\v 14 चोयकि पुरा व्यवस्था इनी म्या का बातोन नी पुरायू वा होय, कि आम पडोसी ते आपण समान प्रेम डोय |
\v 15 पोनो अगर आपे एक दुसरा के तीळीन्ज ते काखाफ एठा चीचरा जोजोम्बा होय ,टासो उशारकु ,कि एक दुसरा गा सत्यानाश बाकी डायू ||
\v 16 पोनो इंज माडीवा होय ,आत्मा गा अनुसार सेन्द्राय डो आपे कोबोर गा लालीचो के तुनी का रितो ते बान पुराय |
\v 17 चोयकी कोबोर आत्मा गा घाल्जी खिलाफ बेन नी लालीचो डाय बा होय ,एठा एक दुसरा गा खिलाफ बेन होय; इनीघांजी कि जो आम दाडा चाहतबा होय देडेन बाकी दायू |
\v 18 एठा अगर आम आत्मा गा चला सेन्द्रा वा होय ,डो व्यवस्था गा मेरान बाकी टादळा |
\v 19 कोबोर गा कामय नी टाक होय, मतलब आनोव,गंडा, बुरा कामय लुचपना |
\v 20 मूर्ती पूजा,जदु टोना,खिजो, झगडा, दुसरा लिजेन आनोव तोटका, गुस्सा ,दुसरा खिलाफ बेन नी, दुसरा कु तलान नी झगडा आन्दा |
\v 21 झगडा ,मातलाबी कोरो ,रंग बाज कोरो ,एठा इन कु एठा एठा कामय टाक होय ,इन कु बारेन नी इंज आपे ते पहिल ते का माडीवा होय देगो पहिल माडी बी माडिके डा होय ,कि एगो एगो कामय मिंकू परमेश्वर गा राज्य गा वारीस बान डाऊ |
\v 22 पोनो आत्मा गा फल प्रेम, आनंद ख़ुशी, मेल मिलातिन्जू, धीरज ,
\v 23 एठा कृपा ,भला, विश्वास ,नम्र ,एठा संयम होय ;एगो एगो कामय गा खिलाफ बेन जे का भी तुनी का व्यवस्था भी बाऊ |
\v 24 एठा जो मासी यीशु गा होय, दिकू नी कोबोर गा डीज्य गा लालीचो एठा इच्छा समेत क्रूस लिजेन पेळेच के होय ||
\v 25 अगर आले आत्मा गा व्दारा जीटा का होय ,डो आत्मा गा अनुसार ते सेन्द्रा बा |
\v 26 आबू घमंडी होते हुवे भी एक दुसरा लिजेन बाकी छेछाळ तिन्ज,एठा बाकी एक दुसरा ते झगडा | 
\c 6
\p \v 1 हे दाई चो ,अगर तुनी का कोरो तुनी का गुन्हा नि उठायन ,दो आम जो आत्मिक जो ,नम्रता ते गा सतोन एगो कु के संभालातिन्जकू ,एठा आपण भी रखावाली डाय ,किआपे भी परीक्षा नि बाकी बोचोजू |
\v 2 आपे गा एक दुसरा के टाकालीफ तीवले एठा इनी का प्रकार मासी गा  व्यवस्था के पुराय होय बा |
\v 3 चोयकी अगर जेका भी चोच का भी चोयकी अगर जे का भी चोच नि डाऊ दा लेना आपण आपण के जीउ बा होय 
\v 4 लेना हरेक म्या आपे गा इनी का कामय गा पात सेगेवा एठा नका दुसरा गा बारेन नि बाने पोनो आपण गा बारेन नि डिज के घाट्यन घाल्जी गा मोखा होय 
\v 5 चोयकी हरेक म्या कोरो गा आपण का वजाके तीवेवा |
\v 6 जो वचन गा शिक्षा पात होय ,देडेन सब अच्छा चीजो नि इठू गा भागी ने |
\v 7 धोखा बाकी जोम ,परमेश्वर माजगेन नि बाने उदा तिन्जू ,चोयकी कुरुकू नि जो चोच का भी बिबीट बा होय दि का हिरभ |
\v 8 चोयकी जो आपण कोम्बोर गा घाल्जी बिबीट बा होय ,देडेन कोम्बो र गा व्दारा विनाश गा कटनी हिरेभा ;एठा जो आत्मा गा घाल्जी बिदेवा होय देडेन आत्मा गा व्दारा अनन्त जीवन गा कटनी हिरेभा |
\v 9 आले भल कामय दाडा नि हिम्मत बाकी आरा,चोयकी अगर आले ढीलगु बाकी तो ठीक टेमोन कटनी हिरेभा |
\v 10 इनी घांजी चोटो तयान मोखा घाघतवा आले सब का गा सतोन भलाई डाय ;जारुरी ते विश्वासी दैचो सतोन 
\v 11 दोगे कि ,इंज नि टोगो खापेत खापेत अक्षर रेन नि आम के इंज गा टी ते ओलके होय |
\v 12 दिका कुरुकू कोम्बोर घाघल वा घाल्जी होय आपे गा खतना दडा घाल्जी दबा तिन्जकोम्बा होय ,केवल इनी घांजी कि मासी गा क्रूस गा कारण सतातिन्जकुबा होय 
\v 13 चोयकी खतना दडा मिंकू आपे का ,व्यवस्था लिजेन बान सेन्द्रा पोनो कि आपे गा कोम्बोर दशा लेना घमंड बा होय 
\v 14 लेना एगोका नि होय कि अन्य एठा तुनी का बातो बाऊ गा घमंड बा इंका आले गा प्रभू यीशु मासी गा क्रूस का दिज्य का व्दारा दुनिय इंज गा नजर ते नि एठा नि दुनिय नजर गा क्रूस लिजेन पेळेकेनेच होय 
\v 15 चोयकी कि खतना एठा नि खतना रहित चोच का होय पोनो उनाई सृष्टी होय 
\v 16 एठा चोटो कु इनी नियम गा लिजेन सेन्द्रा वा होय ,एठा परमेश्वर गा इस्त्राएल लिजेन ,शांती एठा दया दायू |
\v 17 सामन नि जे का भी इंचे दु:ख नि बाकी जिऊ चोयकी इंज यीशु के दागो के आपण गा कोम्बोरेन नि साते हिदिळीवा होय 
\v 18 हे दैचो ,आबू गा प्रभू यीशु मासी गा अनुग्रह आपे गा आत्मा गा सतोन टादळे |आमीन |
