\id EPH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इफिसियों
\toc1  इफिसियों
\toc2  इफिसियों
\mt1  Ephesians
\mt1 इफिसियों
\c 1
\p \v 1 पौलुस गा कोणते जो परमेश्वर गा इच्छा ते यीशु गा प्रेरित होय, डी पवित्र येठा मासी यीशु नी विश्वास गा कुरुकू के जीमू जो इफिसुस *जेन होय :
\v 2 आले बाटे परमेश्वर येठा प्रभु यीशु मासी गा कोणते आपे के आशीर्वाद येठा शांती घाटऊजू 
\v 3 आले प्रभु यीशु मासी गा परमेश्वर येठा बाटे गा धन्यवाद जे कि डिच नी आबू के मासीगेन स्वर्ग जगान नी सेबेय चीजो गा आत्मा गा आशीर्वाद *जिले होय |
\v 4 देगो डिच  नी आबू के दुनिय गा गा उत्पत्ति टे पहिल देटे कलम जेमी कि आबू दीय गा मेरान प्यार रेन नी पवित्र निर्दोष होय |
\v 5 येठा हेजा इच्छा टे अच्छा भल गा अनुसार आबू के हेजा घाल्जी पहिल टे का कलम के मी कि यीशु मासी गा व्दारा आबू दियगा लेपालक यांनी कोण टे होय |
\v 6 कि दियगा डी आशीर्वाद गा माहीमा गा स्तुती यांनी सिसिरींज जे , डी के डिच नी आबू के प्रिय नी सेंत – मेंत जिले |
\v 7 आले के देन नी दियगा पचना गा व्दारा टे आरकेमी , मतलब गुण टे डो माफी दियगा डी आशीर्वाद गा धन गा अनुसार टे घाट के होय ,*
\v 8 डीके डिच नी पुरा ज्ञान बुध्दी येठा समाझ तिन्जू गा आबू लिजेन घोनेच डाके |
\v 9 चोयकी डिच नी हेजा इच्छा गा भेदो डी भल गा अनुसार टे आबू के घाल्ल्ले , डिके डिच नी हेजा हेजेन नी जीडो उटा वे ड 
\v 10 कि टेमो गा पूराऊ गा इगो प्रबंध ड्यू कि जो चोच का भी स्वर्ग गेन होय येठा जो चोच का भी पृथ्वी लिजेन होय , सेबेय का चोच का भी देडेन मासी गेन म्या जगन घोलया |
\v 11 देन का नी डीजेन नी आबू भी डी का मनसा टे जो आपण इच्छा गा अनुसार सेबेय चोच का भी दडा वा होय , पहिल टे ठहरा तिन्जके ड ओले डो मिरास हारुयू 
\v 12 कि आबू ,दिकू नी पहिल टे मासी लिजेन आशा डो के ड , दियगा माहिमा गा स्तुती यांनी सिसिरीन्ज गा कारण ड्यू |
\v 13 येठा देन का नी आम लिजेन भी , जब आम नी सत्य गा वचन आजूम के जो आपे गा उध्दार गा सुसमाचार होय , येठा दे लिजेन आपे नी विश्वास डोके , प्रतिग्या डाके गा पवित्र आत्मा गा निशाण अड्के |
\v 14 देडेन दियगा मोलते सावे होय गा आरकेमी गा घाल्जी आंबू गा मिरास गा हरुकेमी होय , कि दियगा माहिमा गा स्तुती यांनी सिसिरीन्ज ड्यू |
\v 15 इनी कारण , इंज भी डी विश्वास गा समाचार आजूम टे जो आपे कुरुकू नी प्रभु यीशु लिजेन होय येठा *सेबेया पवित्र कुरुकू लिजेन ड्यू होय ,
\v 16 आपे घाल्जी धन्यवाद जिऊ बान बुलव ऊ , येठा इंज प्रार्थना नी आपे के याडो कोम्बा होय |
\v 17 कि आले गा प्रभु यीशु मासी गा परमेश्वर जो माहिमा गा बाटे होय , आपे के आपे गा चीनव घाल्जी ज्ञान बुध्दी येठा उजाल गा आत्मा जिले , 
\v 18 येठा आपे गा मन गा मेट दोडो लाज्जू कि आपे नी चिन्या कि दियगा हाको गा आशा चोच होय , येठा पवित्र कुरुकून नी दियगा मीरास गा माहिमा गा धन चोफार होय ,
\v 19 येठा दियगा सामर्थ्य आलेन नी जो विश्वास डोयवा होय , चोटो महान होय ,दीय गा शक्ति गा प्रभाव गा डी कामय गा अनुसार 
\v 20 जो डिच नी मासीन डाके कि डिच के घोयन मिठाच नी जीटा टे स्वर्ग जगन नी हेजा जेवान कोनेन *
\v 21 सेबेया चीजो गा प्रधान, येठा अधिकार ,येठा सामर्थ्य , येठा प्रभु गा येठाहरेक म्या जीमू गा लिजेन ,जो न केवल इनी  लोक गेन लिजेन नी हेजे लक्के लोक गेन भी सेगेवा , डो सुबानकु वा ; 
\v 22 येठा डिच के सेबेया चीजोन लिजेन शिरोमणी हारुकेनेच डो कलीसिया के जीके ,
\v 23 येडेन दियगा कोम्बोर होय , येठा दीय का पुरा यांनी परिपूर्ण होय जो सेबेया नी सेबेया के पुरायवा होय ,|*
\c 2
\p \v 1 डिच नी आपे के भी जीटा केमी जो आपे गा गुनेगार येठा पापो गा कारण घोयन ड 
\v 2 देन नी आपे पहिल इनी दुनिय गा रितो लिजेन , येठा बाद्ळा गा अधिकार गा हकीम यांनी सेबेया कु टे खाट मतलब डी आत्मा गा बराबोर सेंद्रा ड , जो आय भी आज्ञा यांनी बाण आजूम मिन्कू नी कामय दडा वा होय |
\v 3 इनकून आले भी सेबेय टे सेबेया कु पहिल हेजा कोबोर गा लालीचो नी दिन बितातीन्जे ड , येठा कोबोर गा येठा मन गा इच्छा के पुराय ड , येठा अलगो कुरुकू गा खिज स्वभाव का ड डो खिजो गा कोण ड |
\v 4 पोनो परमेश्वर नी जो दया गा धनी होय ,हेजा डी खाट प्यार गा कारण देण्ते डिच नी आले टे प्यार के , 
\v 5 जब आले गुनेगार गा कारण घोयन ड डो आले के मासी गा सतोन जीटा के मी (आशीर्वाद टे का आपे गा उध्दार द्यान होय ,*
\v 6 येठा मासी यीशु नी दीय गा सतोन त्युलजेनेच , येठा स्वर्ग गा जगन नी दीय गा सतोन सुबानकेनेच 
\v 7 कि देडेन हेजा डी कृपा टे जो मासी यीशु नी आले लिजेन होय ,हेजेमिठाच गा टेमो नी हेजा का आशीर्वाद गा धन घाल्ले |
\v 8 चोयकी विश्वास गा व्दारा आशीर्वाद टे का आपे गा उध्दार द्यान होय ;येठा येडेन आपे कोणते बाऊ , वरन परमेश्वर गा दान होय , 
\v 9 येठा बाने भोभकातीन्ज गा कारण , एगो बाकी दाऊ कि जे का भी खिजो टाक |
\v 10 चोयकी आबू दियगा हारुके मिन्कू होय , येठा मासी यीशु नी डी भाल कामय गा घाल्जी सृज के नेच डिच के परमेश्वर नी पहिल टे का आबू दडा घाल्जी तैयारकेनेच ड 
\v 11 इनी कारण याडोय कि आपे नी कोबोर गा रितो टे अलगो जातो होय (येठा जो कुरुकू कोबोर गा नी टी टे डाके खतन टे जोजोम मिन्कू माडीवा होय ),
\v 12 आपे कुरुकू डी टेमो मासी टे अलगो वा , येठा इस्त्राएल गा प्रजा गा पद यांनी गड्डी टे अलगो के कु , येठा प्रतीग्या गा वाचा गा भागी बाऊ ड ,येठा आशा गा येठा दुनिय नी ईश्वर ड , |
\v 13 पोनो आय मासी यीशु टे नी आपे जो पहिल लाकीन ड , मासी गा पचना गा व्दारा टे मेरान हेके होय |
\v 14 चोयकी देडेन का आले गा मिलतीन्जू होय डिच नी बारखीन्ज केवी म्या जगन जे किन्च येठा अलगो दडा मिठाच गा दिवार के जो तलान ड डिके ऊगुर के 
\v 15 येठा हेजा कोबोर रेन बैर यांनी खिजो मतलब देडेन रितो देगा हुकुम के विधियो गा रितो लिजेन ड ,ऊतूर के कि बारखीन्ज टे हिकून नी म्याकोम के ऊनई कोरो के उत्पन्न यांनी ऊनई टे बेलाके नेच ,*
\v 16 येठा क्रूस लिजेन खिजो के नशो के नेच डो दियगा व्दारा बारखीन्ज के भी म्या कोबोर हरुकेनेच डो परमेश्वर टे मिलातीन्जकेनेच |*
\v 17 डिच नी हेके आम के जो लाकीन ड येठा दिकू के जो मेरान ड , बारखीन्ज के भी मिलातीन्जू गा सुसमाचार घाल्के |*
\v 18 चोयकी दीय का व्दारा आलम के बारखीन्ज के भी म्या आत्मान नी बाटे गा मेरान सेनेवा होय |
\v 19 इनी घांजी आम आय दुसरा यांनी आजनाबी येठा मुसाफिर बाऊ होय ,पोनो पवित्र कुरुकू गा संगी यांनी सतोन स्वदेश येठा परमेश्वर गा ऊरा गा होय |
\v 20 येठा प्रेरित येठा भविष्य मिठाच गा पक्का होय , डेगा कोण गा घोट मासी यीशु स्वयं होय ,हरुकेनेच होय |
\v 21 देन नी पुरा रचना म्या सतोन बेलाते प्रभु नी म्या पवित्र मन्दिर हारुवा होय ,
\v 22 देन नी आम भी आत्मा गा व्दारा परमेश्वर गा निवास स्थान यांनी म्या उनाई जगन हारू घाल्जी म्या सतोन हारुवा होय |
\c 3
\p \v 1 इनी कारण इंज पौलुस जो आपे अलगो जातो कू गा घाल्जी मासी यीशु नी तोलके होय?
\v 2 अगर आपे नी परमेश्वर गा डी आशीर्वाद गा प्रबंध गा समाचार आजूम के होय ,जो आपे गा घाल्जी इंचे जिले होय 
\v 3 मतलब येडेन कि देडेन भेद यांनी ज्ञान बुध्दी इंज लिजेन उजाल गा व्दारा टे द्यान , देगो इंज पहिल का संक्षेप यांनी पान्ना नी वोलके होय ,
\v 4 देन टे आपे नी पळातिन्जटे चिन्या सकतावा होय कि इंज मासी गा देडेन भेद यांनी ज्ञान बुध्दी टोदे तयान समाझ तिन्जू वा होय |
\v 5 जो बेकार टेमोन नी कोरो गा कोणटे गा एगो बान घालदु का ड ,देगो कि आत्मा गा व्दारा आय दियगा पवित्र प्रेरित येठा भविष्य मिन्कू लिजेन जीके होय |
\v 6 मतलब येडेन कि मासी यीशु नी सुसमाचार गा व्दारा अलगो जातो गा कुरुकू मीरास नी ओले ,येठा म्या का कोबोर रेन येठा टाथरा लक्के  दन होय |*
\v 7 इंज परमेश्वर गा अशीर्वादगा डी दान गा अनुसार ,जो दीय गा सामर्थ्य गा बराबोर गा अनुसार इंचे जिले होय , डी सुसमाचार गा पुजारी हारोयन |
\v 8 इंज लिजेन जो सब पवित्र कुरुकू टे सानी टे भी सानी होय , येडेन आशीर्वाद जिले कि इंज अलगो जातो गा मासी गा अगम्य गा धन गा सुसमाचार घाले ,
\v 9 येठा सेबेय कु लिजेन एनेन बातो घाले कि डी भेद यांनी ज्ञान बुध्दी गा प्रबंध मतलब चोच होय ,जो सेबेयई कु गा सृजहार यांनी हरू मिठाच परमेश्वर नी आधा टे ऊखु खे ड |
\v 10 ताकी आय कलीसिया गा व्दारा ,परमेश्वर गा अलगो – अलगो प्रकार चीजो गा बुध्दी डी प्रधान येठा अधिकार लिजेन जो स्वर्ग गा जगन नी होय ,जे चले |
\v 11 डी कोणटे कोरो गा अनुसार जो डिच नी आले गा प्रभु यीशु मासी नी डके |
\v 12 देन नी आलेके दे लिजेन विश्वास दाड टे साहस यांनी हिंमत येठा भरोस गा सतोन परमेश्वर गा मेरान हेजे गा अधिकार होय |
\v 13 इनी घांजी इंज बिनती बा होय कि जो दु:ख आपे घाल्जी इंजेन दौऊ लक्के होय ,दिकू कारण साहस यांनी हिंमत बान आरदुक ,चोयकी देन नी आम गा माहिमा होय |
\v 14 इंज इनी कारण डी बाटे गा समान टोपेरे जेगा य वा होय ,
\v 15 देते स्वर्ग येठा पृथ्वी लिजेन हरेक म्या*उरा गा जीमू डोयवा होय , 
\v 16 कि देडेन हेजा माहिमा गा धन गा अनुसार आपे के येडेन दान जे कि आपे दियगा आत्मा टे आपण तला गा कोरो यांनी आत्मा के नी सामर्थ्य जे बलवंत हरोच ;
\v 17 येठा विश्वास गा व्दारा मासी आपे गा ह्र्दय यांनी दिलेन नी यादोच कि आम प्यार रेन नी जाळी ऊटाते येठा इटान गळातिन्चते ,
\v 18 सेबेय पवित्र कुरुकू गा सतोन अच्छा – भाल गा समाज तिन्जू गा शक्ति घाट्य कि दीय गा चौडा ,येठा लम्बा , येठा ऊचा , येठा गहर चोटो होय ,
\v 19 येठा मासी गा डी प्यार के चिन्या जो बुध्दी टे भेटीके होय कि आपे परमेश्वर गा पुरा भरपूर तयान परिपूर्ण यु |
\v 20 आय जो एगो सामर्थ्य होय कि आले गा बिनती येठा समाझ तिन्जू टे चोटोक घोनेच कामय दय सकतावा होय ,डी सामर्थ्य गा अनुसार जो आलेन नी कामय द्यवा होय ,
\v 21 कलीसिया नी येठा मासी यीशु नी दियगा माहिमा पिढी टे पिढी तयान युगायुग द्यू |आमीन |
\c 4
\p \v 1 इनी घांजी इंज जो प्रभु नी टोल्के होय आपे टे बिनती वा होय कि डी हाको टे आम के हाको के मी ड , दीय गा योग्य यांनी कबिल टे चाल सेंद्राय ,
\v 2 मतलब पुरा दिनता येठा नम्र सहित ,येठा धीरज यांनी आरम्बोते प्यार टे म्याकोम बारखोम गा सैन्ज ;*
\v 3 येठा मिलतीन्जू गा बंधनेण नी आत्मा के म्या जगन दोडो गा खोशिष द्य |
\v 4 म्या का कोबोर होय , येठा म्या का आत्मा होय ,देगो आपे के जो हकोजेमी ड ,आपण हाको टे म्या का आशा होय |
\v 5 म्याकोम का प्रभु होय ,म्याकोम का विश्वास ,म्या का बपतीस्मा ,
\v 6 येठा सेबेईकू गा म्या का परमेश्वर येठा बाटे होय ,जो सेबेईकू गा मटान येठा सेबेईकू गा तलान नी येठा सेबैगेन नी होय |
\v 7 पोनो आले टे हरेक म्याकोम के मासी गा दान गा अनुसार टे परिणाम गा अनुसार का आशीर्वाद ,डो दया घाट्के होय |
\v 8 इनी घांजी देडेन माडीवा होय :”देडेन खाट मटानपेळेन ड येठा ऊटा यु कु डो तोलजे कु ,येठा कुरुकू के दान जीके |”*
\v 9 (दीय गा पेळेचटे ,येठा चोच घाट्य वा होय केवल येडेन कि देडेन पृथ्वी गा इटा जगन नी अगुरुके ड |
\v 10 येठा जो अगुरुके ड येडेन डिच का होय जो पुरा बाद्ळा टे मटान पेळेन ड कि सेबाई चोच का भी परिपूर्ण डाय )
\v 11 डिच नी आडकू के पेरीत हारकु कू ,येठा आडकू के डो डो मिठाच येठा जे के घाघल घाल्जी कलम के नेच डो जीके ,
\v 12 डिय टे पवित्र कुरुकू सीधा यु येठा सेवा गा कामय द्य ,येठा मासी गा कोबोर घाट्यू ,
\v 13 जब तयान कि आबू सेबाई कु सेबेई विश्वास येठा परमेश्वर गा कोणटे गा चीनाऊन नी म्या जू बाकी ,येठा म्या सीधा कोरो बाकी हरुजू येठा मासी गा पुरा दिल – डौल तयान बाकी बाळतिन्जू |
\v 14 ताकी आले समान नी सानी बाकी टादळाजू जो कोरो गा  ठग –विघ्घा येठा चाताराय ते , दिकू गा गलता गा कोरो गा येठा हरेक  घाघल लेन म्या झोकण टे ऊचवा येठा इगा – ऊगा हिदिळीवा होय |
\v 15 वरण प्यार रेन स्च्चो टे सेन्द्रा डोन सब बातोन नी डीजेन जो कापर होय, मतलब मासी न नी समान सेने ,
\v 16 देन टे पुरा कोबोर ,हरेक म्या जोळ गा मदद टे म्या सतोन बेलाटे येठा म्या सतोन बेलाटे ,दे बराबोर गा अनुसार जो हरेक म्या कोबोर गा अच्छा – अच्छा कामय दडा गा व्दारा डीजेन नी डऊ वा होय ,हेज हेच्के नी समान सेनेवा होय कि देडेन प्रेम यांनी प्यारेण नी बाळतिन्जे |*
\v 17 17इनी घांजी इंज येडेन माडीवा होय येठा प्रभुन नी मदद द्यवा होय कि देगो अलगो जातो गा कुरुकू हिकुगा मन गा गलत रितो लिन्ज टे सेन्द्रा वा होय ,आम नी आय टे डबोल टे एगो बाकी सेन्द्रा |
\v 18 चोयकी दिकू गा बुध्दी अंधारायन होय ,येठा दिकू गा मन गा खिजो गा कारण डिच नी परमेश्वर गा जीवन टे अलगोयन होय ;
\v 19 येठा दिकू सुन्न यांनी कायोम जे डो लुचापन लज्जे होय कि सेबेई चीजो गा गन्द्द कामय लालीचो टे |
\v 20 पोनो आम नी मासी गा एगो शिक्षा बान इठू दुका |
\v 21 वरण आपे नी सच्चो का डिय का आजूम के येठा ,देगो यीशु नी सत्य होय ,डिच का इठू केमी भी 
\v 22 कि आम टाऊ गा चाल चलन के जुना कोरो के जो बेबाखतिन्ज मिठाच अभिलाषा गा अनुसार लालीचो वा होय ,डी के भूल्य*
\v 23 येठा हेजा मन गा आत्मा गा स्वभाव नी उनाई हरोय ,
\v 24 येठा उनाई कोरो के उनाई कोरो के हरोयच जो परमेश्वर गा अनुरूप सत्य गा धर्मी येठा पवित्रन नी हरुके होय |*
\v 25 एनी कारण ळबोळा माडी आराकी हरेक म्या आपण मेरा यांनी पडोसी टे सच्चो माडे ,चोयकी आबू आपण पापण नी म्याकोम बारखोम गा म्या कोबोर होय |*
\v 26 खिजोय नी ,पोनो पापो बाकी दाड ; सूर्य यांनी गोमेच नमुरू टाके आपे गा खिजो बाकी टादळा जू ,*
\v 27 येठा बान शैतान *के अवसर जे |
\v 28 चुचीरी मिन्कू डबोल टे चुचीरी बाकी ,वरण अच्छा कामय दडान नी आपण टी ते महेनता दे , इनी घांजी कि जेन जिऊ गा होय डिच के जिऊ गा दियगा मेरान चोच का होय |
\v 29 तुनी का गण्द्द बातो आपे गा चबुते बाकी ओटा ,पोनो जरुरात गा टेमोन देडेन डी का जो अच्छा गा घांजी अच्छा का होय ,ताकी देन्ते आजूम मिठाच ज लिजेन अच्छा लागतिन्जू होय |
\v 30 परमेश्वर गा पवित्र आत्मा के भूरा बाकी माडी ,देन्ते *आपे लिजेन आरगु दिनेन गा घाल्जी निशाण जीके होय |
\v 31 सब चीजो गा कटीच चीजो ,येठा प्रकोप यांनी बदल येठा खिजो ,येठा कलह ,येठा कुरूकुरू ,सब भेद भाव खिजो ,डी पुरा के आपे नी लकिंने |
\v 32 एक दुसरा के लिजेन दया येठा करुणामय होय ,येठा देगो परमेश्वर नी मासी नी आपे गा गुण के माफी के ,देगो का आपे भी एक दुसरा गा गुण के माफी केच |*
\c 5
\p \v 1 इनी घांजी अच्छा चाफनीकु गा समान परमेश्वर गा अनुकरण द्य ,
\v 2 येठा प्यार टे नी सेद्राय देगो मासीभी आपे टे भी प्यार के ड ,येठा आले गा घाल्जी हेज हेच्के सुख दायक सुखीन्ज गा घाल्जी परमेश्वर गा समान पेळेच टे बलिदान जीके |*
\v 3 देगो पवित्र कुरुकू गा योग्य होय ,एगो आपेन नी व्यभिचार ,येठा तुनी का प्रकार गा खराबो कामय येठा लोभ गा चर्चा तयान बान होना ;
\v 4 येठा बाकी शेरोम गा ,मूढता गा बातो चिटो गा ,बान मजाक गा ;चोयकी इनी बातो शोभा बान्जू ,वरण धन्यवाद का आजूमे |
\v 5 चोयकी आपे येडेन मालूम होय कि तुनी का अनोवा दोडो ,येठा खराबो कु ,येठा लोभ कोरो गा ,जो मूर्ती पूजा गा बराबोर होय ,मासी येठा परमेश्वर गा राज्यन नी मीरास बाने |
\v 6 जे का भी आपे के बेकार बातो ते धोखा बाकी जीऊ ,चोयकी इनी का कामय गा कारण परमेश्वर गा खिजो आज्ञा यांनी हुकुम बान आजूम मिन्कू लिजेन काल्लाकुवा होय |
\v 7 इनी घांजी आम दिकू गा सतोन बाऊ होय |
\v 8 चोयकी आपे नी पहिल आन्धार दन पोनो आय प्रभुन नी उजाल होय ,अखीरीन :उजाल गा कोण खीज सेन्द्राय 
\v 9 (चोयकी उजाल *गा फल सब चीजो टे भलाई ,येठा धर्मी ,येठा सत्य होय ),
\v 10 येठा येडेन अन्द्जोय कि प्रभु के चोच अच्छाह होय |
\v 11 आन्धार गा बुरा कामय ते  सतोन बाकी सेने ,वरण दिकू लिजेन उलाहना यांनी नजर डोय |
\v 12 चोयकी दिकू गा ऊखु कामय गा चर्चा भी सेरोम  गा बातो होय |
\v 13 पोनो चोटो कामय लिजेन उलाहना यांनी नजर डोयवा होय डी सब उजालन नी घालुवा होय ,चोयकी जो सेबेई चोच का भी घालुवा होय देडेन उजाल होय |
\v 14 इनी कारण देडेन माडीवा होय ,”हे घितीच मिन्कू भिडे येठा घोयन ते जीटाय यु ;डो मासी गा उजाल आमेन लिजेन चमकातिन्जू वा |”
\v 15 इनी घांजी ध्याय टे दोगे ,कि तोनोगो चाल सेन्द्राय वा होय :दिमका बाऊ मिन्कू समान बाकी पोनो बुध्दीमान कु गा समान सेन्द्राय |
\v 16 अवसर के बहुमूल्य समाजतिन्जे चोयकी दिन बुरा होय |*
\v 17 इनी कारण बे दिमका कु समान बाकी टादळा ,पोनो ध्यान टे समाजतिन्जे कि प्रभु गा इच्छा चोच होय ,|
\v 18 दाखरस यांनी अंगूर गा रेसो टे मतलबी मिन्कू बाकी ,चोयकी एन्ते लुचपन पेडोवा होय ,पेनो आत्मा टे भेटे यु ,
\v 19 येठा आपे आपे नी भजन येठा स्तुतिगान यांनी सिसिरीन्जे येठा आत्मान नी सिरीन्जे ,येठा आपे- आपे का मनेन नी प्रभु गा समान सिरीन्जे येठा कीर्तन द्य चाले |
\v 20 येठा सदा सब बातो घाल्जी आले गा प्रभु यीशु मासी गा जीमू टे परमेश्वर बाटे गा धन्यवाद जे चाले |*
\v 21 मासी गा हिगर टे एक दुसरा के इटान टादळे |
\v 22 हे जाप्य कु ,आपण आपण गा साना गा एगो इटान टाद्ळे देगो प्रभु गा |*
\v 23 चोयकी साना जाप्य गा कापर होय देगो कि मासी कलीसिया गा कापर होय येठा स्वंय का कोबोर गा उध्दार द्य वा होय |
\v 24 पोनो देगो कलीसिया मासी गा इटान होय , एगो का जाप्य कु भी हरेक बातोन नी आपण आपण गा साना गा इटान टाद्ळे |
\v 25 हे साना ,आपण आपण गा जाप्य कु ते प्यार रे देगो मासी नी भी कलीसिया ते प्यार डाके हेजा हेच्के जीकेनेच *
\v 26 कि दीय गा वचन गा व्दारा डा के स्नान ते अच्छाके डो पवित्र हरुके ,
\v 27 येठा डीजेन म्या एगो तेजस्वी कलीसिया हरुके हेजा मेरान तेगेन के ,देन न कलंक , बाने  झुर्री, बान जे का भी येठा एगो चीजो होय वरण पवित्र येठा निर्दोष होय |
\v 28 इनी खीज अच्छा होय कि साना आपण आपण जाप्य ते आपण कोबोर गा समान प्यार डोय |जो आपण जाप्य ते प्यार डोय  नी होय देडेन हेज हेचते प्यार डोयवा होय |
\v 29 चोयकी जे का भी नी आपण कोबोर ते खिजो बान दोडो वरण कलीसिया गा सतोन होय |
\v 30 इनी घांजी कि आले नी दियगा कोबोर गा हिसा होय |
\v 31 ”इनी कारण कोरो आपण आंटे – बाटे के आराटे आपण जाप्य गेलना नी टादळवा येठा दिकीन्ज म्या तन नुवा होय |”*
\v 32 येडेन भेदो खाट होय ,पोनो येडेन मासी येठा कलीसिया गा बारेण नी माडीवा होय |
\v 33 पोनो आपेन ते हरेक म्या आपण जाप्य ते आपण समान प्यार डोयवा ,येठा जाप्य भी आपण साना गा हिगर होना |
\c 6
\p \v 1 हे चाफनिकू ,प्रभुन नी आपण आंटे – बाटे गा आज्ञा यांनी माडी आजूमे चोयकी येडेन अच्छा होय |*
\v 2 ”आपण आंटे येठा बाटे गा आदर डोय (येडेन पहिल आज्ञा होय दे गेलना वादा भी होय )
\v 3 कि आम गा भला द्यू ,येठा आम वाटेन लिजेन घोनेच दिन टायन जीटा का टाद्ळाकू |”*
\v 4 हे चाफनिकू मिन्कू ,आपण चाफनिकू के खिजो बाकी जीऊ ,पोनो प्रभु गा शिक्षा येठा दिकू के समाजतिन्जकू डो दिकू गा पालन पोषण द्य ||*
\v 5 हे दास कु ,जो कुरुकू इनी दुनियान नी आपे गा स्वामी होय ,आपण मन गा सीधा टे हिगर दोन येठा कापतीन्जू दोन देगो मासी गा एगो का दिकू गा भी आज्ञा मानतीन्जे |
\v 6 कोरो के खुशोवा घाल्जी गा मिन्कू के समान दुगु घाल्जी सेवा बाकी दाडा पोनो मासी गा दास गा समान मन टे परमेश्वर गा इच्छा लिजेन टे सेन्द्राय ,
\v 7 येठा डी सेवा के कोरो गा बाने पोनो प्रभु चीन्ते सच्चो ह्र्दय या मन टे द्य |
\v 8 चोयकी आपेन मालूम होय दास या चाहे स्वंतत्र ,प्रभु टे देगो का घाटऊ वा |*
\v 9 हे स्वामी आम भी धमकी जीऊ  आरकी डो दिकू गा सतोन देगो व्यवहार रे ;चोयकी आमेन मालूम होय कि दियगा डो येठा आम गा बारखीन्ज गा स्वामी स्वर्ग नेच नी होय येठा देडेन जे का भी पक्ष बान सा|*
\v 10 इनी घांजी प्रभु न नी येठा दियगा शक्ति गा प्रभाव नी टाखत मिठाच हरोय |
\v 11 परमेश्वर  गा पुरा हथिहार तोल्जोम कि आपे नी शैतान *गा लदाई गा समान तेगेन गा हिमंत कु |
\v 12 चोयकी आले येनेन मल्लयुध्द पचना येठा जीऊलु टे बाने पोनो प्रधान कु टे येठा अधिकारी कु टे ,येठा इनी दुनिय गा आन्धार गा हाकिम टे येठा डी दृष्ट गा आत्मा सेना कु होय जो बाद्ळण नी होय |
\v 13 इनी घांजी परमेश्वर गा पुरा हथियार तोल्जोम कि आपे बुरा दिनेन नी समना द्य या ,येठा सब चोच का भी पुरायू डो स्थिर टादळकु |
\v 14 इनी घांजी सत्य टे आपण मायक तोलते ,येठा धर्मी गा झीलम उरीते ,*
\v 15 येठा नंगा नी मेलो गा सुसमाचार गा तैयारी गा बुटा उरीते ;*
\v 16 येठा इनी सब गा सतोन विश्वास गा ढाल साटे स्थिर टादळ कु दे टे आपे  डी द्रुष्ट गा सब जुलू मिनी के तीर के इरीजे |
\v 17 येठा उध्दार गा तुपी ,येठा आत्मा गा तलवार ,जो परमेश्वर गा वचन होय ,साजोम |*
\v 18 हर टेमो नी येठा हरेक प्रकार टे आत्मान नी प्रार्थना ,येठा बिनती दाय चाले ,येठा इनी घांजी झटा तद्ळे कि सब पवित्र कुरुकू के घांजी लगातर बिनती डाय चाले ,
\v 19 येठा इंज घांजी भी कि इंचे माडी गा टेमोन एगो अच्छा वचन जिली कि इंज धीरज गा सतोन सुसमाचार गा भेदो घाघल गा हिंमत हेजू 
\v 20 दे घाल्जी इंज साखळी टे टोलके राजदूत होय ;येठा येडेन भी कि इंज दीय गा बारेण नी देगो इंजेन होना धीरज टे माडे |
\v 21 तुखीकुस ,*जो प्रिय दाई येठा प्रभुन नी विश्वास योग्य सेवक यांनी पुजारी होय ,आम के सब बातो घालेवा कि आम भी इंज गा दशा यांनी चाल येठा स्वाभाव के चिन्या कि इंज चोफार टाद्ळवा होय |
\v 22 डिच के इंज नी आम मेरान इनी घाल्जी कुलकेनेच होय कि आम इंज गा स्वाभाव के चिन्या ,येठा देडेन आम गा मन के शांती घाट्यू |*
\v 23 परमेश्वर बाटे येठा प्रभु यीशु मासी गा कोणते दाईचो के शांती येठा विश्वास सहित प्यार घाट्यू |
\v 24 जो आले गा प्रभु यीशु मासी टे सच्चो प्यार डोय वा होय ,दिकू सेबेई कु लिजेन आशीर्वाद घाट्यू |
