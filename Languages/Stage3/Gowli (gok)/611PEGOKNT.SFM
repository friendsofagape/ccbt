\id 1PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 पतरस
\toc1  1 पतरस
\toc2  1 पतरस
\mt1  1 Peter
\mt1 1 पतरस
\c 1
\p \v 1  पतरस गा कोणते जो यीशु मसिह गा हाकोकेनेच होय, दि दुसरादेशोकु गा जीमू, जो पुन्तुस, गलतिया, कप्पदुकीया, आसिया, येथा बिठूनिया गेन इगन हुगन जेडो थंडळजे होय |
\v 2  येथा परमेश्वर बाटे गा भविष्य ग्यान गा रोन्गो आत्मा गा पवित्र आरु गेल्ला मानातिन्जू येथा यीशु गा खून गा चिळका तिन्जा बादोन सेने गा घांजी कालाम्के होय, आपेन जारुरिका अनुग्रह येथा शान्ति गाटायु ||
\v 3  आलेगा प्रभू यीशु मसिह गा परमेश्वर येथा बाटे गा धन्यावाद जे, जेनी यीशु मसिह गा गोयेन मिठाजाते जीटायेन गा गेल्ला, आपणाखाट द्या टे आलेके जीटाका असा गा घांजी उनाई जन्म जिले |
\v 4  यानेकी-म्या अविनाशी येथा नेरोम, येथा आजर मिरास घा घांजी |
\v 5  जो आपेगा घांजी स्वर्ग गेन डोके होय, डेगा रक्षा परमेश्वर गा समर्थ टे विश्वास गा गेल्ला दि उध्दार गा घांजी, जो हेजेमिनी टेमगेन ओठ् मिनी होय, कि जातो होय |
\v 6  येथा इनि कारण आपे मगन आरोये चाले, येठाबी जारुरी होय कि नका थोळाका दिन टायेन नाना प्राकार गा परीक्षा गा कारण उदासो होय |
\v 7  येथा येटेन होय कि आपेगा चीनायेन मिनी विश्वास, जो सिंगेल टे चाटा मिनी नशौउ सोना टे भी तोटेन का येठाभी किमती होय, यीशु मसिह गा हेजागा डाऊ लिजेन ख़ुशी, येथा महिमा, येथा आदर गा कारण आरूके 
\v 8  दियाते आपे बिना दोडो प्रेम दोडोबा होय, येथा नका मेटे दिया लीन्जेन बिना दोडो भी विश्वास दोटे येनोगो ख़ुशी येथा मगन डौवा होय, जो गघालाटे बाल्लान येथा महिमा टे बेट्तेन मेना होय |
\v 9  येथा आपना विश्वास गा प्रतिफल यानेकी-आत्मा गा उध्दार घटौवा होय |
\v 10  इनी उध्दार गा विषय गेन दि भविष्यवाणी नी घोनेच अंडा-धुंडा येथा डोगेवा मेना की, जेनी दि अनुग्रह गा विषय गेन जो आपेलीन्जेन डाऊ गा डा, भविष्यवाणी गा डा?
\v 11  दिकुनी इनी बातो के घाटायेकी मसिह गा आत्मा जो दिकून डा, येथा पेला टेका मसिह के कासू गा येथा दिकू बादोन डाऊमिनी माहिमा गा गवाही जेवा डा, देतेन तुनी येथा टोनोगो टेमो गा कोणटे साक दडावा होय ?
\v 12  दिकू लीन्जेन डाके मेणा होय. कि दिकू आपणा बाणे यानेकी आपेगा सेवा गा घांजी इनी बातो मांडी डान मेना डा, दियागा सामाचार नका आमके दिकू गेल्ला जो घटायेन दिकुनी पवित्र आत्मा गा गेल्ला जो स्वर्ग टे कुल्केनेच मेना;आपेके सुसमाचार घाल्के, येथा इनी बातो के स्वर्गदूत भी ध्यान टे दोडो गा असा दोडोवा होय ||
\v 13  इनी कारण आपणा आपणा दिमाग गा मायांग ठोलटे, येथा चाताराये थंडळटे दि अनुग्रह गा पुरा असा डोये, जो यीशु मसिह गा ओठ गा टेमोन आपेन घाटाऊ मिनी होय |
\v 14  येथा हुकुम आजोम चाफ्निकू गा रोन्गो आपणा बिनादिमाग टेमो गा जुना इच्छा गा लायको बाकी आरु ?
\v 15  पेनो जैसा आपेगा हाकोमिठाच पवित्र होय, डेनोगोका अपेभी आपणा सेबाई चाल चालानेन पवित्र आरोये |
\v 16  चोयाकी ओलके होय, कि पवित्र आरोये, चोयाकी इंज पवित्र होय |
\v 17  येथा जब कि आपे, हे बाटे, मांडीते दियाते प्रार्थना दडावा होय, जो बिना हिंज मना हार म्याकोम गा कामाय गा रोन्गो न्याय दडावा होय, मेटे आपणा दुसरादेशो आरुगा टेमो हिगरा टे बितातिन्जे |
\v 18  चोयाकी आपेननी मालुम्का होय, कि आपेगा निकम्मा चाल-चालन जो आजा दादाकू टे सेने हेजेवा होय, दियाते आपेगा आरागु चांदी सोना यानेकी-नाशौ सामोन गा गेल्ला डायेन |
\v 19  पेनो निर्दोष येथा बिना निशाण गा सिळी कोणते यानेकी-मसिह गा किमती चीजो खून गा घांजी डायेन ||
\v 20  दियागा ग्यान नि दुनिया ओठटे का मालुम्जे डा, पेनो नका इनी आखरी जामानान आपेगा घांजी ओठ्बा होय ? 
\v 21  जो दियागा गेल्ला दि परमेश्वर लीन्जेन विश्वास दडा कि जेनी दिच्के गोयेन मिन्कुते जीटौवा होय, येथा महिमा जीके; कि आपेगा विश्वास येथा असा परमेश्वर लीन्जेन होय ?
\v 22  अगर जब कि आपेणी दाईचारा गा काम प्रेमबे कि दे गेल्ला सत्य के मनातींज टे आपना मान के पवित्र के होय, मेटे तन मन येण्दाते म्या दुसरा टे येठाभी प्रेम डोये !
\v 23  चोयाकी आपेणी नाशौमिंकू बाणे होय, पेनो अविनाशी बिजो टे परमेश्वर गा जिता येथा हामेशा रुराकातींज मिठाच वचन गा गेल्ला उनाई जन्म घाटायेन होय|
\v 24  चोयाकी हर म्या जानवार झारा गा रोन्गो होय, येथा दियागा सेबाई शोभा झारा गा फुल रोन्गो होय: झारा लोखोळूवा होय, येथा फुल झाळाउवा मेना होय |
\v 25  पेनो प्रभू गा वचन हमेशा हमेशा म्याजगन थंडळवा: येथा येटेन का सुसामाचार गा वचन होय जो आपेके घाल्के मेना डा ?
\c 2
\p \v 1  इनिघांजी सेबाई प्रकार गा खिजो येथा धोका येथा साक येथा गुस्सा येथा बादनामी के लेन्क्की नेवा |
\v 2  उनाई जन्म डायेन सानी कु रोन्गो आत्मिक दिडोम गा असा डाए, टाकी दियागा गेल्ला उध्दार घाटाऊ गा घांजी खडूवा मेना ?
\v 3  अगर आमनी प्रभू गा कृपा गा सिंबिल जोफे होय |
\v 4  दियागा मेराण हेन्डो, जो कोरो नी निकम्मा आरुके, पेनो परमेश्वर गा मेराण कालाम्के कोरो, येथा किमती जिटा गोटा होय |
\v 5  आपे भी जिटा गोटा गा रोन्गो उनाई आत्मिक उरा आरु लाक्कू मेना? जेगा याजक गा पवित्र सामज आरुटे, येनोगो आत्मिक बलिदान पेळेजे, जो यीशु मसिह गा गेल्ला परमेश्वर के मानेनेजबा होय |
\v 6  इनी कारण पवित्र बाईबाल गेन भी हेन होय, कि डोगे, इंज सिय्योन गेन कोणा गा कापार गा कालाम्के मिनी येथा किमती गोटा उठावा होय: येथा जो जेकाभी दे लीन्जेन विश्वास डायेवा, देतेनतुनिका रिती टे सेरोम बाने मेना ?
\v 7  अगर आपेगा घांजी जो विश्वास बान दडावा दिकू घांजी जो घोटा गा राजमिस्री नी निकाम्मा आरोयेन डा दिका कोणे गा कापार होय |
\v 8  येथा दुख घाई गेन घोटा येथा खेडा जोमागा पाटा आरोयेवा होय: चोयाकी दिकू नि वचन के बाण आजुम्ते खेडा जोम्बा होय येथायेनेका का घांजी आरुके  मेना डा |
\v 9  पेनो आपे म्या कालाम्के मेणा होय, कोन्कू येथा राज-पादरी, याजक गा, सामाज येथा पवित्र कुरकु येथ (परमेश्वर गा ) कास प्रजा होय, इनिघांजी कि जेनी आमके अंधाकार गा टे आपना आलाग्गो उजाला गेन हाकोकेमी होय, दियागा गुण ओडेच्बा |
\v 10  आपे पेला नी चोच्का बाऊ डा, पेनो नका परमेश्वर गा प्रजा होय: आपे लीन्जेन द्या बाण डाऊ पेनो नका आपे लीन्जेन द्या डायेन होय ||
\v 11  हे प्रिया इंज आपेटे बिनती दडावा होय, कि आपे आपना खुदके परदेशी येथा जत्र मालुम्ते दि दुनिया गा इच्छा टे जो आत्मा टे युध्दा दडावा होय, बचातींजकी|
\v 12  अलाग्गो जाती गेन आपेगा चाल चालन भला होय; इनिघांजी कि जो जो बातो गेन दिकू आपेके हरामी चिनाटे बादनाम दडावा होय, दिकू आपेगा भाला कामय के दोटे; दिकुगा का कारण कृपा नाजर गा दिन परमेश्वर गा महिमा डाए?
\v 13  प्रभू गा घांजी कोरो के आरुके हारेक म्या सुबिता गा इटान गेन थंडळे, राजा गा इनिघांजी कि देतेन सेबाई लीन्जेन प्रधान होय |
\v 14  येथा हकीम गा, चोयाकी दिकू पापो गा दण्डो जिऊ येथा बिना पापो गा आरती गा घांजी कुल्केनेच मेना होय ?
\v 15  चोयाकी परमेश्वर गा इच्छा येटेन होय, कि आपे भला कामाय टे बेदिमाग कुरकु के बिनाग्यान गा बातो के बंदोकि मेना ?
\v 16  येथा आपणा खुद गा आजादी मालुमे पेनो आपना इनी आजादी के बुराइ गा घांजी आळ बाकी आरु, पेनो आपणा खुद के परमेश्वर गा दास सामझातिनज्टे सेन्दाराये ?
\v 17  सेबाई कुकागा आदर डाए, दाईचो टे प्रेम डोये, परमेश्वर टे हिगरा, राजा गा रोन्गो डाए ||
\v 18  हे सेवाक कु, हारेक प्रकार गा साथोन आपणा स्वामी गा इटान थंडळे, न बास भाला येथा न्म्रा गा, लीन्जेन धीरमोटो के भी | 
\v 19  चोयाकी अगर जेका परमेश्वर गा बिचार दोटे अन्याय टे दुख ठुल्बे मेना ताकलीप सेहेनबा होय, मेटे येटेन आच्चाका होय |
\v 20  चोयाकी अगर आपेणी पापो दाटे बुक्की जोम्बा येथा आराम्बो डोके, मेटे डेनेन चोच खाटगा बातो होय? पेनो अगर भला कामाय दाटे कासू ठुल्बे होय, येथा आराम्बो डोके, मेटे येटेन परमेश्वर नेन आच्छा लागातिन्जुवा होय |
\v 21  येथा इनिज्गा का घांजी हाकोके भी मेना चोयाकी मसिह भी आपेगा घांजी दुख ठुलते, आपेके म्या आदर्श जेवाकी, कि आपे भी दियागा चिन्ना लीन्जेन सेन्दाराये |
\v 22  न दिच्नी पापो डाके, येथा न दियागा चाबू टे जुलुगा तुनिका बातो ओठ्के ||
\v 23  देतेन आराम जोम्टे आराम बाणे डा, पेनो बीडजेडो जेका केभी धाम्की जेऊडा, पेनो आपणा खुद के सच्चो न्यायी गा टीन जेवा डा |
\v 24  देतेन आपेके आले पापो के आपणा कोम्बोर लीन्जेन साटे देतेन क्रूस लीन्जेन पेळेचबा डेननी आले पापो गा घांजी मुंडाटे धर्मिकता गा घांजी जीवन बीटातिन्जे: दियागा का मुंडा जोम्ते आपे साजायेन मेना |
\v 25  चोयाकी आपे पेला आटके मेंडाकु रोन्गो डा, पेनो नका आपना जान गा राखवाला येथा अध्यक्षा गा मेराण येथा हेन होय |
\c 3
\p \v 1  हे जापायकु, आपे भी आपणा साना गा इटान थंडळे |
\v 2  इनिघांजी कि अगर इंकू तालाते जेका येनोगो जो वचन के बाण ममानातींज होय, तोभी आपेगा हिघरा गेल्ला पवित्र चालचालन के दोटे बिना वचन गा आपना  अपना जापाय गा गेल्ला ओळकोम्बा होय |
\v 3  येथा आपेगा सिंगार, गघाला बाण डाऊ, यानेकी-हुफ गुगुडिंगा, येथा सोना के बार्तान, या रेन्गो रेन्गो गा कपळे उरीके ?
\v 4  यानेकी आपेगा उखूके मिनी बाण कोरो, प्यार टे येथा मन गा दीनता गा आच्छा सिंगार टे शोभा थंडळे ? चोयाकी परमेश्वर गा
\v 5  येथा जमानान पवित्र जापाय भी, जो परमेश्वर लीन्जेन असा दोडोवा डा, आपणा खुद के इनीका रिती टे जेवा होय, आपणा आपणा बाटे गा इटान थंडळवा होय ?
\v 6  जैसा सारा आब्राहाम गा हुकुम गेन थंडळवा एठा दिच्के स्वामी मंदीवा डा: आगर आपेभी मेटे भलाई डाए येथा तुनिका प्रकार गा हिगरा टे हिघराकू बाणडाऊ, दियागा कोंजाई 
\v 7  डेनोगोका हे सानाकू, आपे भी दिमागदार जापाय गा साथोन जीवन बीटातिन्जेवा येथा जापये के लोकोम पात्र मालुम्ते दियागा आदर डाए, येटेन सामझातिन्जे कि आलाम बारखींज गा जीवन गा वारदान गा कोणते होय, दियाते आपेगा प्रार्थना रुकातिन्जू बाकी ||
\v 8  निदान, सेबाईकु सेबाई म्या मान येथा कृपामाय येथा दाईचारा गा प्रेम दोडोमिठाच, येथा करुणामय, येथा नाम्र आरोये ?
\v 9  बुराई गा बादला बुराई बाकी दडा; येथा न आराम गा बादला आराम जे: पेनो इनिज्गा बातोते आशीर्वाद का जे: चोयाकी आपे लीन्जेन आशीर्वाद गा कोण गा घांजी हाकोकेनेच मेना होय |
\v 10  चोयाकी जो जेकाभी पेनो जेकाभी इच्छा डोहेवा होय ऐटा आच्छा दिन दोडोवा होय देदेन आपणा जान बुराई ते ऐटा आपाण चाबू के मादिते रोका तीजेके नेच |
\v 11  देदेन बुराई गा लाटा आरगे ऐटा भालाई दाये देदेन मेला के गातंय ऐटा दियाग याजक न थाळे |
\v 12  चोयाकी प्रभू मेट धर्मी लीन्जेन येण्दाका थंडळवा होय, येथा दियागा लुतूर दियागा बिनती गा कोणते येण्दा थंडळवा होय, पेनो प्भू बुराई दडामिठाच गा बारेण थंडळवा होय ||
\v 13  येथा अगर आपे भालाई दांडान आरी लाक्के टासो आपेगा भूराई दडा टासो येथा जे होय ? 
\v 14  येथा अगर आपे धर्म गा कारण कासू भी ठुले; मेटे धन्य होय, पेनो हिघरा टे बाकी हिघरा येथा बाकी घाबरातिन्जू |
\v 15  पेनो मसिह के प्रभू चीनटे आपणा आपणा मान गेन पवित्र सामझातिन्जे, येथा जो जेका आपे टे आपेगा असा गा विषय गेन चोच्काभी कोम्बरायेकि, मेटे दिच्के उत्तर जीउ गा घांजी हामेशा तैयार थंडळे, पेनो भोला येथा हिघरा गा साथोन |
\v 16  येठा दिमाग भी साफा डोये, इनिघांजी कि जे गा बातो गा विषय गेन दिकू जो आपेगा मसिह अच्छा चाल चालन गा बेइज्जाति डायेवा होय सेरोमबाकी होना|
\v 17  चोयाकी पेला परमेश्वर गा इनिका इच्छा होय, कि आपे भलाई दडा गा कारण कासू ठुले, मेटे येटेन बुराई दडा गा कारण कासू ठुले, मेटे येटेन बुराई दडाकारण दुख ठुठूल टे खाट होय |
\v 18  इनिघांजी कि मसिह नी भी यानेकी-अधर्मी कुगा घांजी धर्मी नी पापो गा कारण म्या बार कासू ठुल्बे, ताकी आलेके परमेश्वर गा मेराण पोचातींज्केमी: देतेन कोम्बोर गा भाव टे नी गोच्केनेच मेना. पेनो आत्मा गा भाव टे जीटायेन मेना |
\v 19  देनकानी ओलेडो केटके आत्मा के भी प्रचार डावे ?
\v 20  दिकुनी दि बीटातींजके टेमोन हुकुम बन मानतींज डुका जब परमेश्वर नूह गा दिनेन आराम्बो उठाटे ठेनगेन्के डा, येथा देतेन डोंगा आरुके डा डेननी बचातिन्जे |
\v 21  येठां दिका डा गा उदाहारान भी, यानेकी-बाप्तीस्मा, यीशु मसिह गा जीटायेन गा गेल्ला नका आपेके बचातिन्जे होय; (दियाते टे कोम्बोर गा मेलो के लेंक्कीना गा आर्थ बाण होय; पेनो साफा दिमाग टे परमेश्वर गा हेजागा आरु गा आर्थ होय )|
\v 22  देतेन स्वर्ग लीन्जेन ओलेडो परमेश्वर गा डाखुरी कोणते सुबान्के मेणा; येथा स्वर्गदूत येथा अधिकारी येथा सामार्थी दियागा इटान डाके मेना होय ||
\c 4
\p \v 1  अगर जब कि मसिह नी कोम्बोर गेन आरुटे कासू ठुल्बे मेटे आपे भी दियागा इच्छा के आपणा अरुटे हाथियार ठोल्जोम चोयाकी जो कोम्बोर  गेन कासू ठुल्बे, देतेन पापो टे आरायेन मेना ?
\v 2  ताकी भविष्यवाणी गेन आपणा कास कोम्बोर जीवन कोरो गा इच्छा के रोन्गो बाणे यानेकी परमेश्वर गा इच्छा गा रोन्गो बितातिन्जे |
\v 3  चोयाकी आलाग्गोजाती गा इच्छा गा रोन्गो कामाय दडा, येथा लुच्चापणा गा बुरा इच्छा मातलाबी, लीलाक्रीडा, दारूकुत्त्य, येथा खिजो मूर्तीपूजा गेन तोटे टायेन आलेनी पेला टे टेमो आटके डिका घोनेच डायेन ?
\v 4  येनेटे दिकू आचाम्बो दडा डा, कि आपेटे येनोगो भेट्टी लुच्चापणा दिया साथो बाण जिऊ, येथा इनिघांजी दिकू बुरा भाला मंदीवा होय |
\v 5  पेनो दिकू दिच्के जिटा एठा गोयेन मिन्कुगा न्याय दडा गा तैयार होय, लेखा जेवा |
\v 6  चोयाकी गोयेनमिनकू केभी सुसामाचार इनिका घांजी घालके होय कि कोम्बोर गेन नी कोरकू रोंगो दिकुगा न्याय डौवा, पेनो आत्मा गेन दिकू परमेश्वर गा रोन्गो जिटा थंडळकु ||
\v 7  सेबाई बातो गा नाशो तुरुटो डाऊवा होय; इनिघांजी खुद आरुटे प्रार्थना गा घांजी चात्राय थंडळकु |
\v 8  येथा सेबाई कु गेन कामाय गा बातो येटेन होय कि म्या दुसरा ते येठाभी प्रेम डोये, चोयाकी हारेक पापो के उगुरेवा होय |
\v 9  बिना कुरु कुरु म्या दुसरा के पाओना डाए ?
\v 10  जेन जो वरदान घाटायेन होय, देतेन दियेन परमेश्वर गा नाना प्राकार गा अनुग्रह गा भाला भांडारी गा रोन्गो म्या दुसरा गा सेवा गेन डायेका ?
\v 11  अगर जेका मांडे, मेटे येनोगो मांडे, हां परमेश्वर वचन होय; अगर जेका सेवा डाए; मेटे दि शाक्ती टे डाए, जो परमेश्वर जेवा होय, जेटे जो सेबाई बातो गेन यीशु मसिह गा गेल्ला, परमेश्वर गा महिमा ओठ्बा जू: महिमा एठा सम्राज्य हामेशा हामेशा दिया गा का होय | आमीन ||
\v 12  हे दोस्त, जो कासू रूपो सिंगेल आपेगा चिनाउ गा घांजी आपेननी भळका तिन्जे होय, येनेटे इनी सामझातींजटे आचाम्बो बाकी दडा कि जेका अंजान बातो आपे लीन्जेन बितातिन्जू लाक्के होय |
\v 13  पेनो जैसा जैसा मासिह दुख गेन साथो जेवा होय, खुशी मनातिन्जे देते दियागा माहिमा गा ओठ्बा होय, टेमो भी आमके खुशिन येथा घूमजुवा |
\v 14  येथा अगर मसिह गा जीमू घांजी आपेगा बेईज्जात जाती होय मेटे धन्य होय, चोयाकी महिमा गा आत्मा जो परमेश्वर गा आत्मा होय, आपे लीन्जेन सैली जेवा होय, |
\v 15  आपे तालाते तुनिका कोरो घोगेच या चोर, या लुच्चा आरुगा, या बेमातलाब कामाय गेन टी येण्डा कारण दुख बाण घटाडुका |
\v 16  पानो अगर मसीही होय गा कारण दुख घाटायेन, मेटे सेरोम्जू बाकी, पेनो इनी बातो गा घांजी परमेश्वर गा महिमा डाए?
\v 17  चोयाकी देतेन टेमो हेन होय, कि पेला परमेश्वर गा कुरकु गा न्याय डाके मेना, येथा जब कि न्याय सुरुवात आलेटेका डाऊवा मेटे दिकुगा चोच नाहो डौवा होण्गा जो परमेश्वर गा सुसामाचार के बाण मामानातींज?
\v 18  येथा अगर धर्मी कोरो गाका कठीण टे उध्दार घाटाऊवा, मेटे बिनापूजा येथा पापी गा चोच जागा?
\v 19  इनिघांजी जो परमेश्वर गा इच्छा गा रोन्गो दुख ठुलेवा होय, दिकू भलाई दडावा लाठ्ठा, अपना अपना जान के विश्वास लायको दडा मिठाच्गा टी गेन जिकी ||
\c 5
\p \v 1  आपेन नी जो जुनाकू होय, इंज दिकुगा उनाई जुना येथा मसिह गा दुख गा गावाह येथा ओठ मिनी माहिमा गेन बेल्लाते दिकुगा इनी सामझातिन्जेवा ?
\v 2  कि परमेश्वर गा दियागा घोन्जा गा, जो आपेगा ताला गेन होय जाग्लीकी; येथा येटेन दबातींज टे बाणे; पेनो परमेश्वर गा इच्छा गा रोन्गो ख़ुशीटे, येथा हारामी-कामाई गा घांजी बाणे, पेनो मन येण्डाटे |
\v 3  येथा जो कुरकु आपेके जीकेकु डा, दिकू लीन्जेन अधिकार बाकी येण्डा, यानेकी घोन्जा घांजी अच्छा कोरो आरोये ?
\v 4  येथा जब प्रधान जागलीमिठाच ओठ्बा होय, मेटे आपेके माहिमा गा मुकुट जेवा मेना, जो मुरझातिन्जू बाने?
\v 5  हे उनाईयुवाक कु, आपे भी जुनाकु गा इटान थंडळे, यानेकी सेबाई कुगा सेबाई म्या दुसरा गा सेवा गा घांजी प्यार टे मयांग ठोल्की, चोयाकी परमेश्वर बेमानीकु गा सामना दडावा होय, पेनो दिना लीन्जेन अनुग्रह दडावा होय ?
\v 6  इनिघांजी परमेश्वर गा ताखतदार टी गा इटान सानिका टे थंडळे देते देतेन अपेके साही टेमोन खाटकोम्बा |
\v 7  येथा आपणा सेबाई चिन्ता दियाका लीन्जेन येण्डाए, चोयाकी दियेन आपेगा ध्यान होय |
\v 8  चाताराये थंडळकु, येथा जाट्टो थंडळे, चोयाकी आपेगा दुश्मानी शैतान बारसा तिन्जू कुला रोन्गो होय, इनी घगाटाण थंडळवा होय, कि जेका ट्यागेच्बा डो जोमेच्बा |
\v 9  विश्वास गेन काळाक्को आरुटे, येथा येटेन मालुम्ते दियागा सामना डाए, कि आपेगा दाई जो दुनिया गेन होय, येनोगो भोभागा तींज लाक्के होय ?
\v 10  नका परमेश्वर जो सेबाई आनुग्रह गा बाटे होय, जेनी आमके मसिह गेन आपणा आनन्त माहिमा गा घांजी हाकोकेमी आपेगा थोळासा टेमो टायेन दुख ठुठूल गा बादोन आमका आपेके सीधा येथा म्याजगान येथा ताखातदार डायेवा?
\v 11  दियागाका साम्राज्य हमेशा हामेशा थंडळ कु| आमीन ||
\v 12  इंज्नी सिल्वानुस गा टी, जो इंज विश्वास लायको दाई सामझा जेवा, पेपारेण ओलटे आपेके सामझातींज कोम्बा होय येथा येटेन गवाही जीके होय, परमेश्वर गा साच्चो अनुग्रह इनिका होय, येनेन्का म्याजागन थंडळकु |
\v 13  जो बाबुलेन आपेगा उनाई कालाम्के कुरकु होय, देतेन येथा इंजा कोण मरकूस आमके नमस्कार मंदीवा होय |
\v 14  प्रेम टे चीपका तींजटे म्या दुसरा गा नमस्कार डाए|| आपे सेबाई कु जो मसिह गेन शान्ति घाटाऊ लाक्कू ||
