\id MRK Gowli Bible
\ide UTF-8
\rem Copyright Information: Creative Commons Attribution-ShareAlike 4.0 License
\h मरकुस
\toc1 मरकुस का सुसमाचार
\toc2 मरकुस
\mt1 MARK
\mt1 मरकुस
\c 1
\p
\v 1 परमेश्वर गा कोणटे* यीशु मसीह गा सुसामाचार गा सुरुवात |
\v 2 जैसा मसीह भविष्यवाणी गा पुस्ताक गेन ओल्के ओल्के होय, डोगे इंज इंजागा स्वर्गदूत के कुलेच्बा जो अमा घांजी कोरा सिदायेबा
\v 3 डोगारेण म्या होको मिठाच गा आवाज अजोम के डान प्रभू गा कोरा तैयारे येठा कोरा सीड्य |
\v 4 युहन्ना हेके जो बपतिस्मा जिऊ डान येठा पापो गा माफी घाल्जी मन बदलय गा प्रचार डान |*
\v 5 पुरा यहुदिया प्रदेश गा येठा यरुशलेम गा पुरा तद्ळा मिंकू ओजे डो डिय मेरान ओले ,येठा हिकू का पापो काबुलजे यरदन गडन नी बपतिस्मा सावे |
\v 6 युहन्ना ऊटो गा कपडे उरीके , येठा हेज का मयगेन कटेळे गा मिनी उरीके डान * येठा टिडडीया येठा वन निलीकू जोजोम डान
\v 7 येठा येडेन प्रचार डान , इंज बदोन हेजे मिठाच होय , जो इंज टे शाक्तीशाली होय , इंज इनी लायको बाऊ होय , कि होबटे डिय गा बुटा गा गटन इति |*
\v 8 " इंज नी आपे के डा टे बपतिस्मा जीके होय , पोनो देडेन आपे के पवित्र आत्मा टे *बपतिस्मा जेवा |
\v 9 डी दिनेन नी यीशु नी गालील गा नासरत * टे हेके , यरदननेन नी युहन्ना टे बपतिस्मा सवे |
\v 10 ऐटा जाब देडेन डा ते ओलेन्जे बालना ओत्जेन ,ऐता तुरातो दिचानी बादाळ ओलेते
\v 11 " ऐता हेडेन बादाळ टे आवच हेके , आम इंज गा आच्छा कोण होय , आमटे इंज खुशोके होय |.'*"
\v 12 मेटे आत्मां नी तुरुतो डिच के डोगोरेण नी कुलकेनेच ||
\v 13 डोगोरेण नी चालीस दिन *मेटे शैतान नी डिय गा ततर लक्के डान ; येठा देडेन जनवर कु लाटा टाळके डान , येठा स्वर्गदूत डिय गा सेवा दडा लक्के डा |
\v 14 युहन्ना के ऊटायनेच जा बदोन यीशु नी गलीलेन नी हेके परमेश्वर गा राज्यन समाचार प्रचार डाके ,
\v 15 " येठा माडीके , टेमो पुरायन होय ,*येठा परमेश्वर गा राज्य मेरान हेके होय ; मन बदलय डो समाचार लीन्जेन विश्वास डोय |
\v 16 गलील गा तलाव गा दुरते सेनेदोन डिच नी शमौन येठा डिय गा डाई टे अन्र्दियास गा जली अडते डोकेनेच ; चोयकी डीकू भूई कु डान |
\v 17 यीशु नी डीकू टे माडीके , इंज टाऊ टे ; इंज आम के कोरो गा भूई |''
\v 18 डीकू तुरुतो जली आरके डो दिज्य टाऊ ओले |
\v 19 येठाक समान ओले , डिच नी जबदी गा कोनटे यकुबा , येठा डिय गा डाई टे युहन्ना के , जली सुसिते डोकेनेच |
\v 20 डिच नी तुरुतो हकोलेकू डीकू हेज बाटे जबदी के , मुजीरीकू लाटा डोगा लिजेन आरकेनेच , डिय टाऊ टे ओले |
\v 21 ' मेटे डीकू कफरनहुम नी हेके येठा देडेन टूरुतोन ह्ब्त गा दिनेन आराधनालय गेन ओले डो बातो घाघल लज्जे |*
\v 22 येठा कुरुकू डिय गा बातो टे बिचार जे चोयकी शास्त्री कु गा समान बाऊ पोनो अधिकार कु गा खिज बातो घाघल डान |*
\v 23 डी का टेमो , डीकू आराधनालय नी म्या कोरो डान , दियेन म्या खराबो आत्मा डा |
\v 24 " डिच नी कल्लते माडीके ,हे यीशु नासरी * आलेयते चोच कामय , चोच आलेके घोघेच हेके कि चोच , इंज आम के हडाई कि आम जे होय परमेश्वर गा पवित्र &|
\v 25 " यीशु नी डिच के कलकेनेच कयोमकु; येठा डिय टे वोजजु |
\v 26 मेटे खराबो आत्मा डिच के कोळेकेनेच , येठा खाटे का हकोटे डिय टे वोटजे |*
\v 27 " येने लीजेन सेबेय कुरुकू बिचार जे होय * डीकू डीकू नी ईमान लजेन , येडेन चोच बातो होय ? येडेन नी ऊनयई बातो होय | देडेन अधिकार गा सतोन भी खराबो आत्मा के भी हुकुम जेवा होय , येठा डीकू डिय गा हुकुम आजुम्बा होय |
\v 28 येठा डिय गा जीमू टुरुतो गलीललेन आजू बाजू गा पुरा प्रदेशेन नी फैला तीन्जे |*
\v 29 देडेन टुरुतो आराधनालय टे वोजे डो याकुब येठा युहन्ना गा सतोन शमौन येठा अन्द्रियास गा ऊरान हेके |
\v 30 शमौन गा कणकर बिमारेन सोट केन डा , येठा डीकू टुरुतो डिय गा बारेण डिय टे माडीके |
\v 31 मेटे डिच नी मेरान हेके डिय गा टी ऊटा टे डिच के टीउलकेनेच ; येठा डिय गा बिमारेण ऐटा दियागा सेवा बन ददैइ लज्जे नी
\v 32 सिगुरूब गा टेमोन जाब गोमेज नामुरू लाज्जे न कुरकु साब बेमारा जे ऐटा दिकू देन भूतोकू डा दिकू मेरान साले |
\v 33 सारा नगर कु म्या जगनजे |
\v 34 डिच नी घोनेच अलगो अलगो बिमारी टे नराजोकेन डा , साजकेकू ,* घोनेच का खराबो आत्मा के कोलकेनेच , येठा बान माडे देकू का चोयकी डिच के चीनकेनेच डा ,|
\v 35 आगुटे टेमोन देते बिजे डो सापसे पहिल ,देडेते बिजे डो ओजे डो डोगररेन नी म्या जगन ओले देडेन प्रार्थना लज्जे * |
\v 36 मेटे शमौन डो येठा सोपतीकू डिच के घाघटा ओले |
\v 37 " जब देडेन घाटायन , डो डिच के माडीके , सेबेय कु आम के घाघटा लज्जे डा |"
\v 38 " डिच नी दिकू टे माडीके , हेजे , आबु येठा टोदेन का आजू बाजू गा गावेन बो इंज देडेन भी प्रचार दयवा ,चोयकी इंज इनी घाल्जी ओलेट के होय |* "
\v 39 अखीरीन देडेन नी पुरा गलीललेन डीकू गा आराधनालय नी सेनेवा प्रचार दाडवा येठा भूटो कु के कोलकू लक्के |*
\v 40 " म्या कोळ्या डिय गा मेरान हेके , डिय टे बिनती के , येठा डिय गा समान टोपेरे टेका टे डिय टे माडीके , अगर आम चाहे टासो इंज चे अच्छा कोमबा होय |
\v 41 " डिच नी डिय लीजेन आसन हेके टी बाळतिन्जके , येठा ऊटा टे माडीके , इंज चाहटवा होय आम सासजजू |
\v 42 येठा टुरुतो डिय गा कोळ्या टोळ टोळ टे चेलके डान , येठा देडेन सासजयन |
\v 43 मेटे डिच नी डिच के जल्दी कुल्केनेच ,
\v 44 "येठा डिय टे माडेवा , डोगे , जे का टे भी चोच का भी बाकी घाघला , पोनो सेने डो आम के याजका के घाले , येठा हेज गा सासजऊ गा बारेण नी जो चोच का भी मूसा नी ठारतीन्ज के डान होय डिके पेळेजे कि डिय लीजेन गवाही जे |*"
\v 45 टुरुतो देडेन बलान ओले डो बातो गा प्रचार दाड येठा एडे तयान फैला तिन्जू लज्जे कि यीशु डबोल टे खुल्लम खुल्ला नगर रेन बान सेनदुका , टुरुतो बलान डोगोरेण म्या जगन नी टादळा डा ; येठा ऊफुन भी कोन टे कुरुकू के डिय गा मेरान हेके डान |*
\c 2
\p \v 1  चोटोका दिन बदोन डबोल टे कफरनहुम मेन नी हेके , येठा आजूके कि देडेन ऊरानेच होय |
\v 2  डबोल टे एटो कुरुकू घोलयन कि दरोजो गा मेरान भी जगा बाऊ डा ; येठा देडेन नी वचन घाघल लक्के डा |
\v 3  येठा कुरुकू म्या लखोवा गा बिमारी मिठाच के उफुन कु टे कुरुकू टे तीवालते डिय मेरान सालेनेच |
\v 4  तुरुटोन जब दिकू गर्दी गा करण डिय गा मेरान बान आदिरदुका , डो दिकू नी डी पदिळी के डे ईटन डिच डा , खुल्ला के ; येठा जब दिकू डिच के उगळ्के डो , डी परकोम के डे लीजेन लखवा गा बिमारी मिठाच डा , टोल टे |
\v 5 " यीशु नी डिय गा विश्वास डोते डी लखवा गा बिमारी मिठाच टे माडीके ,  हे कोन , आम    गा पापो माफी के |* "
\v 6  मेटे तुनिक शास्त्री जो देडेन सुबान के डान , हिकू -हिकू मनेन नी बिचार लज्जे , 
\v 7 "  येडेन कोरो चोच एगो भी माडीवा होय ?  येडेन नी परमेश्वर गा बदान्मी दाडवा होय | परमेश्वर के अराटे येठा जे पापो गा माफी जेवा होय ?* "
\v 8 " यीशु नी टुरुतो हेज आत्मा नी मालुजे कि दिकू हिकू - हिकू मनेन नी एगो बिचार लज्जे होय , येठा डिच नी माडीके , आपे आपे गा मनेन नी येडेन चोच बिचार लक्के होय ?"
\v 9  सचीका चोच होय ?चोच लखवा गा बिमारी मिठाच जा टे येडेन माडी कि आम गा पापो माफ के होय , डो येडेन माडे कि बिडे डो आपण गा परकोम टिऊले डो सेद्राय ?
\v 10 " टुरुतो डेनटे आपे चीनायजा कि कोरो गा कोनटेन नी पृथ्वी लीजेन पापो माफी गा भी अधिकार टाक होय |डिच नी डी लखवा गा बिमारी मिठाच जा टे माडीके , "
\v 11 "  इंज आम टे माडीवा होय , बिडे डो , आपण परकोम टिऊलते आम ऊरान सेने |
\v 12 " देडेन बिडे येठा टुरुतो परकोम तुलटे सेबेय कु समाटे वोजू डो सेनजू ; एने लीजेन सेबेय कु बिचारजे , येठा परमेश्वर गा जीमू * रीमे लज्जे माडी लज्जे , आले नी एगो चोलका बान दोडूका | "
\v 13  देडेन डबोल टे वोजे डो तलाव गा दुराण ओले , येठा पुरा घोन्ज डिय गा मेरान हेके ,* येठा देडेन दिकू के बातो घाघल लज्जे |
\v 14 " सेनेटे टेमो डिच नी हलफई गा कोनटे लेवी के टेकास असी मिठाच दराजोन नी सुबान के डा , डोकेनेच येठा डिय टे माडीके ,इंज टाऊ टे हेजे |येठा बिच्जे डिय गा टाऊ टे ओले |"
\v 15  जब देडेन दियगा उरान नी आटा जोजोम सुबान्जे , मेटे घोनेच कु टेकास असीमिनकू येठा पापो कु , यीशु येठा डिय गा पुजारीकू गा सतोन आटा जोजोम सुबान जे ; चोयकी दिकू घोनेचकू डा , येठा डिय गा टाऊ टे ओले |
\v 16 " शास्त्रीयो येठा फरीसियो * कु देडेन दोटे कि देडेन नी पापिकू येठा टेकास असिमिनकू गा सतोन आटां जोजोम लक्के होय , डिय गा पुजारीकू टे माडीके , देडेन नी टेकास असिमिनकू येठा पापिकू गा सतोन नी जोजोंमबा डो नुनुवा होय !
\v 17 "यीशु नी येडेन आजूम टे दिकू टे माडीके ,  अच्छा साज मिनकू के वैघ्घ गा जरुरात बाऊ , येठा बिमारीकून जरुरात होय : इंज धर्मी कु के बाने , पोनो पापिकू के हाको हेके होय |* "
\v 18 "  युहन्ना गा पुजारीकू , येठा फरीसी उपसो डा डान ; अखीरीन दिकू नी हेके डो डिय टे येडेन माडीके , युहन्ना गा पुजारीकू येठा फरीसियो गा पुजारीकू  चोया उपसो डो डोव होय , पोनो आम गा पुजारीकू उपसो बान डो डो ?
\v 19 " यीशु नी दिकू टे माडीके , जब तयान नावोर बरातीकू सतोन टादळवा होय , चोयकी दिकू उपसो डाय सकतवा ? अखीरीन जब तयान नावोर दिकू सतोनेच होय , जब तयान दिकू उपसो बान दोडो |"
\v 20  पोनो एगो दिन हेजेवा जब नावोर दिकू टे अलगोवेच्वा * डी टेमो दिकू उपसो डोयवा |
\v 21 " कोर कपडे गा दोर जुना कपडे लीजेन जे का भी बान अंध ; बनतो देडेते दोर डे टे आधा ओळ्जुवा , मतलब ऊनाई टे येठा देडेन पहिल टे घोनेच त्यायूवा |"
\v 22 " ऊनाई अगूर गा रेसो के जुना खुभाळीन जे का भी बान दोडो , बानतो आगुर रेसो खुभाळी फळीयूवा , येठा आगुर गा रेसो येठा खुभाळी बरय भी खरबो वा ; पोनो उनाई अगूर गा रेसो उनाई खुभाळी नी भेटे सकताव |
\v 23  एगो दायन कि देडेन ह्ब्त गा दिनेन खिटीनीज टे चेलके डान , येठा डिय गा पुजारीकू सेद्रा दोन मेकैई देडेज लज्जे |*
\v 24 " मेटे फरीसि नी डिय टे माडीके , डोगे ; इनी ह्ब्त गा दिनेन देडेन कामय चोया दाडवा होय जो अच्छा बाऊ ?
\v 25  डिच नी दिकू टे माडीके चोच आपे नी येडेन चोलका भी बान पळातिन्जदुका कि जब दाउद देन नी जरुरात डान ,येठा जब देडेन येठा डिय गा सोपतीकू रागेचका डा , मेटे डिच नी चोच डाके ?
\v 26 " डिच नी चोफर टे अबियातार महायाजक गा टेमो ,* परमेश्वर गा भवन नेण ओले डो भेट जीके कि सोकडा जोवे , डिय गा आटा याजको के आरके येठा जेकण भी  अच्छा बाऊ डा , येठा हेजा सोपतीकू के भी जीके ?&"
\v 27 " मेटे डिच नी दिकू टे माडीके ,   ह्ब्त गा दिनेन कोरो के घाल्जी हरुके होय ,* बाने कि कोरो हब्त गा दिन के घाल्जी |"
\v 28 " इनी घाल्जी कोरो गा कोनटे हब्त गा दिन गा भी स्वामी होय |
\c 3
\p \v 1  देडेन डबोल टे आराधनालय नी ओले ;* देडेन म्या कोरो डा डिय गा टी ळोखोळ जे डा , 
\v 2 येठा दिकू डिय लीजेन ईल्जाम अंध गा घाल्जी डिच के घोघेजेन तैयार के डा कि डोगे , देडेन हब्त गा दिनेन डिच के साज्यचवा होय कि बाने |*
\v 3 "डिच नी ळोखोळ टी मिठाच जा  कोरो टे माडीके , तलान टेगेने |
\v 4 " येठा डिच नी माडीके , चोच हब्त गा दिनेन भला यांनी अच्छा दाड बराबोर का होय येठा बुरा दाड , जान के बाबचतिंज येठा घुजू ? पोनो डिच कायोम के |"
\v 5  डिच नी दिकू गा मन गा जीडो टे नरजोयन , दिकू के खिजो टे उफुन भी कोने डोके , येठा डी कोरो टे माडीके ,” आम टी समान सेगे |” डिच नी समान बाळतिन्जके , येठा डिय गा टी अच्छायन | 
\v 6  मेटे फरीसी बलान ओले टुरुतो हेरोदियो गा सतोन डिय गा खीलफा बेन * कि डिच के चोफार टे घोजेच वा |
\v 7   यीशु हेजा पुजारीकू  सतोन तलाव गा कोनेन ओले : येठा गलील टे म्या खाट गर्दी डिय का टाऊ टे ओले ;*
\v 8  येठा यहुदिया , येठा यरुशलेम , येठा इदूमिया , येठा यरदन गा ऊडळेन , येठा सूर येठा सैदा * गा आसो पासो टे म्या खाट गर्दी एगो आजुम टे कि देडेन चोफार आचम्बो गा कामय दयवा होय , डिय गा मेरान हेके |
\v 9 " डिच नी हेजा पुजारीकू  टे माडीके , गर्दी गा करण म्या सनीच डोग इन्चे घाल्जी तैयारे कि ताकि  दिकू इन्चे दबा तींज बाकी |
\v 10 चोयकी डिच नी घोनेच कु के साजकु कु डा , इनी घाल्जी चोटो कुरुकू बिमारीन के - डा , डिच के ऊटा गा घाल्जी डिय लीजेन सोदुदान |*
\v 11  खराबो आत्मा भी , जब डिच के दोडो दन , डो डिय गा समान इटन सोजूड्न , येठा चिल्ला टीन्च टे माडी डा कि आम परमेश्वर गा कोण टे होय ;*
\v 12 येठा डिच नी दिकू के चटारयकु कु कि इन्जा जीमू बाकी रिरीम |*
\v 13  मेटे देडेन तुकीन लीजेन ओले , येठा दिकू के देडेन चाहता डा दिकू के हेजा मेरान हकोलेकू ; येठा दिकू डिय मेरान हेके |*
\v 14  मेटे डिच नी बारह कुरुकू के कलमकू कु कि दिकू डिय गा सतो- सतोन टादळ कु , येठा देडेन दिकू कुलके कु कि दिकू प्रचार डाय ,*
\v 15  येठा भूटोकु के कोलाल गा अधिकार डोय |
\v 16  दिकू इ न्कू होय : शमौन डिय गा जीमू डिच नी पतरस डोके ,*
\v 17  येठा जबदी गा कोनटे याकूब येठा याकूब गा डाई युहन्ना , डिय गा जीमू डिच नी बुअनरगिस मतलब गर्जन यांनी कुला गा खिज आवाज येठा बाणतो बरसातिन्जुवा गा कोनटे ' डोके 
\v 18  येठा अन्र्दियास येठा फिलिप्पुस , येठा बरतुल्मै , येठा मत्ती ,येठा थोमा , येठा हलफई गा कोन टे याकूब , येठा तद्दै , येठा शमौन कनानी , 
\v 19  येठा यहूदा इस्करीयोती डिच नी डिच के ऊटाकेनेच |
\v 20  मेटे देडेन ऊरान नी हेके : येठा एगो गर्दी घोलयन कि डिच नी सोकडा भी बान जोम्दुका ||*
\v 21 जब डिय गा परिवार कु एगो आजूम्कें , डो दिकू  डिच के ऊटा घाल्जी वोचजे ; चोयकी दिकू माडी डान कि डिय गा चितो जगन बाऊ होय |
\v 22 " शास्त्री भी जो यरुशलेम टे हेकेन डा , येडेन माडी डान , “ डीजेन भूटो कु *होय ,”येठा देडेन भूटोकू गा सरदार गा मददा टे भूटोकू के कोलकू डान होय |”"
\v 23  इनी घाल्जी देडेन दिकू के मेरान हकोटे दिकू टे उदाहरणेन नी माडी लक्के ,|*भूटो के चोफार टे भूटो  के कोलगेच्वा होय ?
\v 24  अगर तुनी का  भी राज्यन नी अलगोयन टासो , डो देडेन राज्य चोफार टे म्या जगन टादळवा होय ?
\v 25 येठा अगर तुनी का भी उरान नी अलगोयन , डो देडेन उरा चोफार टे अच्छा टादळवा ?
\v 26  इनी घाल्जी अगर भूटो आम का खिलबेन ऐसेते आमेन का नी अलगोयन टासो , डो देडेन चोफार टे टादळवा होय ? डिय गा नी स्यायुवा |
\v 27 ”पोनो तुनी  का भी कोरो जे का पेलवन्त गा उरण नी मुटे डिय गा माल बान लुटतीन्जे , जब तयान कि पहिल डी पेलवन्त के बान तोटोल तयान ; येठा मेटे डिय गा उरा के लुटतिन्जेवा |*
\v 28  इंज आपे टे सच्चो माडीवा होय कि कोरो गा कोनटे गा सेबेय पापो येठा इन्कार बा होय , माफी जेवा , 
\v 29  पोनो जो जे का भी पवित्र आत्मा गा खिलफ बेन डो इन्कार वा , देडेन चोलका भी माफी बान जू * : वरन् देडेन अनन्त पापो गा अपराधी हरुवा होय |”
\v 30  चोयकी दिकू येडेन माडी डान कि डीजेन नी खराबो आत्मा होय |
\v 31   मेटे डिय गा आंटे येठा डिय गा डाई टे हेके , येठा बलान टेगेन के डो हको कुलकेनेच |
\v 32 " गर्दी डिय गा आजू बाजून सुबान के डा , येठा डिच नी डिय टे माडी के , डोगे , आम गा आंटे येठा आम गा डाई बलान आम के घाघटवा होय |
\v 33 " डिच नी जवाब जीके , इंज आंटे येठा इंज डाई जे होय ? "
\v 34 " येठा दिकू लीजेन जो डिय गा आसो पासोन सुबान के डा , नंजर अन्डते माडीके ,  डोगे इंज आंटे येठा इंज डाई इनकू होय |"
\v 35 " चोयकी जो जे का भी परमेश्वर गा इच्छा लीजेन सेद्रावा , देडेन इंज गा डाई , येठा बोकोजय , येठा आंटे होय |
\c 4
\p \v 1  देडेन डबोल टे तलाव गा दुराण बातो घाघला लज्जे : येठा एगो खाट गर्दी डिय गा मेरान घोलयन कि देडेन तलावन नी म्या डोग लीजेन पेळेन डो सुबान जे , येठा पुरा गर्दी वोटे लीजेन तलाव गा दुराण नी टेगेन के डा |*
\v 2  येठा देडेन दिकू टे उदाहरनेण नी घोनेच का बातो इठूऊकु लक्के डा ,* येठा हेजा गा बातो नी दिकू टे माडिके , 
\v 3  “ अजुमे ! म्या बिबीट मिठाच बिजो बिबीट ओले |
\v 4  बिबीट टेमो आधा कोरा गा दुराण बोचोयन , येठा भूरिकू नी हेके डो डी के कलमजे |
\v 5  आधा घोटा वोटेन लीजेन बोचोयन देडेन डीजेन घोनेच कास बान घाटाडुका , येठा घोनेच कास बाऊ गा करण जल्दी वोट्जे , 
\v 6  येठा जब घामू ओट्जे डो जुलजे , येठा जळी बान ऊटाडू का गा करण ळोखोळे |
\v 7  आधा झाळीन नी बोचोयन , येठा झाळी नी खाट जे डिके दबा तिन्चकेनेच , येठा देडेन फल बान सादुक |
\v 8  पोनो आधा अच्छा ओटेन बोचोयन , येठा देडेन वोट्जे येठा खाट्जे फल दायन ; येठा चोटोक तीस गुणा , चोटोक साठ गुणा येठा चोटोक सौ गुणा फल साले |*”
\v 9  मेटे डिच नी माडीके ,” जे मेरान आजूम गा घाल्जी लुतूर होय , देडेन आजूम जा |”*
\v 10  जब देडेन येकल टादळे , डो डिय गा सोपतीकू नी डी बारह कु डिय टे इनी उदाहरण गा बारेण नी कोबर के |
\v 11 " डिच नी दिकू टे माडीके , आपे के नी परमेश्वर गा राज्य * गा भेद गा समझतिन्जू गा जिले , पोनो बल्ला मिनकू & के घाल्जी सेबेय बातो उदाहरण नेण नी  दौव होय|"
\v 12 " इनी घाल्जी कि  दिकू दोडो दोन भी डोके येठा दिकून नी आजूम दुका येठा आजूम टे आजूम के येठा बान समझ तींज दुका ; एगो बाकी दौऊ कि दिकू डबोलते , येठा माफी जीके "
\v 13 " डबोलते डिच नी दिकू टे माडीके ,चोच आपे येडेन उदाहरण बान समझ तिन्जदुका ? डो डबोलते येठा सेबेय उदाहरण के चोफार टे समझ तिन्जेवा ?"
\v 14  बिबीट मिठाच वचन येठा  बिबीटवा होय |*
\v 15   जो कोरा गा दुराण होय देडेन वचन बिडेवा होय , येठा जब दिकू आजूम बा होय , डो शैतान टुरुतो हेजेवा डो दिकून बितके वचन के टीऊ लेवा होय |
\v 16  डी का प्रकार एगो कुरुकू बिजो बितके मोरोम वोटे गा समान होय | जब दिकू वचन के आजूम बा होय डो टुरुतो डिके ख़ुशीटे मानतीन्जेवा होय , 
\v 17  दिकू हिकू हेजा हेच के नी जदा जाळी बान ऊटा येठा थोड का टेमो टाके टादळवा होय , पोनो जब वचन गा करण दिकू लीजेन तखलीप डो साटतीन्चकुवा होय डो दिकू टुरुतो खेड जोम्टे |
\v 18   येठा चोटो कु दिकू होय जो कटीली झडीइन नी बिजो बितके वोटे गा समान होय जो वचन के आजूम बा होय , 
\v 19  पोनो दुनिय गा चिन्त येठा धन यांनी दाम गा धोखा येठा अलगो चीजो गा लालीचो दिकून टादळवा वचन के दबा तिन्जेचवा होय येठा देडेन कामय गा बाऊ होय |
\v 20  येठा चोच दिकू होय | जो बितके अच्छा वोटेन गा समान होय येठा दिकू वचन के आजू म्बा डो ग्रहण यांनी याडो दोयवा होय येठा तीस गुणा , येठा साठ गुणा , येठा सौ गुणा फल सेगेवा होय |
\v 21  “डिच नी दिकू टे माडीके ,” चोच दिवा के इनी घाल्जी सेगेवा होय कि दिवल लेन * डो परकोम गा इटान दोडो ?चोया कि इनी घाल्जी बाने कि दिवल लीजेन डोय ?
\v 22  चोयकी तुनी का चीजो उखुबाने , पोनो इनी घाल्जी होय कि घाघल गा ; येठा बाऊ कि ऊखु गा होय पोनो इनी घाल्जी होय कि  घाघ्लगा |*
\v 23  अगर जे गा आजूम गा लुतूर होय , देडेन आजूमे |”*
\v 24  मेटे डिच नी दिकू टे माडीके ,” चातारय टादळे कि चोया आजूम्बा होय | डेण्ते उम्नबा आम उमन्य बा होय डेण्ते का आम घाल्जी भी उमण्यवा , येठा आम के घोनेच जेवा |*
\v 25  चोयकी जे मेरान होय डिच के जेवा ; येठा जे मेराण बाऊ होय , डिच के भी देडेन भी जो डिय गा मेरान होय , सेगेवा |”*
\v 26 " मेटे डिच नी माडीके ,  परमेश्वर गा राज्यन एगो होय , * देगो जे का भी कोरो वोटेन लीजेन बिजो छीटे यांनी बागळतिन्जुवा , "
\v 27   येठा रातो गीतेचके येठा दिन भर झतोक , येठा देडेन बिजो एगो वोट्जे येठा खाट्जे कि देडेन बान हडाई |
\v 28  पृथ्वी हेजते हेच  फल सेगेवा होय , पहिल अंकुर यांनी , मेटे बाल यांनी , येठा मेटे बालो नी यांनी तैयारे दाना |
\v 29 " पोनो जब दाना करऊ वा होय , मेटे देडेन टुरुतो हासिया ग्हुवा होय , चोयकी  हिर गा टेमो मेरावा होय |*"
\v 30 " मेटे डिच नी माडीके ,  आले परमेश्वर गा राज्यन गा उपमा चोफार टे जे ,* येठा  चोच   "
\v 31  देडेन राई गा दाना गा समान होय : जब वोटेन नी बिदेवा होय डो वोटे गा सेबेय बिजो टे सनी टादळवा होय , 
\v 32 " पोनो जब बीटजे , डो वोटटे सेबेय टे सागपात टे खाडूवा होय येठा डे गा एगो खापेट दागोल वोट्वा होय कि बद्ळा गा भुरीकु डे गा सैलीन नी म्या जगन नी घोल्या सकतवा होय |
\v 33  देडेन दिकू के एगो प्रकार गा घोनेच का उदाहरण नी जिते दिकू गा समझो गा अनुसार टे वचन घाले डा ,*
\v 34  येठा बिना उदाहरण माडीटे देडेन दिकू टे चोच का भी बान माडी डा ;* पोनो येकालन नी देडेन हेजा पुजारीकू के सेबेय बातो गा मतलब घाले डा |
\v 35 "  डी दिनेन जब सिगुरूप जे , डो डिच नी पुजारीकू टे माडीके , बो , आबू तलाव गा उदाळेन बो |
\v 36   येठा दिकू गर्दी के आराटे देगो देडेन डा , एगो का डिच के डोगान सतोन बो सेगेच ;*  येठा डिय गा सतोन येठा भी डोगा डा |
\v 37   मेटे खाट तुफान हेके , येठा डा लपा डोगा लीजेन तयान घाईजे कि देडेन डा टे भेटीयू दन |
\v 38 "  पोनो देडेन आम नी टाउ धेळेन नी गद्दी लीजेन गीटीच के दन | मेटे दिकू नी डिच के बीटकेनेच डो डिय टे माडीके , हे गुरु , चोच आमेन चिन्त बाऊ कि आबू घुजुवा होय ?
\v 39 "  मेटे डिच नी बिट्जे डो तुफान के कल्ला केनेच , येठा डा टे माडिके , कयोमे , डो टेगेने जा ! येठा तुफान  तेगेन्जे येठा खाट चैन्जे होय ;"
\v 40 "  येठा डिच नी माडीके ,  आपे चोया हिगरवा ? चोच आपेन आय तयान भी विश्वास बाऊ ?*"
\v 41 " दिकू पकाटे का हिगरयन ड येठा दिकू दिकू का नी माडी के , येडेन जे होय कि तुफान येठा डा भी डिय गा हुकुम आजुम्बा होय ?
\c 5
\p \v 1  भूटो कु टे भेटी के कोरो के सासजा ?
\v 2  जब देडेन डोगा लीजेते अगोरोयन डो टुरुतो म्या कोरो डीजेन खारबो आत्मा ड , कब्रो टे वोट्जे डो डिय टे मिलतीन्चके |दिकू तलाव गा उद्ळेन गिरासेनियो गा देशोन नी अदिरे , 
\v 3  देडेन कब्रोन नी टाद्ळ दन येठा जे का भी डिच के सखीळी  टे भी बान तोटोल ड , 
\v 4  चोयकी देडेन घीळी घीळी सुकुळी येठा सखीळी टे तोलकेनेच ड , पोनो डिच नी सखीळी के त्याके येठा सुकुळी कु के तूकळ तूकळ कु ड , येठा जे का टे भी डिच नी कबु बाने ड |
\v 5  देडेन लगातार रातो - देय कब्रोन नी येठा तुकीन नी चिल्लातिन्जू ड , येठा हेजा हेज्के घोट टे घायल लेच ड |
\v 6  देडेन यीशु के लकिटे का दोटे सळुप के , डिच के प्रणाम यांनी रम रमकेनेच , 
\v 7 " येठा खटे का चिल्ल तीन्चते माडीके , हे यीशु , परमप्रधान परमेश्वर गा कोन टे ,* इंच टे आमेन चोच कामय ? इंज आम के परमेश्वर गा कसोम जेवा होय कि इंचे तखिलीफ बाकी जिऊवा |
\v 8 "  चोयकी डिच नी डिय टे माडीके ड , हे खराबो आत्मा , इनी कोरो टे नी वोटजू !
\v 9 " डिच नी डिय टे कोबारके ,  आम गा चोच जीमू होय ? डिच नी डिच के माडीके , इंज जीमू सेना * होय ; चोयकी आले घोनेचकू होय |
\v 10 " येठा डिच नी डिय टे भेवा बिनती के , आले के इनी देशो टे बलान बाकी कुकूल |
\v 11  देडेन तुकीन लीजेन सुखीळीकू गा म्या खाट घोन्जा चाचर लक्के ड |
\v 12 " दिकू नी डिय टे बिनती टे माडीके , आले के डी सुखीळीकू  तलान नी कुलकेमी कि आले नी दिकू तलान सेनेवा |
\v 13   आखरीन  दिज नी दिकू के हुकुम जी के एठा खराबो आत्मा ओट्जे  डो सुकडीकु गा  तालान ओले एठा गोंजा, जो जेकाबी बारी हजार गा दा धपडी लीजेन  टे  ओयन टालवान  नी ओले येठा नामोयन डो घोयन |
\v 14   दिकू गा चाचर मिठाच नी सळूप जे नगर येठा गांव वेन नी समाचार घाल्के , येठा जो , येठा जो दायन ,      कुरुकू डिच के दोडो हेके |
\v 15   यीशु गा मेरान हेके डिच के दियेन भूटो कु द , मतलब दियेन सेना दन , कपडे उरीके द येठा कायोम टे सुबान के द दोटे हिगरयन |
\v 16   दोडो मिनकू नी डिय गा , डीजेन भूटू कु दना , येठा सुकडीकू गा पुरा हाल दिकू के घाल्के |
\v 17   मेटे दिकू डिय टे बिनती टे माडी लक्के कि आले गा सीमा टे सेनजू |
\v 18 "  जब देडेन डोगन लीजेन पेळेच लके द डो देडेन डीजेन पहिल भूटो कु दना , डिय टे                              बिनती लक्के द , इंचे आम सतोन टादळदै |   "
\v 19 "   पोनो डिच के डिच नी हुकुम बान जिऊदुक , येठा डिच नी माडीके ; आम उरान सेने आपे कुरुकू के घाले कि इन निजेन दया डके प्रभू नी आम घाल्जी चोफार खाट कामय डके होय |
\v 20     देडेन सेने डो दिकापलिस * नी इनी बातो गा प्रचार लक्के द कि यीशु नी इंज घाल्जी चोफार खाट कामय डके ; येठा सेबेय कुरुकू अचाम्बोयन द |
\v 21   जब यीशु डबोलते डोगा टे तलाव गा ऊद्ळेन ओले ,  डो म्या खाट गर्दी दिज्य मेरान घोलयन होय |* देडेन तलाव गा दुराण नेच द कि 
\v 22     याईर जीमू गा आराधनायल गा सरदार  *  टे म्याकोम हेके , येठा डिय गा दोटे डिय गा नांग उटायजे ,
\v 23 "     येठा येडेन माडी टे डिय टे बेवा बिनती के , इंज सनीच कोन्जय घुजू गेन होय : आम नी हेजे डो दिज्य लीजेन टी का डोकी * कि देडेन अच्छा साजा डो जीठाक टाद्ळ्कू |
\v 24    मेटे देडेन दिज्य गेल्ना सतोन ओले ; येठा खाट गर्दी डिय गा टाऊ टे ओले , येडे टायन कि कुरुकू डिय लीजेन उटा घाल्जी द |
\v 25     म्या जाप्य द , डीजेन बारह साल टे पांचन आदी*  गा बिमारी द |
\v 26       डिच नी घोनेच का वैघ्घो यांनी खाट तखलीफ टिऊलबे , येठा हेजा सेबेय माल यांनी डामा खरबो टे भी डीजेन चोच का भी साज्दुका द , पोनो येठा भी बिमारी बाळतिन्जे द |
\v 27     देडेन यीशु गा चर्चा आजूम टे गर्दीन नी डिय टाऊ टे नी हेके येठा डिय गा कपडे के उटायजे , 
\v 28 "      चोयकी देडेन माडी दना , अगर इंच डिय गा कपडे के का उटायवा , डो साजऊवा होय |
\v 29     येठा टुरुतो डिय गा पांचन आडी बांडोयन होय , येठा डिच नी हेजा कोबोरेण नी चिन्या जे द कि इंच बिमारी टे अच्छा उवा होय |
\v 30 "    यीशु नी टुरुतो हेजेन नी मालूम जे कि इंज टे नी सामर्थ्य ओट्जे *  होय , येठा गर्दीन नी टाऊ डो टे कोबरके ,  इंज कपडे जे उटाय जे ?
\v 31 "    डिय गा पुजारीकू नी डिय टे माडीके ,  आम दोडो वा होय कि गर्दी आम मेरान हेजेवा होय , येठा आम नी माडीवा होय कि जे इंचे उटाकेमी ?
\v 32     मेटे डिच नी डिच के दोडो घाल्जी डिच नी येडेन कामय डके द , उफुन भी कोने डोके कि |
\v 33     मेटे देडेन जाप्य येडेन मालूम टे कि इंज चोफार दया दयान होय , हिगर येठा कापतीन्जू दोन हेके , येठा डिय गा नांग नी उटायजे डो डिय टे सेबेय हाल सच्चो - सच्चो माडीके | 
\v 34 "     डिच नी डिय टे माडीके ,  कोन्जय , आम गा विश्वास नी आम के साजा के मी होय *|
\v 35 "     देडेन एगो माडी का लक्के द कि आराधनालय गा सरदार गा उरा टे कुरुकू नी हेके डो माडीके ,  आम गा कोन्जय नी घोयन ,  आय गुरु के चोया तखलीफ जीउवा होय ?
\v 36 "    जो बातो दिकू माडी लक्के द , दिच्के यीशु नी मालूम का बान टे , आराधनालय गा सरदार टे माडिके , हिगरबाकी ; केवल विश्वास डोय |
\v 37     येठा डिच नी पतरस येठा याकूब येठा याकूब गा दाई टे युहन्ना के आरकेनेच , * येठा जेका के का हेजा सतोन हेडाई दुका |
\v 38     आराधनालय गा सरदार गा उरान नी ओले डो डिच नी कुरुकू के घोनेच कु जम टे डोके कु |
\v 39 "     मेटे डिच नी तालान ओले डिच नी माडीके , आपे चोया हल्ला मचातीन्जेवा येठा चोया जम बा होय ? तैराई घोचदुका बाने , पोनो गीतीचा लक्के होय |
\v 40     दिकू डिय गा माज्का उळातिन्जे लक्के , पोनो डिच नी सेबेय कु के वोट्कू कु तैराई गा आंटे -  बाटे येठा हेजा सोपतीकू गा गेल्न तालान ओले , देडेन तैराई द ओले |
\v 41 "     येठा तैराई गा टी उठाटे * डिय टे माडीके ,  तलीता कूमी ! देग मतलब होय , हे तैराई , इंज आम टे माडीवा होय , बिडे |
\v 42      येठा तैराई टुरुतो बिट्जे डो सेंद्रा लज्जे ; चोयकी देडेन बारह साल गा द | एने लीजेन कुरुकू भेवा बिचारे होय | 
\v 43 "    मेटे डिच नी दिकू के चाटरायकु कू हुकुम जीके कि येडेन बातो जेकान भी बाकी मालूम दै * येठा माडीके ,   इनीच के चोच का भी जोजोम जे |
\c 6
\p \v 1   देडेते  वोट्जे डो देडेन हेजा देशोन * नी हेके , येठा डिय गा पुजारीकू भी डिय गा तौऊ टे    ओले |
\v 2 "  हब्त गा दिनेन नी * देडेन आराधनालय नी बातो घाघल लज्जे , येठा घोनेच कु का कुरुकू आजूम टे बिचारे & येठा माडी नी लक्के , इनी जेन इनी बातो तूगते हेके ? येडेन तूणी बुध्दी होय जो डिच के जीके होय ? चोफार सामर्थ्य गा कामय इनीज टी टे प्रगट डू लक्के होय ? "
\v 3 "   चोच येडेन दिका खाट बाऊ , जो मरियम गा कोनटे , येठा याकूब , योसेस , यहूदा , येठा शमौन गा दाई होय ?* चोच डिय गा बोकजय टे येडेन आबू तालान बान तद्ळा ? इनी घाल्जी दिकू नी डिय गा बारेण नी खेडा जोवे |"
\v 4 "  यीशु नी दिकू टे माडीके , भविष्य मिठाच गा हेजा देशो , येठा हेजा परिवार , येठा हेजा उरा के आराटे येठा टोदेन का बान बुल्लो |*"
\v 5   देडेन एगो तुनी का भी सामर्थ्य गा कामय बान डाऊ , केवल थोडस - टे बिमारी कु लीजेन टी दोटे * दिकू के साजाकेकू |
\v 6    येठा डीजेन दिकू गा कमजोर विश्वास कु लीजेन बिचारे होय , येठा देडेन उफुन भी कोण गा गाववेन नी बातो घाघल द |*
\v 7     डिच नी बारह कु के हेजा मेराण नी हकोलेकू * येठा दिकू के बारखीन्ज - बारखीन्ज टे कुल्कुलके ; येठा दिकू के खराबो आत्मा लीजेन अधिकार जीके |&
\v 8 "   डिच नी दिकू के हुकुम जीके , कोरा गा घाल्जी लाठा आराटे येठा चोच का भी बाकी सा ; न टो सोकडा , न टो झोरा , न टो पकीदेन दमा , "
\v 9 " पोनो बुटा उरी टे येठा बारी - बारी आगी बाकी उरी |
\v 10 "  येठा डिच नी दिकू टे माडीके ,  देडे टोदेन का भी तुनी का भी उरान नी सेने , डो जब तयान देडेते बिदौ बाने जब तयान डी का उरान नी टाद्ळे |"
\v 11 "    डी जगा गा कुरुकू आपे के देडेन बान हडाई येठा आपे गा बान आजूम , देडेते सेद्रा टे का आम गा नांग गा धुला कुटकी कि दिकू लीजेन गवाही होय |*"
\v 12    मेटे दिकू नी ओले डो प्रचार डके कि मन बदलय , 
\v 13       येठा घोनेच कु भूतोकू वोट्जे , येठा घोनेच कु के बिमारी कु लीजेन सुनुम आडते दिकू के साजाकू |*
\v 14 "   हेरोदेस राजा नी भी डिय गा चर्चा आजूम के चोयकी डिय गा जीमू फैला तिन्जे द , येठा डिच नी माडीके , युहन्ना बपतिस्मा जिऊ मिठाच घोयन मिठाच नी जी तयान होय इनी घाल्जी डिय टे सामर्थ्य गा कामय डूगुवा होय |*"
\v 15 "    अलगो कुरुकू नी माडीके ,  येडेन एलिय्याह होय | पोनो येठा अलगो नी कुरुकू माडीके ,भविष्य मिठाच येठा बाणतो भविष्य मिनकू टे जेका भी म्याकोम गा समान होय |*"
\v 16 "    हेरोदेस नी येडेन आजूम टे माडीके ,. डी युहन्ना गा कापर इंज नी माखे द , डिच का जी तयान होय !
\v 17     हेरोदेस नी हेजा दाई टे फिलिप्पुस गा जाप्य टे  हेरोदियास गा कारण , डिय टे डिच ब्याह डावे द , कुरुकू के कुलकेकू द युहन्ना के उटा टे जेल लेन नी आद्केनेच द ;*
\v 18 "    चोयकी युहन्ना नी हेरोदेस टे माडीके द ,  हेजा दाई गा जाप्य के दोडो आमेन अच्छा बाऊ |*"
\v 19    इनी घाल्जी हेरोदियास दिज्ते खिजो डोके द येठा येडेन चाहत द कि डिच के घोजेच्वा ; पोनो एगो बान द दुका ,
\v 20    चोयकी हेरोदेस युहन्ना के धर्मी येठा पवित्र कोरो मेन दोन हिगर द , येठा डिच के बाचतिनच्केनेच द ,* येठा डिय गा बातो आजूम टे भेवा हिगर द , पोनो हरीते आजूम द |
\v 21   ठीक अवसर हेके जब हेरोदेस नी हेजा जन्म दिनेन नी हेजा प्रधान , येठा सेनापतियो , येठा गलील *  गा खापेत कुरुकू के घाल्जी आटां टाक द | 
\v 22 "   डो हेरोदियास गा कोन्जय टे तलान हेके , येठा नाचो टे हेरोदेस गा येठा डिय गा सतोन सुबानके मिनकू के खुशाकु कू | मेटे राजा नी तैराई टे माडीके , आम जो चाहे इंज टे आसे इंज आम के जेवा |
\v 23 "  येठा डिय टे कासोम जोवे ,  इंज इंजगा आधा राज्य तयान जो कुछ आम इंज टे आसी वा इंज आम के जेवा |*"
\v 24 "   डिच नी  बल्लान ओले हेजा आंटे टे कोबारके , इंज चोच आसे ? देडेन माडीके , युहन्ना बपतिस्मा जिऊ मिठाच गा कापर |
\v 25 "  देडेन टुरुतो राजा गा मेराण हेके येठा डिय टे बिनती डके ,  इंच बिचार के होय कि आम आय युहन्ना बपतिस्मा जिऊ मिठाच गा कोपर म्या तळण नी इंचे आसी कि |
\v 26   मेटे राजा भेवा नारजोयन , पोनो हेजा कासोम गा कारण येठा सतोन सुबान के मिनकू गा कारण डिके बान बोचोदौ का |
\v 27    अखीरीन राजा नी टुरुतो म्या शिपाई के जीके कुलकेनेच कि डिय गा कापर माली डो साली |
\v 28    डिच नी जेल लेन नी ओले डो डिय गा कापर माके , येठा म्या तळण नी डोके डो साले येठा तैराई के जीके , येठा तैराई नी हेजा  आंटे के जीके |
\v 29    येडेन आजूम टे युहन्ना गा पुजारीकू हेके , येठा डिय गा माळा के सैईये येठा कब्ररेन नी डोके |
\v 30    प्रेरित * नी यीशु गा मेरान म्या जगन गोलयन , जो कुछ दिकू नी डाके द येठा इठूकु    द , सेबेया डिच के घालके |
\v 31 "   डिच नी दिकू टे माडीके , आपे नाका अलगो म्या एकल जगन नी सेने डो थोडसा आरम्बोय | चोयकी घोनेच कुरुकू आन जाना द , येठा दिकून जोजोम गा अवसर भी बान घातौ द |* "
\v 32     इनी घाल्जी डोग्ना लीजेन पेळेन डो , सुनसान जगन नी अलगो ओले |
\v 33    घोनेच कु नी दिकू के सेनेटे डोकेनेच चीन्कू कु द , येठा सेबेया नगर कु नी म्या जगन घोल्यान देडेन पैदल साळूप टे येठा दिकू टे पहिल ओले |
\v 34    डिच नी अगोरोय्न डो खाट गर्दी डोके ,  येठा दिकू लीजेन तरस डोके , चोयकी दिकू डी मेंढा कु गा समान द , दिकू गा जेका भी दोडो मिनकू बाऊ द ;*  येठा देडेन दिकू के घोनेच  का बातो इठू कु लक्के द |
\v 35 "  जब दिन भेवा सिगुरूप जे द , डो डिय गा पुजारीकू डिय गा मेरान हेके डो माडी लक्के द , येदेन सुनसान जगा होय , येठा दिन भेवा सिगुरूप जे होय |"
\v 36 "  दिकू के भिद्कू कि उफुन भी कोण गा गांव वेन येठा बस्तीन नी सेने डो , आबू घाल्जी चोच का भी जोजोम गा मोलटे साली |
\v 37 "   डिच नी जवाब जीके ,  आम का दिकू के जोजोम गा जेये | दिकू नी डिय टे माडीके , चोच आले सौ दीनार * गा सोकड मोलटे सेगे डो , येठा दिकू के चारके ?
\v 38 "  डिच नी दिकू टे माडीके , सेने डो डोगे आपे मेरान चोटो सोकड होय ? दिकू नी कोम्बार टे माडीके , मोन्या सोकड येठा बारी काकू भी |
\v 39   मेटे डिच नी दिकू के हुकुम जीके कि सेबेया कु के नीला झरा लीजेन सुबान कु कू |
\v 40    दिकु सौ सौ येठा पचास पचास कु टे डो सुबानकु कू |
\v 41     डिच नी डी मोन्या सोकड के येठा बारी काकू के सावे , येठा स्वर्ग गा कोणे दोटे धन्यवाद जीके , येठा सोकड तुकाड -  तुकाड टे पुजारीकू गा मेराण जीके कि दिकू कुरुकू के कतीन्जे , येठा डी बारी काकू के भी दिकू के सेबेया नी कटिंज के |
\v 42    सेबेया कु जोम्टे लाच भेटेन ,
\v 43     येठा दिकू नी तूकड गा बारह टोपल भेटी टे टिऊल्के , येठा आधा काकुकू भी |
\v 44     दिकू नी सोकड जोफे , दिकू मोन्या हजार साना कु द |
\v 45 मेटे डिच नी टूरुतो पुजारीकू के डोगान लिजेन पेळेजे येठा इंज ते पहिल बैतसैदा गा दुसरा कोनेन सेनेगा गा घाल्जी माडीके जब कि देडेन खुदा गर्दी डो घोंज के बिबीद लक्के दन |
\v 46 दिकू के बिदते देडेन तुकीन लिजेन प्रार्थना दडा घाल्जी ओले |
\v 47 जब सिगुरूप जे, डो डोगा तलाव गा तलान ड ,येठा देडेन एकला का वोटेनेज ड |
\v 48 जब डिच नी डोके कि दिकू टोळ टोळ ते हिगरयन होय चोयकी कोयो दिकू खिलाफ ड ,डो रातो गा आगुटे टेमो गा मेरान देडेन तलाव लिजेन सेन्द्रा दोन दिकू मेरान हेके ;येठा दिकू ते सामन सेने गा बिचार के ड |
\v 49 पोनो दिकू नी डिच के तलाव लिजेन सेन्द्रा ते डोते समझातिन्जके कि भूटो होय ,येठा चिल्ला तिन्जके ;
\v 50 "चोयकी सैबैय कु डिच के डोते हिगरयन ड |पोनो डिच नी टुरुतो दिकू ते बातो के  कि येठा माडीके ,हिंमत डोय :इंज होय ;हिगर बाकी !
\v 51 मेटे देडेन दिकू मेरान हेके डोगा लिजेन हेके ,येठा कोयो टेगेनजे :येठा दिकू भेवा बिचार लज्जे |
\v 52 दिकू डी सोकडा गा बारेन नी बान समझा तिन्जदुका ड ,चोयकी दिकू गा मन कठोर यांनी बान डोदुका ड विश्वासेन नी कामजोर ड |
\v 53 दिकू पोनो अगोरोयन गन्नेसरत देन नी हेके ,येठा डोगा धापिळी मेरान डोके |
\v 54 जब दिकू डोगा लीजते अगोरोयन ,डो कुरुकू टुरुतो डिच के चिन्यानेच ,
\v 55 आजू बाजू गा पुरा देशो नी साळूप के ,येठा बिमारी कु के पराकोमेण लिजेन डोते ,तोडे तोदेन समाचार घाट्के कि देडेन होय डे देडेन हिदिळीके |
\v 56 येठा देडे तोदेन का भी गांवेन ,या नगर ,या बस्तियोन नी सेने ड ,कुरुकू बिमारीकू के हातीन येठा सडकोन लिजेन डोके कु डो डीय ते बिनती लक्के दन कि देडेन कम से कम आम गा कपडे गा आचल यांनी दुरा के का दिकू के उटादै |येठा चोतोकू डिच के उटाकेनेच ड ,सैबैय कु साजयन होय |
\c 7
\p \v 1 मेटे फरीसी येठा चोतोकू का शास्त्री जो यरुशलेमेन ते हेके ड ,दीय गा मेरान घोलयन ,
\v 2 येठा दिकू नी दियगा आधा पुजारीकू के खराबो मतलब बिना आबुन्यज टी *ते सोकडा जोजोम ते डोके कु 
\v 3 चोयकी फरीसी येठा सैबैय यहूदी ,जुना कु गा परम्परा यांनी रितो लिजेन सेन्द्रा बा होय येठा जब तयान अच्छा टी बान आबुन्ज तब तयान बान जोजोम ;
\v 4 येठा हाती ते हेके ,जब तयान आगुईच बाने *,जब तयान बान जोजोम ;येठा घोनेच का अलगो बातो होय ,जो दिकू मेरान मानतिन्जू गा घाल्जी ओले होय ,देगो कटोरी ,येठा टाली,येठा ताब गा बरतन के उरूट - आबुन्ज |
\v 5 " इनी घाल्जी डी फरीसी येठा शास्त्री नी दीय ते कोम्बार के ,आम गा पुजारीकू चोच जुना कु गा परम्परा रितो लिजेन बान सेन्द्रा ,येठा बिना आबुन्ज टी ते सोकडा  जोजोम्बा होय ?
\v 6 "डिच नी दिकू ते माडीके ,यशायाह नी आपे कपटी कु गा बारेन नी भेवा अच्छा भविष्य वाणी डाके ;देगो ओलके होय 'इनी कुरुकू चाबू ते नी इंज गा आदर दायबा होय ,पोनो दिकू गा मन इंज ते लक्कीन होय |*"
\v 7 इनी बेकार इंज गा उपासो दोडोबा होय चोयकी कुरुकू ग धर्मो दाटे इठू कु बा होय |'*
\v 8 "चोयकी आपे परमेश्वर गा हुकुम के तला तिन्जते कुरुकू ग रितो आजूम्बा होय |
\v 9 डिच नी दिकू ते माडीके ,''आपे आपेगा परम्परा के मानतिन्ज ग घाल्जी परमेश्वर गा हुकुम के चोफार ते अच्छी तरह बान आजूम होय !
\v 10 चोयकी मूसा नी माडीके होय ,'आपण बाटे येठा आपण आंटे गा आदर डाय ,'येठा 'जो जे का भी बाटे या आंटे के बुरा माडे ,देडेन जरुर घोजेच |'*
\v 11 पोनो आम माडीबा होय कि अगर जे का भी आपण बाटे या आंटे ते माडे ,'जो चोच का भी आपेन इंज ते लाभ घाटऊ वा होय ,देडेन कुरबान *मतलब परमेश्वर के जीके |'
\v 12 डो आपे डिच के दीय गा बाटे या दीय गा आंटे गा चोच का भी सेवा बान डा दै |
\v 13 "इनी प्रकार आपे आपेगा परम्परा ते ,डिके आपे नी ठहरतिन्जके होय ,परमेश्वर गा वचन के टाल तिन्जेबा होय ;येठा एगो एगो भेवा ते कामय दडा बा होय |
\v 14 "मेटे डिच नी कुरुकू के हेजा मेरान होकोलेकू दिकू ते माडीके ,आपे सैबैय कु इंज गा आजूमे ,येठा समझा तिन्जे |"
\v 15 एगो तुनी का चीजो बाऊ जो कोरो के नी बालते आन्दयबा डिच खाराबोयच ;पोनो जो चीजो कोरो गा तलाते वोट्बा होय ,डी का डिच के खराबोयच्बा होय |
\v 16 "अगर जेकान भी लुटूर होय टासो आजू म जा |*
\v 17 जब देडेन गर्दी कु मेराते उरान नी ओले ,डो दियगा पुजारीकू नी इनी उदाहरण गा बारेन नी दीय ते कोम्बार के |
\v 18 डिच नी दिकू ते माडीके ,''चोच आपे भी एगो नासमझ होय ?चोच आपे नी बान समझातिन्जदुका कि जो चीजो बालते कोरो गा तलान सेनेवा होय ,देडेन डिच के खराबो बाने होय ?
\v 19 "चोयकी देडेन दीय गा मनेन बाऊ ,पोनो लाजेन नी सेनेवा होय येठा इजून नी वोट्बा होय ?येडेन माडी ते डिच नी सब आटा गा चीजो के अच्छा हारुके |"
\v 20 डबोल ते डिच नी माडीके ,''जो कोरोन नी वोट्बा होय डि का कोरो के खराबोयच्बा होय |
\v 21 चोयकी तलाटे ,मतलब कोरो गा मन  ते ,बुरा - बुरा बिचार ,अनोवा ,चुचीरी ,घोगेच ,लालीचो ,
\v 22 लोभ ,खराबो धोखा, लुचपन , बुरा नजर,कुरूकुरू ,जुलू ,येठा बे दिमका वोट्बा होय |
\v 23 "इनी सब बुरा बातो तलाटे का वोट्बा  होय येठा कोरो के खराबोयच्बा होय |
\v 24 डबोल ते देडेन देडेते बीट ते सूर येठा सैदा गा देशोन नी हेके ;येठा म्या उरान नी ओले येठा चाहता दन कि जे का भी बाकी मालूम जू ;पोनो देडेन बान उखुदुका |
\v 25 येठा टुरुतो म्या जाप्य दियगा सनीच कोन्जय तेन नी खराबो आत्मा ड ,दीय गा चर्चा आजूम ते हेके ,येठा दियगा नंगान नी उठाजे  |
\v 26 येडेन युनानी येठा सुरुफिनीकी जातो गा दन |डिच नी दीय ते बिनती डाके कि कि इंज कोन्जय गा नी भूटोकू के कोलकेकू |
\v 27 "डिच नी दीय ते माडीके ,''पहिल पोटाकू के जोजोम दै ,चोयकी पोटाकू गा सोकडा साते सीताकु गा समान अन्दा अच्छा बाने होय |
\v 28 "डिच नी डिच के जवाब जीके ,''सच्चो होय ,प्रभु |तौभी सीताकु भी डो मेज गा इटाते नी चाफनी कु गा सोकडा गा चूर - चार जोमे बा होय |"
\v 29 "डिच नी डिच के माडीके ,इनी बातो गा कारण सेने ; खराबो आत्मा भूटो आम कोन्जय ते वोट्जे होय |
\v 30 डिच नी हेजा उरान हेके डो डोके कि तरैइ पराकोम मेन लिजेन डहोय ,येठा खराबो आत्मा वोट्जे होय |
\v 31 डबोल ते देडेन सूर येठा सैदा ग देशो ते वोट्जे डो दिकापुलीस गा निजते गलील गा तलाव कोनेन ओले |
\v 32 डो कुरुकू नी म्या बहिर के डो जो तोट्याल दन ,दियगा मेरान सालेनेज डो डिय ते बिनती के कि आम गा टी डिय लिजेन डोय |
\v 33 मेटे देडेन डिच के गर्दी ते अलगो का कोनेन सैजेनेच ,येठा हेजा बोटो दियगा लुटूर रेन नी आन्द्के ,येठा बेचते दियगा लायन्ज के उटाके ;
\v 34 "येठा स्वर्ग गा कोनेन डोते मन  भेटेन , येठा दीय ते माडीके ,''इप्फत्तह !मतलब ''खुला जू !"
\v 35 दियगा लुटूर खुलायन ,येठा दियगा लायन्ज गा गांठन भी खुलायन ,येठा देडेन साफ साफ माडी लज्जे |
\v 36 मेटे डिच नी दिकू के चाटरया कु कु कि जे का ते का बाकी माडी ;पोनो चोटो डिच नी दिकू के चाटरया कु कु दन देतो का दिकू येठा भी प्रचार दाड लज्जे |
\v 37 "दिकू भेवा का अचाम्बो नी डायन डो माडी लज्जे ,देडेन बहिर के आजूम गा ,येठा गुगा "
\c 8
\p \v 1 डी दिनेन नी जब डबोल ते खाट गर्दी म्या जगन घोलयन ,येठा दिकू मेरान चोच का भी जोजोम गा बाऊ ड ,डो डिच नी हेजा पुजारीकू के मेरान हाकोलेकू दिकू ते माडीके ,
\v 2 ''इंजेन इनी गर्दी लिजेन आसान हेजेबा होय ,चोयकी येडेन अफाई दिन ते बराबोर इंज सतोन होय ,येठा येठा दिकू मेरान चोच का भी जोजोम गा बाऊ ड |
\v 3 "अगर इंज दिकू के रागेच का उरान कुलकू कु ,टासो कोरान का नी लोकोमजू बा डो टाद्ळ जुबा ;चोयकी इनकु ते आधा आधा कु लक्की ते हेके होय |
\v 4 "दियगा पुजारीकू नी डिच के जवाब जीके ,येडेन डोगोरेन नी एतो सोकडा जे तुग टे सेगेवा  कि एतो कु जोम ते ?
\v 5 "डिच नी दिकू ते कोम्बार के ,आपे मेरान चोटो सोकडा होय ?दिकू नी माडीके, आईया |
\v 6 मेटे डिच नी कुरुकू के वोटे लिजेन सुबान गा हुकुम जीके ,येठा हेजा पुजारीकू के जिऊ का लक्के ड कि दिकू गा समान डोके ,येठा दिकू नी कुरुकू गा समान कातीन्ज्के |
\v 7 दिकू मेरान नी थोडा सनीस नी काकू भी ड ;डिच नी धन्यवाद डाके डी के भी कुरुकू गा समान दोडो गा हुकुम जीके |
\v 8 दिकू जोजोम ते येठा पुजारीकू जनी शेष टुकडा के आईया टोपल भेटी ते तीवल के |
\v 9 येठा कुरुकू लगभग उफुन हजार गा ड ;मेटे डिच नी दिकू के बिदाके कु ,
\v 10 येठा देडेन टुरुतो हेजा पुजारीकू ग सतोन डोगान लिजेन पेळेन दलमनूता प्रदेश जेन नी ओले |
\v 11 मेटे फरीसी हेके दीय ते इनीज डीज्य बारेन नी माडी लज्जे ,येठा डिच के आन्दाजोयचगा घाल्जी दीय ते तुनी का भी स्वर्गीय चिन्हा चमत्कार घाले |*
\v 12 "डिच नी हेजा आत्मान नी माडीके ,''इनी टेमो गा कुरुकू चोच चिन्हा चमत्कार घाघट्वा होय ?इंज आपे ते सच्चो माडीबा होय कि इनी टेमो गा कुरुकू *के तुनी का चिन्ह चमत्कार बान घाघल |
\v 13 येठा देडेन दिकू के आराते डबोल ते डोगान लिजेन पेळेन येठा लक्कीन ओले |
\v 14 पुजारीकू नी सोकडा सा भूलायन ड ,येठा डोगान नी दिकू मेरान नी म्या का सोकडा दन |
\v 15 "डिच नी दिकू के चातरायकु कू ,दोगे ,फरीसीयो गा खमीर येठा हेरोदेस गा खमीर तेश्यरकु |*"
\v 16 "दिकू दिकू का नी बिचार ते माडी लज्जे ,''आले मेरान नी सोकडा बाऊ होय  |
\v 17 येडेन आजूम ते यीशु नी दिकू ते माडीके ,''आपे चोच आपे का येडेन बिचार लक्के होय कि आले मेरान नी सोकडा बाऊ ?चोच आय तयान बान हाडाई येठा बान समझातिन्जदुका ?चोच आपे गा मन जीडोयन होय ?
\v 18 चोच मेट टाक होते हुवे भी बान दोडो ,येठा लुटूर टाक होते हुवे भी बान आजूम ?*येठा चोच आपेन नी याडो बाऊ 
\v 19 "कि जब इंज नी मोनाई हजार कु के घाल्जी मोनाई सोकडा तुक के ड आपे नी तुकडा गा चोटो टोपल भेटीके मिनी तीवल के ?दिकू नी डिच के माडीके ,''बारह टोपल |
\v 20 "''येठा जब उफुन हजार कु के घाल्जी आईया सोकडा ड डो आपे नी तुकडा गा चोटो टोपल भेटीते तीवल के ड ?दिकू नी डिच के माडीके ,आईया टोपल |
\v 21 "डिच नी दिकू ते माडीके ,चोच आपे आय तयान बान समझातिन्जदुका ?
\v 22 दिकू बैतसैदान नी हेके ;येठा कुरुकू म्या अंध के दीय गा मेरान सालेनेच येठा दीय ते बिनती के डिच के उटाये केच |
\v 23 "देडेन डी अंध गा टी उटाते डिच के गांव ते बलान सैजेनेच ,येठा दियगा मेदेन नी उली बेचके डिय लिजेन टी डोके ,येठा दीय ते कोबारके ,''चोच आम चोच का भी दोडो वा होय ?
\v 24 "डिच नी मेट तीवल ते माडीके ,''इंज कुरुकू के दोडो बा होय ;डी इंजेन नी सेन्द्रा दोन सिन्ज जैसा दुगु लक्के होय |
\v 25 मेटे डिच नी डबोल ते दियगा मेट लिजेन नी टी डोके ,येठा अंध नी ध्यान ते डोके |देडेन साजयन होय ,येठा सब कुछ साफा - साफा दोडो लज्जे |
\v 26 "डिच नी दिच्के येडेन माडी ते उरान कुलकेनेच ,''इनी गांवेन नी तलान नी नंगा भी बाकी दोडो |
\v 27 "यीशु येठा दियगा पुजारीकू कैसरिया फिलिप्पी गा गांवेन नी ओले |कोरान नी डिच नी हेजा पुजारी कु ते कोबारके ,''कुरुकू इंज चे चोच माडीबा होय ?
\v 28 "दिकू नी जवाब जीके ,''युहन्ना बपतीस्मा जिऊमिठाच ;पोनो जे जे का नी एलिय्याह येठा जे जे का नी भविष्य मिठाच ते म्या कोम भी माडीबा होय |*"
\v 29 "डिच नी दिकू के कोबार के ,''पोनो आपे नी इंज चे चोच माडीबा होय ?पतरस नी डिच के जवाब जीके ,''आम मासी होय |*"
\v 30 मेटे डिच नी दिकू के चातराय कु डो माडीके कि इंज बारेन नी येडेन जे का ते बाकी माडी |
\v 31 मेटे देडेन दिकू के इठू कु लक्के ड कि कोरो गा कोण टे ग घाल्जी जरुरी होय कि देडेन भेवा दु:ख तखलीफ तीवल बे ,येठा जुना येठा प्रधान याजक ,येठा शास्त्री डिच के बेकार समझा तिन्जे बा घोजेबा ,येठा देडेन अफाई दिनेन नी बदोन जीटयन |
\v 32 डिच नी येडेन नी बातो दिकू ते साफा - साफा माडी के ड |एने लिजेन पतरस डिच के अलगो सैजेनेच डो कल्ला च लज्जे ,
\v 33 "पोनो डिच नी इखाट ते हेजा पुजारीकू गा कोणे डोके ,येठा पतरस के चिल्ला तिन्ज ते माडी के ,''हे शौतान ,इंज सामते नी लक्कीन सेने ;चोयकी आम परमेश्वर गा बातो लिजेन बान पोनो कुरुकू गा बातो लिजेन मन दोयबा होय |
\v 34 डिच नी गर्दी के हेजा पुजारीकू समेत हेजा मेरान होकोलेकू दिकू ते माडीके ,''जो जे का भी इंज टाऊ ते हेजे चाहे ,देडेन आपण आपके ते इन्कार रे येठा आपण क्रूस टीवल ते ,इंज टाऊ ते हेजे |*
\v 35 चोयकी जो जे का भी आपण जान बाबचतीन्ज्बा चाहे देडेन डी के आदेबा ,पोनो जो जे का भी इंज येठा सुसमाचार के घाल्जी आपण जान आदेबा ,देडेन डी के बाचतीन्जेबा |*
\v 36 अगर कुरुकू पुरा दुनिय के हासिले येठा आपण जान गा तखलीफ तीवलेवा ,डो डीज्येन चोच घाटऊ बा ?
\v 37 कुरुकू आपण जान गा बदलान चोच जेवा ?
\v 38 "जो जे का भी इनी आनोव येठा पापो जातो *गा तलान इंज चे येठा इंज बातो ते शेरोम बा ,कोरो गा कोणटे भी जब देडेन पवित्र स्वर्गदूत कु गा सतोन हेजा बाटे गा माहिमा सहित हेजेबा ,मेटे देन ते भी शेरोम बा |
\c 9
\p \v 1 "डिच नी दिकू ते माडीके ,''इंज आपे ते सच्चो माडीबा होय कि जो येडेन टेगेनके होय दिकू ते जे जे का नी एगो होय कि जब तयान परमेश्वर गा राज्य गा सामर्थ्य सहित हेजे बाने डो दोडो बाने जब तयान गुजू गा स्वाद बिलकू भी जाजल बाने |
\v 2 तुरई दिनेन गा बदोन यीशु नी पतरस येठा याकूब येठा यूहन्ना के सतोन सैजेनेच ,येठा एकलान नी तुनी का भी खाट पहाड लिजेन सैजेकू |देडेन दिकू सामन दियगा रूपो बदलान ,
\v 3 येठा दियगा कपडे एगो चमकतिन्जू लज्जे येठा येडेन तयान उजाल डायन ,कि पृथ्वी लिजेन जे का भी धोबी भी देगो चकात उजाल बान डाय साकतावा |
\v 4 येठा डिच के मूसा गा सतोन एलिय्याह डोके ;दिकू यीशु गा गेलन माडी लक्के ड |
\v 5 "एने लिजेन पतरस नी यीशु के माडीके ,''हे रब्बी ,आले गा येडेन टाद्ळा अच्छा होय :इनी घांजी कि आले अफाई मांडावा हारोय ;म्या आम के घाल्जी ,म्या मूसा के घाल्जी ,येठा म्या एलिय्याह के घाल्जी |
\v 6 चोयकी देडेन बान हाडाई ड कि चोच जवाब जे ,इनी घाल्जी कि डिच भेवा हिगरयन ड |
\v 7 "मेटे म्या बाद्ळा नी दिकू के घेराय युकू ,येठा डी बाद्ळा ते नी येडेन म्या शब्दो वोट्जे ,''येडेन इंज प्रिय कोण होय ,इनिया आजूमे |*"
\v 8 मेटे दिकू नी म्या म्या कोणे उफुन भी कोण नजर येडके कि ,येठा यीशु के आराते दिकू सतोन येठा जे का के का बान दोडू का |
\v 9 पहाड ते आगुरू टेमो डिच नी दिकू के हुकुम जीके कि जब तयान कोरो गा कोणटे घोयन मिठाच नी जीटाऊ बाने ,जब तयान जो चोच का भी आपे नी डोके
\v 10 "दिकू नी इनी बातो के यादोक डोके ;येठा दिकू दिकू का नी माडी लज्जे कि ,''घोयन मिठाच नी जीटाऊ गा चोच मतलब होय ब?
\v 11 "येठा दिकू नी दीय ते कोबारके ,''शास्त्री चोच माडीबा होय कि एलिय्याह गा पहिल हेजे जरुरी होय ?*"
\v 12 डिच नी दिकू के जवाब जीके ,''एलिय्याह सच्चोन नी पहिल हेजे बा सब कुछ सुधारतिन्जेबा ,पोनो कोरो गा कोणटे गा बारेन नी येडेन चोच ओलके होय कि देडेन भेवा तखलीफ तीवलेवा ,येठा बेकार उम्नौवा होय ?
\v 13 "पोनो इंज आपे ते माडीबा होय कि एलिय्याह नी हेन होय ,येठा देगो दियगा बारेन नी ओलके होय ,दिकू नी जो  कुछ चाहे दियगा सतोन डाके |
\v 14 जब देडेन पुजारी कु मेरान हेके ,डोप डोके कि दिकू गा उफुन भी कोनेन खाट गर्दी ड होय येठा शास्त्री दियगा सतोन डीज्य खिलाबेन नी ड |
\v 15 डिच के डोते का सैबैय कु भेवा का बिचार रे डो येठा दियगा कोनेन साळूपजे डिच के नमस्कार डाके |
\v 16 "डिच नी दिकू ते कोम्बार के ,''आम इनी जा ते चोच डीज्य खिलाफ डाय लक्के होय ?
\v 17 गर्दी ते नी म्याकोम नी डिच के जवाब जीके ,''हे गुरु ,इंज इंज गा कोण के ,डीजेन नी गुगा आत्मा होय ,आम मेरान सालेनेच ड |
\v 18 "तोदेन का भी देडेन डिच के उटाच बा होय ,देडेन का सोदेच्बा होय :येठा देडेन चाबून नी लारा भेटीजू ड ,येठा टीळीन्ज किटी कि ते ड ,येठा ळोखजू ड होय |इंज नी आम गा पुजारी कु टे माडीके ड कि डिच के कोचलके ,पोनो दिकू बान कोलदु का |
\v 19 "येडेन आजूम ते डिच नी दिकू के जवाब जीते माडीके ,''हे अविश्वास कुरुकू ,*इंज चोच तयान आपे गा सतोन टाद्ळे ?येठा चोटो तयान आपे गा साहेने ?दिच्के इंज मेरान सेगेच |
\v 20 मेटे दिकू नी डिच के दियगा मेरान सालेनेच :येठा जब डिच नी दिच्के डोकेनेच ,डो डी आत्मा नी टुरुतो दिच्के कोळेचकेनेच ;येठा देडेन वोटेन नी सोट्केनेच ,येठा चाबुते लारा आदी दोन दिकेलेच लज्जे |
\v 21 "डिच नी दियगा बाटे ते कोम्बार के ,''इनिजा येडेन दशा चोलते होय ?डिच नी माडीके ,''बचपन ते होय |"
\v 22 "डिच नी दिच्के नाशो गा घाल्जी चोलका सिगेलेन येठा चोलका डा नी बोचोकेनेच ;पोनो अगर आम चोच का भी डाय ,डो आले लिजेन नी आसान डोकी कि आले गा दया डाकी |
\v 23 यीशु नी दीय ते माडीके ,''अगर आम डाय साकतवा होय ?येडेन चोच बातो होय !विश्वास दाडा मिन्कू के घाल्जी सब कुछ डाऊ वा होय |''
\v 24 "सनी गा बाटे नी टुरुतो नंगा सुबान ऊटा जे डो माडीके ,''हे प्रभु ,इंज विश्वास डोयवा होय ,इंज अविश्वास गा उपाय डाय |
\v 25 "जब यीशु नी डोकी कि कुरुकू साळूपते गर्दी घोज्वा लक्के होय ,डो डिच नी खराबो आत्मा के येडेन माडी ते खल्लाकेनेच ,''हे गुगा येठा बहिरा आत्मा ,इंज आम के हुकुम जेवा होय दीयते वोट्जू ,येठा डीजेन नी चोलका भी बाकी हेजे |
\v 26 मेटे देडेन चिल्ला तिन्जते येठा डिच के भेवा कोळेचकेनेच ,डो वोट्जे ;येठा सनी घोयन मिठाच गा खिजन ,येडेन तयान कि घोनेच कुरुकू माडी लज्जे कि देडेन घोयन |
\v 27 पोनो यीशु नी दियगा टी उटाते डिच के तीवलकेनेच ,येठा देडेन तेगेन्जे |
\v 28 "जब देडेन उरान नी ओले ,डो दियगा पुजारीकू नी एकलान नी दीयते कोम्बार के ,''आले डिच के चोया बान वोदुका ?
\v 29 "डिच नी दिकू ते माडीके ,''येडेन जातो बिना प्रार्थना *तुनी का येठा उपाय ते बान वोट होय |
\v 30 मेटे दिकू देडेते ओले ,येठा गलील लीन्ज्ते चेल्के ड |देडेन बान चाहता ड कि जे कान भी बाकी मालूम दै ,
\v 31 "चोयकी देडेन हेजा पुजारीकू के बातो घाघल ड येठा डिच नी माडीके ड ,''कोरो गा कोणटे ,कुरुकू का टीन उटाऊवा होय ,येठा दिकू घोजेच्बा ;येठा देडेन गुजू गा अफाई दिन गा बदोन जीटाऊ वा |
\v 32 पोनो येडेन बातो दिकू गा समझोन नी बान हेदुका ,येठा दिकू डिय ते कोकोम्बार नी हिगर ड |
\v 33 "मेटे दिकू नी कफरनहून मेन नी हेके ;येठा उरान नी हेके डो डिच नी दिकू ते कोम्बार के ,''कोरान नी आपे तुनी बातो गा बारेन नी हेळ जेळ लक्के ड ?
\v 34 दिकू चूप चप टाद्ळे ,चोयकी कोरान नी दिकू दिकू का नी येडेन एगो बिचार लक्के ड कि आबू ते खाट जे होय |*
\v 35 "मेटे डिच नी सुबान कु कू बारह कु के हाकोलेकू येठा डिच नी माडीके ,''अगर जे का भी खाट हारू गा टाक ,डो सैबैयकू ते सनी येठा सैबैय कु गा सेवा डाय |*"
\v 36 येठा डिच नी म्या सनी के साते दिकू तलान नी तेगेन्केनेच ,येठाडिच के बुलून नी डोकेनेच दिकू ते माडीके ,
\v 37 "''जो जे का भी इंज जीमू ते एगो सनी के नी तुनी का म्याकोम के भी आपण हरोयबा होय ,देडेन इंज चे हारोयच्बा होय;येठा जो जे का भी आपण हारुकोम्बा ,देडेन इंज चे बाने वरण इंज चे कुकूल मिठाच के आपण हारोयच्बा होय |*"
\v 38 "मेटे यूहना नी डिच के माडीके ,''हे गुरु ,आले नी म्या कोरो के आम जीमू ते खराबो आत्मा के कोखला ते डोकेनेच येठा आले बाकी मेन लक्के ड ,चोयकी देडेन आले टाऊ ते बान हेदुका ड |
\v 39 यीशु नी माडीके ,''डिच के बाकी रोरकातीन्ज ;चोयकी एगो जे का बाऊ जो इंज जीमू ते सामर्थ्य गा कामय डाय ,येठा जल्दी का इंजेन बुरा 
\v 40 चोयाकी जो आले गा खिलाफ बेन बाने ,देडेन आले कोणते होय |*
\v 41 जो जे का भी म्या कटोरी न डा आपे के इनी घाल्जी *अनुके क आपे मासी गा होय तो इंज आपे ते सच्चो माडीबा होय कि देडेन आपण प्रतिफल तुनी का रितो ते बान आट |
\v 42 ''जो जे का भी इनी सनी ते नी जो इंज लिजेन विश्वास डाय वा होय ,जे का के का खेखाड गा खिलाफ डो दियगा घाल्जी भला होय कि म्या खाट चक्की गा पाट दियगा गरदनेन नी आखया येठा देडेन समुद्र नी आन्दय जा |
\v 43 अगर आम गा टी आम के खेदाकोम्बा टासो डी के माकी |टूटाळा ते जीवनेन नी सामन सेने आम घाल्जी एन्ते भला होय कि बारी टी टाक होते हुवे भी नरक गा सिगेलेन नी आदयच्बा जो चोलका भी इरीजू का बाने |*
\v 44 देन दिकू गाकिडा भी बान गुजू येठा सीगेल बान इरीजू |*
\v 45 अगर आम गा नंगा आम के खेखदा टासो डो डी के माकी |
\v 46 देन नी दिकू गा किडा बान गुजू येठा सीगेल बान इरीजू |*
\v 47 अगर आम गा मेट गा कारण आम के खेदाजोजोम्बा टासो डी के कोलकी |लुटूर टाक परमेश्वर गा राज्यन नी हेजे एन्ते आम घाल्जी एन्ते भला होय कि बरी मेट टाद्ळवा होते हुवे भी नरक गेन नी अद्कोम्बा |*
\v 48 देन दिकू गा किडा बान गुजू येठा सीगेल बान इरीजू |*
\v 49 चोयकी हरेक म्याकोम के सीगेलते नमकीन नेचबा |
\v 50 बुलूम अच्छा होय ,पोनो अगर बुलूम गा स्वाद चेल्के ,डो डी के तोन ते का भी नमकीनेबा ?आपण नी बुलूम डोय येठा आपे आपे का नी मिला तिन्जते टाद्ळे |*
\c 10
\p \v 1 डबोल ते देडे डेनते तीवल ते यहूदी कु गा सीमान नी येठा यरदन गा उदाळेन हेके|गर्दी दियगा मेरान डबोल ते घोलयन ,येठा देडेन आपण रितो गा अनुसार दिकू के डबोल ते उपदेश जिऊ लक्के ड |
\v 2 "मेटे फरीसी नी दियगा मेरान हेके डिच के आन्दाजोच लक्के दीय ते कोम्बार के ,''चोच येडेन अच्छा होय कि पुरुष आपण जाप्य के आराकेच ?
\v 3 "डिच नी दिकू के जवाब जीके ,''मूसा नी आपे के चोच हुकुम जिले होय ?
\v 4 "दिकू नी माडीके ,''मूसा नी आरा गा पत्र नी ओलके येठा आरा गा हुकुम जिले होय |*"
\v 5 यीशु नी दिकू ते माडीके ,''आपे गा मन गा जीदो गा कारण डिच नी आपे के घाल्जी येडेन हुकुम ओलके |
\v 6 पोनो सृष्टी गा सुरुवात ते परमेश्वर नी पोटा येठा तराई मेनटो दिकू के हारू कु कू होय |*
\v 7 इनी कारण कोरो आपण आंटे - बाटे ते अलगो ते आपण जाप्य गा सतोन टाद्ळ वा ,*
\v 8 येठा डिकीन्ज बारखीन्ज म्या तन नु बा ;इनी घाल्जी दिकू आय बारखीन्ज बाने पोनो म्या तन होय |*
\v 9 "इनी घांजी डी परमेश्वर नी जोळातिन्जके होय डिके कोरो अलगो बाकी |
\v 10 उरान नी पुजारीकू नी एने बारेन नी दीय ते डबोल ते कोम्बार के |
\v 11 डिच नी दिकू के माडीके ,''जो जे का भी आपण जाप्य के आरा गेच बा डो दुसरा ते ब्याह डाय तो देडेन डी पहिल गा खिलाफ बेन नी आनोव डायवा होय ;*
\v 12 "येठा अगर जाप्य आपण साना के आरा ते दुसरा ते ब्याह डाय टासो आनोव होय |*
\v 13 मेटे कुरुकू चाफनीकू के दीय गा मेरान साकु लक्के ड कि देडेन दिकू लिजेन टी डोय ,पोनो पुजारीकू नी दिकू के खल्ला कु |
\v 14 यीशु नी येडेन डोते खिजो ते दिकू के माडीके ,''चाफनीकू के इंज मेरान हेज दै येठा दिकू के मना बाकी ,चोयकी परमेश्वर गा राज्य एगो कु का होय |
\v 15 "इंज आपे त सच्चो माडीबा होय कि जी जे का भी परमेश्वर गा राज्य गा चाफनीकू के आपण बान हारू ,देडेन देन चोलका बी देन बान सेने *|
\v 16 येठा दिकू ते दिकू के बुलून नी सैजेकू ,येठा दिकू लिजेन टी डोके दिकू के आशीर्वाद जीके |
\v 17 जब देडेन देते वोट्जे डो कोरान नी चेलके ड ,डो म्या कोरो दियगा मेरान साळूपते हेके ,येठा दियगा सामन टोपेरे जेगा के दीय ते कोम्बार के ,''
\v 18 " हे उत्तम गुरु ,अनन्त जीवन गा अधिकार गा घाल्जी इंज चोच डाय ?
\v 19 "आम नी हुकुम के नी अच्छा तरीक हाडाई होय ,'घोगेच बाकी आनोव बाकी दाडा ,चुचीरी बाकी ,ळाबोळ गवाह बाकी जिऊ ,माजगा बाकी ,आपण गा बाटे येठा आंटे गा आदर डाय '|*
\v 20 "डिच नी दिकू ते माडीके ,''हे गुरु ,इनी सब के इन्ज सनी लाटी ते आजूम्बा होय |
\v 21 "यीशु नी दीय लिजेन नजर आन्डते दीय ते प्रेम डाके ,येठा दीय ते माडीके ,''आमेन नी म्या बातो गा कमी होय |सेने ,जो चोच का भी आम गा होय डी के किजीकी गिर्बोकू नी जिकी ,येठा आमेन नी स्वर्गन नी धन घाटऊ बा ,येठा हेजे इंज टाऊ ते हेजे |
\v 22 इनी बातो ते दियगा चहरान नी नराजोयन ,येठा देडेन शोक डोन नी ओले ,चोयकी देडेन भेवा धनी ड |
\v 23 "यीशु नी उफून भी कोणे डोते हेजा पुजारीकू के माडीके ,''धनवान कु न नी परमेश्वर गा राज्यन नी सेने चोफार कठीन होय !
\v 24 पुजारीकू नी दीय गा बातो ते अचम्बोयन ड |एने लिजेन नी यीशु नी डबोल ते माडीके ,''हे चाफनीकू ,जो धन लिजेन भरोसा डोय वा होय ,दिकू घाल्जी परमेश्वर गा राज्यन नी चोफार कठीन होय !
\v 25 "परमेश्वर गा राज्यन नी धनवान कु गा सेने ते उटो गा सुई गा सैद ते वोट चोटो आसान होय !
\v 26 "दिकू भेवा का बिचारे दिकू दिकू का नी माडी लक्के ,''डो मेटे जे गा उध्दार दौवा होय ?
\v 27 "यीशु नी दिकू कोने डोते माडीके ,''कुरुकू ते नी येडेन बान डाऊ ,पोनो परमेश्वर ते दौउवा होय ;चोयकी परमेश्वर ते सब कुछ दौउवा होय |
\v 28 "पतरस दीय ते माडी लक्के ड ,''दोगे ,आले नी सब कुछ आराते आम गा टाऊ ते हेके होय |
\v 29 यीशु नी माडीके ,''इंज आपे ते सच्चो माडीबा होय कि एगो जे का बाऊ ,जे इंज येठा सुसमाचार गा घाल्जी उरा येठा दाई येठा बाई के येठा आंटे येठा बाटे येठा चाफनीकू - सनी येठा खिटी के आराके होय ,
\v 30 येठा आय इन टेमो सौ गुणा बान घाटऊ उरा येठा दाई येठा बाई येठा आंटे येठा चाफनीकू - सनी कु येठा खिटी के पोनो सताव गा सतोन येठा परलोक गेन नी अनन्त जीवन |
\v 31 "पोनो भेवा ते जो पहिल होय ,टाऊ गुवा ;येठा जो टाऊ होय ,दिकू पहिल ऊवा |*
\v 32 दिकू यरुशलेमेन सेने डोन कोरान कु नी ड ,येठा यीशु दिकू गा साम साम चेलके ड :पुजारीकू बिचारे ड येठा जो दियगा टाऊ -टाऊ ते सेन्द्रा ड दिकू हिगरके ड |मेटे देडेन डबोल ते डी बारह कु के साते दिकू ते माडी लक्के ड ,जो डीज्य लिजेन हेजे मिठाच ड ,
\v 33 ''दोगे ,आबू यरुशलेमेन नी सेनेवा होय ,येठा कोरो गा कोणटे प्रधान याजक येठा शास्त्री कु गा टी ते ऊटा वा ,येठा दिकू डीच्के बेकार योग्य हारोयच्वा ,येठा अलगो जातो कु गा टी न नी जेच्बा |
\v 34 "दिकू डीच्के माजगेन नी ऊळातीन्जेबा ,डीज्य लिजेन नी ऊली बेजेवा ,डिच के बालखा ते मुदायच्बा ,येठा डिच के साततीन्जेबा ,येठा अफाई दिन गा बदोन देडेन जीटाऊ वा |
\v 35 "मेटे जबदी गा कोणटे याकूब येठा यूहन्ना नी दियगा मेरान हेके डो माडीके ,''हे गुरु ,आले चाहतबा होय कि जो चोच का भी आले आम ते आसी ,देडेन आम आले घाल्जी डाय |
\v 36 "डिच नी दिकू ते माडीके ,''आपे चोच चाहतबा होय कि इंज आपे घाल्जी डाय ?
\v 37 "दिकू नी डिच के माडीके ,''आले येडेन जीलीकी आम गा माहिमा नी आले ते नी म्या कोम आम गा जेवान कोनेन येठा दुसरा आम गा दाखोरय कोनेन सुबान |
\v 38 "यीशु नी दिकू ते माडीके ,''आपे बान हाडाई कि चोच हासीवा होय ?जो कटोरी इंज नुनु गेन होय ,चोच आम नोय साकतावा होय ?येठा जो बपतीस्मा इंज सासगेन होय ,चोच आम सेगेवा होय ?*"
\v 39 "दिकू नी डिच के माडीके ,''आले ते डाय साकतवा होय |यीशु नी दिकू ते माडीके ,''जो कटोरी इंज नुनु गेन होय ,आम नोयवा ;येठा जो बपतीस्मा इंज सासगेन होय ,डी के सेगेवा |"
\v 40 "पोनो दिकू घाल्जी तैयार के होय ,दिकू के आराते येठा जे  का के का इंज जेवान येठा इंज गा दखोरय सुसूबान इंज कामय बाऊ होय |*
\v 41 येडेन आजूम ते पुजारी याकूब येठा यूहन्ना लिजेन नी खिजो वा लज्जे |
\v 42 डो यीशु नी दिकू के मेरान हाकोलेकू दिकू ते माडीके ,''आपे हाडाई होय कि जो अलगो जातो गा हाकिम समझा तिन्जेबा होय ,दिकू दिकू लिजेन प्रभुता डाय बा होय ;येठा दिकून नी जो खाट होय ,डीज्य लिजेन नी अधिकार जता तिन्जेबा होय |
\v 43 पोनो आपे ते नी एगो बाऊ होय ,वरण जो जे का भी आपे ते खाट हारू गा टाक देडेन आपे गा सेवक हारुजू ;*
\v 44 येठा जो जे का भी आपे ते प्रधान हारू बा देडेन सैबैय कु गा दास हारुजू |*
\v 45 "चोयकी कोरो गा कोणटे इनी घाल्जी बान हेजदुका कि दियगा सेवा टहल तिन्जू कि ,पोनो इनी घाल्जी हेके कि आपे सेवा डाय कि येठा घोनेचकू के आरा गा घाल्जी हेजा जान जे बा |
\v 46 दिकू यरीहोन नी हेके ,येठा जब देडेन येठा दियगा पुजारी कु ,येठा म्या खाट गर्दी यरीहो ते वोट्जे ड ,मेटे तीमाई गा कोणटे बरतिमाई ,म्या अंधा भिखारी ,सडको गा दुरान नी सुबान के ड |
\v 47 "देडेन येडेन आजूम ते कि यीशु नासरी होय ,हाको वा हाकोवा माडी लक्के कि ,''हे दाऊद गा कोणटे ,यीशु इंज लिजेन दया डाय कि !
\v 48 "घोनेच कु नी डिच के खाल्ल के नेच कि चूप चप टाद्ळे ,पोनो देडेन येठा भी हाको लज्जे ,''हे दाऊद गा कोणटे ,इंज लिजेन दया डाकी !
\v 49 "मेटे यीशु नी तेगेन्जे माडीके ,''डिच के हाकोयच |येठा कुरुकू नी डी अंधा के हाको ते डिच के माडीके ,''हिंमत डोय !बी दे !देडेन आम के हाकोलक्के होय |
\v 50 देडेन आपण कपडा टेपते जल्दी बिडे ,येठा यीशु गा मेरान हेके |
\v 51 "एने लिजेन यीशु नी डिच के माडीके ,''आम चोच चाहतवा होय कि इंज आम गा घाल्जी चोच डाय ?अंधा नी दीय ते माडीके ,''हे रब्बी ,येडेन कि इंज डो डो लजू |
\v 52 "यीशु नी दीय ते माडीके ,''सेने ,आम गा विश्वास नी आम के साजकेमी होय |देडेन टुरुतो डो डो लज्जे ,येठा कोरान नी दीय गा टाऊ ते ओले |"
\c 11
\p \v 1 जब दिकू यरूशलेम गा मेरा ,जैतून पहाड लिजेन बैतफगे येठा बैतनिय्याह गा मेरान हेके ड डो डिच नी हेजा पुजारी कु ते नी बारखीन्ज के येडेन एगो मेन दोन कुलकीन्ज ,
\v 2 ''साम गा गांवेन नी सेने ,येठा देन नी आदिरे का कि म्या गढ गा कोणटे ,डीज्य लिजेन चोलका भी जे का भी बान चुदुका ,टोलके दुगुबा आपेन नी |डिच के इतीटे सालेच |
\v 3 "अगर आपे ते जे का भी कोकोम्बार बा ,''येडेन चोफार बा होय ?'तो माडीकी ,''प्रभुन नी इनी जा गा जरुरात होय ,'येठा देडेन जल्दी डिच के कुलेच *बा |
\v 4 दिकू नी ओले डो डी सनीच गढ के बलान दरवाजो गा मेरान चौकादेन नी टोलके ड डो घाट्यन ,येठा ईटी लज्जे |
\v 5 "दिकू ते जो देडेन टेगेनके ड ,जे जे का नी माडी लज्जे ,''येडेन चोफारबा होय ,गढ गा कोणटे के चोया ईटेच बा होय ?
\v 6 देगो यीशु नी माडीके ड ,देगो का दिकू भी दिकु ते माडीके ;मेटे कुरुकू नी सेनदै के |
\v 7 दिकू नी सनीच गढ के यीशु गा मेरान सालेनेच डीज्य लिजेन हिकुगा कपडे आन्दके येठा देडेन डीज्य लिजेन सुबान्जे |
\v 8 मेटे घोनेच कु नी हिकुगा कपड नी कोरान नी बिदिलके येठा आधा कु नी खिटी ते नी दागोल माह माहते फैलातिन्जच्के |
\v 9 जो दियगा साम साम ते सेने डो येठा टाऊ टाऊ ते सेन्द्रा ते हेजे ड ,हाकोवा -हाकोवा माडी ड ,''होशाना ! 
\v 10 " धन्य होय देडेन जो प्रभु गा जीमू ते हेजे लक्के होय आले बाटे दाऊद गा राज्य जो हेजे लक्के होय ;धन्य होय !बादळान नी *होशाना !
\v 11 देडेन यरूशलेम अदिरे डो मन्दिरेन नी हेके ,येठा उफुन भी कोणे डोते सब चीजो के डोते बारह कु गा सतोन बैतनिय्याहन ओले ,चोयकी सिगुरूप जे ड |
\v 12 दुसरा दिन जब दिकू बैतनिय्याह ते वोट्जे डो डीजेन नी रागेन |
\v 13 देडेन लकिटे अंजीर गा म्या निला सिन्ज डोते मेरान ओले कि चोच हाडाई देन चोच का भी घाटयु पोनो पाला के आराते चोच का भी बान घाटदुका ;चोयकी फल गा टेमो बाऊ ड |
\v 14 "एने लिजेन डिच नी डिच के नी माडीके ,''आय ते जे का भी आम गा फल चोलका भी बान जोजोम !येठा दियगा पुजारीकू आजूम लक्के ड |"
\v 15 मेटे दिकू यरुशलेमेन हेके ,येठा देडेन मन्दिरेन नी ओले ;येठा देडेन जो लेन - देन लक्के ड दिकू के बलान वोतकू लक्के ड, येठा सर्राफो गा पीढ येठा कबूतर कि किजी मिन्कू के दुकान के पलतीके ,
\v 16 येठा मन्दिर ते नी जे का के का बरतन साते बान सेंदै दुका |
\v 17 येठा बातो घालते दिकू ते माडीके ,''चोच येडेन बान ओलदुका होय कि इंज गा उरा सैबैय जातो कु गा घाल्जी प्रार्थना गा उरा मादेबा ?*
\v 18 येडेन आजूम ते प्रधान याजक येठा शास्त्री दियगा नाशो दाडा गा घाल्जी म्योख घाघट लक्के ;चोयकी दिकू डिच के हिगर दन ,इनी घाल्जी कि सैबैय कुरुकू दियगा बातो ते बिचार ड |
\v 19 सिगुरूप जे का डिच नगर ते बलान ओले|
\v 20 मेटे अगुटे जब डिच डीगते सेने ड डो दिकू नी अंजीर गा सिन्ज के जाळी तयान ळोखळे डोके |
\v 21 "पतरस के देडेन यादो हेन ,येठा डिच नी डीज्य ते माडीके ,''हे रब्बी ,दोगे !येडेन अंजीर गा सिन्ज के डिके आम नी सरपो जीके ड ,ळोखळे होय |
\v 22 यीशु नी डिच के जवाब जीके ,''परमेश्वर लिजेन विश्वास डोय |
\v 23 इंज आपे ते सच्चो माडीबा होय कि जो जे का भी इनी पहाड ते माडे कि ,'आम तुजू ,येठा समुद्रन नी सेने ,'येठा आपण मनेन नी जार सा भी खोटो बाकी दोडो ,वरण देडेन प्रति डाय कि जो मादेबा होय देडेन डायुवा ,डो दियगा घाल्जी देगो का डाऊ  वा |
\v 24 इनी घाल्जी इंज आपे ते माडीबा होय कि जो चोच का भी आपे प्रार्थना डाय ते आसे ,डो इफिर चिन्या कि आपेन घाटयन ,येठा आपे घाल्जी डायु वा |
\v 25 येठा जब चोलका भी आपे तेगेन ते प्रार्थना दाडाबा होय डो अगर आम गा मनेन नी जे का भी खिलाफ चोच का भी खिजो होय ,डो माफकेच इनी घाल्जी कि आपे गा स्वर्गीय बाटे भी आपे गा भी गुन्हा माफ कि |
\v 26 "येठा अगर आम माफी बाने टासो डो आम गा बाटे भी जो स्वर्ग नेच होय ,आम गा गुन्हा के माफी बान्जू |
\v 27 दिकू डबोल ते यरुशलेमेन नी ओले ,येठा जब देडेन मन्दिरेन नी हिदिळी लक्के ड डो प्रधान याजक शास्त्री येठा जुना कु नी दियगा मेरान हेके डो कोकोम्बार लक्के ,
\v 28 ",''आम इनी कामय तुनी अधिकार ते दाडाबा होय ?येठा येडेन अधिकार जे जीले होय कि आम इनी कामय डाय ?
\v 29 यीशु नी दिकू ते  माडीके ,''इंज भी आपे ते म्या बातो कोम्बारय वा होय ;इंचे जवाब सेगे डो इंज  भी आपे के घालेवा कि इनी कामय तुनी अधिकार ते दाडाबा होय |
\v 30 "यूहन्ना गा बपतिस्मा चोच स्वर्ग गा कोण ते ड या कुरुकू गा कोण ते ड |इंचे जवाब सेगे |
\v 31 मेटे दिकू नी दिकू का नी माडी लज्जे कि अगर आबू माडे 'स्वर्ग गा कोण ते ,'डो देडेन नी माडेबा ,'मेटे आपे नी डीज्य गा खिलाफ चोया बान डादुका ?'
\v 32 येठा अगर आबू माडे ,'कुरुकू गा कोण ते ,'कुरुकू गा हिगर होय ,चोयकी सब कु मालूम  होय कि यूहन्ना सच्चोन नी भविष्य मिठाच ड |
\v 33 "अखीरीन दिकू नी यीशु के जवाब जीके ,आलेन नी बान मालूम |यीशु नी दिकू ते माडीके ,इंज भी आपे के बान घाघल कि इनी कामय तुनी अधिकार ते दाडाबा होय |
\c 12
\p \v 1 डबोल ते देडेन उदाहरनेण नी दिकू ते बातो लज्जे ''तुनी कोरो नी दाख गा बागीच अन्दके ,येठा देगा उफुन भी कोनेन खाट कंपन टोलके येठा रसो गा कुंडी लाके ,येठा गोल हारुके ;येठा मुंजारीकू के देगा ठेका जीके परदेश ओले |
\v 2 मेटे फल गा मौसमेन नी डिच नी मुंजारीकू गा मेरान म्या दास के कुलकेनेच कि मुंजारीकू ते दाख गा बागीच गा फल गा हिस्सा सली |
\v 3 पोनो दिकुनी दिच्के उठाते मुडाकेनेच खाली टी हिरायन होय
\v 4 येठा डिच म्या येठा दास के दिकू मेरान कुलकेनेच दिकुनी दियागा कपार के फादिके येठा दियगा अपमान डाके 
\v 5 येठा डिच म्याकोम येठा कुलकेनेच दिकुनी दिच्के बी बोचोकेनेच मेटे दिकुनी येठा घोनेकुके कुलकेकू दिकू तलान थोडा कु के मुडा के कु येठा थोडा कुके गोचकु कू |
\v 6 नका म्याकोम का थडाळजे दान दियागा अच्छा कोण अखीरीन डिच नी दिच्के भी दिकू मेरान इनी आजूम ते कुलकेनेच कि इनी आजूम ते कि इनीज इंज कोण होय आदर डाएवा 
\v 7 पोनो डी खिटी मिन्कुते खुदा गा माडीवा इनीच के भी येडेन डी का कोण हेजे अबू बातो मिलन आलेगी डाउवा 
\v 8 येठा दीक नी दिच्के उठाठे गोच्केनेच येठा अंगूर गा बागीच गा बलान तेप्पाकुके दा 
\v 9 इनी घाल्जी अंगूर गा बागीच  स्वामी चोच डाएवा |देडेन हेन डी खिटी मिन्कू गा नाशो डाएवा येठा अंगूर बागीच दुसरा के जेवा 
\v 10 चोच आपे नी बाईबल गेन येडेन बान बोचोईक डी गोटा गो राज मिस्त्रियो नी निकम्मा होय डी का कोपरा गा होय 
\v 11 येडेन प्रभु कोणटे होय येठा आलेगी दोडो गे अलगो रेगो 
\v 12 मेटे दिकू नी दिच्के उठाकेनेच मेना चोयकी समझा तिन्जे होय डिच नी आलेगा खिलाफ नी येडेन उदा माडीके होय ,पोनो डी कुरुकू ते हिगरयन येठा दिच्के आराते ओले होय |
\v 13 मेटे दिकू नी दिच्के बातो गेन नी फसा के घांजी फरीसीयो हेरोदेसीयो गा दिया कुलकेनेच 
\v 14 दिकुनी हेन डो दिच्के माडीके हे गुरु आले बान हाडाई कि आम सच्चा होय येठा जे का भी परवाह बान दा डा ,चोयकी आम कुरुकू गा मार डोते इबान माडी पोनो परमेश्वर गा कोरो सच्चाई ते बालेवा मेटे कैसरके वसुली जिऊ अच्छा होय कि बाने 
\v 15 ह आले जी कि या बाकी ?डिच नी दिकू गा हाडाई ते दिच्के माडीके इंज के चोया चीनकोम्बा इंज मेरान कि इंज दिच्के दोगेच 
\v 16 डिच साले होय ,येठा डिच नी दिच्के माडीके येडे छपा डो जीमू जे गा होय दिकू नी माडीके कैसरा गा होय 
\v 17 यीशु नी दिकू के माडीके जो कैसरा गा होय देडेन कैसरा गा येठा जो परमेश्वर गा होय परमेश्वर के जीके मेटे दिकू लिजेन ठाय आचोम्भोय जा 
\v 18 बदोन सदुकियो कु भी जो माडीवा होय कि गोयेन मिन्कू जीठाऊ बा ह मिन्कू के बिठ होना का बाने दिया मेरान हेन दियाते कोम्बारके 
\v 19 हे गुरु मूसा आलेगा घांजी ओलके कि अगर जे का भी दाई ते बिना कोण गा गोयन येठा दिया जाप्य ते ठाकुनेच कि दिया बोकोटे दिया गेंल्ला ब्याह दाडाबा होय येठा आपण दाई घांजी कोण भी पेढेचबा 
\v 20 आईया कु दाईकु डा पेला दाई ते बिना ब्याह गा बिना कोण गा गोयेन 
\v 21 मेटे दाई ते डी तराई ते ब्याह दावे येठा बिना कोण गा गोयेन देनोगो का तिसरा भी डाके 
\v 22 सात कु ते भी कोण दाडू का सब कु गा टाऊ ते देडेन डी जाप्य भी गोयन 
\v 23 एनेकी जीठाऊ बदोन देडेन दिकू ते जे गा जाप्य अरुबा चोयकी देटेन सात कु गा जाप्य दाएन 
\v 24 यीशु नी दिकू के माडीके चोच आपे इनी कारण भुलेन ठांढळ कु के होय कि आपे ना हि बाईबल के का हाडाई होय येठा नी परमेश्वर गा शाक्ती के हाडाई होय 
\v 25 चोयकी दिकू गोयेन कि जीठाऊ बा कि दिकू ना हि ब्याह दाडा येठा ना हि ब्याह गेन सेनवा होय ,पोनो स्वर्ग दूत कु गा बरोबार होय 
\v 26 गोयन मिन्कू ते जीठाऊ गा बारेन नी चोच आपे नी मूसा पुस्तक गा झाळीन डाके डा न पळातिन्ज के डा परमेश्वर नी दिच्के माडीके इंज अब्राहम गा परमेश्वर येठा इसहाक गा परमेश्वर येठा याकूब गा परमेश्वर होय |
\v 27 परमेश्वर गोयेन मिन्कू के बाने पोनो जीटा मिन्कू के परमेश्वर होय यानेकी आपे खाट भुलेन टादळ के होय |
\v 28 शास्त्री कु तलान म्याकोम नी हेन दिच्के ब्याह दाटे आजूम्के येठा इनी आजूम ते कि डिच दिच्के अच्छा रिती टे जवाब जीके दिया ते कोम्बार के सैबैय कु मुख्या आज्ञा तुनी होय सैबैय आज्ञा ताला ते येडेन मुख्या होय हे इस्त्राएल आजूमे प्रभु परमेश्वर आबू गा म्याकोम का होय 
\v 29 यीशु नी दिच्के जवाब जीके ,''सब आज्ञा ते नी इनी मुख्या होय हे इस्त्राएल आजू मे !प्रभु आबू गा परमेश्वर म्याकोम का होय ,  
\v 30 येठा आम प्रभु आपण परमेश्वर ते आम गा पुरा मवटे येठा आम गा पुरा जान ते येठा पुरा दिमाग ते येठा पुरा शक्ति ते आपण मेरा कु ते आपण रोगो प्रेम डोय 
\v 31 येठा दुसरा यीनी होय आम आपण मेरा कु ते आपण रोगो प्यार डोय इनेते खाट तुनिका बाऊ होय 
\v 32 शास्त्री नी दिच्के माडीके हे गुरु ठाय बाळीया आम नी  सच्चो माडीके कि देडेन म्या खोम का होय येठा दिच्के आराते जे का बाऊ नेच 
\v 33 येठा दियाते सारा मन येठा सारा दिमाग येठा सारा जान येठा सारा शाक्ती गा सतोन प्रेम डोय येठा मेरा कु ते आपण रोगो प्रेम डोय सैबैय होमबाली के येठा बलिदान ते खाट होय 
\v 34 जब यीशु नी डोके डिच नी समझो ते जवाब जीके दिच्के माडीके आम परमेश्वर गा राज्य ते ल्क्कीन बाऊ येठा जे का तेका येठा दिच्के चोच का कोम्बाराय हिंमत दाडूका 
\v 35 येठा यीशु नी मन्दिर गेन माडी घाघल टेमो येनोगो माडीके शास्त्री कु टोनोगो माडीवा होय ,कि मासी दाउद गा कोण होय 
\v 36 दाउद नी हेजा का पवित्र आत्मा माडीके होय प्रभु नी इंज गा प्रभु ते माडीके इंज गा ढखुरी देळेन सुबाने जब तयान कि इंज गा मुख्या कोणे कु नाग न गा पिढी बान दाडू को                                      
\v 37 दाउद नी हेज का दिच्के प्रभु माडीवा होय येठा देडेन दियगा कोण टोडेते थदळके ?येठा गर्दी गा कुरुकू गा ख़ुशी आजूम्के ड 
\v 38 डिच नी हेजे गा उपदेश गेन दिच्के माडीके शास्त्रियो ते ध्यान ते टादळे जो लाम्बा - लाम्बा चौक उरीके ते इखाट बा येठा हाटीन गेन नमस्कार 
\v 39 येठा आराधनाल गेन मुख्या मुख्या जागा भी येठा आरा गेन मुख्या जागा भी होना का होय |
\v 40 वे विधवाओ गा उरा गेन जोमे होय येठा दोडो घांजी खाट टेमो तयान प्रार्थना दाडा लज्जे होय येनीच येठा दण्डो घटाऊ 
\v 41 देडेन मन्दिर घा भंडार गा सम्मान सुबान के डो दोडो लक्के डा कि कुरुकू मन्दिर गा भंडार तुनी रोगो दाम एडा लक्के डा येठा घोणे कु का लाकपती घोनेच का चोच का एडाके 
\v 42 एटोगेन म्या कगल विधवा हेन बारी डमीदया जो म्या कोम अधेला गा बरोबार डा दौऊ डा |
\v 43 इंच आम के सच्चो माडीवा होय कि मन्दिर गा भण्डरे गेन येडा मिठाच इनी कगांल विधवा गा खादेबा होय 
\v 44 चोयकी सैबैय कु खुदा गा तुक्की ते जो टाक मिनी दियागा डा यानेकी आपण सारा जान एडाके होय 
\c 13
\p \v 1 जब देडेन मन्दिरेन ओठ लक्के डा नी दिया पुजारी कु मेरा ते म्याकोम दिच्के माडीके हे गुरु दोगे महान घोटा येठा टोनोगो भयनक न हेल होयत 
\v 2 यीशु नी दिकू के माडीके चोच येनोगो खपेट - खपेट महल दोडो वा येडेन गोठा लिजा ते गोटान थदळू बाने जो थदळवा 
\v 3 जब देडेन जैतून गा तुक्की लिजेन मन्दिर गा सम्मान सुबान के डा मेटे पतरस येठा याकूब येठा यूहन्ना येठा अन्द्रियास नी अलगो ओले डो कोम्बार के 
\v 4 आले के भी घाले कि इनी बातो चोला डाउवा येठा जब इनी यीशु नी ?
\v 5  दिकू के माडी लज्जे चातराय ठादळे जे का आपे के भटकातींज डाए  बाकि
\v 6 घोनेच कु आम इंज गा जीमू ते हेजे वा माडीवा इंज दिच्का होय 
\v 7 जब आपे लाडाई वा येठा लाडाई वा चर्चा आजू मे मेटे बाकी हिगरा चोयकी एनेगा डाऊ जारुरी होय पोनो डी डो अन्ता बान डाऊ 
\v 8 पेढच्बा होय ,हर टोदेन का भी भूकंप डाउवा येठा ळोखळ टादळवा होय ,येडेन नी पीडा भोभोग तिन्ज होना |
\v 9 पोनो खुदा विश्वास के चतरू टादळे चोयकी कुरुकू आम के महासभओ गेन जीकोम्बा येठा आम पांचातिन्च मुडा जोम्बा येठा इंज कारण खापेट कु के येठा राजा कु गा सम्मान तेगेन होना ताकी दिकू घांजी गवाही डायन 
\v 10 पोनो जरुरी होय पेला सुसमाचार सैबैय जातो कातींजू होना 
\v 11 जब दिकू आम के साकोम्बा राजीकोम्बा पेला टे का चिंता बाकी कि आले चोच मादेवा पोनो जो चोच का भी आमेन डी का टेमोन घाघल होना डा चोयकी बिबीट मिठाच आम बाऊ होय पोनो पवित्र आत्मा होय 
\v 12 दाई के दाई येठा बाटे के कोण गोगोच घांजी जीकेनेच येठा कोण का आंटे बाटे गा बारेन दिकू लिजेन बिदबा गोजेच्बा 
\v 13 येठा इंज जीमू कारण सैबैय कुरुकु आम ते खिजो वा होय पोनो जो आखिरी तयान इतजार डादावा दिया का उध्दार दौवा 
\v 14 यानेकी जब आपे डी  उजाडातिन्जू खिओ चीजो देडेन साही बाऊ होय देडेन टेगेन दोगे च पपाडतींज मिन्कू समझातिन्जू मेटे जो यहूदिया गेन होय डी तुक्की लिजेन सदुपजे 
\v 15 जो उरा लिजेन होय ,देडेन खुदा उरान ते चोच का सा के एडेन बाकी अगुरु येठा तलान हेजे 
\v 16 येठा जो खिटीन होय देडेन आपण कपडे सा घांजी टाऊन बाकी हिरा 
\v 17 डी दिनेन जे लजुवा येठा दिडोम अनुवा दिकू घांजी हाय हाय 
\v 18 येठा प्रार्थना घांजी दाडा लज्जू येडेन जळण बाकी 
\v 19 चोयकी इनी दिन येनोगो ताकलीप बा दिन हेजेबा कि दुनिय गेन सुरुवात ते जो परमेश्वर नी अरुके डा आए यडेन न कि डाएन येठा चोलाका बान डाऊ 
\v 20 यानेकी प्रभु डी दिनेन न कामेवा मेटे तुनी का जनावर बान टादळ पोनो जो कलमके मिन्कू कारण कलम के कु डी दिन के अगुरुके 
\v 21 डी टेमो यानेकी जे का भी आम के डो हो मासी येडेन होय येडेन दोगे देडेन होय नी घांमडी बाकी 
\v 22 चोयकी लाबळ मासी येठा लाबाळ भविष्य वाणी बीटबा होय येठा चिन्हा येठा अलगो कामय गालेवा कि यानेकी दौ टासो कालम के मिन्कू के भुल्ला कुवा 
\v 23 पोनो आपे चतुरु टादळे दोगे इंज आपे के सैबैय बातो पेला का घालेवा होय 
\v 24 डी दिनेन डी क्लेश दु:ख गा बादोन सूर्या अंधराऊ बा येठा चंद्र उजाल बाने 
\v 25 येठा बादळा गा इफुल कु बोचोवा येठा बादळा गा शाक्ता हि खादेवा 
\v 26 मेटे कुरुकू कोरो कोण के खाट शक्ती मिठाच येठा माहिमा गा सतोन बादळन हेजे वा होय 
\v 27 डी टेमो आपण दूत के कुलकुवा पृथ्वी गा इनी कोपरा टाएन बादळा डी दुरातायेन उफुन भी कोंठे कलम के कुरुकू म्या कठठा दयवा 
\v 28 अंजीर गा सिंजा ते येडेन उदा इठोए जब देगा डगोल कोमल टादळ वा होय येठा पला ओठबा मेना होय आपे नी ओठ लक्के डा ग्रीस्माकाल मेरान होय ,
\v 29 इनी का रोगो जब आपे इनी बातो के डाऊ ते दोगे नी हाडाई जू कि देडेन मेरान होय अगर दरोजेन का लिजेन का होय 
\v 30 इंज आपे के सच्चो माडीवा जब टायन इनी सैबैय बातो सेने वा तब टायन यीनी कुरुकू सेने बाने जा 
\v 31 बादळा डो पृथ्वी इटान बोचोयुवा पोनो इंज गा बातो चोला बान येसेवा 
\v 32 डी दिनेन डी टेमोन गा विषय गेन जे का बान हाडाई न स्वर्ग गा दूत येठा न कोण पोनो येटोको बाटे के 
\v 33 दोगे जट टो येठा प्रार्थना दाडा होना चोयकी आमेन बान हाडाई कि देडेन चोला हेजेवा 
\v 34 येडेन कोरो रोगो होय जो परदेशोन सेने टेमो खु या डाके आराकिंज येठा आपण दास गा अधिकार जीके येठा हरेक दियगा कामय घाले जा येठा दरजेन गा जटटो टादळा गा आज्ञा जीके 
\v 35 इनी घांजी जटटो टादळे चोयकी आम बान हाडाई उरा गा स्वामी पुजारी कु हेजेवा सिगुरूप ते या अंदराटेन कोम्बा भी रोवा टेमोन फेजेरुवा 
\v 36 एनोगो बाकी डाऊ कि अचानक हेन आम के गिटीच टेमो माडीके होय जटटो टादळे 
\v 37 येठा जो आपे के इंज माडीवा डी का सैबैय कुके माडीवा जटटो टादळे 
\c 14
\p \v 1 बारी दिन बदोन फसह येठा अखमिरी सोकडा गा पर्व डाऊ मिनी डा पोनो प्रधान याजक येठा शास्त्री इनी बातो के गा घाटा लक्के दान दिच्के टोनोगो छल ते उठाकेनेच डो गोचकेनेच 
\v 2 पोनो माडीवा होय पर्व गा दिन कही एनोगो बाकी डाऊ कि कुरुकू के दुम मचातीन्जेवा 
\v 3 जब देडेन बैतनिय्याह गेन शमौन कोढया गा उरान आटा जोम सुबान के डा इब म्या जाप्य मेरान गुजू गुजू गा हेन एने पात्र तुक्का टेन इत्र के देगो लिजेन हे देके 
\v 4 पोनो जे का आपण मन गेन सिसियाकर माडी लज्जे इनी इत्रा गा चोया सत्यनाश डाउवा होय 
\v 5 चोयकी इत्र नी तीन सौ सोना ते अगिरा मूल्य गेन कि जीके ओले डो कगांल कुके कटिंज के येठा दिच्के चिडका तिन्जके 
\v 6 यीशु नी माडीके दिच्के आराकेच दिच्के चोयगा सतातिन्जबा डिच नी इंज गा गेलला भलाई का डाके होय 
\v 7 कगांल कु आबू गेलला जेलेम को टादळ बा येठा आम जाब होना तब मेटे भलाई डाए वा होय पोनो आपे आखरी टायन बान टादळ 
\v 8 जो चोच का भी देडेन डाके होय डिच नी डाके डिच नी गडतिन्जके गा बदोन तैयारीन पेला ते इंज गा कोम्बारेन इत्र इंजेन होय 
\v 9 इंज आपे ते सच्चो माडीवा होय सारा जागन देडेन टटनी का सुसमाचार प्रचार दावे कि देडेन दिया गा इनी कामय गा चर्चा भी दिया गा मेरान गेन ओले होय 
\v 10 मेटे यहूदा इस्कारीयोती जो बारह आम गा म्याकोम डा प्रधान याजको गामेरान ओले डिच नी दिकू गा टी उठाके होय 
\v 11 इ दिन इनी आजूम ते खुशोयन येठा डिच के दामा जिऊ स्वीकार डाके येठा देडेन अवसर घाटवेन कै दिच्के तुनी का भी हालात उठाकेनेच 
\v 12 अखीरीन सोकडा गा पर्व गा पेला दिन डीयेन डी फसह गा बलिदान दाडा ड दिया गा पुजारीकु नी दिच्के कोम्बार के आम चोच माडीवा होय कि आले सेनेवा डो आना घांजी फसह जोम गा तैयारी दाडा 
\v 13 डिच नी आपण पुजारी कु ते बार किंज के येडेन माडीके कुले नगरेन सेने येठा म्या कोरो डा गा धुडो ठाठ्ला होय आमेन घाटाऊ वा 
\v 14 येठा देडेन डी उरान गेन सेने डी उरान गा स्वामी ते माडिके गुरु माडीवा होय कि इंज गा पाहुनशाला देन इंज इंज गा पुजारीकू गा सतोन फसह जोम चोतन ते होय 
\v 15 देडेन आम के म्या सजा सजाई येठा तैयार के कि खाट आयरि डालेवा देडेन आले घांजी तैयार दैवा 
\v 16 पुजारी ओडनेडो नगरेन हेन होय येठा डेनोगो डिच नी दिकू के माडीके डा डेनोगो गा घाटायन येठा फसह तैयार के होय 
\v 17 मेटे सिगुरूपजे होऊ नी देडेन बारह कु गा सतोन हेन 
\v 18 जब दिकू सुबान के नी देडेन आय जोम लक्के डा यीशु नी माडीके इंज आपे ते सच्चो माडीवा कि आम ते म्या जो इंज सतोन आटा जोम लक्के डन इंज के उठकेमी 
\v 19 डिके लिजेन उदासो गाईय्ये येठा दिकू म्या म्या कोम डा ते दिच्के माडी लज्जे चोच देडेन इंज का होय 
\v 20 डिच नी दिकू के माडीके देडेन बराकू के ते म्याकोम होय जो इंज सतोन थाळा गेन एडाको डान 
\v 21 चोयकी कोरो गा कोण नी जैसा दिया विषय गेन ओलके होय सेनेवा कि होय पोनो डी कोरो लिजेन हाय दिया व्दारा कोरो गा कोण उठायेन होखेव अगर  डी कोरो गा जन्म दिटीन का होय नी दे घांजी भला होय 
\v 22 जब डी कु जोम का लक्के डा डिच नी सोकडा सावे येठा आशिष आसी ते टयाके येठा दिच्के जीके उठावा माडीके ना इनी का इंज गा कोम्बार होय 
\v 23 बदोन येठा डिच नी कोटोरा साटे धन्यवाद डाके येठा दिकू के जीके येठा दिकू सैबैय कु का देन नुवे 
\v 24 येठा डिच नी दिकू के माडीके येडेन वादा इंज गा देडेन खून होय जो घोनेच कु घांजी आदिके होय ,
\v 25 इंज आपे के सच्चो माडीवा कि अंगूर गा रेस्सो डी दिन टयेन येठा चोलाका बान नुनु आए टायन परमेश्वर बा राज्य गेन उनाई बान नुनु 
\v 26 बदोन डिच भजन गानवे डो बल्लान जैतून गा तुक्कीन लिजेन ओले 
\v 27 मेटे यीशु नी दिकू के माडीके कु आपे सैबैय खेडा जोम मिन्कू चोयकी ओलके होय इंज ध्यान दोडो मिठाच मुदाच्बा येठा मेंढ इगन - हुगन जे होय 
\v 28 पोनो इंज इंज गा जीठाऊ गा बादोन आम ते पेला गलीलेन सेनेवा होय 
\v 29 पतरस नी डिच के माडीके अगर सैबैय कु खेडा जोवे मका जोवे पोनो इंज इंज खेडा बान जोम 
\v 30 यीशु नी डिच के माडीकेनेच इंज आम के सच्चो माडीवा कि टाईज का इनी रातो गा कोम्बा गा बारी बाट रावा जिऊ गा पेला आम तीन बार इंजगा इन्कार जीके 
\v 31 पोनो डिच नी येठा भी ताकत जीके माडीके अगर इंजेन आम सतोन गुजू भी होना तौभी इंज आम इन्कार बान दाडा इनी रोगो सैबैय कळू का माडीके
\v 32 बदोन डिच गतसमी नामक म्या जगन गेन हेन येठा डिच नी आपण पुजारी कु ते माडीके येडेन सुबान जा जब टायन प्रार्थना डाय 
\v 33 येठा देटेन पतरस येठा याकुब येठा युहन्ना गा आपण गेलला साइय्येनेच येठा ठाय का कुरुम्बोय येठा मान खासोन डाऊ लज्जे 
\v 34 येठा दिकू के माडीके इंज गा मन ठाय का उदासो होय येटे टायन इंज गुजू लिजेन हेन आम येडेन ठेगणे 
\v 35 येठा देडेन थोडासा साम्मान ओटेन बोचेयन प्रार्थना लज्जे कि अगर होना का टासो इनी का टेमो होय लिजेन टेगणे ओले होय |
\v 36 येठा मडीके हे आब हे बाटे आम ते सैबैय का बाऊ वा होय इनी कोतोरा के इंज मेरान ते म्या देळेनकी पोनी जैसा इंज चाहता डा डेनोगा बान लिजे जो चाहता होय डी का होय 
\v 37 येठा देडेन हेन येठा दिच्के गिटीच ते हाटो यन पतरस के माडीके ते शमौन आम गिटीच लक्के होय चोच आम म्या भी घीळी झाटटो बान टादळा 
\v 38 जटटो येठा प्रार्थना डा दा होना कि  आम परिक्ष गेन बाकी बोचो |आत्मा नी तैयार होय चोनो कोम्बार पातलाका होय 
\v 39 येठा देडेन येठा ओले दिका शब्द प्रार्थना वे होय 
\v 40 येठा हेन गिटीचका डोकेनेच चोया कि दिया गा मेट दुनुमेन का डा येठा बान हाडाई डा कि दिच्के तुनी जवाब जे |
\v 41 येठा तिसरा बार हेन डो माडीके नका गिटीजे का येठा आराम्बो य बस टेमो हेन होय दोगे कोरो गा कोण पापी कु के गा टीन उठायन होय 
\v 42 बिडो बो |दोगे इंज गा उठा मिठाच मेरान हेव होय 
\v 43 देडेन यीनी का माडीवा होय कि यहूदा जो बारा कु ताला म्याकोम आपण सतोन प्रधान याजक येठा शास्त्रीया येठा जुना कु गा दिकू कैके खाट गर्दी साटे टुरुतो हेन होय ज्वे तलावार ते येठा लठठा सावे डा 
\v 44 दिच्के उठामिन्कू नी दिच्के येडेन पता जीके डा कि जेके इंज जोमे डिच का होय दिच्के उठाते सिदाते सैईकेनेच 
\v 45 देडेन हेन येठा टुरुतो दिया ओलेडो माडीके हे रब्बी ;येठा डिच के भेवा जोमकेनेच 
\v 46 मेटे दिकू नी दिया लिजेन टी एडाके दिच्के उठाकेनेच होय 
\v 47 दिकू टालाते जो टेगेन के डान म्याकोम नी तलवार कोलाके महायाजक गा दास लिजेन सेन्द्राके येठा दिया गा म्या लुटूर के गेटके 
\v 48 यीशु नी दिकू के माडीके चोच आपे डाकू अरुटे इंज के उठा घा घांजी तलवार येठा लठठा साटे हेन होय 
\v 49 इंज नी हरेक म्या दिन मन्दिर गेन आपे गे सतोन टादळे येडेन इनी घांजी डायन होय कि बाईबल गा माडी पुराऊ घांजी डा 
\v 50 इनी लिजेन सैबैय पुजारीकु दिच्के आराटे साळूप जे होय 
\v 51 म्या जवान कोरो खुदा गा नंगा कोम्बारेन लिजेन चढदर आळेवा दिया गा टाऊन ते ओले येठा कुरुकू उठाकेनेच होय 
\v 52 पोनो देडेन चढदर आराटे साळूप जे 
\v 53 बडो डिच यीशु के महायाजक गा मेरान ओले येठा सैबैय प्रधान याजक येठा सैबैय प्रधान याजक येठा जुना कु भी येठा शास्त्री दिया येडेन म्याखठठा जमायन 
\v 54 पतरस लका - लका ते का दिया टाउ - टाऊ ते महायाजक गा दरोमेन तलान टायन हेन येठा कोम्बो गेन सुबान के डो सीगेल जुलू लक्के होय |
\v 55 प्रधान याजक येठा सारा महासभा यीशु के गोघेज गा घांजी दिया घांजी खिलफा गे गवाही गा गाघाट लक्के डान पोनो एबा घटा दुका 
\v 56 चोयकी घोनेच दियगा खिलफाबेन लबाळ गवाही जे लक्के डान पोनो दिकू गवाही म्या का बान डा 
\v 57 मेटे येठा थोडा कुरुकू बिट्जे डो दियागा खिलफा मेटे लाबाळ गवाही जीके 
\v 58 आले नी येडेन यीनी माडी आजूम के होय इंज इनी टी गा आरुटे मिनी मन्दिर गा टोलेज के ओय येठा तीन दिन गा दुसरा आरोयका जो टी ते बान अरु लक्के होय 
\v 59 एने लिजेन भी दियागा गवाही म्या का बान ओठदु का 
\v 60 मेटे महायाजक नी तालान टेगेन ते यीशु के कोम्बार के आम तुनी का जवाब बान जिऊ इनी कुरुकू आम गा खिलफा बेन चोच गवाही जे 
\v 61 पोनो देडेन मोन सिधाका टादळे येठा चोच्का जवाब जीदुका महायाजक नी दिच्के येठा कोम्बार के चोच आम डी परम धन्य गा कोण मासी होय 
\v 62 यीशु नी माडीके इंज होय येठा आम कुरुकू गा कोण कु गा सर्वशाक्तीमान गा दाखुरी कोनेन सुबान के येठा आकाश गा बादळान गा सतोन हेजेटे दोघेचबा 
\v 63 मेटे महायाजक नी खुदा कपळेन के तयाके माडीके आए आले गवा कु गा येठा चोच बदोबस्त डाके होय 
\v 64 आम नी येडेन बान मेंके आम गा चोच साला  होय दिकू सैबैय कुका माडीके येडेन धीटटो गा बारबोर होय 
\v 65 मेटे जे का नी दिया लिजेन बेचके येठा जे का दिया मावर उगुरके येठा दिच्के मुदाच्बा होय येठा दिच्के माडी लज्जे भविष्य वाणी डाय |येठा कोबा नी दिच्के उठा केनेच थपळा मुदाके 
\v 66 जब पतरस इटान दरोमेन गेनेचडानी महायाजक गा रखेलकू ते म्याकोम देडेन का हेन 
\v 67 येठा पतरस के सीगेल जुजुल ते दोघेच दिच्के टनाक हेडा ते डोकेनेच येठा माडी लज्जे आम भी नी डी जासरी यीशु गेल्ला डा 
\v 68 देडेन हिराए यये होय  येठा माडीके इंज बान बान हाडाई होय येठा देडेन बालान दरवाज गेन ओले येठा कोम्बा रके 
\v 69 देडेन शखेल दिच्के डोते दियागा जो मेरान ठेगेन्के डा येठा माडी लज्जे येडेन दिकू तला म्याकोम होय 
\v 70 पोनो देडेन येठा बेसरामेन थोडासा टेमो बदोन दिकू गा मेरान जो टेगेन के डा बदोन पतरस के माडीके डाय आम गा होय दिकू तला म्याकोम चोया कि आम गलीली भी होय 
\v 71 मेटे देडेन धिक्करकेनेच येठा कासोम जोम लज्जे डी कोरो के दिया गा आपे चर्चा लज्जे डिच के इंज बान हाडाई 
\v 72 मेटे टुरुतो का दुसरा कोबा नी राके पतरस के देडेन डी बातो जो यीशु नी दिया ते माडीके डा मानेन हेन कोबा गा बाए रा जिऊ पेला तीन बान इंज गा इन्कार कोम्बा |येठा देडेन बातो के सोचा तीन्ज जम लज्जे 
\c 15
\p \v 1 कोम्बार ते टेमोन नी तुरुटोन प्रधान याजको जुना ,येठा शास्त्रियो नी वरण पुरा महासभा नी सलाह जीके यीशु के तोलकेनेच येठा डिच के सैजेनेच पिलातूस गा तीन जीकेनेच होय 
\v 2 पिलातूस नी डिच के कोम्बार के चोच आम यहूदियो गा राजा होय 
\v 3 प्रधान याजक डीज्य लिजेन घोनेच का बातो गा आनोवा आदाय लक्के डान 
\v 4 पिलातूस नी डिच नी बदोन दोन कोम्बारके चोच आम जवाब आती का जीव दोगे आम निजेन चोटो बातो गा आनोवा आदाय लक्के होय 
\v 5 यीशु नी बदोन चोच का भी जवाब जीदुका येडेन तयान कि पिलातूस गा भेवा अचम्बोयन होय 
\v 6 पिलातूस डी पर्व नी जे का म्याकोम्बा जेल गा कोरो के चाहत दान ,डिच के घांजी आरागेच डान 
\v 7 बरअब्बा जीमू गा म्या कोरो डी बलवाईयो  गा सतोन जेललेन डान दिकू नी बलने नी गोचकेनेच होय 
\v 8 येठा ओले डीज्य ते बिनती लक्के डान कि देगोका आम आले घांजी दाडा दोन हेके होय एगो का डाय 
\v 9 पिलातूस नी दिकू के जवाब जीके ,''चोच आम चाहत होय कि इंज आपे घांजी यूहदियो गा राजा के आराकेच 
\v 10 चोयकी देडेन मालूम डान कि प्रधान याजको नी डिच के धोखा ते उठाखेनेच 
\v 11 तुरुटोन प्रधान याजको नी कुरुकू के भळाक तिन्जकेनेच कि देडेन बरअब्बा के आले के घांजी आराकेच 
\v 12 एडेन आजुमे पिलातूस नी डीज्य ते कोम्बार के तो डिच के आपे यहूदियो गा राजा माडीबा होय डिच के इंज चोफारेज 
\v 13 "डिच बदोन चिल्ला तिन्जके ,''डिच के क्रूस लिजेन पेळेजेच |
\v 14 "पिलातूस नी डिच के माडीके ,''चोज गा इनीज चोज गा बुरा डाके होय ?तुरुटोन डिच येठा भी चिल्ला तिन्जके |डिच के क्रूस लिजेन पेळेजाकेच |
\v 15 मेटे पिलातूस नी घोज के खुशा दोडो इच्छा  ते बरअब्बा के दिकू घांजी आराकेचनेच ,येठा यीशु के कोडे मुदाकेनेच जीकेनेच कि क्रूस लिजेन पेळेजेच |
\v 16 सैनिक डिच के किल्ला गा तलान गा दारोम नी सैजेनेच जो प्रिटोरीयुम माडी डान होय ,येठा पुरा पलतन के हाकोयच |
\v 17 मेटे दिकू नी डिच के बैजनी कपडे उरीके येठा जानोम गा मुकुट गुथू के डीज्य गा कापरेन लिजेन उरीके ;
\v 18 "येठा एडेन मडीके डिच के टी जोळा तिन्जके होय हे यहूदियो गा राजा ,टी जोळा तिन्जके |
\v 19 डिच डीज्य गा कापरेन सरक ण्डो मुदाके ,येठा डीज्य गा लिजेन ओळी बैजके ,येठा तोपेरे टेकाते डिच के टी जोळा तिन्जके होय |
\v 20 मेटे दिकू डीज्य गा मजाक उळातिन्जके होय ,तो डीज्य लिजेन नी बैजनी कपडे अगुरुके डो डीज्य गा कपडे उरीके ;येठा म,मेटे डिच के क्रूस लिजेन पेळेजेच नी घांजी बालान सैजेन होय |
\v 21 सिकंदर येठा रुकुस गा बाटे शामौन ,म्या कोखोम कुरेणी कोरो ,जो गांव ते हेज लक्के डान डीगते वोजे ;दिकू नी डिच बेकारेन नी उठाकेनेच कि डीज्य गा क्रूस तिऊलते बो |
\v 22 दिकू यीशु के गुलगुता बुलूम जगहन नी ,देडेन देगा अर्थ झुपडी गा जगहन होय साले |
\v 23 देडेन डीज्यन मुई गाटके होय दाखरास जीव लाके ,तुरुटोन डिच नी बान सडूका |
\v 24 मेटे डिच नी डीच्के क्रूस जेन पेळेकेनेच येठा डीज्य गा कपडे लिजेन चीटठीया 
\v 25 येठा म्या टेमो दिन पेळेन डान ,मेटे दिकू नी डिच के क्रूस लिजेन पेळेचकेनेच |
\v 26 "येठा डीज्य गा दोषपत्र गुन्हा ओलटे डीज्य लिजेन आडके कि ''यहूदियो गा राजा 
\v 27 दिकू नी डिज्य गा गेलान नी बायर डाकू ,म्याकोम्बा डीज्य गा जेवान कोनेन म्याकोम्बा डाखोऱ्या कोनेन येठा क्रूस लिजेन पेळेज केनेच |
\v 28 मेटे बाईबल गा देडेन वचन के देडेन गुन्हा कु गेलान उम्नाके होय ,पुरायन होय |
\v 29 येठा कोरो नी सेने मिन्कू कापर वोखेन्ज - वोखेन्ज ते येठा एडेन माडी दोन डीज्य गा बुरा सोच डान ,''देडेन |मन्दिर के दोडो मिठाच ,येठा तीन दिन नी हारू मिठाच 
\v 30 क्रूस निजेन ते अगुरुते आम आम के बचातिन्जेच ,''
\v 31 इनी का रितो ते प्रधान याजक भी शास्त्रियो गेलान 
\v 32 इस्त्राएल गा राजा मासी आय क्रूस लिजेन ते अगुरु के कि आले डोते विश्वास डोय :एठा जो दिया गा सतोन क्रूस लिजेन पेळेच किन्ज डा दिकू भी डीज्य गा बेइजाती डायवा डा |
\v 33 एठा दय टेमोन का ,पुरा देशोन नी अंधेरायन  का डान ;एठा तिसरा टेमो टाके टादळा के डा |
\v 34 तिसरा टेमोन नी यीशु नी खाट शब्द ते हाको ते माडीके ,इलिय्याह इलिय्याह, लम्बा शब्द क्तनी ?देगा मतलब होय ;हे इंज परमेश्वर ,हे इंज परमेश्वर, आम नी इंचे चोया आराकेमी ?
\v 35 जो मेरान तेगेन के डा ,दिकू ते नी चोटो कु का येडेन आजुम ते माडीके :दोगे येडेन इलिय्याह के हाको लक्के होय |
\v 36 एठा म्याकोम नी साळूप ते गोमटा के लाकीळीते नमोचके ,एठा लाकीळी लिजेन दोते डिच के सु सुलू ड ;एठा माडीके ,तेगेने ,दोगे ,कि इलिय्याह डिच के अगुरु गा घाल्जी हेजे वा होय कि बाने |
\v 37 मेटे यीशु नी खाट ते का शब्द ते चिल्ला तिन्जते जान जीके |
\v 38 एठा मन्दिर गा पर्दा मटाते नी इटा तयान चीरायन डो बारी टुकडा हारोयन |
\v 39 जो सुबेदार दिया गा समान तेगेन के ड ,जब डिच नी यू चिल्ला तिन्जते जान आराते डोकेनेच ,डो डिच नी माडीके ,सच्चो मुचो येडेन कोरो ,परमेश्वर गा कोणटे डा |
\v 40 चोटोकु का जाप्य कु भी लाकिटे डो डो लक्के ड :दिकून नी मरियम मगदलीनी एठा सनी याकूब गा एठा योसेस गा आंटे मरियम एठा शलोमी डा|
\v 41 जब देडेन गलील नी डा ,डो इनीच दिया गा टाउते सेने डा एठा दिया गा सेवा नी रुकावाट डान ;एठा एठा भी घोनेच का जाप्य कु डान ,जो दिया गा सतोन यरुशलेम मेन नी हेके ड ||
\v 42 जब सिगुरूप जे ,डो इनीघांजी तैयार गा दिन डा ,जो ह्ब्त गा म्या दिन पहिल डाऊ डान होय |
\v 43 अरिमितिया गा टादळा मिठाच यूसुफ हेके ,जो प्रतिष्ठित मंत्री एठा आम भी परमेश्वर गा राज्य गा टाटरा वा डा ;देडेन हियाव दाते पिलातूस गा मेरान ओले एठा यीशु गा लोथ आसिके |
\v 44 पिलातूस नी बिचार के ,कि देडेन एटो जल्दी घोयन ;एठा सुबेदार के हाको ते कोम्बार के ,कि चोच डीजेन नी घोयन गा गुजून टेमोयन ?
\v 45 सो जब सुबेदार गा व्दारा हाल कोम्बार के ,डो लाश के यूसुफ के जीके |
\v 46 मेटे डिच नी पतला  चादार मोल ते सावे ,एठा लाश के अगुरु के चादार रेन नी गुडीके ,एठा म्या कब्रन नी जो पट्टान नी लाके डा डोकेनेच ,एठा कब्र गा दारवाज नी म्या घोट कुदूळके ||
\v 47 एठा मरियम मगदलीनी एठा योसेस गा आंटे मरियम डो डो लक्के ड ,कि देडेन टोडेन डोयच लक्के होय ||                          
\c 16
\p \v 1 मेटे ह्ब्त गा दिन बिता तिन्जे ,डो मरियम मगदलिनी ,येठा याकुब गा आंटे मरियम ,येठा सलोमी नी सुकिंज चीजो मोल ते कि हेजे डो दिया लिजेन आद्या 
\v 2 ह्ब्त गा पहिल दिन खाट पेजुरू जब सुरज वोट के डा ,डीकु कब्र नेना हेके 
\v 3 येठा दिकिंज नी माडी डा ,''आबू घांजी कब्र गा दरवाज ते घोटा जे ऊला टा के ?
\v 4 जब दिकू मेट तीव्ल के डो डोके कि घोटा ऊलाट के होय देडेन भेवा का डा 
\v 5 कब्र गा तलान ओले दिकू नी म्या जवान के पालूम कपडे उरी के जेवान कोनेन येठा सुबान के डा येठा भेवा बिचारे ड होय 
\v 6 डिच दिकू ते माडीके चकित बाकी होय ,आपे यीशु नासरी के ज क्रूसा लिजेन पेळेन डा घाघट डान होय देडेन जीटयन होय येडेन बाऊ नेच होय दोगे येडेन देडेन स्थान होय देडेन दिकू के डिच के डोकेनेच डा 
\v 7 पोनो आपे सेने येठा दीय गा पुजारी कु येठा पतरस ते मादिकी कि देडेन आपे ते पहिल गलील लेन सेनेवा |देगो आपे ते माडीके डा आम देडेन डिच के डोकेनेच |
\v 8 येठा दिकू वोट्जे कब्र ते साळूप जे चोयकी कप कपतिन्जू येठा हिगर दिकू लिजेन डा येठा दिकू नी जे का ते चोच का भी माडी डोकु चोयकी हिगर डा 
\v 9 ह्ब्त गा पहिल दिन फेजेरू का देडेन जीटयन पहिल पहिल मरियम मगदलिनी के देन ते डिच नी खराबो आत्मा कोलके कु डा डोके डा 
\v 10 डिच नी यीशु गा सोपतीकू के जो शोक गेन नेच डा येठा जाम लक्के ड समाचार जीके 
\v 11 दिकू नी येडेन आजूम ते कि देडेन जीटा का होय येठा डिच नी डिच के डोके नेच होय मन बान तेगेन्दुका 
\v 12 एने बदोन देडेन दुसरा रुपोन नी दिकू ते बारखीन्ज जेन जब दिकू गांव कोनेन चेलके डा डोके डा 
\v 13 दिकू भी ओले डो दुसरा के समाचार घाघल के पोनो दिकू भी दिया गा मन तेगेन्दुका 
\v 14 टाऊ ते देडेन डी ग्यारह कून भी जब दिकू आटा जोजोम सुबान के डा डो डोके ,येठा दिकू गा अविश्वास येठा मन गा कामजोर लिजेन उलाहना जीके ,चोयकी दिकू नी दियगा जीटा ऊ गा बदोन डिच के डोकेनेच डा ,इनकु दिकू गा मन बान तेगेन्दुका डा 
\v 15 येठा डिच नी दिकू ते माडीके ,आपे पुरा दुनिय नी सेने पुरा सृष्टी गा कुरुकू गा सुसमाचार प्रचार डाय 
\v 16 जो विश्वास डोय येठा बपतीस्मा सेगे डीज्य का उध्दार डाउवा पोनो जो विश्वास बान दोडो देडेन गुन्हा ठाहरा तिन्जू वा 
\v 17 विश्वास डादा मिन्कू नी इनी चिन्हा डाउवा कि दिकू इंज जीमू ते खराबो आत्मा के कोलगेच्वा ,उनाई उनाई भाषा माडी बा 
\v 18 बिन्जकु के तीवल कु वा येठा अगर दिकू प्राणनाशक चीजो भी नोयवा तौभी दिकू गा चोच का भी हानी तखलीफ बान डाऊ दिकू बिमारी कु लिजेन टी डोयवा ,येठा दिकू साजऊ वा होय 
\v 19 प्रभु यीशु दिकू ते बातो गा बदोन स्वर्ग लिजेन तीवल जेनेच येठा परमेश्वर गा जेवान कोनेन सुबान जे |
\v 20 येठा दिकुनी वोट्जे हरेक जगन प्रचार डाके येठा प्रभु दिकू गेलं सतोन कामय डा ,येठा डी चिन्हा गा व्दारा जो सतो सतोन डाऊ डा वचन के मजबूत दे लज्जे |आमीन 
