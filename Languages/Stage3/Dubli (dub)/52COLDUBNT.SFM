\id COL
\ide UTF-8
\rem Copyright Information: Creative Commons Attribution-ShareAlike 4.0 License
\h કલોસ્સીઓને પત્ર
\toc1 કલોસ્સીઓને પત્ર
\mt1 Colossians
\mt1 કલોસ્સીઓને પત્ર
\c 1
\p
\v 1 પાવુંલોં તરફૂકી ,જોં પ્રમેશ્વરું મોરજી કી ખ્રિસ્ત ઇસુ પ્રેરિત હાય , આને પાવુહું તિમોથી તરફૂકી
\v 2 ખ્રિસ્ત મેં તિયાં પવિત્ર આને વિશ્વાસી પાવુહું નાવામે કોલોસી મેં રેતાહા ;આમાં બાહ્કો પરમેશ્વરું તરફૂકી તુમનેહેં કૃપા આને શાંતી મિલતી રે
\v 3 આમુ તુમા ખાતર રોજુજ પ્રાર્થના કિન પોતા પ્રભુ ઇસુ ખ્રિસ્ત બાહ્કો અથવા પરમેશ્વરું ધન્યવાદ કેતાહાં
\v 4 કાહાકા આમુહું ઉનાયા હા કા ખ્રિસ્ત ઇસુ પે તુમા ભરુચો હાય , આને બાદાજ પવિત્ર લોકુહું આરી પ્રેમ કેતાહાં
\v 5 [ ]તીયા આશા કેલ્લી વસ્તુ લીદે જી માંઅ ખાતર હોરગા મ રાખલી હાય જીયા વર્ણન તુમુહું તીયા સુવાર્તા સત્ય વચનુમે ઉનાય ચુક્યાહા
\v 6 જે તુમા પાહી ખોરચોહો , આને જેહંકી જગતુમેં બી ફળ લાવેહે આને વાદતો જાહે , તેહંકીજ જીયા દીહુંમ તુમુહું તીયાલે ઉનાયા આને ખેરા કી પરમેશ્વરું કૃપા દેદીહી , તુમુહું બી એહંકીજ કેતા રા
\v 7 તિયાં શિક્ષણુંમ તુમુહું આમાં પ્રિય સાથીદાર એફાફ્રાસુ પેને મીલવીહીં જે આમાંખાતર ખ્રિસ્તુ વિશ્વાસ યોગ્ય સેવક હાય
\v 8 તીયહા તુમા પ્રેમુલે જો આત્મામેં હાય , આમાપે જાહીર કેયોં
\v 9 ઈયાખાતુર જીયા દીહુંમેં ઇં ઉંનાયા , આમુહું બી તુમા ખાતુર ઈ પ્રાર્થના આને વિનંતી કેરા નાહા સોળતા કા તુમુહું બાદા આત્મીક જ્ઞાન આને હોમજુ રીતે પરમેશ્વરું ઈચ્છા પારખા ખાતર પરિપૂર્ણ મજબુત વી જાય
\v 10 કા તુમા ચાલચલન પ્રભુ યોગ્ય વેઅ ; આને તો બાદાજ પ્રકારુકી ખુશ વેઅ , આને તુમામેં બાદાજ પ્રકારુ ભલા કામુ ફળ લાગે આને તુમુહું પરમેશ્વરુ નજર મેં વાદતા જા
\v 11 તિયાં મહિમા શક્તી અનુસાર બાદાજ પ્રકારુ શક્તી કી બળવાન વેતા જાય , ઈહીં હુદી કા આનંદુ આરી દરેક પ્રકારુ ધીરજ સહનશીલતા દેખાવી સેકા
\v 12 આને બાહ્કા ધન્યવાદ કેતા રેયા , જીયાહ આપનેહેં ઇં યોગ્ય બનાવ્યા કા ઉજવાળામેં પવિત્ર લોકુ આરી પ્રકાશુમ ભાગીદાર વેય
\v 13 તિયાહ આપનેહેં અંન્દકારુ મેને છોળાવ્યાહા , પોતા પ્રિય રાજ્યામ પ્રવેશ કેરાવ્યોં
\v 14 જીયહાંમેં આપનેહેં છુટકારો અથવા , પાપુ ક્ષમા પ્રાપ્ત વેહે
\v 15 તે તા અદૃશ પરમેશ્વરું પ્રતીરુપ આને બાદીજ સૃષ્ટી પ્રથમ જનીત હાય
\v 16 કાહાકા તીયામ બાદીજ વસ્તુ ઉત્પન વીયી હોરગાવે અથવા તોરતીપે હેલી અથવા નાંયં હેલી કાય રાજ્યાસન કાય રાજ્ય આય અધીપતી કાય અધિકાર બાદીજ વસ્તુ તિયાં દ્વારા આને તિયાં ખાતુર તીયાર વેઅલી હાય
\v 17 તેજ બાદીજ વસ્તુમેં પેલી હાય , આને બાદીજ વસ્તુ તીયામે મજબુત હાય
\v 18 તેજ શરીર અથવા મંડળી મુનકોં હાય, તેજ સુરવાત હાય , આને મોલા મેને જીવી ઉઠુંલુ મેપેલો કા બાદી ગોઠીહીંમેં તોજ શ્રેષ્ઠ ગોઠવાય
\v 19 કાહાકા બાહકા ખુશી તીયા મેં હાય , કા તિયાંમેં બાદીજ સંપૂર્ણતા વાસ કે
\v 20 આને તીયાંજ કૃસુપે વેરાલો રોગતું દ્વારા શાંતી મીલવીને બાદી વસ્તુ તિયાં દ્વારા પોતા આરી સમાધાન કેરાવે , ચાહે તો તોરતીપેને વી ચાહે હોરગામેને
\v 21 તુમુહું જો પેઅલા નીંગળા આથા , આને ખારાબ કામુ લીદે મોનુંમે દુશ્મન આથા
\v 22 તિયાં આમી શારીરિક શરીરૂમેં મોટું દ્વારા તુમા બી મેલ કી દેદોં , કા તુમા પોતા આગાડી પવિત્ર આને નિષ્કલંક આને નિર્દોષ બનાવીને જાહીર કેઅ
\v 23 કદાચ તુમુહું વિશ્વાસુ પાયામે મજબુત બની રેયા , આને તિયાં સમાચારું આશાલે જીયાલ તુમુહું ઉનાયાંહા માંઅ છેડાહા , જીયા પ્રચારું આકાશું એઅઠા બાદી સૃષ્ટી મેં કેઅલોં હાય આમી આંયં તિયાં દુઃખુ લીદે આનંદ કેહું જે તુમા ખાત્ર ઉઠાવુહું આને ખ્રિસ્ત સંકુટુ ઘટી તિયાં શરીરું લીદે અથવા મંડળી ખાતુર પોતા શરીરું મેં અ પૂરી કેહું
\v 24 આમી આંયં તિયાં દુઃખુ લીદે આનંદ કેહું જે તુમા ખાત્ર ઉઠાવુહું આને ખ્રિસ્ત સંકુટુ ઘટી તિયાં શરીરું લીદે અથવા મંડળી ખાતુર પોતા શરીરું મેં અ પૂરી કેહું
\v 25 જીયા આંય પરમેશ્વરૂ તિયાં બંદબસુ અનુસાર સેવક બન્યોં , જોં તુમા ખાતર હોપી દેદો, કા માય પરમેશ્વરું વચનાલ પૂરો પૂરો પ્રચાર કિવં
\v 26 અથવા તીયા ભેદુલે જો સમય આને પીડીહી દોબી રીયહો પેને તીયાહ તીયા પવિત્ર લોકુહુંપે જાહીર વેયોહોં
\v 27 જીયાપે પરમેશ્વરુયં જાહીર કેરા માગ્યોં , કા તીયહાંન યાદ વે કે કા બીજી જાતીમે તિયાં ભેળું મહિમા કીમત કાય હાય , આને તે ઈ હાય કા ખિસ્ત જે મહિમા આશા હાય , તુમા મેં રેહે
\v 28 જીયા પ્રચારુકી આમુહું દરેક માહાલ ચેતાવની દેતાહાં , આને બાદેજ જ્ઞાનું કી દરેક માહાલ ખીજવુતાહાં , કા આમુહું દરેક માંહાલ ખ્રીસ્તુમેં મજબુત કીને ઉપસ્થિત કેરા
\v 29 ઈયાખાતુર માય તિયાં તે શક્તી અનુસાર જે માયે સામર્થ્યા આરી પ્રભાવ ટાકેહે , તન મન લાગ્વીને મેહનત કીહું
\c 2
\p \v 1    આંયં ચાહું કા તુમા જાંયં લ્યા , તા  તુમા આને તિયાં લીદે જે લોવદ્કીયામો હાય , આને બાદા ખાતુર જીયહા માં અ શારીરિક મુયં નાહા હેયોં , માય કેહંડો મેહનાત કીહું 
\v 2    કા તિયાંમેને શાંતિ વેઅ , અને તે પ્રેમુકી આપ્સુમે મજબુત રે , આને તે પુરા જ્ઞાનું બાદો ધન પ્રાપ્ત કે , પર્મેશ્વરુ બાહ્કા ભેદુલે અથવા ખ્રીસ્તુલે ઓખીલે  
\v 3     જીયામે બુદ્ધિ આને જ્ઞાનું બાદો સંગ્રહ દોબલોં હાય 
\v 4     ઇં માંયં ઈયાખાતર કા એગહોં માહું ભરમાવાં વાળી ગોઠીહીંકી ધોકો હાયં દે 
\v 5     કદાચ માંયં શરીરું ભાવુકી  તુમા કી દુર રીહું , તેબી આત્મિક ભાવુકી તુમા પાહી હાય્બ , આને તુમા વ્યવસ્થિત જીવનુલ આને તુંમાં વિશ્વાસુલ જે ખ્રિસ્તમેં હાય મજબુત હીંને ખુશી વેહું 
\v 6   હાતી જેહંકી તુમુહું ખ્રિસ્ત ઇસુલ પ્રભુ આખીને સ્વીકાર કી લેદોહો તેહંકીજ તીયામે ચાલતા રા 
\v 7     આને તિયાંમેં મુલે તીને આને વાદતા જા , આને જેહંકી તુમનેહે હિકવ્યાહાં , તેહંકીજ વિશ્વાસુમેં મજબુત વેતા જા , આને વાદારે ને વાદારે ધન્યવાદ કેતા જા 
\v 8   હુશાર રયા કા કેડો તુમનેહેં તીયા તત્વ -જ્ઞાનું કી આને નોક્કામાં ધોકા લીદેપોતા ગુલામ નાંયં બનાવી લે , જોં માંહાં રીતીરીવાજ આને જાગતું શુરવાત શિક્ષણું અનુસાર હાય પેન ખ્રિસ્તુ અનુસાર નાહા 
\v 9   કાહાકા તીયામેં દેવત્વ બાદીજ પરિપૂર્ણતા સાદા વાસ કેહે 
\v 10   આને તુમુહું તીયામેં ભરપુર વી ગીયા જે બાદીજ રાજ્યા આને અધિકારી મુનકોં હાય 
\v 11   તીયામે તુમા એહંડોં ખતના વિયોહો જે આથુકી નાહાં વેઅતોં એટલે ખ્રિસ્તુ ખતના , જીયાકી શારીરિક શરીર ઉતાવી દેતામ આવેહે 
\v 12   આને તિયાં અઆરી બાપ્તિસ્મામેં દાટાય ગીયા , આને તીયામેં પરમેશ્વરુ શક્તી આને વિશ્વાસ કીને જીયહાં તીયહાંને મોઅલા મેને જીવાવ્યોં , તીયા આરી જીવી બી ઉઠ્યો 
\v 13   તીયહા તુમનેહેં ઈ પોતા ગુનો આને પોતા શરીરું બી ખતના દશા મેં મોઅલા આથા , તીયા આરી જીવાવ્યો આને આમાં બાદોજ ગુના માફ કેયોં 
\v 14   આને વિધિ તો જો લેખ આમા નાંવુપે આંને આમા વિરુદુમે આથો મિટાવી દેદો  આને તીયાલે કૃસુપે ખીલાકી જોળીને આગાળીને દુર કી દેદોહોં 
\v 15   આને તીયાહ રાજ્ય આને અધીકારું ઉપેને ઉતાવીને ખુલ્લા ખુલ્લો તામાશો બનાવ્યો , આને કૃસુ લીદે તીયાપે જાય જયકાર આવાજ ઉનાવ્યો 
\v 16   ઈયાખાતર ખાવુલો પીવુંલોં અથવા પર્વ અથવા નોવો ચાંદ નેતા વિશ્રામ વારુ વીષયુમે તુમા કેલ્લોજ ફેસલો નાંયં કે 
\v 17   કાહાકા એ બાદી આવનારી ગોઠી સાવાણી હાય , પેન કિમતી વસ્તુ ખ્રિસ્ત હાય 
\v 18   કેલ્લો માહું નમ્રતા આને હોરગ્યાદુતું પૂજા કીને તુમનેહેં દોવડીને ઈનામ માગી નાંયં લે એહંડોં માહું હેઅલી ગોઠીહીંમ લાગલોં રેહે , આને તીયાં શારીરીક હોમુજ પે નોક્કામ ફૂલેહે 
\v 19   આને તીયુ શિરોમણીલ તીઅ નાંહા રેતોં ,જીયાકી બાદી શરીરું જોડે આને પાના દ્વારા પાલન પોષણ મિલવીને આને એક આરી મિલીને પરમેશ્વરુ તરફૂકી વાદતી જાહે
\v 20   જાહ કા તુમુહું ખ્રીસ્તુ આરી જગતુ તત્વ શિક્ષા તરફૂ કી મોય ગીયાહા , તા ફાચે કાહાલ તીયા સમાં જે જગતું હાય , જીવન વીતાવતાહાં , તુમુહુ એહંડી વિધિ વશ મેં કાહા રેતાહા
\v 21   કા ઇં માંઅ આથલાહા , તીયાલ નાંયં ચાખા હા આને આને તીયાલ આથ માંઅ લાગવાહા ?
\v 22   ઈ બાદી વસ્તુ કામાંમેં લાવી લાવીને નાશ વી જાય , કાહાકા એ માંહા આજ્ઞા આને શિક્ષણું અનુસાર હાય 
\v 23   ઈયુ વિધી મેં પોતા ઈચ્છા અનુસાર ઘોળવુલી ભક્તી રીતી આને નમ્રતા આને શારીરીક યોગાભ્યાસુ ભાવુકી જ્ઞાનું નાંવ તા હાય , પેન શારીરિક લાલસાહાન ઓટકાવાં તીયાકી કાય્જ બી લાભ નાહા વેતો 
\c 3
\p \v 1   હાતી જો તુમુહું ખ્રિસ્તુ આરી જીવતા વેઅયાહા, તા હોરગામેન વસ્તુ ખોજુમ રેયા , જીહી ખ્રિસ્ત હુડા આથુલે બોઠલો હાય 
\v 2   તોરતીપે નાહા પેન હોરગામેને વસ્તુ પે ધ્યાન લાગવા 
\v 3   કાહાકા તુમુહું તા મોય ગીયા આને તુમા જીવનું ખ્રિસ્તુ આરી પરમેશ્વરુમેં દોબલોં હાય 
\v 4   જાહાં ખ્રિસ્ત મેં આપું જીવન હાય , જાહીર વેરી , તાહા તુમુહું બી તીયા આરી મહિમા સહીત જાહીર વેહાં 
\v 5   ઈ યાખાતુર પોતા તીયા શરીરાલ માંય ટાકા જે તોરતીપે હાય અથવા વ્યભિચાર , અશુદ્ધતા ,  ખારાબ ઈચ્છા ,ખારાબ કામ , આને લોબ જોં મૂર્તિ પૂજા સમાન હાય  
\v 6   તીયા કાર્નુકી પરમેશ્વરું કોપ આજ્ઞા નાંય માનનારાહાપે પોળે હે 
\v 7   આને તુમુહું બી જાહાં તીયા બુરાયુંમે જીવન વિતાવતલા તાહાં તીયાજ અનુસાર ચાલ્ત્લા આથા 
\v 8   પેન આમી તુમુહું બી ઈયા બાદા એટલે રોગ , રોષ , વેરભાવ નીંદા આને મુયુંમેને ગાય બફૂલોં એ બાદી ગોઠ્યા છોળી દયા 
\v 9   એક બીજા આરી ઠોગ માંઅ બોનાહા કાહાકા તુમુહું જુના માહાંલે તીયા કામુ સમેત ઉતાવી ટાકલોં હાય
\v 10   આને નોવા માંહાંલે પોવી લેદોંહોં , જે પોતા ઉબજાવનારા રુપુ અનુસાર જ્ઞાન મિલવા નવોં બનતા જાહે 
\v 11   તીયામે નાંય તા યુનાની રિયો , નાંય તા યહુદી , નાંય ખતના , નાંય ખતનાવગર , નાંય જંગલી , નાંય સ્કુતી , નાંય દાસ આને નાંય સ્વતંત્ર : ફક્ત  ખ્રિસ્ત બાદોં કાય આજી બાદામ હાય 
\v 12   ઈયાનુસાર પરમેશ્વરૂ નીવડુંલા સમાન જે પવિત્ર આને પ્રિય હાય , મોડી કરુણા આને ભલાઈ આને માયા આને નમ્રતા આને સહનશીલતા પોવી લ્યા 
\v 13   આને કદાચ કેડાલ કેડાય દોષ દેવુંલોં કારણ વીતા એક બીજા સહન કી લ્યાઅ , આને બીજા દોષ ક્ષમા કેરાં , જેહંકી પ્રભુહું તુમા દોષ ક્ષમા કેયોહોં યતેહંકીજ તુમુહું બી કેરા 
\v 14   તીયા બાદા ઉપે પ્રેમુ જો ખેરોંપણા કટીબંદ હાય બાંદી લ્યા 
\v 15   આને ખ્રિસ્ત શાંતી જીયા લીદે તુમુહું એક શરીર વીન હાદવામ આલાહાં ,તુમા રુદયુંમ રાજ્ય કેરા , આને તુમુહું ધન્યવાદી બની રેયા 
\v 16    ખ્રિસ્તુ વાચુલે પોતા રુદયુંમે અધિકારુકી બાહા દયા આને સિદ્ધ જ્ઞાન સહિત એક બીજા આરી હિકવા આને બોધ કેરાં , આને ચીતાવા પોત પોતા મોનુંમે કૃપા આરી પરમેશ્વરું લીદે ભજન આને સ્તુતી ગીત આને આત્મિક ગીત આખા 
\v 17   વચનુંમે અથવા કામુમે જોં કાય બી કેરા બાદોંજ પ્રભુ ઇસુ નાંવું કી કેરા , આને તીયાં દ્વારા બાહ્કાલ ધન્યવાદ કેરા 
\v 18   ઓ બાયુહું , જેહંકી પ્રભુ મેં હારો હાય તેહંકીજ પોત પોતા કોંઅવાલા અધીન મેં રીયા 
\v 19   ઓ પતિહીં , પોત પોતા કોઅવાલી પે પ્રેમ રાખા, આને તીયુલે કોઠોર માઅ કેહાં 
\v 20   ઓ પોયરાહાં બાદીજ ગોઠીમે પોત પોતા યાહ્કી બાહ્કાલે આજ્ઞા પાલન કેરા કાહાકા પ્રભુ તીયાકી પ્રસન્ન વેહે 
\v 21   ઓ પોયરાવાલાહાં, પોતા પોયરાલ ખીજવાહા માંઅ, નાંય વે કા તીયા સાહસ તુટી જાય
\v 22   ઓ સેવકુહું જો શરીરું અનુસાર તુમા સ્વામી હાય બાદીજ ગોઠીહીમ તીયા આજ્ઞા પાલન કેરા , માહાલ ખુશ કેઅનારા સમાન દેખાવાં નાહાં પેને મોનું સીધાયું આને પોરમેશ્વરું ધાકું કી 
\v 23   જોં કાય તુમુહું કેતાહા , તન મન કી કેરા , ઈ હોમજીન કા માહાં ખાતર નાહાં , પેન પ્રભુ લીદે કેતા રેયા 
\v 24   કાહાકા તુમુહું જાંઅતાહા કા તુમનેહેં તીયા બદ્દલ પ્રભુ કી મીરાસ મિલી , તુમા પ્રભુ ખ્રિસ્તુ  સેવા કેઅતાહા
\v 25   કાહાકા જો ખારાબ કેહે , તો પોતા ખારાબુ ફળ મીલવી ; તીહીં કેડાજ ભેદભાવ નાહાં 
\c 4
\p \v 1   ઓ ધોણહ્યા , પોત પોતા દાસુ આરી ન્યાય આને , ઠીક ઠીક વેવહાર કેરા , ઇં હોમજીને કા હોરગામેને તુમુ બી એક ધોણી હાય 
\v 2   પ્રાર્થના મેં લાગી રેયા, આને ધન્યવાદુ આરી તીયામે જાગૃત રેયા 
\v 3   આને તિયાં આરી આરી આમાં માટે બી પ્રાર્થના કેતા રેયા, કા પરમેશ્વરું આમાં ખાતર વચન ઉનાવાં એહંડોં બાણો ખોલી દે , કા આમુહું ખ્રિસ્તુ ભેદુ વર્ણન કી સેકજી જીયા કારણે માંય જેલુંમ હાય  
\v 4   આને તીયાલ એહંડોં જાહીર કીવં કા જેહંકી માં કેરા હારોં હાય 
\v 5   સમયુલે ખુબ મહત્વ હોમજીને બારે રેનારાહાં આરી બુદ્ધિમાની કી વેહવાર કેરા 
\v 6  તુમા વચન સાદા કૃપાલુ આને હારો વે કા તુમનેહેં દરેક માંહાલ હારીરીતી કી જવાબ દાં  
\v 7   પ્રિય પાવુહું આને વિશ્વાસ યોગ્ય સેવક , તુખીકુસ જો પ્રભુમેં માંઅ  સાથીદાર હાય , માંઅ બાદ્યાંજ ગોઠ્યા તુમનેહેં આખી  દી  
\v 8  તીયાલે માંય ઈ યાખાતુર તુમા મોકલ્યોહો , તુમનેહેં માંઅ દશા માલુમ વી જાય આને તો તુમા રુદયાલે શાંતી દે 
\v 9   તીયા આરી આપુહુ ઓનેસિમુસ બી મોકલ્યોહો , આને વિશ્વાસ યોગ્ય આને પ્રિય આવુંહું આને તુમા મેંનેજ હાય ; તો તુમનેહેં બાદ્યાજ ગોઠ્યા આખી દી 
\v 10   અરીસ્તખુર્સ મેં માંઅ આરી કેયદી હાય , આને માર્કુસ જો બર્નબાસા પાવુહુ લાગેહે , [જીયા વિષયુમ તુમનેહેં આજ્ઞા મીલવીહી કા ,કદાચ તો તુમા પાહી આવી , તા તીયાલે હારી રીતે વેહવાર કેઅજા 
\v 11   આને ઇસુ જે યુસ્તુજ આખાયેહે , તુમુહુંન નમસ્કાર આખતાહાં, ખતના કેઅલા લોકુહુંમે કેઅલા લોકુહુંમેને ફક્ત ઓજ પરમેશ્વરું રાજ્યાખાતુર માંઅ સાથીદાર આને શાંતી કારણ રીયહા 
\v 12   એફાફ્રાસ , જે તુમાહામેને હાય , આને ખ્રિસ્ત ઇસુ દાસ હાય , તુમનેહેં નમસ્કાર આખેહે , આને સાદા તુમા ખાતર પ્રાર્થના મેં પ્રયત્ન કેહે કા , તુમુહું સિદ્ધ વિન પૂર્ણ વિશ્વાસુ આરી પ્રમેશ્વરું ઈરાદા કા મજબુત રેયા 
\v 13  માંય તિયાં શાક્ષી હાય કા , તો તુમા ખાતુર આને લોવદોકિયા આને હિય્રાપુલિસ વાલા ખાતુર મોડો પરિશ્રમ કેતા રિહું  
\v 14   પ્રિય વેદ્ય લુકા દેમાસુ તુંમનેહેં નમસ્કાર 
\v 15   લવદોકિયા પાવુંહુંન નુંમ્ફા આને તિયાં કોઅમેને મંડળીહીંન નમસ્કાર આંખજે  
\v 16   જાહાં ઇં પત્ર તુમાહીં વાચી લાહા તા એહંકી કેઅજા કા લવદોકીયા મંડળીહીંને વાચે , આને જોં પત્ર લવદોકિયા હીંને આવે તીયાle  તુમુહું બી વાચજા  
\v 17   આને અરખીપીયુંલે આખજે કા જે સેવા પ્રભુ મેં તુલે હોપી ગેહલી હાય , તીયાલે સાવધાની આરી કેજે  
\v 18   માંન પાવુલુ આથુકી લેખલોં નમસ્કાર , માંઅ હાકલીહીંને યાદ રાખુલો તુમાપે કૃપા વેતી રે  આમેન 
