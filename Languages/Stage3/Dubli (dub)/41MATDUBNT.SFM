\id MAT
\ide UTF-8
\rem Copyright Information: Creative Commons Attribution-ShareAlike 4.0 License
\h માથ્થી
\toc1 માથ્થી
\mt1 MATTHEW
\mt1 માથ્થી
\c 1
\p
\v 1 ઈબ્રાહીમું પોયરો, ઈસુ ખ્રીસ્તુ વંશાવલી
\v 2 ઈબ્રાહીમું કી ઈસાક ઉત્પન વેયો ઈસાકુકી યાકુબ વેયો, યાકુબુકી યહુદા આને તીયાં પાવહું વીયા
\v 3 યહુદા આને તામારુંકી પેરેસ આને ઝેરાહ ઉત્પન્ન વિયો, પેરેસું કી હેસોન વિયો આને હેસોનું કી આરામ વિયો,
\v 4 આરામું કી અમીનાદાલ વિયો, અમીનાદાલ કી નાહસોન વીયો, આને નાહસોનું કી સલમોન વિયો,
\v 5 સલમોન આને રાહાબું કી બોઆઝ વીયો, આને આબેદુ કી યીસેં વીયો,
\v 6 આને યીસે કી દાઉદ રાજા ઉત્પન્ન વીયોઆને દાઉદુ કી સુલેમાન તીયું બાયું કી ઉત્પન્ન વીયો કા તે પેલ્લાહ ઊરીયા કોઓવાલી આથી,
\v 7 સુલેમાનું કી રહબામ વીયો, રહબામુકી અબીય્યહ વીયો, આને અબીય્યાહું કી આસા વીયો
\v 8 આસા કી યહોસાફાટ વીયો, યહસાફાટુ કી યોરામ વીયો, આને યોરામું કી ઉઝીયા વીયો,
\v 9 ઉઝીયા કી યોતામ વીયો, યોતામુકી આહજ વીયો, આને આહાજુ કી હિઝકીયા વીયો,
\v 10 હિઝકીયા કી મનશિશા કી આમોન વીયો, આને આમોનું કી યોશીયા વીયો;
\v 11 આને બંદિ વીને બાબીલ જાવુલું સમયુંમ યોશીયા કી યોખોન્યા આને તીયાહ પાવુંહ ઉત્પન્ન વીયા
\v 12 બંદી વીને બાબીલ પોચી જાયને યોખોન્યા કી શલફીયેલ વીયો, આને શ્લફીયેલું કી ઝરુંબ્બાબેલ વીયો,
\v 13 ઝરુંબ્બાબેલુ કી અબીહુદ વીયો, અબીહુંદુ કી એલ્યાકીમ વિયો, આને એલિયાકીમું કી અલીહુદ વિયો,
\v 14 ઓઝરુ કી સાદોક વિયો,આને સાદકું કી આખીમ વિયો, આને આખુમુ કી અલીહુદ વિયો,
\v 15 અલીહુદુ કી એલ્યાઝર વિયો, એલ્યાઝરુ કી મથ્થાન વિયો, આનેઆને મથ્થાન કી યાકુબ વિયો,
\v 16 યાકુબુ કી યુસુફ વિયો, તો મરિયમયુ કોઅવાલો આથો, આને મરીયમું કી ઈસુ જો ખ્રિસ્ત આખાહે , તો જનમ્યો
\v 17 ઈયુ રીતી આબ્રાહમુ હીને દાવુદ હુદી ચોવદા પીઢી વીયી, આને દાઉદુ હીને બાબીલુંમ બંદી હેને પોચી જાયં ચોવદા પેઢી, આને બંદી વીને બાબીલુંમ પોચી જાવુંલ સમયુ હીને ખ્રિસ્ત હુદી ચોવદા પેઢી હેયી
\v 18 ઈસુ ખ્રીસ્તુ જન્મો ઈયુ પ્રકારું વીયો, કા જાહાં તીયાં યાહાકી મરયમુ મગની યુસુફું આરી વીઅ ગીયી, તા તીયાહ મિલાપ વેરા પેલ્લાને જ તે પવિત્રઆત્મા કી ગર્ભવતી જાણામ આલી
\v 19 આને તીયું કોઓવાલો યુસુફ જો નીતિમાન આથો આને તીયુલ બદનામ કેરાં નાય ચાહતુલો, તીયુલ ગુપ્ત રીતી છોડી ધ્યાં વિચાર કેયો
\v 20 જાહા તો ઈયુ ગોઠી વિચારુંમ આથો તાંહાં પ્રભુ સ્વર્ગ દૂત તીયાલ સ્વપ્નનામ દેખાયન આખા લાગ્યો કા, “ ઓ યુસુફ! દઉદુ પોયરાં, તું પોતા કોઓવાલી મરયમૂલ તોહી લીઅ આવાં બીયોહો માં, કાહાકા જો તીયું ગર્ભ હાય, તો પવિત્રઆત્મા તરફ થી હાય
\v 21 તે પોયરો જન્મી આને તું તીયાં નાવ ઈસુ રાખજે કાહાક તો પોતા લોકુ તીયાં પાપુ કી ઉદ્વાર કેરી”
\v 22 ઈ બાદોં ઈયા ખાતુર વીયો કા જો વચન પ્રભુહ ભવિષ્યવક્તા દ્વારા આખલો આથો, તો પૂરો વેઅ:
\v 23 “ હેરા, એક કુવારી ગર્ભવતી વેરી આને એક પોયરો જન્મી આને તીયાં નાંવ ઈમાનવેલ રાખવામ આવી,” તીયાં અર્થ હાય- પરમેહેર આમાં આરી હાય
\v 24 તાંહાં યુસુફ નીદુંમેને જાગીન પ્રભુ દુતું આજ્ઞા અનુસાર પોતા કોંઅવાલીલ તીયાહી લીઅ આલો;
\v 25 આને જાવ લુગું તીયું પોયરો નાહા જનમ્યો તામ લુગું તો તીયું પાહી નાહાં ગીયો : આને તીયાહ તીયાં નાંવ ઈસુ રાખ્યો
\c 2
\p \v 1  હેરોદેસ રાજા દીહુમે જીહી યહુદીયા બેથલેહેમમે ઈસુ જન્મો વીયો, તીહી પૂર્વને કાંઈ જ્ઞાની લોક યરુશાલેમ આવીન પૂછા લાગ્યા,
\v 2  “ યહુદીયા રાજા જીયા જન્મો વીયોહો, તો કાહી હાય? કાહાલ કા આમુહું પૂર્વ મેં તીયાં તારો દેખ્યોહો આને તીયાલે પ્રણામ કેરાં આલેહે,”
\v 3  ઈ ઉનાયન હેરોદેસ રાજા આને તીયાં આરી આખો યરુશાલેમ કાબરાય ગીયો
\v 4  તાહા તીય લોકો આખા પ્રધાન યાજક આને શાસ્ત્રીહાન એકઠે કીઇન પૂછ્યો, “ કા ઈસુ જન્મો કાહી વેરાં જોજે ?” 
\v 5  તીયાહાય તીયાલ આખ્યો, “ યહુદીયા બેથલેહેમુ મેં, કાહાલ કા ભવિષ્યવક્તા દ્વારા ઈ લેખલો હાય: 
\v 6  “ ઓ બેથલેહેમ, તો જો યહુદીયા પ્રદેશુંમ તું કેલ્લી બી રીતી મેં યહુદા મેં અધીકારીમે આખાહાં સેને હાનો નાહાં; કાહાકા તોમમે એક અધિકારી નીગી તો, માં પ્રજા ઇસ્રાઇલુ રાખવાલી કેરી” 
\v 7  તાંહાં હેરોદેસહું જ્ઞાની લોકુને ઠાકા હાદીને ફૂચ્યો કા તાઓ ઠીક કેલ્લા સમયુંમ દેખાયો, 
\v 8  આને તીયાહાં ઈ આખીને તીયાહાને બેથલેહેમુ મેં મોકલ્યા, “ તીયાં પોયરાં વિષયુ મેં ઠીક ઠીક જાણ કેરા, આને જાહાં તો મિલી જાય તાંહાં મન ભી સમાચાર આપજા માંય ભી આવીને તીયાલે પ્રણામ કેહેં”
\v 9  તે રાજા ગોઠિયા ઉનાયને જાતાં રીયા,આને જો તારો તીયાહા પૂર્વ મેં દેખાયો તીયાં આગલા આગલા ચાલા લાગ્યો; આને જીહી પોયરો આથો, તીયું જાગ્યાલ આવીને ઉબા રીઅ ગીયો
\v 10  તીયાં તારાલ હીઈને ખુબ આનંદુમ આવી ગીયે 
\v 11  તીયાહાં તીયાહ પોંગામેં જાઈને તીયાં પોયરાલે તીયાં યાહકી મરિયમ આરી દેખ્યો,આને પાગેં પોડીને પોયરાલે પ્રણામ કેઅયો, આને પોતા પોતા ઠેલા ખોલીને તીયાલે  હોનો, આને લોબાન, આને ગંધસર (તુંણી) ચોડવી 
\v 12  તાંહાં હોપ્નામે ઈ ચેતાવણી મિલી કા હેરોદેશુંમેં ફાચે પાહી નાય જાવુંલી, તેં બીહીરી વાટ તીઅને તીયાં દેશુમે જાતે રિયે 
\v 13  તેં જાતેં રીયેં ફાચે પ્રભુ એક દુતુંય હોપ્નામ યુસુફૂલે દેખાયદિને આખ્યો કા, “ ઉઠ તીયાં પોયરાલે આને તીયું યાહકિલે લીને મિસ્ર દેશું મેં નાહી જો; આને જાંવ લુગું માય તુલે નેય આખું, તાવ લુગું તીહી રેજા; કાહાલ કા હેરોદેસ ઈયા પોયરાલે હોદુલીપ આહી કા તીયાલે માઅઈ ટાકનારો હાય”
\v 14  તાહા તો રાતીજ ઉઠીને પોયરાલે આને તીયું યાહકીલે લીને મીસ્ર મેં જાંઅ લાગ્યો,
\v 15  આને હેરોદેસ મોરે તાવ તીહીજ રેજાં તીયાલે કા જો વચન જો પ્રભુ એ ભવિષ્યવક્તા દ્વારા આખલો તો પૂરો વીયો: “ માયું માંઅ પોયરાલે મીસ્રમેને હાધ્યો”
\v 16  જાહાં હેરોદેસ યે ઈ દેખ્યો કા, જો જ્ઞાની લોકું તીયાને ધોગો દેદો તાંહાં, તાંહાં તે ઘુસ્સા મેં આવી ગીયો, આને લોકુંહુને મોકલીને જ્ઞાની લોકું દ્વારા ઠીક-ઠીક દેખાવલા સમયુ અનુસાર બેથલેહેમ આને તીયાં આજુબાજુ જાગ્યાલે જો આખા પોયરાલે જે બેન વોર્ષા તીયાસેને હાના વેઅ તીયાલે માઅઈ ટાંકા
\v 17  તાંહાં જો વચન યીરમીયાહ વચન ભવિષ્યવક્તા દ્વારા આખલો તો પૂરો વીયો: 
\v 18  “ રામામ રોળનારા ખુબ આવાજ ઉનાયા, રોડુંલી આને મોડો દુઃખ ; રાહેલ પોતા પોયરાં ખાતુર રોળતુલી, આન થાકી રીયા નેય માગત્લી કાહાલ કા તે આમી નેય રીયહો”
\v 19  હેરોદેસુ મોઓયા ફાસે પ્રભુ એક દુતું એં મિસ્ર મેં યુસુફુંલે હોપ્નામે દેખાઈને આખ્યો કા,
\v 20  “ ઉઠ, પોયરાલે આને તીયું યાહાકીલે લીને ઇસ્રાઇલ દેશું મેં જાતો રેઅ, કાહાલ કા જો પોયરાલે મારાં માગત્લો તો મોઓય ગીયોહો” 
\v 21  તો ઉઠીને તો, આને પોયરાલે  આને તીયાં યાહાકીલે આરી લીને ઇસ્રાઇલ દેશુંમા આવી ગીયો
\v 22  પેન ઈ ઉનાઈન કા અરખીલાઉસ પોતા બાહાકા હેરોદેશ મેં જાગ્યાલે યહુદીયાપે રાજ્ય કેઅત્લો, તીહી જાં બીઈ ગીયો ફાચે હોપ્નામે પરમેહેરુ ચેતાવણી મિલી કા ગાલીલ પ્રદેશું મેં જાતા રીયા, 
\v 23  આને નાસરત નાવું નગરુ મેં જાય રીયે, હાતી વચન પૂરો વીયો, જો ભવીશવક્તા દ્વારા ખાલો: “ તો નાસરી આખાહે”
\c 3
\p \v 1  તીયાં દીહું મેં યોહાન બાપ્તીસ્મો દેનારો આલો આના યહુદીયા જગલુંમ ગોઠિયા આખાં લાગ્યો:
\v 2  “ મન ફીરાવા કાહાલ કા સ્વરગુ રાજ્ય પાહી આવી ગીયોહો”
\v 3  ઓ તોજ હાય ઈયા ગોઠિયા (ચર્ચ્ચા) યશાયાહ ભવિષ્યવક્તા કી આખ્યા:  “ જગલુંમ (ચાળીમ બોબ્લુંનારા    આવાજ વેહે, કા પરમેશ્વરુ વાટ તિયાર કેરા તીયાં રોસ્તા સીધો કેરા” 
\v 4  ઓ યોહાન ઉટું રુગાહાં પોતડે પોવલે આથે, આના તીયાં કમ્બરુમ ચાબડા પટ્ટો બાદલો આથો ખાવુંલો તોળે આને જગલું મધ આથો
\v 5  તાહાં યરુશાલે આના ખા યહુદીયા, આના યર્દનું જાગ જાગર્યા ગાવુંમેને માઅહે પાહી આલેં
\v 6  તીયાં લોકુહું પોત પોતે પાપ માનીન યર્દન ખાડીમ યોહાનું આથુકી બાપ્તીસ્મો લેદો
\v 7  જાહા તીયાહી ફરીસીયો આના સદુકિયો લોકુંહુન ઈયા પાહી આવતા દેખીન તીયાલ આખ્યો કા, “ એ હાપળા પોયરાહાં, તુલ કેડાહ આખ્યો કા આવનારાં ગુસ્સાકી નાહી જાં? 
\v 8  તીયાલ મન ફીરાવું હારો ફલ લાવા;
\v 9  આના તુમુહું તુમા મોનુંમ એહેકી માં વિચારહા કા આમાં બાહાકો અબ્રાહામ હાય; કાહાલ કા આંય આખુહું કા પરમેશ્વર અબ્રામું ખાતુંર ઈયા ડોગડામને પોયરેં ઉત્પન્ન કીઅ શેકે
\v 10  આમી કુવાળો ચાડવા મુંલામ થોવલો હાય તીયાલ જો જો ચાળવો હારેં ફલવએં નાહા દેતો તીયાલ કાતરી ટાકીન આગીમ ટાંકી દેવાય
\v 11  “ આંય તા પાયું કી મન ફીરાવું બાપ્તીસ્મો દીહું પેન જો માંઅ ફાચી આવનારો હાય તો માઅ કેઅતા (શક્તિ વાલો) તાકતુંવાલો હાય માંય તા તીયાં (ચાપ્લે) બુટેં વિસુલી લાયકાત નાહાં તો તા તુમનેહેન પવિત્રઆત્મા આના આગી કી બાપ્તીસ્મો દી
\v 12  તીયાં હાપડો તીયાં આથુંમ રીઅ, આના તીયાં ગોવું દાણા હારકી સાફ કેરી, આના તીયાં ગોંવ ખેતુંમ ટીગલી, આના ગોંવું પૂમડાલ ખુટારો તીયાલ આગ લાગવી દી”
\v 13  ઇયાં વખુતુંમ ઈસુ ગાલીલુંમને યર્દન ખાડી તળીપ યોહાનુહી બાપ્તીસ્મો લાન આલો
\v 14  પેન યોહાન ઈસુલ એહેકી આખીન ઓટકાવા લાગ્યો કા, “ માનતાં તો આથું કી બાપ્તીસ્મો લેવુલી હાય આના તું માંઅ હી આલોહો?” 
\v 15  ઈસુય યોહાનુલ જવાબ દેદો કા, “ આમી એહેકીજ વેરાંઅ દે, કાહાલ કા તીયુંજ રીતી કી પરમેશ્વર જેં કામે હાચેં ગોગહે તેં બાઠે કામે પૂરે કેરુલી હાય” તાહા યોહાનુંહ ઈસુ ગોઠ માની લેદી
\v 16  આના ઈસુ યોહાનું આથું કી બાપ્તીસ્મો લીન પાયુંમને બારે આલો, આના તીયાં વાટુ વાદલો ખુલી ગીયો આના તીયાહાં પરમેશ્વરુ આત્મા કબુતરુ રૂપુમ આવતા દેખ્યો આના તીયાં ઉપે દેખ્યો
\v 17  આના આકશુમને વાણી વીયી: “ ઓ માંઅ હારામ હારો પોયરો હાય, તીયાકી આંય ખુબ ખુશ હાય
\c 4
\p \v 1  તાહા આત્મા ઇસુલે જગલુંમ લી ગીયો હાતી ઈબ્લીસું કી તીયાં પરીક્ષા વીઅ શેકે
\v 2  તો ચાલીહી દિહી આને ચાલીહી રાત ખાવુલો વોગર રીયો, છેલ્લે તીયાલ પુખ લાગી
\v 3  તા પારખુનારો પાહી આવીન તીયાલ આખ્યો, “ અગર પરમેશ્વરા પોયરો હાય તા તું આખી દે,યાઅ ડોગડા માંડો બોની જાય”
\v 4  તીયાય તીયાલ જવાબ દેદો: “ કા લેખલો હાય, ‘કા માહું ફક્ત માંડાકીજ નાય, પેન પરમેહેરુ મુખામેને નીગલા વચનું કી જીવતો રેહે’” 
\v 5  તાહાં ઈબ્લીસ પવિત્ર નગરુમ લીઅ ગીયો આને મંદિરુ ચુટલીવે ઉબો કેયો,
\v 6  આન આખ્યો, “અગર તુ પરમેહેરુ પોયરો હાય, તા  પોતાલ  નીચે પાડી ટાક; કાહાકા લેખલો હાય: ‘ તો વિષયુમ હોરગા મેને દુતાલ આજ્ઞા દે, કા તે તુલ ઉચલ્યા ઉચેજ ઉસલી લી; કાહી એહેકી નાય વેય કા તો પાગુહુમ ડોગળા નાય લાગે’”
\v 7  ઈસુ તીયાલ આખ્યો, “ ઈ બી લેખલો હાય કા: ‘ તુ પ્રભુ પરમેહેરા પારખ  મા કીહો’”
\v 8  ફાચે શેતાન ખુબ ઉચા ડોગું પે લી ગીયો આને બાદો  જગતું રાજ્યે આને તીયાં --------દેખાવ્યો
\v 9   ઈસુલ આખ્યો કા, “ અગર નમીન માઆ પાગે પોડહો,તો આંય બાદો કાય તુલ દિ દિહી”
\v 10  તાહા ઈસુય તીયાલ આખ્યો , “ઓ શેતાન ઈહીને દુર વી જો, કાહાકા લેખલો હાય : ‘ કા તુ તો પરમેહેરુલ પાગે પોળ આને ફક્ત તીયાજ મહિમા કેઅ’”
\v 11  તાહાં શેતાન તીયાં પાહીને નીગી ગીયો, આં હેયો, હોરગા મેને દૂત આવિન તિયાં સેવા કેરા લાગ્યાઈસુ સેવા કામાલ શરુવાત જાહા ઈ ઉનાયો કા યોહાનું લ તેરાડી  દેદહો, તા તો ગાલીલુમ ગીયો
\v 12  તીયાં હાપડો તીયાં આથુંમ રીઅ, આના તીયાં ગોવું દાણા હારકી સાફ કેરી, આના તીયાં ગોંવ ખેતુંમ ટીગલી, આના ગોંવું પૂમડાલ ખુટારો તીયાલ આગ લાગવી દી”
\v 13  ઇયાં વખુતુંમ ઈસુ ગાલીલુંમને યર્દન ખાડી તળીપ યોહાનુહી બાપ્તીસ્મો લાન આલો
\v 14  પેન યોહાન ઈસુલ એહેકી આખીન ઓટકાવા લાગ્યો કા, “ માનતાં તો આથું કી બાપ્તીસ્મો લેવુલી હાય આના તું માંઅ હી આલોહો?” 
\v 15  ઈસુય યોહાનુલ જવાબ દેદો કા, “ આમી એહેકીજ વેરાંઅ દે, કાહાલ કા તીયુંજ રીતી કી પરમેશ્વર જેં કામે હાચેં ગોગહે તેં બાઠે કામે પૂરે કેરુલી હાય” તાહા યોહાનુંહ ઈસુ ગોઠ માની લેદી
\v 16  આના ઈસુ યોહાનું આથું કી બાપ્તીસ્મો લીન પાયુંમને બારે આલો, આના તીયાં વાટુ વાદલો ખુલી ગીયો આના તીયાહાં પરમેશ્વરુ આત્મા કબુતરુ રૂપુમ આવતા દેખ્યો આના તીયાં ઉપે દેખ્યો
\v 17  આના આકશુમને વાણી વીયી: “ ઓ માંઅ હારામ હારો પોયરો હાય, તીયાકી આંય ખુબ ખુશ હાય
\v 18  તીયાય ગાલીલુ તાલાવા (સમુદ્રા ) મેરી પે ફિરતા બેન પાવાહન તાહા ફિરતા હેયા સિમોન જો પેતરસ આખાતાહા , આને તીયાં પાવુંહું આન્દ્રિયાસ સમુદ્રામ જાલે ટાંકતા હેયો; કાહાકા તે માસે માર્યા  આથા
\v 19  આને તીયાય આખ્યો, “ મા ફાચાડી  આવાં , આંય તુમનેહે માસે નાય પેન માહાન તેઅનારા બોનાવહી ”
\v 20  તે તુરુતુંજ જાલે છોડીન તીયાં ફાચાડી વીઅ  ગીયા
\v 21  આને તીહીને આગાળી નીગીન, તીયાય આજી બેન પાવાહાન જાહા જબદિ પોયર યાકુબ આને તીયાં પાવુંહું યોહાન જાલે હુદરાવતા દેખ્યા આન તિયાહાન હાદયા
\v 22  તાહા તુરુતુંજ ઉડ્યો છોડીન તીયાં બાહાકાલ છોડીન ઈસુ ફાચાડી નીગી ગીયા
\v 23 3આને ઈસુ બાદા ગાલીલુ ફીરતો તીયાહાં સભામ, -----કેતો આને રાજ્યા હારી ગોઠ પ્રચાર કેઅતો , આને લોકુંહુન દરેક જાતી  બીમારી  આને ------- દુર કેઅતો રીયો
\v 24  આને બાદા સીરીયામ તીયાં સફળતા ફેલાય ગીયી; આને લોગ બાદા બીનમારીયાહાન, અલગ – અલગ જાતી બીમારીયાહાન આને દુઃખામ પોડલે આથે, આને  જીયામ અશુદ આત્મા આથી આને મીરગ્યાહાન આને લખવા વાલાહાન તીયાં પાહી લાલે  આન તીયાય તીયાહન હારે કેયે
\v 25  આને ગાલીલ આને દિકાપુલીસા, આરી આને યરુશાલેમ ,આને યહુદીયા મેને યરદન પાર તીયું વેલને- ડેલાડોલ તીયાં ફાચાડી વી ગીયા 
\c 5
\p \v 1 તો તીયાં લોકુન હીને ડોગુપે ચોડી ગીયો, આને જાહા બોહી ગીયો તાહા તીયાહ ચેલા તીયાં પાહી આલા
\v 2  આને તો પોતા મુયું ખાલીન તિયાહાન ઈ ઉપદેશ આખા લાગ્યો :
\v 3  “ ધન્ય હાય, તે જેં મનું મેં દિન હાય, કાહાકા સ્વર્ગા રાજ્ય તીયાં માટે હાય
\v 4  “ ધન્ય હાય, તે જો ફાસતાવો કેઅહે, કાહાકા તેં શંતિ  પામી
\v 5  “ ધન્ય હાય, તો જો નમ્ર હાય, કાહાકા તે પૃથ્વી અધિકારી  વેરી
\v 6  “ ધન્ય હાય તેં, જો ન્યાયપણા પુખા આને ફાપ્યા હાય, કાહાકા તે તારાતામ આવી
\v 7  “ ધન્ય હાય, તેં જો દયાળું હાય, કાહાકા તીયાપે દયા કેવામ આવી
\v 8  “ ધન્ય હાય, જો જીયા મન શુદ્ધ હાય, કાહાકા તેં પરમેહેરુલ હેરી
\v 9  “ ધન્ય હાય તેં, જેં સલાહાં કેંનારાં હાય, કાહાકા તેં પરમેહેરા પોયરેં આખાયી
\v 10  “ ધન્ય હાય તેં, જેં ન્યાયપણા ખાતુર સતાવામ આવહે, કાહાકા હોરગા રાજ્ય તીયાજ હાય
\v 11  “ ધન્ય હાય તુમુહ, જાહાં માહેં માઅ ખાતુર તુંમાં નિંદા કેરી, આને સતાવી આને ખારાબ ગોગી - ગોગીને તુંમાં વિરુદ્ધ મેં બાદીજ રીતી ખારાબ ગોઠ આખી
\v 12  તાંહાં આનંદુ મેં આને ખુશીમે રેજા, કાહાકા તુમા ખાતુર હોરગા મેં મોડો ફલ હાય ઈયા ખાતુર કા તીયાહ તીયાં ભવિષ્યવક્તા જો તુમા પેલ્લા આથા તીયું રીતી કી સતાવલા આથા
\v 13  “ તુમુહૂ જગતું ખારો હાય; પેને કાદાચ ખારા સ્વાદ બીગળી જાય તા તોં ફાચે કેલ્લી વસ્તુ કી ખારોં કેવાંમ આવી? ફાચે તો કેલ્લાજ કામુ માટે નાહા, કેવલ તીયાલ બારે ફેકી દિઅ આને માહાં પાગું થુલે છુંદી દેવામ આવી
\v 14  તુમુહું જગતું ઉજવાડો હાય જો નગર પાહાડુંપે વસલો હાય તો દોબી નાહા શેકતો 
\v 15  આને લોક દીવો સીલગાવીને સીબ્લા થુંલે નાહા પેને ગોખલામ ઉપે થોવતેહે, તાંહાં તીયાં કી કોઓમેં બાદાજ લોકુને ઉજવાડો પોહોચી શેકે
\v 16  ઈયુ રીતી તુમા ઉજવાડો માઆહાં સામને ચમકે કા તુંમાં હરેં કામે હીઈને તુમા બાહાકો, જો હોરગામ હાય ધન્યવાદ કેરી
\v 17  “ ઈ માં હોમજાહાં, કા આંય વ્યવસ્થા અથવા ભવિષ્યવક્તા ચોપડીલે નાશ કેરાં આલોહ હાય, પેને પૂરો કેરાં આલોહ હાય
\v 18  કાહાકા આંય તુમનેહે હાર્કીજ આખુહું, કા જામ લોગું આકાશ આને પૃથ્વી જાતી નાય રેઅ, તામ લુગું શાસ્ત્રમે એક માત્ર અથવા એક કાનોં ભી પૂરો વયા સિવાય જાતો નાય રેઅ
\v 19  ઈયા ખાતુંર જો કેડોં ઈયુ હાનામસે હાની આજ્ઞા મેને એકીલ ભી તોડી, આને એહેકીજ લોકુંન હિકવી, તો હોરગા રાજ્યામ બાદાસે હાનો આખાયો; પેને જો કેડો ઈયુ આજ્ઞા પાલન કેરી આને હિકવી, તોજ હોરગા રાજ્યામ મોડો આખાય
\v 20  કાહાકા આંય તુમનેહ આખુહું કા, કદાચ તુમા ન્યાયપણ શાસ્ત્રી આને ફરીશી ન્યાયપણ કી વાદારેં નાય વીઅ, તા તુમુહ હોરગા રાજ્યામ કીદીહી પ્રવેશી નેય શેકા
\v 21  “ તુંમુહ ઉનાય ચુક્યા હા, કા પેઅલ્લા જમાના લોકુંન આખવામ આલો કા ‘ હત્યા માં કેહાં’, આને ‘જો કેડો હત્યા કેરી તો અપરાધુ દંડુ યોગ્ય વેરી’ 
\v 22  પેને આંય તુમનેહે ઈ આખું કા, જો કેડો પોતા પાવુંપ રોગ કેરી, તો કોચરી મેં દોડું યોગ્ય હાય, આને જો કેડો પોતા પાવુંલ કાય કાઈ કામું નાહાં આખી તો ન્યાય સભામે દોડું યોગ્ય વેરી; આં જો કેડો આખી ‘ઓ મૂર્ખા’ તે નોરગા આગુઅ દોડું યોગ્ય વેરી
\v 23  ઈયા ખાતુર કાદાચ તું પોતા ભેટ વેદીપે લાવે, આને તીહી તું ફાસ્તાવો કેવ્યો, કા તો પાવહું મનુંમે તો ખાતુંર કાઈક વિરુદ્ધ હાય 
\v 24  તા પોતા ભેટ તીહીજ વેદી સામે છોડી દે, આને જાયને પેલ્લા પોતા પાવુંહુંને મેલમિલાપ કેઅ આને તાંહાં જાયને પોતા ભેટ ચોળવે
\v 25  જામ લોગું તું પોતા વેદી આરી વાટીમુજ હાય, તીયાકી  માંહારી માંહારી મેલમિલાપ કેઅલે કાદાચ એહેકી નેય વેઅ કા વેદી તુલે ન્યાયધીસ હોપે, આના ન્યાયધીસ તુલે સીપાયુંન હોપી દેઅ, આને તુલ જેલુંમ ટાંકી દેવામ આવે
\v 26  આંય તુલે હારકી આખું કા જામ લુગું બાદો કોરજો પોય નાય ધ્યેહો તાંમ લોગું તીહીને છુટી નાય શેકો
\v 27  “ તુમા ઉનાય ગેહેલા હાય કા આખી દેદોલો હાય, ‘વ્યભિચાર નાય કેરુલો’
\v 28  પેને આંય તુમનેહ ઈ આખુહું કા, જો કેડો કેડીઅ બાયુપ ખોટી નજર ટાકે તો તીયાં મોનુંમે તીયુંલ વ્યભિચાર કીઅ ચુક્યો
\v 29  કાદાચ તો હોદો ડાંઅ તુલે ઠોકર ખાવાવે તા, તીયાલ કાડીન ફેકી દે; કાહાંકા તોઅ લીધે ઇજ ભલોં હાય કા તો અંગૂ મેને નાશવીઅ જાય આને તો આખો શરીર નરકામ નાય ટાકવામ આવે 
\v 30  કાદાચ તો હૂદો આથ તુલે ઠોકર ખાવાવે તા, તીયાલ વાડીન ફેકી દેઅ; કાહાકા તો લીધે ઈજ ભલોં હાય કા તો અંગૂ મેને એક નાશ વીઅ જાય આને તો આખો શરીર નરકામ ટાકવામ નાય આવે
\v 31  “ ઈ ભી આખલો હાય ‘જો કેડો પોતા કોઅવાલીલ છુટો છેડો દાઅ માગતો વેઅ તા, તીયુલ ફારગુતી દેઅ’
\v 32  પેને આંય તુમનેહ ઈ આખુહું કા જો કેડો પોતા કોંઓવાલીલ વ્યભીચારું સિવાય બીજા કારણું કી ફારગુતી દેઅ તા, તો તીયુંલ વ્યભિચાર કેરાવેહે, આને જો કેડો તીયુંલ છોડી દેદલીલ આરી વોરાળ કેઅ તો વ્યભિચાર કેહે
\v 33  ફાચે તુમુહું ઉનાય ગેહેલા હાય કા “ ફાચે તુમુહ ઉનાય ગેહેલા હાય કા પેલ્લા જમાના લોકુંહુન આખલો આથો કા, ઝૂટી કોસમ નાય ખાવુલો પેને પ્રભુ ખાતર પોતા કોસમ પૂરી કેરુલો
\v 34  પેને આંય તુમનેહ ઈ આખુહું કા કોસમ માં ખાહાં, નાય તા હોરગા, કાહાકા તો પરમેહેરુ સિહાંસન હાય
\v 35  નાય ધરતી, કાહાં કા તો તીયાહ પાગું પાયાસન હાય; નાય યરુશાલેમું કાહાકા તો મોડા રાજા નગર હાય
\v 36  પોતા મૂનકા ભી કોસમ નાય ખાવુલો કાહાકા તું એક ચોટીયાન ભી ઉજલાવી, નાય કાલો કીઅ શેકતોહો
\v 37  પેને તુંમાં ગોઠિયા ‘હાઁ’ કી ‘હાઁ’, તા ‘ નાય’ કાહાકા જો કાય ‘નાહા’ કા; જીઅ કાઈ તીયાં કી વાદારેં વીઅ તા તો ખારાબુ કીઅ વેહે
\v 38  “ તુમુહું ઉનાય ચુક્યાહાં કા આખલો આથો કા, ‘ડાઆં બદલે ડાઆં આને દાતું બદલે દાત’
\v 39  પેને આંય તુમનેહ ઈ આખુહું કા ખારાબુ સામનો નાય કેરુલો; પેન જો કેડો તો હુદા ગાલુંપ થાપડ ઠોકે તીયાવેલ બીજો ભી ફેરવી દે
\v 40  કાદાચ કેડો તોઅ પેં અન્યાયી રીતે તો ડોગલો માંગા ખાતુર કોરટુ મેં ફીરાદ કેઅ તા તીયાં ડોગલા આરી તો ઉપર્યો કોટ ભી દી દે 
\v 41  જો કેડો તુલ ગાવું બારે ભી જાય તો તીયાં આરી બેન ગાવું દુર જાતો રેઅ
\v 42  જો કેડો તોપે માંગે તીયાલ દેઅ આને જો તોઅપે ઉદાર માંગે તીયાકી મુંય માં ફેરવોહો
\v 43    તુમુહ ઉનાય ગીયા કા આખલો હાય કા પોતા પડોશી આરી પ્રેમ રાખુલો આને પોતા વેરીં આરી વેર
\v 44  પેને આંય તુમનેહ ઈ આખુહું કા પોતા દુશ્મનું આરી પ્રેમ રાખા, આને પોતાલ સતાવનારા માટે પ્રર્થના કેરા
\v 45  જીયાકી તુમુહ પોતાઅ હોરગામેને બાહાકા પોયરા આખાહાં કહાકા તો હારેં આના ખારાબ બેનું ભી પોતાઅ હુકુમ ચાલવેહે આને ન્યાયી આને અન્યાયી બેનુંપ ભી પાય પાડહે
\v 46  કાહાકા અગર રુમાપ જો કેડો ભી પ્રેમ કેહે તીયાપ જો તુમુહું પ્રેમ કેરા તા તુંમાં માટે કાય ફલ વેરી? કાઇક ધણી લેનારા ભી એહેકી નાય કેઅતા?
\v 47  કાદાચ તુમુહું પોતા પાવુંહુંનેજ સલામ કેરા તા કેલ્લો મોડો કામ કેઅતાહાં? કાય બીજી જાતી ભી એહેકી નાય કેઅતાહા?
\v 48  ઈયા ખાતુર કા તુમુહ હારા બોણા, જેહેકી તુંમાં હોરગામને બાહાકો હારો હાય
\c 6
\p \v 1  “ હોશિયાર રીયા ! તું માઆહાલ દેખાવાં ખાતર પોતા ધર્મ કામ માં કેહો, નેય તા પોતા સ્વર્ગીય બાહાકાપને કાયબી ફલવો નેય મીલવો
\v 2  “ તીયાલ જાહાં તું દાન કેઓ તાંહાં, તો પોતા આગલા તુરીહી નેય વાગાવુલી, જેહકી ઠોગી, સભાસ્થાન આને વાટી મેં કેઅતેહે, હાતી માઆહેં તીયાં વખાણ કેઅતે માંય તુલે હાચો આખુહું કા તેં પોતા ફલ મેલવી ચુક્યેહે
\v 3  પેન જાહાં તું દાન કેઓ, તાંહાં જો તો હુદો આથ કેહો તાંહાં તોઅ ડાબા આથુંલે નેય ખોબર પોડાં દે 
\v 4  તેહેકી તો દાન ગુપ્તુમ રેહે, આને જાંહા તો બાહાકો જો ગુપ્તમેં હેઅહે, તુલે પ્રતિ ફલ દી 
\v 5  જીહી તું પ્રાર્થના કેહો તાહાં ઠોગીયા ગાંઈ માં રેહો, કાહાલ કા લોકાહાને આરાધનાલયો મેં આને વાટી બાજુપે ઉબા રીને પ્રાર્થના કેરુલો તીયાલે હારો લાગેહે માંય તુમને હુદી આખું કા જો પોતા પ્રતિ ફલ મીલવી ચુકે
\v 6  પેન જાહાં તું પ્રાર્થના કેઓ, તાંહાં પોતા કોઠરીમેં જો; આને બાણો બોધ કીને પોતા બાહાકા આરી જો ગુપ્ત મેં પ્રાર્થના કેએ તાંહાં તો બાહાકો ગુપ્તુમ હેહે હે, તુલે પ્રતિફલ દી 
\v 7  પ્રાર્થના કેઅતા સમયુંલ બીજી જાતિહી ગાંઉ બક-બક માં કેહાં, કાહાકા તેં હોમજુતેહે કા તીય વાધાર ગોગુલી કી તીયાં ઉનાય લી 
\v 8  તીયાલ તુમુહું તીયાંહ ગાંય ભી માં બોનાહાં, કાહાકા તુમા બાહાકા તુમા માંગતે હેં તીયાં પેલ્લા તો જાહેં કા તુમનેહે કેહેડા કેહેડા જરૂરત આહી
\v 9  “ હાતી: ઈયુ રીતી કી પ્રાર્થના કેરા: ‘ઓ આમાં બાહાકા, તું જો હોરગામ હાય; તો નામ પવિત્ર માનતેહે 
\v 10  ‘ તા રાજ્ય આવે આવે, તો ઈચ્છા જેહેકી હોરગામ પૂરી વેહે,તેહેકી તોરતીપ ભી પૂરી વે
\v 11  ‘ આમાં રોજ રીયો માંડો આજ તુ આમને હે હે’
\v 12  આને જીયા પ્રકારું આપને પોતા ગુનો માફી દે દો, તેહેકી તુ ભી આમા ગુના માફી દે
\v 13  ‘ આં આમનેહે પરીક્ષા મેં નેય લાવ, પેન ખારાબુ કી વાચાવ ; ( કાહાલ કા રાજ્ય આને પરાક્રમ આને મહિમા 
\v 14  “ એહેકીજ તુ માહા ગુનો માફી કેહો, તેહેકી તુમા હોરગામેને બાહાકો ભી તુમને માફી દિ
\v 15  આને એહેકી તુ માહા ગુનો માફ નેય કેઓ તેહેકી તુમા બાહાકો ભી તુમા ગુના માફી નેય દે
\v 16   જેહેકી તુમુહું ઉપવાસ કેરા તેહેકી ઠોગી ગાય તુમા મુયું પે ઉદાસી મા લાવાહા, કાહાલ કા તે પોતા મુય બોનાવીને રાખતેહે, તેહેકી લાગે તીયાલે ઉપવાસી જાતે હેમાય તુમને હાચો આખુહું કા તે પોતા પ્રતિફલવો મીલવી ચુકી હે
\v 17  જાં પેન જાહા તુ ઉપવાસ કેઓ તાહાં પોતા મુનકાપે તેલ ભી લાગવું જે આને મુય ભી તુવજે
\v 18  હાથિ લોગ નેય પેન તો બાહાકો જો  ગુપ્ત મેં હાય, તુલ ઉપવાસી જાય ઈયુ દશા મેં તો બાહાકો જો ગુપ્ત મેં હેહે  હે, તુલે પ્રતિફલ 
\v 19  “ પોતા ખાતુર તોરતી પેરીયો દાન એકઠો મા કેહો, જાહા કીડે આને કાઈક બિગાડ તેહે,આને જાહા બાડ કોઅમેં બારદો પાડી આને ચોઈ લી જાય
\v 20  પેન પોતા ખાતુર હોરગામેનીયો ધન એકઠો કેઆ, જીહી નેય કીડે આને નેય કોઅમેં  વિહે આને ચોઈ લી જાય
\v 21  કાહાલ કા જીહી તો ધન આહી તીહી તો મન લાગવું જે
\v 22  “ શરીરુ દીવો ડોઓ હાય તેહેકી તો ડોઓ હારાં આહી, તેહકી તો આખો શરીર ભી ઉજવાડોમય હાય
\v 23  પેન  તોઅ ડોઅ ખોટો વેઅ  તાહાં તો આખો શરીર ભી આંધારમ વેય, તીયાં ખાતુર તો ઉજવાડો જો તો મેં હાયકાદાચ આદારો વે તાહાં તો આદારો કેહેકી મોડો વે ?
\v 24  “ કેલોભી માહું બેને માલીકું સેવા નાહા કેતો, કાહાલ કા તો એકા આરી દુશ્મની આને બીજા આરી પ્રેમ રાખી,અથવા એકુલ મિલી આને બીજાલે તો તુચ્છ જાઈ તુ પરમેહેર આને ધન બેનું સેવા નાહા કી સેકતો
\v 25  તીયાલ માય તુમને હે આખું કા પોતા પ્રાણું ખાતુરે તુમુહું, ચિન્તા મા કેહા કા આમુ કાય ખાહુ આને કાય પીયુહું,આને નેય પોતા શરીર પોતળા સને ભીમોડો કાઈ નાહા ?
\v 26  જુગુ ચીડાહને હેરા? તે નાહા પોતે, નાહા વાટતે આને નાહા ખેતુમે પોતે ;તે ભી હોરગામેનીયો બાહકો તીયાહને ખાવાવે, કાહાલ કા  તુમુહ તીયાલે વાધારે કીંમત નાહા રાખતે ?
\v 27  તુમામે કેડો હાય, જો ચિન્તા કેહે પોતા વર્ષા મેં એક કમી ભી વાધાવે હે ?
\v 28  આને પોતા પોતળા ખાતુરે કાહાલ ચિન્તા કેતે હે ?જંગલી ફુલા પે ધ્યાન કેરા કી તે કેહેડે વાદતે હે, તે ના મેહેનત કેતે નાહ વાદતે
\v 29  તે ભી માય તુમને હે આખું કા સુલેમાન ભી પોતા ફૂલાહામેં ર્યાઅ એકાક હાચો બી સોભાલે પોતળે નેય પોવ્ય વી
\v 30  તીયાલે જાહા પરમેહર મેદાન ચારામેં,જો આજ હાય આને કાલ ------------------------ એહેડે પોતડે પોવીએ હે, તાહાં એ વિશ્વાસ વધરિયે, તુમનેહે ઈયાસને મોડો કાઈ નેય પોવાવે ?
\v 31  “ તીયાલે તુમુહ ચિન્તા કીઈને ઈ મા  આખાહા કા આમુહું કાય ખાહુ, આને કાય ખાહુ,આને કાય પીયુહું, આને કાય પોવુહું
\v 32  કાહાલ કા બીજી જાતી ઈ બાઠી વસ્તુ ખાતુરે હોદું મેં રેતે હે, પેને તુમા હોરગામેનીયો બાહકો જાહે કા તુમને હે ઈ બાઠી વસ્તુ જરૂરત આહી
\v 33  તીયાલે પેલા તુમહું પરમેહેરુ રાજ્ય આને તીયાં ધર્મ જાળીભીયા તાહાં બાઠી વસ્તુ ભી તુમનેહે મિલી જાય 
\v 34  હાથિ હાકાલી ચિન્તા મા કેહો, કાહાલ કા  હાકાલી પોતા ચિન્તા પોતા કીઈ લે ; આજુ ખાતુર આજરીયો દુઃખ ખુબ હાય
\c 7
\p \v 1  “ દોષ નેય લાગવુંલો કા તુમાપ બી નેય લાગવાય
\v 2  કાહાલ કા જેહેકી તુમહું દોષ લાગુવુતેહે,તેહેકી તુમાહાપ બી દોષ લાગવામ આવી, આના જેહેકી તુમહું બીજા ન્યાય કિહા તેહેકી તુમા ભી ન્યાય વી
\v 3  “ તુ કાહાલ   તો પાવુ બોહી ડોઆમ પાપ હિહો, તો પાપ તુલ નાહા દેખાતા ?
\v 4  આમી તો ડોઆમ કોચરો હાય તા તુ તો પાવુ ડો આમ કેહેકી આખી સેકોકા, લાવો તો ડોઆમને કોચરો કાડી દીહું
\v 5  ઓ પાપી પેલ્લા તો ડોઆમને કોચરો કાડી લે તાહાં તો પાવુ ડોઆમને કોચરો કાડી સેકહો
\v 6  “ પવિત્ર વસ્તુ તુમુહ હુણાહન મા દિહાં, આના આપુ મોતું  ભી ડુકરાઅ આગલાઆ ટાકતે માઆ ; એહેકી નેય વેરા જોજે કા ટાકલી  વસ્તુલ પાગુકી સુદીન તુલુજ ફાડી ટાકે
\v 7  “ માગતા તુમનેહેન આપામ આવી ; હોદાતા તુમનેહેન મોલી ખોહડાવતા તુમનેહેન ખોલી દિ
\v 8   કાહાલ કા જો કેડોબી માગેહે તીયાલ મીલેહે, આના જો હોદા તા જુડો આના ખોખડાવહે તીયાં  માટે ખોલામ આવેહે
\v 9  તુંમાહામને એહોડો કેડો હાય  કા તીયાં પોયરો માંડો માગેતા ડોગડો દે ?
\v 10  આના માછો માગે તા હાપડો દે ?                                      
\v 11   આમી : જાહા તુમહું ખારાબ વિનંતી, આપુ પયોરાહાન હારી વસ્તુ આપાન જાંઆતેહે તા, તા તુમા સ્વર્ગ મેર્યા બાહાકા આપુ માગનારાહાન કાહાલ કા નેયો હારી વસ્તુ હેય ?
\v 12  ઈયા કારણે જો કાય કે તુમહું માનતેહે કા  માહું તુમા આરી માહું કે,તુમુબી  તીયાં આરી એહેકી કેરા ; કાહાલ કા વ્યવસ્થા આના ભવિષ્યવક્તા શિક્ષણ ઈઝ હાય
\v 13  “ હાકડા ફાટકુંહીને માંજમે વિહા કાહાલ કા વેસ્લો હાય ઓ આજી સરલ હાય તો રસ્તો વિનાશુમ પચાવિ દેહે; આના ઝાહાકા કીન તીયાં રસ્તાપને પ્રવેશ કેઅતે હે
\v 14  કાહાલ કા હાકડો માર્ગ આજી ખુલનું કઠીન હાય, આના ઓ માર્ગ જીવતુંમ પોચાવે : આના થોડેકુજ હાય કા ઈયા માર્ગાલ જાતેહે
\v 15  ઝૂઠા બોધ કે અ નારા કી ચેતીન રેજા, કાહાલ કા તે તુમહાહી ધેટાહા વેશુમ આવતાહા, કાહાલ કા અનતુંમ ફાડી ટાકનારા ધેટા હોચ હાય
\v 16  તીયાં ફોલવા કી તુમહું ઓખીલાહા, ઈ કેરકા માહાહન કાંટાલા સોળહપેને અદારખસે,આને થેવરાહપેનેઅ  ઓજીરે નાહ મિલતે ?
\v 17  ઈયુંજ રીતી કી એકા એક હારો ચાળવો હારો ફલવો આના ખરાબ ચાળવો ખારાબ ફલવો દેહે
\v 18  હારો ચાળવો ખારાબ ફલવો નાહા લાવતો, આના નેય ખારાબ ચાળવો હારો ફલવો લાવે
\v 19  જો જો ચાળવો હારો ફલવો નેય લાવે તીયાલ કાતરી ટાંકીને આગીમ ટાંકી દીવુંલીમ આવી
\v 20  ઈયુ રીતી કી તુમહું તીયાં ફલવાન તુમહું જાય જાહા
\v 21  “ જો માન, હે પ્રભુ ! હે પ્રભુ આખહે, તીયામને હરેકુલ સ્વર્ગું રાજ્ય નેય પ્રવેશ વેરા મિલે, પેન જો સ્વર્ગું બાહાકા આજ્ઞા પે ચાલેહે
\v 22  તીયાં દિહ ખુબ માહે માન આખી, હે પ્રભુ ! હે પ્રભુ કા માયુ તો નાવુકી ભવિષ્યવાણી ના કેયી, આના તો નાવુકી ભૂત આત્મા નાહા કાડી, આના તો નાવું કી ચમત્કાર  ના કેયો?
\v 23  તાહાં માય તીયાલ ખુલોજ આખી દેહે, માયુ તુલ કીહી ભી આખ્યો ના , આના ખોટા કામુ કેનારા તુમહું માઈહીને જાતા ર્યાપોગો બાદનારે બેન માહે એક બુદ્ધિ વાલો આના બીજો મુરખો
\v 24  તીયાલ મા ગોઠયા ઉનાયન તીયુહુન માને, તો ઇના બુદ્ધિ વાલા માહા હોચ્યો ગોણાય, જીયાહ તીયાં  પોગો ડોગળાપ બોનાવ્યો
\v 25  આના પાય પોડયો, આના વોલો આલો આના વાર્ગો આલો તીયાં પોગો આરી લી ગીયો, તેભી તો પોગો આથો તેહેકીજ રીયો કાહાલ કા તીયાં  પાયો ડોગળાપ બાદલો આથો
\v 26  પેન જો કેડો મા ઉનાયબી મા વાટીપ નાહ ચાલતો તો ઈયા મુર્ખ માહા હોચ્યો ગોણાય, તીયાં તીયહાં પોગો રેતીમ બોનાવ્યો
\v 27  આના પાપ પોડીયો, આના વોલીયે  આલે આના વારગો આવતા તીયાં પોગો સત્યા નાશ વી ગીયો
\v 28  જાહા ઈસુએ શિક્ષા આખી દેદી તીયાં બાદમે એહેકી વિયોકા તીયાં ગોઠયા ઉનાયને માહાટોલો ભીડ ચકીન વિયી
\v 29  કાહાકા તો શાસ્ત્રીયા સમાન નેય પેન અધિકારી સમાન તીયાન ગોઠયા આખતલો
\c 8
\p \v 1  જાહા તો ડોગુંપેને ઉત્યો તાહાં એક મોડી ટોળી તીયાં ફાચાડી આવાં લાગી
\v 2  આને હેરા એક કોડલો તીયાં પાહી આવીન તીયાં પાગે પોડયો આને તીયાય આખ્યો તુ ચાહો તા ચોખ્ખો કી સેકતો હો
\v 3  ઈસુય તીયાં આથ આગલા કિન તીયાં આથલ્યો, આંય ઈચ્છા કીહું, તુ ચાહો તા ચોખ્ખો વી જો આને તો તુરુતુંજ ચોખ્ખો વી ગીયો
\v 4  ઈસુય તીયાલ આખ્યો હેઅ કોડા ભૂત માઅ આખોહો પેન તુરુતુંજ જાયન પોતાલ યાજકુહી દેખાડ આને જો ચોદવુંલો મુસાય દેખુલો હાય તીયાલ ચોઢવે હાતી તીયાહ ખાતુર સાથ્તી બનહો
\v 5   આને જાહા તો કફરનુહુમ મેં આલો તાહા એક સુબેદારુલે વિનતી કેઅયી
\v 6  “ ઓ પ્રભુ, માંઅ સેવક (ચાકર) કોઓ મેં લકવાકી ખુબુજ દુઃખી પોદલો હાય” 
\v 7  તીયાય તીયલ આખ્યો, “ આંય આવીને તીયાલે હારોં  કેઅહીં”  
\v 8  સુબેદારાંય આખ્યો કા, “ ઓ પ્રભુ, તીયાં યોગ્ય નાહાં કા તું માઅ છાપરી નેચે આવે, પેને ફક્ત મુયું કી આખી દે તા માંઅ સેવક હારો વીઅ જાય
\v 9  કાહાકા આંય ભી પારકો માહું હાય, આને સિપાઈ માંઅ આથુંમ હાય આન તાંહાં એકાલ આખુહું, ‘જો!’ તા તો જાહે: આને બીજાલ આખુહું, કા ‘આવ!’તા તો આવહે; આને માંઅ દાસુલે આખુહું કા, ‘ઈ કેએં!’ તા તો કેહે” 
\v 10  ઈ ઉનાયન ઈસુલ નોવાય વેઅયી, આને જો તીયાં ફાચાડી આવી રેહેલે આથે તીયાહન આખ્યો, “ આંય તુમનેહે ખેરોજ આખહું, કા માંઅ ઇસ્રાઇલુંમ બી એહેડોં વિશ્વાસ નાહા મીલ્યો
\v 11  આને આંય તુમનેહેન આખું કા, ખુબુજ પૂર્વ (દિહી ઉદય) આને પશ્ચિમ (દિહી બુડા) મેને આવીન આબ્રામા આને ઈસાક આને યાકુબા આરી હોરગા રાજ્યામ બોહી 
\v 12  પેન રાજ્યા પોયરેં બારે આંદારામ ફેકી દેવામ આવી: તીહી રેહુલો આને દાત કોકડાવુંલો વેરી”
\v 13  આને ઈસુય સુબેદારાલ આખ્યો, “ જો, જેહેકી તો ભોરુચો હાય, તેહેકીજ તોઅ ખાતુર વેઅ” આને તીયાં સેવક તીયાજ સમયુંલ હારો વીઅ ગીયો
\v 14  આને ઈસુય પતરસા કોઓમેં આવીન, તીયાં હાવડીલ બોરો આલલો હેઅયો
\v 15  તીયાય તીયુ આથાલ આથલ્યો આને તીયું બોરો ઉતી ગીયો, આને તી ઉઠન તીયાં સેવા કેરાં લાગી
\v 16  જાહા વાઅતી વેલ વિયી તાહા તેં તીયાં પાહી ખુબુજ લોકુંહુન લાલેં જીયાહામ અશુદ્ધ આત્મેં આથે આને તીયાય તીયાં વોચનું કી કાડી દેદે; આને બાદા બીમારુંહુન હારેં કી દેદેં
\v 17  હાતી જો વચન યશાયાહ પ્રબોધકુ કી આખલો ગેહેલો આથો, તોંઅ પૂરો વે: “ કા તીયાય પોતેજ આપું ---------- લી લેદો આને આમાં બીમારીહીન ઉસલી લેદોં”
\v 18  ઈસુય તીયાં ચારું વેલે એક મોડી ભીડ (ટોલો) હીઈન તુમુ વેલ જવુંલો આજ્ઞા દેદી,(મંજુરી) 
\v 19  આને એક શાસ્ત્રીય પાહી આવીને તીયાલ આખ્યો, “ ઓ ગુરુ, જીહી કાહી તું જાહોં, આંય તો ફાચાડી ફાચાડી વી લીહી”
\v 20  ઈસુય તિયાહાન આખ્યો, “ કોલાહાન ------ આને જગુ મેને પક્ષી ગોરહાં રેતાહાં;પેને માંઅહાં પોયરાં ખાતર મુંનકો બી થોવુલી જાગો નાય હાય”
\v 21  એક આજી ચેલાય તીયાલ આખ્યો, “ ઓ પ્રભુ, માન પેઅલા જાંઅ દે, કા માંઅ બાહાકાલ દાટી દીવ”
\v 22  ઈસુય તીયાલ આખ્યો, ‘ તું માંઅ ફાચાડી વી લે, આને મોઅલાહાન તીયાં મોઓલેં દાટા દે”
\v 23  જાહાં તો ઉડીપે ચોળ્યો, તા તીયાં ચેલા તીયાં ફાચાડી વી ગીયા
\v 24  આને હેઆં, આને સમુદ્રામ એક મોડો વેળો ઉઠ્યો કા ડોબે (લાફે) બુજાયા લાગી, આને ઈસુ ડૂબી રેહેલો આથો
\v 25  તાહા તીયાહાય પાહી આવીન તીયાલ જાગાડ્યો, આને આખ્યો, “ ઓ પ્રભુ, આમાહાન બોચાડ, આમાં નાશ વેરાં જાય રીયાહાં” 
\v 26  તીયાય તિયાહાન આખ્યો, “ ઓ કોમી વિશ્વાસવાસ્યાહા, કાહાં બીતાહાં?” તાહા તીયાય ઉઠીન ------- પાઅયાલ ખીજવાયો, આને એબાડો શાંત વીઅ ગીયો
\v 27  આને લોક નોવાય હીને આખાં લાગ્યા, “ કા ઓ કેહેડોં માહુંઅ હાય, કા વેળા આને પાય બી તીયાં આજ્ઞા માનતાહાં”
\v 28   જાહા તો તીયુંવેલે ઘેરે જીયાહાં દેશુમ પોચ્યા, તા બેન માઅહે , અશુદ્ધ આત્મા આથી કોબરી મેને (માહાણા) મેને નીગતાજ તીયાલ મીલ્યે જે ઓલે ખુબ આથે, કા કેદાજ તીયાં માર્ગુપેને જાય નાય સેકતુલો
\v 29  આને હેઆ આને બોંબલીન આખ્યો,” ઓ પરમેહેરુ પોયર, આમાં તોપે કાય કામ? કાય સમયુ પેઅલાજ આમનેહે દુઃખ દાઆ આવી ગીયોહો?”
\v 30  તીયાહાં પેને ખુબ દુર ખુબુજ ડુકરાહાં એક મોડો ટોલો ચોરી રેહેલો આથો
\v 31  અશુદ્ધ આત્માહાય તિયાહાન વિનંતી કેઅયી કા “ અગર તું આમનેહે કાડતોહો, તા ડુકરાહાં ટોલામ મોકલી દેં”
\v 32  આને તીયાય આખ્યો, “જાં!” તેં નીગીન ડુકરાહાંમ ઉરાય ગીયી આને હેઆ,બાદો ટોલો-------પાઆયામ જાય પોડ્યેં, આને બૂડી મોઅયેં   
\v 33 આને ચારવાલ્યા નાઠા, આને નગરામ જાયન એં બાદીયા  ગોઠિયા આને જીયામ અશુદ્ધ આત્મા આથી તીયાહા બાદી હાલ ઉનાડી
\v 34  આને હેઆ, બાદેં નગરમેને (ગાવુંમેને) લોક ઈસુલ ભેટ કેરાં નીગી આલા, આને તીયાલ હીને વિનંતી કેઅયી, કા આમાં હિઅવાં મેને બારે નીગી જો
\c 9
\p \v 1  ફાચે તો ઉડીમ છોન મેરે ગીયો, આને પોતા ગાવુંમેં આલો
\v 2  આને હેયો, થોડાક લોક લોખવાવાલા એક રોગીલ ખાટલાંમેં થોવીન તીયાહી લાલેંઈસુય તીયાં વીયા વિશ્વાસ હીને તીયાં લખવા રોગીલ આખ્યો, “ ઓ પોયરાં, હિમ્મત બાંદ; તો પાપ ક્ષામા વીયા” 
\v 3  ઈસુ ગોઠીપે શાસ્ત્રીહી વિચાર્યો, “ ઓતા પરમેહેરુ નિંદા કી”
\v 4  ઈસુય તીયાં મોનું ગોઠિયા જાંઆયન આખ્યો, “ તુમુહું પોતા પોતા મોનુંમે ખારાબ વિચાર કાહાં કેએતાહાં?
\v 5  હેલ્લો કાય હાય? ઈ આખુલું, ‘ તો પાપ માંય વીયા’, કા ઈ આખુલું, ‘ ઉઠ આને ચાલે ફિરે’
\v 6  પેન ઈયા ખાતુર કા તુમુહું જાંઆંય લ્યા કા માંઆહાં પોયરાલ તોરતીપે પાપ માફ કેરુલો અધિકાર હાય” તાહા તીયાં લખવા રોગીલ આખ્યો, “ ઉઠ, પોતા ખાટલો ઉઠાવ, આને પોતા કોઓ જાતો રે”
\v 7  તો ઉઠીન પોતા કોઓ જાતો રીયો
\v 8  લોક તો હીને બી ગીયા આને પરમેશ્વર આને પરમેશ્વરા મહિમા કેરાં લાગ્યા જીયાહાં માંહાલે એહેડો કેરુલો અધિકાર દેદો
\v 9  તીહીને આગળી ચાલીને ઈસુ માથ્થી નાવું એક માંઆહાલ દાણી ચોક્ડીપે બોઠલો દેખ્યો, આને તીયલ આખ્યો, “ માંઅ ફાચાડી આવ” તો ઉઠીન તીયાં ફાચાડી ગીયો
\v 10  જાહા તો કોઓ મેં માંડો ખાંઅ બોઠો તાંહાં ખુબુજ દાણી આને પાપી આવીને ઈસુ આને તીયાં ચેલા આરી ખાંઅ લાગ્યા
\v 11  ઈ હીને ફરોશીય તીયાં ચેલાહાન આખ્યો, “ તુમા ગુરુજી દાણી આને પાપી આરી કાહાલ ખાહે?” 
\v 12  ઈ ઉનાયન ઈસુય તિયાહાન આખ્યો, “ વેદ (ભગત) હારા માટે નાહા પેન બીમારું માટે જરૂરી હાય
\v 13  ઈયા માટે તુમુ જાયને ઈયા અર્થ હિકી લ્યા: ‘ માંય બલિદાન નાય પેન દયા ઈચ્છુંહું’કાહાકા આંય ન્યાયીલ નાહા, પેન પાપીલ તારા ખાતુર આલોહો”
\v 14  તાહા યોહાનું ચેલા તીયાં પાહી આવીન આખ્યો, “ કાય કારણ હાય ક આમુહું આને ફરીશી ખુબવાર ઉપાસ કેતાહાં, પેન તો ચેલા ઉપાસ નાહા કેઅતા ?” 
\v 15  ઈસુ તીયાને આખ્યો, “ કાય જાન જામલુંગું વોલ્લો તીયાં આરી હાય, શોક કીઅ શેકતાહાં કા? પેન તેં દિહી આવી જાહાં વોલ્લા લે તીયાસે અલગ કેરામ આવી, તીયાં સમયુપ તેં ઉપાસ કેરી”
\v 16  કોરા પોતડા થીગલો જુના પોતડાનેકેદોજ નાહા થીગલુંતો, કાહાંકા તીયાં પોતડાલ ખેચી લેહે, આને તો વાદારે ફાટી જાહે
\v 17  આને લોક નવો દારાક્ષારસ જૂની બાટલીમ નાહા પોઅતો, કાહાકા એહેકી કેરાં થી બાટલી ફાટી જાહે, આને દારાક્ષારસ વેરાય જાહે આને બાટલી નાશ વી જાહે; પેને નવો દારાક્ષારસ નોવી બાટલીમ પોહાંતા બેની વાચાય રેતાહાં”
\v 18  તો તીયાહાને તેં ગોઠ આખીજ રેહેલો, કા હેરાં, એક સરદારું હું આવી તીયાલે પ્રણામ કેયોહો, “ માંઅ પોયરી આમી મોઓય ગીયી, પેન આવીને તો આથ તીયુંપે થોવ તા તી જીવીત વી જાય”
\v 19  ઈસુ ઉઠીને તીયાં ચેલા આરી તીયાં ફાચાડી ગીયા
\v 20  આને હેયો, એક બાયુંલ જીયુલ બારા વર્ષાને રોક્તસ્ત્રાવ આથો, ફાચાડીને આવીને તીયાં પોતડાને કોરુન આથલ્યો
\v 21  કાહાકા તી પોતા મોનુંમે આખત્લી, કા “કાદાચ આંય તીયાં પોતડાને આથલી લી વ્યુંતા હારી વી જાહેં”
\v 22  ઈસુયે ફીરીન તીયુંલે હેયી આને અખ્યો, “ પોયરી હિમ્મત રાખ; તો વિશ્વાસુ તુલે હારી કેયીહી” હાતી તી બાઈ તીયું ઘડી હારી વી ગીયી
\v 23   જાહાં ઈસુ તીયાં સરદારુ કોઓમેં પોચ્યો આને પાવી વાજનારાલ આને માહાંલે રોડતે હયેં
\v 24  તાંહાં આખ્યો, “ ખોસી જાં, પોયરી મોઓયી નાહા, પેને હુંવેહે” ઈયુ ગોથીવે તીયાં હસી કેરાં લાગ્યા
\v 25  પેન જાહાં લોક નીગી ગીયા, તાંહાં તીયાહાં જાગે જાયને  પોયરી આથ તેયોં આને તી જીવી ઉઠી
\v 26  આને ઈયુ ગોઠી ચર્ચા તીયાં બાદા દેશમે ફેલાય ગીયી
\v 27  જાહાં ઈસુ તીહીને આગાળી ગીયો તાંહાં બેન આંદલે  તીયાં ફાચાડી ઈ બોબ્લુંતેં આવાં લાગ્યેં, “ ઓ દાઉદા પોયરા, આમાં પે દયા કેં!” 
\v 28 જાહા તો કોઓમેં પોચ્યો, તાહા તેં આંદલેં તીયાં પાહી આલેં, આને ઈસુ તોયાને આખ્યો, “ કાય તુમનેહે વિશ્વાસ હાય કા આંય ઈ કી શેકું?” તીયાહાં તીયાલ આખ્યો, “ હોવે, પ્રભુ !” 
\v 29  તાહા તીયાય તીયાં ડાઆં આથલીને આખ્યો, “ તુમા વિશ્વાસુ પ્રમાણે તુમનેહે વી ”
\v 30  આને તીયાં ડોંઆં ઉગડી ગીયા, ઈસુ તીયાને કડક રીતે આખ્ય, “ હેજે, કેડોજ એ ગોઠિયા નાય જાંઅય શેકે”
\v 31  પેન તીયાહાં નીગીન બાદાજ ગાવુંમેં ગોઠ આખી દેદી
\v 32  જાહાં તે બારે જાય રેહેલાં, તાંહાં હેયો, લોક એક મૂકાલ જીયામે ખારાબ આત્મા આથી, તીયાલ પાહી લાલેં; 
\v 33  આને તેં ખારાબ આત્મા કાડી ટાકવામ આલી, તાંહાં મુંકો ગોગાં લાગ્યો આને લોક આશ્ચર્ય પામીને આખ્યો, “ ઇસ્રાઇલુંમ એહેકી કીદીજ એહેકી નાહા હેયો”  
\v 34  પેન ફરીશીય આખ્યો, “ ઓ તા ખારાબ આત્મા સરદારુ મોદતું કી ખારાબ આત્માલે કાડહે”
\v 35  ઈસુ બાદાજ શેહેરું મેં આને ગાવાં મેં ફીરતો રીયો આને તીયાહ ભક્તિ સભામેં પ્રચાર કેતલો, આને રાજ્યા સુસમાચાર પ્રચાર કેઅતલો, આને હરેક પ્રકારું બીમારી આને કમજોરી દુર કેઅતો રેતલો
\v 36  જાહા તીયાહાં ગરદિલ હેયો, તાંહાં તીયાલે લોકું પે દયા આલી, કાહાકા તે તીયાં ઘેટાં સમાન જીયા કેડો રાખનારો નાહાં દુઃખી આને ભટકી ગેહેલા હોચ હાય
\v 37  તાંહાં ઈસુ તિયાં ચેલાહાને આખ્યો, “ પાકલેં ખેત તા ખુબ હાય પેને મજદુંર થોડા હાય
\v 38  ઈયા ખાતુર ખેતુ માલીકુલ પ્રાર્થાના કેરા કા તો પોતા ખેતુંલ વાડા માટે મજદુંર મોકલે”   
\c 10
\p \v 1  તાહા તીયાહાં પોતા બારા ચેલાને પાહી હાદીને, તીયાને ખારાબ આત્મા પે હુકુમ દેદો કા તીયાલેકાડેં આને આખા પ્રકારું બીમારિયો આને આખા પ્રકારું નબળાય દુર કેરે
\v 2  ઈ બારા ચેલા નાંવ ઈ હાય: પેલ્લો શિમોન જો પતરસ આખાહે, આને તીયાં પાવુંહું આન્દ્રીય; ઝબદિ પોયરો યાકુબ, આના તીયાં પાવુંહું યોહાન; 
\v 3  ફિલિપ, આને બર્થોલ્મી, થોમો આને મથ્થી હપતો લેનારો, અલ્ફીનો પોયરો યાકુબ આને યદ્દી,
\v 4  શિમોન કનાની, આને યહુદા હિસ્કીરીયા જીયાય તીયાલે તેરાવી ભી દેદો
\v 5  ઈ બારુહુંને ઈસુએ ઈ આજ્ઞા આપીન મોકલ્યા: “ બીજી જાતી વેલે માં જાહા, આને સામર્યો કેલ્લા બી ગાવું મેં વિહતા માં
\v 6  પેન ઇસ્રાઇલ પોંગામેં જેં ટાકાલેં ઘેંટાહા પાહી જાં
\v 7  આને ચાલતા ચાલતા ઈ ગોઠ આખા: ‘ હોરગા રાજ્ય પાહી આવી ગીયોહો’
\v 8  બીમારીયાહાને હુદારા, મોઓલાહાને જીવાવા, કોડલાલે ચોખ્ખો કેરા, ખારાબ આત્માલ કાંડા તુમુહું ભરપુર મિલવ્યોહો, ભરપુર ધ્યાં
\v 9  પોતા ખીચામે નેય તા હોનો, આને નેય તા રૂપયો, આને નેય તા તાંબો રાખજાં; 
\v 10  વાટી ખાતુરે નેય ખોતલી રાખા, નેય બેન પોતડે રાખા, નેય ખાહાળે રાખા, આને નેય લાકડી રાખ, કાહાલ કા મોજર્યાને તીયાં માંડો મીલાં જોજેં
\v 11  “ જીહી કીહી શેહેર કા ગાવુંમે જાવ, તાંહાં તીહી ખોબુંર કાંડા કા તીહી કેડો યોગ્ય હાય આને જાવતાવ તીહીને માં નીગતે, તીયાહીજ રેજા
\v 12  પોંગામે વિઅહા તાંહાં તીયાલે આશીષ દેજા
\v 13  હાતી તીયાં પોંગા મેં લોકેં યોગ્ય વેઅ તાંહાં તુંમાં કલ્યાણે તીયાં ઉપે રાખજા, પેન હાતી તેં યોગ્ય નેય વેઅ તાંહાં તુંમાં કલ્યાણે તુમાપે ફાંચો આવતો રી
\v 14  જો કેડો તુમા સ્વીકાર નેય કેય આને તુંમાં ગોઠિયા નેય ઉનાય તીયાં પોંગા તીયાં શેહેરમેંને નીગી જાય ને પોતા પાગું મેર્યો ઉદલો ભી ખેખરી ટાંકા 
\v 15  માંય તુમને  હાચો આખુહું કા ન્યાયું દિહી તીયા શેહેરા દશા કી સસદોમ આને અમોરા દેશુમ દશા વાધારે સહલી યોગ્ય આથી
\v 16  “ હેઆ, માંય તુમનેહે ઘેટા સમાન ઘેટાં વોચમે મોકલુંહું, તીયાલે હાપડા ગાંઈ બુદ્ધિમાન આને કબુતરા ગાંઈ ભોલે બોણા
\v 17  પેને લોકુ કી સાવધાન ર્યા, કાહાકા તેં તુમા મોડી સભામેં હોપી, આને પોતા પંચાયતુંમેં નિયા કીઈ
\v 18  તું માઆ લેધે હાકીમ આને રાજા ગાંઈ તીયાપે, આને બીજી જાતીપે સાક્ષી આપાં પોચવી દિઅ
\v 19  જાહા તેં તુમનેહે તી લી તાહા તુમુહું ઈ ચિન્તા માં કેહાં કા આમુ કેલ્લી રીતી કી કાય આખુહું, કાહાકા જો કાય તુમને આખા વેરી, તો તીયાં સમયુલે તુમનેહે દેખાવી દી 
\v 20  કાહાલ કા ગોગનારો તુમુહું નેય વેઆ પેન તુમા બાહા આત્મા તુંમામ રીને ગોગી
\v 21  “ પાવુંહું, પાવુલે આને બાહાકો પોયરાલે નાશ કેરાં હોપી આને પોયરો યાહાકી બાહાકા વિરુદ્ધ મેં ઉબોવી તીયાહાને માઈ ટાકી
\v 22  માંઅ નાવું ખાતુરે આખા લોક તુમા વિરુદ્ધ કી, પેને છેલ્લે લુગે બાગેં રી તીયાં ઉદ્વાર વી
\v 23  જાહા તેં તુમને એક શેહેર મેં સતાવી, તાંહાં બીજી જાગ્યાલે નાહી જાં, માંય તુમને હાચો આખું તુમું ઇસ્રાઇલ આખા શેહેર મેં માં ફિરા કા માહા પોયરાં આવી જાય
\v 24  “ ચેલા પોતા ગુરુજી કેતા મોડા નાહા રેતા; આને નેય નોકરે પોતા માલીકુસે
\v 25  ચેલા ગુરુ નેય, આને નોકરું સ્વામી ગાય વેરા જોજે ----જાહા તીયાં પોગા માલીકું લે શેતાન આખ્યો તાહાં તીયાં પોગાવાલાને કાય નેય આખજી ?
\v 26  “ તીયાલે માહા કી મા બીતા ; કાહાલ કા જો કાય ટાકલો નેય ખુલામ નેય આવે, આને મા કાય દોબલો જો ખબુર નેય પોડે
\v 27  જો માય તુમને અંધારામ આખુહું, તીયાલ તુમુહું ઉજવાડામ આખા : આને જો  કાનું વાટે ઉનાતહે, તીયાલે છાપરાપને સંદેશ દિયા
\v 28  જો શરીર લે નાશ કેહે પેને આત્મા લે નાશ ના કેતો, તીયાકી મા બીતી ; પેન તીયાં કી બીજા, જો આત્મા આને શરીર બેનુંને નરકું મેં નાશ કેતેહે
\v 29  કાહાલ કા પોસા મેં બેન ------------- નાહા વેચાતે ?તેબી તુમા બાહાકા ઈચ્છા વગુર તીયામને એક ભી તોરતી પે નાહા પોડતો
\v 30  તુમા મુનકા મેરીએ આખે ચોટીયે ભી ગોલે હાય
\v 31  તીયાલે બીતા મા  ;  તુમા વાધાર -------- મોડો હાય
\v 32  “ જો કેડો માહા આગલા  માને માની લી, તીયાં પોતા હોરગામેને બાહાકા આગલા માની લેહે
\v 33  પેન જો કેડો માહા આગલા મા નાકાર કીઈ , તીયાલ માય ભી પોતા હોરગામ બાહાકા  આગલા નાકાર કેહે 
\v 34  ઈ મા હોમજા કા માય તોરતી પે એકઠો કેરા આલો હોમાય એકઠો કેરા નાહા,પેને તલવાર ચાલવા આલો હો
\v 35  માય તા આલો હો કા; ‘માહાલે તીયાં બાહાકા આરી આને પોયરીલે તીયું યાહકી આરી આને વોવડીલે તીયાં હાવુંળી આરી અલગ કી દેવ;
\v 36  માહા દુશ્મની તિયા કોઓ મેરિયા લોકુમુજ  હાય
\v 37  “ જો યાહાકી  આને મા સેને વાધારે પ્રિય ( ખાસ ) જાતે હે તે મા યોગ્ય નાહા ; આને જો પોયરો આને પોયરી માસેને વાધારે પ્રિય (ખાસ ) જાતેહે, તે માયોગ્ય નાહા ;
\v 38  આને જો  પોતા ક્રુસ લીને મા ફાચલા નેય ચાલે તો મા યોગ્ય નાહા
\v 39  જો  પોતા જીવ (પ્રાણ ) વાચાવા હે, તો તીયાલે ટાંકીદિ ; આને જો મા લીધે પોતા જીવ ગોમાવી દેહે તો તીયાલે  મેલવી
\v 40  “ જો  તીયાલે સ્વીકાર હે, તો માને સ્વીકાર કેઈ ; આને જો માને સ્વીકાર કેઈ, તો માને મોકલુંનારાલ ભી સ્વીકાર કેઈ
\v 41  જો  ભવિષ્યવક્તા લે ભવિષ્યવક્તા જાઈન સ્વીકાર કેએ, તો ભવિષ્યવક્તા બદલે મેલવી ; આને જો ધર્મી લે ધર્મી જાઈન સ્વીકાર કેએ, તો ધર્મી બદલો મેલવી
\v 42  જો  કેડો ઈ હાનામને એકાલે મા ચેલા જાઈન કેવલ એક વાટકી હેલો પાઈ પાજી, માય તુમને હાચો આખુહું, તો કેલી બી રીતી કી પોતા પ્રતિફલ નેય ગુમાવે”
\c 11
\p \v 1 જાહા ઈસુ તીયાં બારહો ચેલાહાન શિક્ષા દિન, તાહા તો તીયાં નગરુમ શિક્ષણ આપા આના હોમજાવાં આવતો રીયો
\v 2  યોહાન જેલુંમને ઉનાયો તાહાં, તીયાહ પોતાઅ ચેલાહાંમેર્યા આને ફૂચા મોકલ્યા
\v 3  “ યોહાનુંહ ફૂચાવ્યોહ કા, “ આવનારો આથો તો તુજ હાય કા , આમુહ બીજાઅ વાહ જોતા  કેઅજી ”
\v 4  ઈસુહ તીયાન જોવાબ દેદો કા, “ ઇહી જો જો તુમુહૂ ઉનાતાહા, આને જો જો તુમુહું હેઅતાહા  તો  બાઠો ફાચા જાયને  યોહાનુંલ આખી દેખાવજા,
\v 5  એટલે કા આંય આદલાહાનં ફાચે દેખતે કીહું લુંલાહાન ચાલતે  કીહું કોડલાહાન હારે કીઈન તિયાહાન ધાર્મિક રીતે ચોખ્ખે  કીઅ હું, બેરાહાન ઉનાતેઅ  કીઅહું ,મોઅલાહાન ફાચે જીવતે કીઅહું, આને શોરીલુંઅ રીતેને આત્મિક રીતે જે નારાશ હાય તીયાહાન હારી ગોઠ જાહેર કીઅહું
\v 6  આના ધન્ય હાય જે મા કારણે ઠોકર નેય ખાય 
\v 7  જાહા તે તીહીને જાં લાગ્યા તાહાં ઈસુ યોહાનું વિશે આખા લાગ્યો કા,”તુમુહું જગલુંમ કાય હેરા  ગેહેલે ? કા વારગા કી આલતા બુરુઅલ ?
\v 8  તા તુમુહું કાય હેરા ગેહેલા ? કા રેશમી પોતડે પોવનારા મહાલ ? કા  જો ( રાજભવનુમ ) રાજમેહેલુંમ રેતેહે
\v 9  તા ફાચી કાહાલ ગેહેલે ? કા કેલા ભવિષ્યવક્તા હેરા ગેહેલે ?હા ભવિષ્યતા કેતા  મોડો માહાલ હારો
\v 10  ઓ તોજ હાય, જીયા વિષયુંમ લેખલો હાય ,હેજે આંય મા દૂત તો આગલા મકલુંહું, જો તો આગલા વાટ તીયારી  કી
\v 11 માય તુમને હાચો આખહુ બાયુંકી જનમ્યોહો તીયામને યોહાન બાપ્તિસ્મો દેનારાકી મોડો કેડોનાહા : પેને જો સ્વર્ગુ રાજ્યમ હાનામ હાનો હાય તો મોડો  હાય
\v 12  યોહાન બાપ્તિસ્મા આજ હુદી તાકતુંકી પ્રવેશ વેઅતો રીયો, આના શક્તિશાલી માગી લેતેહે 
\v 13  યોહાનું હુદી આખા ભવિષ્યવક્તા આના વ્યવસ્થા ભવિષ્યવાણી કેઅતે રીયે 
\v 14  આના તુંમુહ માંના કા નેય પેન એલિયા આવનારો આથો તો યોહાનુજ હાય
\v 15  જીયા ઉનાયુંલી કાન વેરી, તે ઉનાય લિયા
\v 16  “ માંય ઈયા સમયુ લોકું ગોઠિયા કેડાલ આખુહું? ઈ ત્યાં પોયરાહાં હોચ્યે હાય, જેં બાહજારુંમ બોહીને એક બીજાલ આખતેહે
\v 17  ‘ આમુ તુંમાં માટે પાવી વાજી, આના તુંમાં નેય નાચે આમુ ગીતેં આખ્યેં આના તુમુહું છાતી નાય ઠોકી
\v 18  કાહાલ કા યોહાન ખાતો આલો પીતો આલો, આનાં તે આતેં કા તીયામ પૂતડોં લાગ્યો
\v 19  (માંહા) ને લોકુહું પોયરો ખાતો પીતો આલોહો, આના તેં આખતેહે કા, હેરાં તો ખાવર્યો આને સાકટીયા હાય આના તો  વેરો ઉગરાવનારો બીજા પાપી દોસ્તાર હાય? પેન શીક્ષણુંમ ફાંચો ઠેર્યોહો
\v 20   તાહા તો તીયાં ગાવું મેં ઉપદેશ દાંઆ લાગ્યો, જી હોમે તીયાં ખુબ ભક્તિ વાલે કામે કેયેં, કાહાલ કા તીયાહાં તીયાં મન ફીરવુંલો
\v 21  “ હાય, ખુરાજીન! હાય બેતસેદા! જે શક્તિવાલેં કામેં તુમુહું કયેં, તુમુહું રાગુંમ ના સુરુંમ તવેં કામે કેતા તા ચાદરો ફાગીન આના રાખુંમ બોહીને કીદરીહયે મન ફીરવી લેતેં
\v 22  પેન આંય તુમનેહેન આખુહું કા ન્યાયું દિહી તુંમાં દશા સુર ના તાલું ખુબ સહન કેરાં પોડી
\v 23  હે, કફરનહુમ, કાય તું સ્વર્ગું હી હુદી મોડો વિહો કા? તુ તા અધોલોકુમ એઠા જાહો! જે શક્તિ વાલે કામેં તુમહામ કેલેં હાય, આના સદોમુમ કેલેં વેઅતા આજ હુદી બોની રેતેં
\v 24  પેન આંય તુમનેહ આખું કા ન્યાયું દિહી તો દશાસે જેહેકી સોદોમું દશા જાહાકી સેહાં પોડી
\v 25    તીયું વોખુત ઈસુ સ્સ્ખ્યો કા, “ હે માંઅ બાહાકા, સ્વર્ગું આના તોરતીપેને પરમેશ્વર, માંય તો આભાર માનુહું, તીયું એ ગોઠિયા જ્ઞાનું આના સમજદારુ કી દોબાવી રાખ્યા, આના પોયરાપે 
\v 26  હોવે તા માંઅ બાહાકા તુલેં ઇજ હારો લાગ્યો
\v 27  “ માઆ બાહાકાય માન આખોજ હોપ્યોઆના કેડોં પોયરાલ નાહાં ઓખુતો, કાહાલ કા માંઆ બાહાકોજ માન ઓખેહે, આનાં આમાં સિવાય બાહાકાલ કેડોં નાહાં જાંઅતો, કેવલ પોયરો તીયાપ પ્રગટ કેરાં કેરાવી શેકે
\v 28  “ એં બાદે આરામ કેઅનારાહાં આના કામું કી થાકલાં માંઆહાં, માંઆ પાહી આવાં: માંય તુમનેહેન આરામ દેહે
\v 29  માંઆ જુહોરો તુંમાં ઉપે થોવી લ્યા, આના માંઅપને હિકી લ્યા કાહાલ કા આંય મોડો વિન બી હાનો બોણીન રીહું નીચો રહું આના મનું કી આઝાદ રીહું: આના તુમુહું તુંમાં મોનુમ આરામ કીહાં
\v 30  “ કાહાલ કા માંઆ જુહરો સહજ આને માંઆ વોજો ઓલ્કો હાય
\c 12
\p \v 1  તીયાં સમયુ ઈસુ સાબ્બાતા દિહી ખેતુંમ લાગી જાતો આથો, આને તીયાં ચેલાહાન પુખ લાગી, હાતી તેં કોંઅહેં તોડી તોડીન ખાંઅ લાગ્યા
\v 2  ફરોશીહ્યાય ઈ દેખીન તીયાલ આખ્યો, “ હેઅ, તો ઈ કામ કી રીયાહાં જો સાબ્બાથ દીહાલ કેરુલો હારો નાય”
\v 3  તીયાય તિયાહાન આખ્યો, “ કાય તુમનેહ નાહાં વાચ્યો દઉદાય જાહા તો આને તીયાં આર્યા પુખા આથા તા કાય કેયો? 
\v 4  તો કાહાલ પરમેહેરુ કોઓમેં ગીયો, આને ભેટ દેદલો માંડો ખાદો, જો ખાવુંલો નાય તા તીયાલ આને નાય તા આર્યાહા, પેન ફક્ત યાજકાહાનુંજ યોગ્ય આથો
\v 5  નેય તા વ્યવસ્થામ તુંમાહાય નાહાં વાચ્યો કા યાજક સાબ્બાથ દીહું મંદિમ સાબ્બાથ દિહાં વિધિ તોડીન બી નિર્દોષ નાહા ઠરાતેહે? 
\v 6  પેન અગર આંય તુમનેહે આખુહું કા ઓ તોજ હાય જો મંદિરુમ બદાહાસે મોડો હાય
\v 7  અગર તીયાં ઈયા મતલબ બી જાંઆતાહા કા આંય દયા કી પ્રસન્ન (ખુશ) હાય, બલીદાનું કી નાહાં, તો તુંમાં નીર્દોષાલ દોષી માં થોરવુંતા
\v 8  આમુહું પોયરા તા સાબ્બાથ દિહી બી પ્રભુ હાય” 
\v 9  તીહીને નીગીન તો તીયાહાં સભા કેરુલો કોઓમેં આલો 
\v 10  આને હેરા, એક માંઅહું આથો,જીયા આથ હુકાલો આથો, આને તીયાહાય તીયાંપે દોષ લાગવાં ખાતોર હોદયો કા કાય સાબ્બાથ દિહી હારો કેરુલો યોગ્ય હાય?
\v 11  તીયાય તીયાહન આખ્યો, “ તુમાહાં મેને એહેડો કેડો હાય જીયા એકુંજ મેંડો હાય આને તો સાબ્બાથ દિહી ખાડામ પોળી જાય તો તીયાલ તીઇન નાય કાડેં? 
\v 12  ભલા માંઅહા કિંમત મેંડા સે બી કોટો વાદારે હાય; ઈયા ખાતર સબ્બાથ દિહી ભોલો કેરુલી યોગ્ય હાય :તાહાં તીયાય તીયાં માહાલ આખ્યો, તોઅ આથ આગાળી કેઅ
\v 13  તીયાય આગાળી કેઅયો ,આને તો ફાચી બીજો  આથ રોક્યો હારો વી
\v 14  તાહા ફરોસી બારે નીગીન તીયાં વિરુદ્ધ મેં હોદયો કેયો  તીયાલે કેલી રીતે નાશ કેય
\v 15  ઈ જાયન ઈસુ તીયાહીને નીગી ગીયોઆને ખુબુજ લોક તીયાં ફાચાડી વી ગીયા,આને તીયાય બાદાહા હારે કયે, 
\v 16  આને તિયાહાન ---------- કા માન માઆ આગલા કેહા ,
\v 17   કા જો વચન યશાયાહા ભવિષ્યવક્તા (પ્રભોધક ) કી આખલો ગેહેલો આથો, તો પૂરો વેય:
\v 18  “ કા હેરા, મા સેવક હાય, જીયાલ માય નીવડીહો; મા આવડતો જીયાકી મા મન પ્રશંન હાય : આંય મા આત્મો તીયાપે ટાક હું, આને તો અન્ય (બીહીરી જાતી)વાલાહાન ન્યાયું સમાચાર દિ
\v 19  તો નાય ભીડો કેરી,અને નાય -------- આને નાય બાજારામ કેડો તીયાં શબ્દ ઉનાય
\v 20  તુ સુદલા સિરકાંડાહાન નાય તોડી, આને તુવરો દેનારી બોત્તી  હિન નાય ઉલવી, જાવ લુગ ન્યાય-------- 
\v 21  આને અન્ય (બીહીરી જાતીલે તીયાં નાવું પે આશા રાખી”
\v 22  તાહા લોક એક આંદલા મુકાલે જીયાંમ અશુદ્ધ આત્મા આથી, તીયાં પાહી લાલે;આને તીયાય તીયાલે હારો કેયો, આને તો મુંકો ગોગા આને  હેરાં લાગ્યો
\v 23  ઈયા પે બાદા લોક નવાઈ કીને હેરા લાગ્યા, “ ઓ કા દાવુદા પોયરાહા મેને હાય!”
\v 24  પેન ફરોશી ઈ ઉનાયને આખ્યો, “ ઓ તા અશુદ્ધ આત્મા સરદાર શેતાના (પૂતા ) મદતી વગર અશુદ્ધ આત્મા નાહા કાડતો”
\v 25  તીયાય તીયાહા મનું  ગોઠયા જાઈન આખ્યો, “ જીયા કેલ્લા બી રાજ્યામ ફૂટ વેહે,તો ઉજળી જાહે; આને કિલ્લો બી  ગાવ નેતા પરિવાર  જીયામ ફૂટ પોડહે, બેની નાય રેય
\v 26 આને અગર પૂતાલ પૂત કાડે, તા  તો તીયાજ વિરોધી બોની જાય ફાચો તીયાં રાજ્ય કેહેકી બોની રી?
\v 27  ભોલો , અગર આંય પૂતા મદદતીકી અશુદ્ધ આત્મા કાડહું, તા તુમા પીઢી કેડા મદદતી કી કાડાહાં ?ઈયા ખાતર તે તુમા ન્યાય ચુકાડી
\v 28  પેન અગર પરમેહેરુ આત્મા મદદતી કી અશુદ્ધ આત્મા હા કાંડહું, તા પરમેહેરા રાજ્ય પાહી આવી ચુક્યો હો
\v 29  નેતા કાય કેરા કેડો બી માહું કેડા ટાકતુવાલા કોઅમેં ઉરાઈનં તીયા માલ લુટી સેકેહે જાવ લુગ તીયાં તાકુંતવાલા બાદી નાય લેય ? અને તાહાં તો તીયાં કોઅ લુટી લી 
\v 30  જો માઆ આરી નાહા તેં માંઅ વિરોદ્ધ મેં હાય, આને જેં માંઆ આરી નાહા ટોલો કેઅતા તો વેરેહે
\v 31  ઈયા ખાતર આંય તુમનેહે આખુહું, કા માંઆ હા બાદીજ જાતી નિંદા આને પાપ માંફ કેઅલા જાય, પેને આત્મા નિંદા નાય કેરાંમ આવે 
\v 32 જો કેડો બી માંઆહાં પોયરાં વિરુદ્ધ મેં ગોઠ આખી, તીયાં ઓ ગુને માફ કેઅલો જાય, પેને જો કેડો બી પવિત્ર આત્મા વિરુદ્ધ મેં કાય બી આખી,તીયાં ગુનો નાય તા ઈયા લોકુંમેં નાય તા પરલોકુંમેં માફ કેઅલો જાય
\v 33  “ અગર ચાડવાલ હારો આખા, તા તીયાં ફલવાલ બી હારો આખા, તા ચાડવાલ નોક્કામ્યો આખા તા તીયાં ફલવાલ નોક્કામ્યો આખા; કાહાકા ચાદવોં પોતા ફલવાહાં કી ઓખાહેં
\v 34  ઓ હાપડાહા પોયરાહાં, તુંમાં ખારાબ વીને કાહાલ હારિયા ગોઠિયા આખી શેકતાહાં? કાહાકા જો મોનુંમે પોરાલો હાય તોંજ મુયુંપે આવેહે
\v 35  ભલો માંઆહું મોનું ભોલા ભાંડારા મેને ભોલ્યા ગોઠિયા કાડેહે, આને ખારાબ માંઆહું ખારાબ
\v 36  આને આંય તુમનેહે આખુહું કા જેં જેં નોક્કામ્યા ગોઠિયા માંઆહેં આખી, ન્યાયા દિહ્યા દિહી હરેક ગોઠીહી ઈસાબ દી
\v 37  કાહાકા તુ પોતા ગોઠીહી કારણે નિર્દોષ, આને પોતા ગોઠીહી લીદે દોષી ઠેરુલો જાહાય”
\v 38  ઈયુ ગોઠી કોતાક શાસ્ત્રી આને ફરોશીહ્યાય આખ્યો, “ ઓ  ગુરુ, આમાં તોઓ પેને એક નિશાણી હેરાં માજેહે”  
\v 39  તીયાય તિયાહાન જવાબ દેદો, “ઈયા યુગા ખોટા આને વ્યભિચારી લોક નિશાણી હોદતાહાં, પેન યોના પ્રબોધકુ નીશાણી સોડીન કેલ્લીજ નિશાની નાય દેદલી જાય
\v 40  યોના તીન રાત-દિહી માસા ડેડીમ રીયો (જલ જીવું) તેહેકીજ માંઆહાં પોયર તીન રાત-દિહી તોરતી માજામ રી
\v 41  નીનવે લોક ન્યાયા દિહાં દિહી ઈયા યુગા લોકુહું આરી ઉઠીન તિયાહાન દોષી ઠેરવી, કાહાકા તીયાહાય યોના પ્રચાર ઉનાયને મન ફેવ્યો; આને હેરાં, ઈહી જો યોનાસે મોડો હાય
\v 42  દક્ષિણા રાણી ન્યાયું દિહ્યા દિહી ઈયા લોકુંહુન આરી ઉઠીન તીહાન દોષી ઠેરવી, કાહાકા તો સલમોના જ્ઞાન ઉનાયા ખાતોર તોરતી કોરાવેને આલલી, આને હેઆ, ઇહી જો સલમોન સે બી મોડો હાય
\v 43 જાહા અશુદ્ધ આત્મા માહા મેને નીગી જાહે તા હુકાલા જાગાહામ આરામ હોદતી ફીરહે,આને મીલતો નાહા
\v 44  તાહા આખેહે, કા આંય માઆ તીયાં કોઓમેજ જીહીને નીગતુંલી ફિરી નાહા આને આવીન -------------- આને પીડલો પાડલો હે
\v 45  તાહા તી જાઈન તીયાં પેક્ષા આજી ખારાબ સાત આત્માહાન આરી લી આવહે, આને તે તિયામ ઉરાઈને હેયા કેહે આને તીયાં માઆહા આગલારી દશા પેલા કેતા ખારાબ વી જાહે; ઈયા યુગા ખારાબ લોકુંહુ દશા બી એહેકીજ ઉબજીહી
\v 46  જાહા તો ટોલા આરી ગોઠુંજ કી રેહેલો આથો તા હેરા, તીયાં યાહાકી આને પાવુંહું બારે ઉબલે આથે, આને તીયાં આરી ગોઠ કેરા માગતલે
\v 47  કેડાય તીયાન આખ્યો , “ હે તો  યાહાકી આને પાવુંહું બારે ઉબલે હાય, આને તોઅ  આરી ઉઠયા કેરા માગતેહે
\v 48  ઈ ઉનાયને, તીયાય આખનારાલ જવાબ દેદો; કેડી હાય માઆ યાહાકી ?
\v 49  કેડો હાય માઆ પાવુંહું ? આને તીયાં ચેલાહાં વેલ તીયાં આથ આગલા કીઈન આખ્યો, “ માઆ યાહાકી આને માઆ  પવુહું હાય
\v 50  કાહાકા માઆ હોરગામેને (બાહાકા ) ઈચ્છા વે (મરજી વે ) ચાલે, તોજ માઆ પાવુંહું આને બોહી આને યાહાકી હાય”
\c 13
\p \v 1  તીયાં દિહી કોઓમેને નીગીન ઝીલ્લ ખાડી તોડીપ બોઠો 
\v 2  આને તીયાહી પાહી એહેડી માહા ભીડ એકઠી વી ગીયી આના તો ઉઠીન ચોડી ગીયોઆના માહા ભીડ તોડીપ ઉબીરી ગીયો
\v 3  આના તીયાં દાખલામ ખુબ ગોઠયા આખ્યા: એક બીયારો પોં નારો બીયારો પોરા નીગ્યો
\v 4  પોઅ તા સમયુંમ થોડાક દાણા વાટીમ પોડ્યા આના ચીડે આવીન ખાય ગીયે
\v 5  થોડાક દાણા ડોગળાલી જમીનુંમ પોડયા આને જાહાકો કાદું નેય આથો હાતી માંહારી ઉગી આલા
\v 6 પેને દિહી નીગુલી કારણે તે બોલી ગીયા,પેને મુલે નેય તેરાયે હાતી હુકાઈ ગીયા
\v 7  થોડાક દાણા મોડા ચાડવામ પોડ્યા આના ચાળવે મોડે વિયે હાતી દાણાન મોડા નેય વેરા દેદો
\v 8  આના થોડાક દાણા હારી તોરતીપ પોડ્યા આના, તે દાણા હારા ફોલાલા થોડાક હોવાઆ ગુના આને થોડાક સાઠ ગુના આના થોડાક તીસ ગુના
\v 9  જીયા કાન વેરી તે ઉનાય લીયા ”
\v 10  તીયાં ચેલહા પાહી આવી તીયાંય આખ્યો કા, ‘તુ માહાઆ આરી કાહાલ દાખાલા દાન ગોઠયા કેતોહો ?
\v 11   તીયાહ જવાબ દેદો કા, “તુમનેહેન સ્વર્ગું રાજ્ય સમજણ દેદલી હાય, પેને એપલાન નાહા 
\v 12  કાહાલ કા જીયાપ હાય તીયાલ દેવુલીમ આવી આના તીયાપ ખુબ વી જાય ;પેન જીયાપ કાયજ નાહા તીયાપ જો કાય વેરી તો ( લીલેવુંલીમ આવી )માગીલેવુલીમ આવી
\v 13  આંય તીયાં આરી ઈરાદાકી ગોઠયા  કીહું કાહાલ કા હેતે પેન હેતે નાહા,આના ઉનાતે બી પેન ઉનાતે નાહા, આના હોમજુતે બી નાહા
\v 14  તીયાં વિષયુંમ યશાયાહા એહેડી ભવિષ્યવાણી પૂરી વેહેકા : ‘ તુમુહું કાનુંકી ઉનાહા પેને હોમજા નેહા; આના ડોઆકી હિહા પેને તુમનેહે નેય દેખાય
\v 15  કાહાલ કા ઈયા લોકુહું મન મોડો વી ગીયોહો આના તે કાનુકી ઉચા ઉનાતેહે, આના ડોઆ મીચી લેદા કાહાલ એહેકી નેય વેરા જોજે કા તે ડોઆકી હેએ ,આના કાનુકી ઉનાય આના મનુકી હોમજેઆના ફિરી જાય આને આંય હારે કિયુંવ
\v 16  પેન ધન્ય હાય તુમા ડાઆ  કા હેતાહા; આના તુમુ કાનુકી ઉનાતેહે
\v 17  કાહાલ કા આંય હાચો આખુહું ખુબુજ ભવિષ્યવક્તા આના અજ્ઞાનીયુ આખ્યો કા તુમુહું હેતેહે, પેન હિન બી નેય હેયી ; આને જે ગોઠયા તુમુહું ઉનાયે પેને નાહા ઉનાયે
\v 18  “આમી તુમુહું પોઓનારા દાખલા અર્થ ઉમાયા:
\v 19  જો કેલ્લા બબી  રાજ્યા વચન ઉનાયન બી નાહા હમજુતો તીયાં મનુંમ જો કાય પોઅલો આથો તો, તીયાપને તો દુશ્મન આવીન પાડાવી લી જાહે, એ તેજ  દાણા હાય જે વાટીમ પોઅલોઅ આથો તો
\v 20  આના જો ડોગળાલી તોરતીપ પોળલો , ઈ તો હાય કા જો વચન ઉનાયને તુરુત ખુશી કી માની લેહે
\v 21  પેન તિયામ આધાર નેય વેરાન ખાતુર તો થોડાકુજ  દીહું  માટે હાય આને જાહા વચન લીધે દુઃખ , વીરોધ તા તુરુતુંજ ઠોકર ખાહેઆને તૂટી પોડહે
\v 22  જો ચાડીમ પોડલો આથો તો ઈ હાય કા જો વચન ઉનાયને પેન ઈયા સંસારુ ચિન્તા આના માલ – મીલકતું દાબાવીન રાખે આના તે ફોલવો નાહા દિ સેક્તે
\v 23  જો હારી જમીનુંમ પોલો આથો તો ઈ હાય કા, જો વચન ઉનાયને હોમજે, આના હારો ફલવો લાવે હે : કેલ્લો હોવ ગુના આના કેડો સાત ગુના આના કેડો તીસ ગુના
\v 24  ઇસુહો તીયાન એક દાખલો દેદો કા સ્વર્ગું તીયાં માહા ગાયો હાયકા જીયાઅ ખેતુંમ હારાં ગોવુઅ બીયારો પોઅયો
\v 25  પેન જાહા માહે હુવત્લે તાહાં હારાં તાહા તીયાં દુશ્મન આવીન હારાં ગાવુંઅમ જંગલી બીયારો પોઅયન જાતો રીયો
\v 26  જાહા (છોડા ) મોડા વીયા આના  નિહવાયા તાહાં જંગલી દાણા છોડે બી દેખાય દેદે
\v 27  તાહા  ખેતુ ચોકરુહું આવીન માલીકુલ આખ્યો કા ઓ માલિક તુયું તો ખેતુંમ હારાં દાણા નાહા પોયાકા ? ફાચી જંગલી દાણા કીહીને આલા
\v 28  તીયાં ચાકેરુંન આખ્યો કા, “ ઇતા દુશ્મનું કામ હાય ચાકરહું તીયાન આખ્યો કા, કાય આમુહું તીયાલ ટીગાવી લે જી કા ?
\v 29  તીયાંઅ ચાકોરુન આખ્યો કા નેય એહેકી નેય વેરા જોજે કા જંગલી છોડ ઉપડુંતા – ઉપડુંતા ગાવું હારાં દાની ભી ઉપડી લ્યા
\v 30  વાડણી તાવ બેની જાતી ગોવુલે મોડા વેરા દિયા, આના વાડણી સમયુમ આંય વાડનારાહન આખેકા પેલા જંગલી દાણા વાડીન ટીગાવીન બાલાન ખાતુર પુલા બાદી દયા આના હારાં ગોવુંન મા ખેતુમ ટીગાવા”
\v 31  તીયાં આજી એક દાખલો દેદો, ‘સ્વર્ગુ રાજ્ય એક રાયું દાણા હોચ હાય, યાલ એગા માંઆહાંય લીન પોય દેદો
\v 32  તો આખા બિયાંરા કેતા હાનો દાણો રેહે પેમન જાહાં મોડો વેહે તાંહાં બાદા જાતી કેતા મોડો રેહે; આના એહેડો ચાડવો બોની જાહે કા જુગુંમેને ચીડેં આવીન કોંરેં કેતેહે
\v 33  તીયાં બીજા આજી એક દાખલો તીયાહાય ઉનાવ્યો: “સ્વર્ગુ રાજ્ય હોચ હાય પરમેશ્વરુ રાજ્યા સમાન કેડી બાઈ તીન ખોબા લીન નોટુંમ મીલવી દેદો આને વેઅતા વેઅતા  ખમીર વી ગીયો  
\v 34  એ બાદિયા ગોઠિયા હીકવા ખાતર ઈસુ લોકુ ટોલાલ દાખલા આખી આને વગર દાખલા કાંઈ નાય આખ્યો
\v 35  કા જો વચન ભવિષ્યવક્તા કી આખલો હાય તો પૂરો વેઅ માંય દાખલા આખાન માં મુંય ખોલુહું આં તીયું ગોઠી કી કી જે જુગ આના તીરતીપ બોનાલાહા કી દોબલ્યા હાય, તે ગોઠીયા આખેહે ”
\v 36  તાંહાં તો લોકું ટોલાલ મોકલી દીઈન તો કોઓમેં આલો તીયાં ચેલાહાં તીય પાહી આવીન આંખ્યો, “ ખેતુંમે જંગલી દાણા બાબતુંમ આમનેહેન હોમજાવ”
\v 37  તીયાહાં જવાબ દેદો કા, “ હારા દાણા પોઅનારો માંઆહાં પોયરો હાય
\v 38 ખેત દુનીયાં હાય હારા દાણા રાજ્યા પોયરેં હાય આના જંગલી દાણા દુશ્મનું આં પોયરાં હાય
\v 39  જીયા દુશ્મનું તીયાન પોઓયો તો શેતાન હાય; આના વાડણી જગતું અનંત હાય, આના વાડનારેં સ્વર્ગ દૂત હાય
\v 40  આમી જેહેકી જંગલી દાણા ટીગાવીન સીલગાવી દેતેં તેહેકી જ જગતું અનંત વેરી
\v 41  હોરગામેંઅ આલ્લોં માંઆહું , એટલે આંય માં દુતુંહુન મોકલેહેં, આને તે બિજાહાન ખારાબ કામેં કેરાવનારા બાઠાન આને પાપ કેનારા બીજા બાઠાહાન તોલવી
\v 42  આને તિયાહાન આગી કુડુંમ ટાંકી, આના તીહી તે દાત કોકડાવી 
\v 43  તીયાં સમયુંમ જીયા હારેં કામેં કેયેં વેરી તો બાહાકો રાજ્યામ સુર્યા હોચ ચોમકી જીયા કાન વી તે ઉનાય લ્યા
\v 44  “ સ્વર્ગુ રાજ્ય ખેતુંમ દોબાવલા ખોજાના હોચ હાય, જો એગા માંઆહાંલ મીલ્યો કા દોબાવી દેહે,આના ખુશી કી બાદો વેચી દેદો આના તીયાં ખેતુંલ વેચાતો લેહે
\v 45  “ ફાચી સ્વર્ગું રાજ્ય એક વેપારી હોચ હાય જો હારા મોતી હોદેહે
\v 46  જાહા તીયાલ ખુબ કિંમતી મોતી ઝુડ્યો નાહાં, તીયાહ જાયન પોતા પેર્યો બાઠો વેચી દેદો, આને તીયાં તો મોતી વેચાતોઅ તો લીઅ લેદો
\v 47  “ ફાચી સ્વર્ગું રાજ્ય તીયાં મોડા જાલું હોચ હાય જો સમુદ્રમ ટાકતેહ, આના બાઠી જાતી માછેં જાલુંમ આવી ગીયેં
\v 48  આના જાહાં જાલ પોરાય ગીયો તા માછાં માઆનારા તોળીપ ખેચી લાલે આના હરે હારેં માછેં તીયાહ સીબ્લામ પોંયે ને ખારાબ માછાંન ફેકી દેદે 
\v 49  જગતું અનંતુંમ બી એહેકીજ વી, સ્વર્ગ દૂત આવીન પાપુ વાલાહાન આના હારા કામું વાલાહાન અલગ અલગ કી
\v 50  આના તીયાન આગીમ ટાંકી જીહી રોડુંલી આને દાત કોકડાવનું રી
\v 51  “ માયું તુમને આખલ્યા બાઠીયા ગોઠિયા હોમજ્યા કા?” તીયાહ તીયાલ આખ્યો કા, “(હાઁ) આહ” 
\v 52  તીયાન તીયાહ આખ્યો, તીયાલ હેરાં એક માંઆહું જો સ્વર્ગુ રાજ્યા ચેલા બોનીયા, તીયાહ ગોદામુંમેંઅ વસ્તું હોચ હાય જો જૂની આના નોવી વસ્તુંઅ હોચ કાડનારા હાય
\v 53  જાહા ઈસુ બાદા દાખલા આખી પારવાયો તાંહાં તો તીહીને જાતો રીયો
\v 54  આના તીયાં ગાવાંમ આવીન તીયાં મંદિર આરાધનાલયુંમ તિયાહાન એહેડો ઉપદેશ દેદો કા બાદેં ચકિત વિન આખાં લાગ્યે, “ યાલ એ જ્ઞાન આના તાકતું (શક્તિ) કામ કાહીને મીલ્યો? 
\v 55  ઓ તા તુંમાં આરિયા પોયરાં નાહા કા? આના ઈયા યાહાકી નાવ મરિયમ આના ઈયા પાવુંહું નાવ યાકુંબ, યુસુફ, શેમોન આના યહુદા નાહાં કા?
\v 56  આના ઈયા બાઠીયા બોઓહ્યા આમાં વચ્ચે નાહા રેત્યીયા કા? ફાચે ઈયાલ ઈ બાદોં કાહીને મીલ્યો? 
\v 57  ઈયા ખાતુર તીયાહ તીયાં કારણ ઠોકર ખાડી પેન ઈસુ તીયાન આખ્ય કા, ભવિષ્યવક્તા કામ આપું પોંગા આને દેશ છોડીન નાહાં મીલતો
\v 58  આના તીયાંઅ તીયાન વિશ્વાસ ને કારણે ખુબ તાકતું વાલેં કામેં નાહા કેયે
\c 14
\p \v 1  તીયાં સમયુંલ ચોથાઈ દેશું રાજા હેરો દેશાય ઈસુ ચર્ચા ઉનાયો, 
\v 2  આને તીયાં સેવકુહુંન આખ્યો, “ ઓ યોહાન બાપ્તીસ્મો દેનારો હાય તો મોતું મેને જીવી ઉઠીહો, ઈયા ખાતુર તીયાકી શક્તિવાલેં કામેં ઉગડાવતેહે” 
\v 3  કાહાકા હેરો દેશી તીયાહ પાવુંહું ફીલીપુસા કોંઅવાળી હેરોદીયા લીધે યોહાનુલ તીઅન બાદીયો આને જેલુંમ ટાંકી દેદલો આથો કાહાકા યોહાનું તીયાલ આખલો આથો તીયાલ થોવુલો તુલ હારો હાય
\v 4 4
\v 5  આને તો તીયાલ માંઆઈ ટાકાં આથો પેન લોકુંહુન બીતો આથો કાહાકા તે તીયાલ ભવિષ્યવક્તા જાંઆતા આથા
\v 6  પેન જાહા હેરો દેશું જન્મદિહી આલો, તા હેરોદીયા પોયરીય શણ મેં નાચી દેખાડીન હેરો દેશુંલ ખુશ કેયો
\v 7  ઈયા ખાતુર તીયાય કસમ ખાયન વચન દેદો, કા જો કાય તું માગોહો, આંય તુલ દિહી
\v 8  તીતીયું યાહાકી ચોડવુંલી બોલી યોહાનું બાપ્તીસ્મો દેનારા મુનકો થાલીમ ઇહી માન માગી દે
\v 9  રાજા દુઃખી વેયો, પેને તીયાં કસમું આને તીયાં આરી બોહોનારા લીદે આજ્ઞા દેદી, કા દિદેદલો જાય
\v 10  આને જે લોકુંહુન મોકલીન યોહાનું મુનકોં વાડી ટાક્યો
\v 11  આને તીયાં મુનકોં થાલીમ લીઅ આવામ આલો આને પોયરીલ દીદેવામ આલો, આને તી તીયું યાહાકી પાહી લીઅ ગીયી
\v 12  આને તીયાં ચેલાહાય આવીન આને તીયા લાશીલ લીઅ જાઈન પૂરી દેદો આને જાઈન ઈસુલ સમાચાર દેદો
\v 13  જાહા ઈસુ ઈ ઉનાયો, તા ઉડ્યાપે ચોડીન તીહીને કેલ્લાક હુનાહાઠ જાગામ નીગી ગીયો આને લોક ઈ ઉનાઈન નગર નગરામ ચાલતા તીયાં ફાચાડી વી ગીયા
\v 14  તીયાય નીગીન મોડો ટોલો હેયો, આને તીયાહાં પે ----- ખાદી આને તીયાય તીયાહા બીમાર્યાહાં હારો કેયો  
\v 15  જાહા વાટીવેલ વિયી, તાહાં તીયાં ચેલા તીયાં પાહી આવીને આખ્યો ઇતા હુનોહયાત જાગ્યો હાય, આને વાંઅ લાગી રીયોહો, લોકાહાન સોડી દે કા તેં વોહતીહીમ જાઈન આપુ ખાતુર ખાવનું વેચાતો લીઅ આવે” 
\v 16  ઈસુય તિયાહાન આખ્યો તીયાહાં જાવુંલો જરૂરી નાહાં તુમાજ ઇયાહાલ ખાવુલો દા
\v 17  તીયાહાય તીયાં આખ્યો, “ આને પાપ ઇહી આમાહાવે પાંચ માંડા આને બેન માછેં છોડીન બીજો આને કાંઈજ નાહા હાય”
\v 18  તીયાહાય આખ્યો, “ તીયાલ ઇહી માંઅ પાહી લાવાં” 
\v 19  તાંહાં લોકુંહુન ચારાપે બાહા આખ્યો, આને પાંચ માંડા આને બેન માછેં લેદેં; આને સ્વર્ગાહેં હીને ધન્યવાદ કેયો આને માંડા તોડી તોડીન ચેલાહાન દેદા આને ચેલાહાય લોકુંહુન દેદા 
\v 20  આને બાદેં ખાયન તારાય ગીયેં, આને તીયાહાય બોચલા ટુકડાહાં કી પોરાલ્યા બારા સિબલ્યા ઈસ્યા
\v 21  આને ખાનારેં બાયા આને પોયરેં છોડીન, પાંચ હાજાર આદમી લગભગ આથા 
\v 22  આને તીયાય તુરુ તુજ ચેલાહાન ઉડ્યામ ચોડવ્યા કા તે તીયાં પેલ્લા પાર જાય, જાવ લુગું તો લોકાહાન ચાલ્તેં નાય કી દે
\v 23  તો લોકાહાન ચાલતેં કિન, પ્રાર્થના કેરાં ખાતર અલગ ડોગું પે ચોડી ગિયો, આને વાઆતી વેલા એખલો આથો
\v 24  ત્યાં સમયુપ ઉડ્યો દોર્યા માજામ લાટાહા કી  આલી રેહેલો આથો, કાહાકા વારો હુંબુર ને આથો
\v 25  તો રાતી ઉજાલાહાં વે પાયુંપે ચાલતો તીયાહાં પાહી આલો
\v 26  ચેલા તીયાલ પાયુંપે ચાલતા હિન કાબરાય ગીયા, આને આખાં લાગીયાં, તો પૂત હાય, આને ધાકા લીદે બોબ્લી ઉઠયા 
\v 27  ઈસુય તુરુતુંજ તીયાહાં આરી ગોઠિયા કયા, આને આખ્યો, હિમ્મત રાખા આંય હાય, બીયાહા માં
\v 28  પેતરસાય તીયાલ જવાબ દેદો,  “ ઓ પ્રભુ, અગર તુંજ હાય, તા માન તો પાહી પાયાં પેને ચાલીન આવાં આજ્ઞા દેઅ 
\v 29  તીયાય આખ્યો આંવ : પેતરસ ઉડ્યાપેને ઉતીન ઈસુ પાહી ખાતર પાયુંપેન ચાલા લાગ્યો
\v 30  પેન વારાલ હિન બી ગીયો, આને જાહાં બુડા લાગ્ય, તા બોબ્લીન આખ્યો; ઓ પ્રભુ માન વાચાડ!” 
\v 31  ઈસુય તુરુતુંજ આથ હુબુર કિન તીયાલ તીઅ લેદો આને તીયાલ આખ્યો, ઓ કોમજોર વિશ્વાસી તુય કાહાલ શંકા કેયી?”
\v 32  જાહાં તેં ઉડ્યામ તેં ચોડી ગીયા તા વારો રોકાય ગીયો 
\v 33  ઈયા પે જે ઉડ્યામ આથા, તીયાહાય તીયાલ નોમોન આખ્યો ખેરો ખેરોજ તુ પોરમેહેરુ પોયર હાય
\v 34  તે ઉતીન ગન્નેસરત દેશુમ પોચ્યા
\v 35  આને તીહીને લોકુહી તીયાલ ઓઅખીન આજુ બાજુને  બાદા દેશુમ આખી મોકલાવ્યો, આને  બાદા બીમારીયાહા તીયાં પાહી લાલે
\v 36  આને તીયાલ રાવ્યા કેરા લાગ્યે, કા તે તીયાહાને તીયાં પોતડા હાન કોરાલુજ આથલા દે, આને જોતાહાય તીયલ આથલ્યો, તે હારે વી જાયે                          
\c 15
\p \v 1  તાંહાં યરુશેલેમુ મેને ફરીશી આના હિકવુંનારા આવીન આખા લાગ્યા, 
\v 2  “ તો ચેલા જુનીયા પરંપરા છોડીન, આથ તુંવ્યા વગર માંડો ખાતાહાં ?” 
\v 3  તીયાય તિયાહાન જવાબ દેદો, “ તુમું બી આપું પરંપરા કારણ કાહાલ પરમેશ્વરુ આજ્ઞાલ ટાલતાહા?” 
\v 4  કાહાકા પરમેશ્વરુ હું આખ્યો કા, ‘ આપું બાહાકા ના આપુ યાહાકી આદર કેરુલી’, ‘ જો બાહાકા નેતા યાહાકીલ કાવિઅહ ખોટો આખે, તા તીયાલ માઆઇ ટાકુલો” 
\v 5  પેન તુમુહું આખતાહાં કા કેડો બી આપું બાહાકો આને યાહાકીલ આખે, ‘કા જો તુલે ના માન લાભદાયક વેં, તો પરમેશ્વરુલ ભેટ ચોડવુંલોઅ’ 
\v 6  તા તો આપું બાહાકો આદર નેય કેએ, તીયાલ તુમુહું તુમા પરંપરા કારણ પરમેશ્વરુ વચન ટાલીદેદો
\v 7  ઓ ઢોંગીહી, યશાયાહાં તા તુમા વિષયુંમ એ ભવિષ્યલાણી બોરાબોર કેએયીહી: 
\v 8  ‘ એ લોક દેખાવું પુરતીજ માંઅ ભક્તિ કેઅતાહા, પેને તીયાં મોન તા માંઅ ખાતુર દુરુજ હાય
\v 9  આને તેં નોક્કામી ઉપાસ કેતેહે, કાહાકા માયુ જોં આખ્યોહો તો હીકવા બોદલે તેં માંઆહાં બોંણાવળાં નીયમુહુન હિકવુંહતાહા’” 
\v 10  તાંહાં તીયાં લોકુંહુન પોતા પાહી હાદીન તિયાહાન આખ્યો, “ઉનાયા, આને હોમજા: 
\v 11  જોં મુયુંમ જાહેએ તો માઆહાંલ ખારાબ નાહા કેઅતો, પેને જો મુયું મેને બારે નીગહે, તોં માઆહાલ ખારાબ બોનાવહે” 
\v 12  તાહા ચેલાહા આવીન આખ્યો કા, “ તુ જાંઆતોહો કા ફરીશી ઈ વચન ઉનાયન ઠોકર ખાડી?” 
\v 13  તીયાલ જવાબ દેદો, “ હર ચાડવો જો માંઅ સ્વર્ગીય બાહાકાંય નાહા બોનાવ્યો, તો ઉપડી ટાકુલીમ આવી
\v 14  તીયાલ જાં દિયા; તેં આંદલા હોચ હાય આના આંદલો આંદલાલુંજ (રસ્તો) વાટ દેખાવે તા બેની ખાડામ ટુટ્ટી પોડે”
\v 15  તાહા ઉનાયન પતરસુ તીયાલ આખ્યો, “ ઓ દાખલો આમનેહે હોમજાવી દે”
\v 16  તીયાય આખ્યો, “ કાય તુમુહું બી આમી હુદી નાસમજ હાય કા?
\v 17  કાય તુમુહું નાહા જાંઆતાકા જો મુયુંમ જાહે તોઅ  ડેડીમ જાહે, આના ઓગાંઅ જાતેંહે તાંહાં નીગી જાહે?
\v 18  પેને જો કાય મુયું મેને નીગી જાહે, તોઅ મોનુંમેને નીગી જાહે, આના તો જો માંઆહાલે ખારાબ બોનાવહે
\v 19  કાહાકા ખારાબ વિચાર, ખૂન કેરાં, સીનાલો કેરાં, આને એંહેડેં બીજે મેલેં કામેં કેરાં ઝૂટી સાક્ષી પૂરાં આને બીજા બાબતુંમ ખોટીયા ગોઠિયા, આખો બાઠો મોનુંમેનેજ નીગેહે
\v 20  ઇજ હાય કા જો માંઆહાલ ખારાબ બોનાવહે, પેન આથ તુંવ્યા વોગુર માંડો ખાવુંલી તો માંહાલ ખારાબ નાહા બનાવતો
\v 21  ઈસુ તીહીને નીગીન, સુર આને સેંદા વિસ્તારુમેં જાતો રીયો
\v 22  તીયાં વિસ્તારુંમ એક કનાની બાયું નીગી, આના બોંબલીન આખા લાગી, “ ઓ પ્રભુ! દઉદા સન્તાન, માંઅપે દયા કે! માંઆ પોયરીલ દુષ્ટ આત્મા ખુબ સતાવહે”
\v 23  પેન તીયાહ તીયુલ કાય જવાબ નાય દેદો તાહા તીયાં ચેલા આવીન વિનંતી કેયી કા, “ ઇયુલ વાટે લાગવે, કાહાકા એ આમાં ફાચલા બોંબલુંતી આવેહે”
\v 24  તીયાં જવાબ દેદો, “ ઇસ્રાઇલું સમાજું ટાકાલા ઘેંટાન છોડીન માંય કેડાહીજ નાહા મોકલ્યો” 
\v 25  પેન તી આલી, આના ઈસુલ આથ જોડીન આખાં લાગી કા, “ ઓ પેભુ, માંઅ મદદ કે”
\v 26  તીયાય જવાબ દેદો કા, “ પોયરા માંડોલીન કૂતરા આગાળી ટાંકુંલી હારો નાહા”
\v 27  તીયુંય આખ્યો, “ હાચો હાય પ્રભુ, પેન કોર્યોઅ હુણોઅ બી પોતા માલીખું થીલીમેને વેરાલાં માંડાલ કુટકા ખાતેહેજ ને?”
\v 28  ઈયાપને ઈસુય જવાબ દેદો, “ ઓ બાયું, તો વિશ્વાસ મોડો હાય જેહેકી તું કેરાં હોદોહો, તેહેકીજ વે” આના તીયું પોયરી આમીજ હારી ગીયી
\v 29  ઈસુ તીહી ગલીલું ઝીલું પાહી આલો , આના ડોગુંપ ચોડીન બોહી ગીયો
\v 30  તાહા માંઆહાં ટોલા-ટોલાજ તીયાહી આલા આના માં હેં તીયાહી લુંલાહાન, આંદલાહાન, આને ખોળ્યાંહા, મુકાહાન, આને બીજા ખુબ બીમારુંહુન લાવીન તીયાં પાગુહી બોહાવી દેદેં, આના તિયાહાન તીયાય હારેં કેયેં
\v 31  આને મુકાહાન ગોગતેં, લુંલાહાન હારેં વેઅતેં, ખોડ્યાહાન ચાલતેં, આના આંદલાહાન દેખતેં વેઅતેં, હિઈન બીજા માંહાન નોવાય લાગી આના ઇસ્રાઇલુ પરમેશ્વરુ નાવોં મોડો કેયોઅ 
\v 32  ઈસુ તીયાં ચેલાહાન હાદીયા આને આખ્યો કા, “ માન ઈયુ ટોલાપ દયા આવ્હેં, કાહાકા એપલેં તીન દિહી હુદી માંઆ આરી હાય આના તીયાપ કાય ખાવુલી નાહા માંય તિયાહાન ખાવા વગર જાં નાહા દાઅ, કાય એહેકી નાય વેકા વાટીમુજ થાકીન રી જાય” 
\v 33  ચેલાહાં તીયાલ આખ્યો, “ આમુ ઈયા જંગલુંમને કાહીને માંડો લાવુહું તાહાં ઓડા-મોડા ટોલાલે પુખ દુરકેજી?” 
\v 34  ઇસુહું તીયાન પૂછ્યો, “ તુંમાપ કોતાં માંડા હાય?” તીયાહ આખ્યો, “ સાત, આના થોડેંક માછેં હાય” 
\v 35  તાહા તીયાહાં લોકુંહુન તોરતીપે બોહોનું આજ્ઞા દેદી
\v 36  આના સાત માંડાહા આના માછાંહા લીન, ધન્યવાદ કિન ટુકડા વાલ્યાઆના તીયાં ચેલાહાન આપતો ગીયો આના ચેલા લોકુંહુન
\v 37  તીયાહાં બાઠાહાં તારાયન ખાદોં આના હાતી આમુહું વાદલા કુટકા ટોલવ્યા તા તીયાહ સાત સીબલેં પોરાયેં
\v 38  આને (બાઈ માંઆહેં ) થેંઈયા ના પોયરેં જુદેં પેન ખાનારા આદમી ચાર હાજાર આથા
\v 39  તાંહાં તિયાહાન (વિદા કીન) મોકલીદીન ઉડીમ ચોડી ગીયો, આના મગદન દેશું સીમામ આલો
\c 16
\p \v 1  આને ફરોશી આને સદુલી પાહી આવીન તીયાલ પારખા તીયાલ આખ્યો, “ આમાહાન હોરગા કેલ્લી બી નિશાણી દેખાવ”
\v 2  તીયાય તિયાહાન જવાબ દેદો, “ કા વાઆતી વેલ તુમા આખતાહાં, ‘ ખુલો રી, કાહાકા આકાશ લાલ હાય(રાતો) 
\v 3  આને ઉજાલાલ આખતાહાં કા , ‘ આજ વેડો આવી કાહાકા જુગ રાતો હાય આને------ હાય’ તુમા આકાશા લક્ષણ વિન તીયાં ભેદ આખી શેકતાહાં , પેન સમયા નિશાણીહિ ભેદ કાહાં નાય આખી શેકા?”
\v 4  ઈયા જુગા ખારાબ આને વ્યભિચારી લોક નિશાણી હોદતાહાં, પેને યુના નિશાણી સોડીન કિલ્લી બી નિશાણી નાય દેદલી જાય” આને તો તિયાહાન સોડીન નીગી ગીયો
\v 5  અને ચેલા જાતા સમયુંલ માંડો લાંઅ વિહરાય ગેહેલા આથા        
\v 6  ઈસુય તિયાહાન આખ્યો હેયા સુટકો આને ફરીસીહી ખમીર કી સમાધાન રેજા 
\v 7  તે પોતામુજ વિચાર કેઅરા લાગ્યા, કા આમાં તા મોડો નાહા, લી આલા
\v 8  ઈ જાઈન ઈસુય તિયાહાન આખ્યો, ઓ કોમી વિશ્વાસીહા, તુમા પોતામુજ કાહાં વિચાર કેઅ તા હા, નાય ઈ કા કોયા સીબલા ઉસલ્યા
\v 9  કાય તુમા આમી લુગું નાહા હોમજ્યા ? આને તીયાહાં પાપ હજારાહા પાપ મોડા ઇત નાહા કેઅતા, આને નાય ઈ કા કોયા સીબલ્યા ઉસલ્યા
\v 10  આને નાય તે ચાર ઓજાર સાત માડા ; આને નાહા કા કોત્યા સીબલ્યા ઉસલુંલ્યા ગેહેલ્યા
\v 11  તુમા કાહાં નાહા હોમજુંતા કા માય તુંમાહાન માંડાહા વિષયુમ નાય આખ્યો હો ?ફરીસી આને સટુક્યાહા ખામી રુકી સાવધાન રેજા
\v 12  તાહા તીયાહાજ હોમજયો, કા તીયાય માંડો ખમીરુંલ નાહા પેન ફરીસી આને સુરુકીયાહા શિક્ષા પેને સાવધાન રાઆ આલો આથો
\v 13  ઈસુય કેસરિયા ફીલીફિયા દેશુંમ આવીન તીયાં ચેલાહાન હોદા લાગ્યા કા લોક માહા પોયરાલ કાય આખતાહા ?
\v 14   તીયાહાય આખ્યો, કોત્તા તા યોહાન બાપ્તીસ્માં  દેનારો આખાતાહા ?
\v 15  તીયાય આખ્યો, પેન તુમા માન કાય આખતાહા ?
\v 16  શીમોન પતરસાય જવાબ દેદો, કા તુમા માન કાય આખતાહા ?
\v 17  ઈસુય તીયાલ જવાબ દેદો, ઓ સિમોન યોના પોયર, તુ ધન્ય હાય; કાહાકા માહા આને લોયામ નાહા, પેને મા બાહાકો જો હોરગામ હાય, ઈ  ગોઠ તો પે પ્રગટ કેઅયી હી
\v 18  આને આયે બી આખુહું કા તુ પતરસહા આને ઈયા ડોગળાપે આંય માઆ મંડળી બનાવહી આને બાધા લોકહું બાઅગાહી -------- નેય વી સેકી
\v 19  આંય તુલ હોરગા રાજ્યા કુચ્યા દિહી : આને જો કાયતુ તોરતી પે બાંદહો તો હોરગામ બાદહો: આને જો કાય તુ તોરતી પે ખોલોહો તો હોરગામ ખુલી
\v 20  તાહાં તીયાય તિયા ચેલાહાન હોમજાવ્યો, કા કેડાલુંજ નાય આખુલો , કા આંય મસીહ હાય
\v 21  તીયાં સમયુલ ઈસુ તીયાં ચેલાહાન આખા લાગ્યો, કા માઆં નક્કી હાય કા યેરુશલેમાંમ જાવ, આને વડીલાહાન માહાયાજકાહા આને શાસ્ત્રહા આથ કી ખુબુજ દુઃખ ઉઠાવું આને માય ટાંકાલા જાવ, આને તીસરા દીહાલ જીવી ઉઠું
\v 22  ઈસુ પે પતરસ તીયાલ અલગ લી જાઈન ----- લાગ્યો, “કા ઓ પ્રભુ, પરમેહેર ના કે તોઓપે એહેડો કોદહી નાય વે
\v 23  પેન તીયાય ફીરીન પેતરસાલ આખ્યો,ઓ શેતાન માં હુબુર ને દુર વે : તુ માઆ ખાતર ઠોકરા  કારણ હાય,કાહાકા તુ પોરમેહેરા ગોઠીપે નાય, પેન માઆંહા ગોઠીહીપે મોન લાગવુંતોહો
\v 24  તાહાં ઈસુય તીયાં ચેલાહાન આખ્યો,અગર કેડો માઆ ફાચાડી આવાં માગતો વેરી તા સ્વ: તાહાલ નાકાર કે આને માઆ ક્રુસ ઉઠાવે,આને માઆ ફાચાડી આવે
\v 25  કાહાકા જો કેડો તિયાં જીવ વાચાડા માગહે , તો તીયાલ ગોમાડી આને જો કેડો માઆં  ખાતર જીવ ગોમાડી તો તીયાલ મીલવી
\v 26  અગર માહું બાદા જાગાલ મીલવી લે આને તીયાં જીવ નુકશાન નાય ઉઠવે, તા તીયાલ ફાચ ફાચાડી વરી ?નેતા માહું તીયાં જીવા બદલામ કાય દિ?
\v 27  માહાં પોયર તીયાં હોરગા મેને દુતાહા આરી તીયાં બાહાકા મહિમામ આવી , આને તીયાં સમયુલ તો દરેકાલ તીયાં કામુહું અનુશાર પ્રતફળ દિ
\v 28  આંય તુમનેહે ખેરોજ આખુહું, કા જો ઉબલે હાય, તીયાહાં મેને કોતા એહેડા હાય; કા જાવ લુગ માહાં પોયર તીયાં રાજ્યામ આવતા જાય હિઅ લે,તાવ લુગ મોતું હોવાદ કોદીહીજ નાય સેકી
\c 17
\p \v 1  સેવા દીહું ફાસે ઈસુય પિતર આને યાકુબ આને તીયાં પાવુહ યોહાનુંલ આરી લેદા આને તિયાહાન એખલાનુજ ઊચા ડોગુંપે લી ગીયો
\v 2  તીહી તીયાં આગાળીજ તીયાં રૂપાંતર વિયો આને તીયાં મુય દીહું સમાન ચમક્યો આને તીયાં પોતળે ઉજવળા સમાન ઉજલી ગીયે
\v 3 આને મુસા આને એલિયા તીયાં આરી ગોઠયા કેઅતા તિયાહાન દેખ્યા લાગ્યા
\v 4  આને પિતરુહ ઈસુલ આખ્યો,ઓ પ્રભુ આમાં ઇહી રીવલું હારો હાય,કાદાચ તો ઈચ્છા વિતા માય ઇહી તીન માંડવે બનાવું એક તો ખાતુર એક મુસા ખાતુર આને એક એલિયા ખાતુર
\v 5  તો આખીજ રેહેલો કા એક ચમકતા વાદલા તીયાપે સાવની કેયી,આને તીયાં વાદલા મેને ઓ આવાજ નીગ્યો: “ઓ મા પ્રિય પોયરો હાય, તીયાપે આંય પ્રસન્ન હાય: તીયાં ઉનાયા”
\v 6  ચેલા ઈ ઉનાયન ઉનાતાજ પોડ્યા આને ખુબુજ બી ગીયા
\v 7  ઇસુહું જાડે જાયને તીયાહાને આથલ્યો, આને આખ્યો, “ઉઠા, બીયોહો માં” 
\v 8  તાહા તીયાહાં પોતા ડોઓ ઉઠાવ્યો આને ઈસુલ છોડીન બીજાલ કેડાલુજ નાય હેયો 
\v 9  જાહાં તેં ડોગું પેને ઉતી રેહેલાં તાહાં ઈસુ તીયાહાને એ આજ્ઞા દેદી, “ જામ લુગું માંઆહાં પોયરો મોલામેને નાય જીવી ઉઠે, તામમ લુગું જો કાઈ તુમુહું હેયો કેડાલુંજ માં આખતા”
\v 10  તાહા તીયાં ચેલાહાં તીયાલે પૂછ્યો, “ શાસ્ત્રી કાહાં આખતાહાં કા એલિયા પેઅલા આવુલો જરૂરી હાય?”
\v 11  ઈસુય જવાબ દેદો, “ એલિયા જરૂર આવી, આને તાહા બાદાજ હુદરી
\v 12  પેને આંય તુમનેહ આખુહું કા એલિયા આવી ચુક્યો જાય, આને લોકુહું તીયાલે નાહાં ઓખ્યો; પેને જેહેકી ઈચ્છા રાખી તેહેકીજ તીયાં આરી કેયો ઈયુ રીતી માંઆહાં પોયરો ભી તીયાં આથુંકી દુઃખ ઉઠાવી”
\v 13  તાહા ચેલા હોમજ્યા કા તીયાય આપનેહે યોહાન બાપ્તિસ્મા દેનારા વિષયુંમ આખ્યો
\v 14  તાહા તેં ગરદી પાહી પોચ્યા, તાહા એક માંઆહું તીય પાહી આલો, આને ઘુટણે પોડીને આખાં લાગ્યો, 
\v 15  “ ઓ પ્રભુ, માંઅ પોયરાપે દયા કેઅ! કાહાકા તીયાલો મીર્ગી આવેહે, આને તો ખુબ દુઃખ ઉઠાવહે; આને વારમ- વાર આગી મેં આને વારમ- વાર પાયું મેં ટુટી પોડહે
\v 16  માંય તીયાલે તો ચેલાહી પાહી લાલો, પેને તેં તીયાલ હારો નાહા કી શેક્યા”
\v 17  ઇસુહું જવાબ દેદો, “ ઓ અવિશ્વાસી આને કોમજોર લોકુહું, માંય કોત હુદી તુંમાં આરી રેહે? કોત હુદી સેહન કેહેં?તીયાલ ઇહી માંઅ પાહી લાવા”
\v 18  તાંહાં ઇસુહું ખારાબ આત્માલે ધમકાવ્યો, આને તો તીયામેને નીગી ગીયો; આને પોયરો તીયુજ ઘેડી હારો વી ગીયો
\v 19  તાહા ચેલાહ એખલાજ ઈસુ પાહી આવીને આખ્યો, “ આમુ તીયાલે આહ નાહ કાડી શેક્યા?”
\v 20  ઈસુહ તીયાને આખ્યો, “ પોતા અવિશ્વાસુ કારણ, કાહાકા આંય તુમનેહે હારખી આખુહું, કાદાચ તુમા વિશ્વાસ રાય દાણા બરાબર ભી વીઅ, તા ઈયા ડોગુંલે આખી શેકાહાં, ‘ ઈહીને હોરખીને તીહી જાતો રેઅ’, તા તો તીહી જાતો રી; આને કેલ્લીજ ગોઠ તુમા ખાતુરઓસક્યો નાય વેરી
\v 21  [ પેને ઈ જાતી પ્રાર્થના કેયા વગર આને ઉપાસુ સિવાય નાહા નીગતી]”
\v 22  જાહા તેં ગાલીલુ મેં આથા, તાહા ઈસુય તીયાને આખ્યો, “ માંઆહાં પોયરો માંહાં જ આથું મેં તેરાવાય જાય; 
\v 23  તેં તીયાલે માય ટાકી, આને તો તીજેં દિહી જીવી ઉઠી” તાંહાં તેંખુબ ઉદાસ વીયા
\v 24  જાહાં તેં કફરનહુમ પોચ્યા, તાંહાં મંદિરુ કોર લેનારાહાં પિતરુ જાગેં જાઈને પૂછ્યો, “ કાય તુમુહું ગુરુજી મંદિરુ કોર નાહ આપતો?”
\v 25  તિયાહાન આખ્યો, “ હોવે, દેહે” જાહાં તો કોમેં આલો, તાહા ઈસુય તીયાં પૂછા પેઅલાજ તીયાલ આખ્યો, “ ઓ શિમોન, તું કાય વિચારો? તોરતી પેને રાજા પોયરાં આને કોર કેડાપેને લેતોહો? પોતા પોયરા ને અથવા બીજા પેને?”
\v 26  પિતરુ તીયાને આખ્યો, “ પોયરા કી” ઈસુ તીયાલ આખ્યો, “ તાંહાં તો પોયરો વંચાય ગીયો
\v 27  તેબી ઈયાખાતુર કા આપુહું તીયાન ઠોકર ખાવાવજી, તું દોર્યા મેરીપે જાઈન ગોલી ટાક, જોં માછો પેઅલા નીગી, તીયાલ લે; તીયાં મુંય ખોલીન તુલ એક સિક્કો મિલી, તીયાલ લીને માંઅ આને તોઅ ખાતુરે તીયાલ આપજે”
\c 18
\p \v 1  તિયા સમયુલે ચેલા ઈસુ પાહી આવીને પૂછા લાગ્યા, “હોરગા રાજ્યામેં મોડો કેડો હાય?” 
\v 2  તાહા તીયાહાં એક પોયરાલે પાહી હાદીને તીયાં વેચમે ઉબો રાખ્યો, 
\v 3  આં આખ્યો, “ માંય તુમનેહે હાચો આખુહું કા જાવ લુંગ તુમુહ નેય ફિરા આને પોયરાં ગાંય નેય બોણા, તુમુ હોરગા રાજ્યા મેં વિહા નેય માગાહાં
\v 4  જો કેડો પોત પોતા ઈયા પોયરાં ગાંય હાનો કેએ, હોરગા રાજ્ય મેં મોડો બોની
\v 5  આને જો કેડો માંઅ નાવું એક એહેડા પોયરાલે સ્વીકાર કેએઈ તો માન સ્વીકાર કેહે
\v 6  “ પેને જો કેડો ઈયા હાના મેને ઓ માંઅ  પે ભરુસો રાખહે એકાલે દગો દેહે,તીયાલે ભળી વીકા મોડી ------- પાતો તીયાં બોચી મેં લોટકાવી દિ, આને તીયાલે ઉંડા સમુદ્ર મેં ડુબાવી દી
\v 7  ઠોકરા લીધે પરીવારું મેં હાય! ઠોકર લાગુલી જરૂર હાય; પેન હાય તીયાં માંહાંલે જીયા લીધે ઠોકર મીલીયો
\v 8  હાથિ તો આથેં આને તો પગે તુલે ઠોકર દિ તાંહાં, તીયાલે વાદીને ફેકી દે; તુંટલો આને લેંગડો વીનેં જીવનું મેં પ્રવેશ કેરાં ખાતુરે તો હારોહાય કા બેન આથ આને બેન પાગ રી તાંહાં તું અનંતકાળી આગીમે ટાકા હો 
\v 9  હાથી તો ડોઓ ઠોકર દી, તાહા તીયાલે કાડીને ફેકી દે, આંદલો વીને જીવનુંમ પ્રવેશ કેહો તો માટે ભલો હાય કા બેન ડોઆ રેય તાંહાં તુંલ નોરકું આગી મેં ટાકી દી
\v 10  “ હારો, તું ઈયા હાનામ રેખો કેડાલ બી તુચ્છ માં જાંહો; કાહાકા માંય તુલે આખુહું કા હોરગા મેં તીયાં દૂત માંઅ હોરગા મેને બાહાકા મુંય રોદી હેહું
\v 11  [ કાહાકામાંહાં પોયરો ગોમાનારાને વાચાવાં આલો હો]
\v 12  “ તુ કાહાલ વિચારહો? હાથી કેડાઅ માંહાં હોવે ઘેંટે વે, આને તીયામેને એક ટાકાય જાય, તા કાય તો નેવ્યાનુંન  છોડી  દીને, આને ડોગુંપે જાઈને, તીયાં તાકાલલે નેય હોદે?
\v 13  આને હાથી એહેકી વી કા તો મિલે, તા માંય તુમનેહે હાચો આખુહું કા તો તીયાં નેવ્યાનુંન ઘેંતાને જો ટાકાલેં નેય આથે, ઓતો આનંદ નેય કેકા જોતો કા ઈયા ઘેંતા ખાતુર કે
\v 14  એહેકી તુમા બાહાકો જો હોરગામ હાય એહેકી ઈચ્છા નેય વેકા ઈયા હાના મેને એક ભી નાશ નેય વે
\v 15  “ હાથી તોઓ પાવુ તો વિરુદ્ધ ગોનો કેએ, તાહા જો આના એકલો ગોઠિયા કીને હોમજાવ; હાથી તો ઉનાય તાહા તું તો પાવુલે મેલવી લેધો
\v 16  હાથી તો નેય ઉનાય, તાહા એક આને બેન જાં ને પોતા આરી લી જો, કા હર એક ગોઠ બેન આને તીન સાક્ષી મુયુંમ રેખે નિશ્ચય કીઈ લેજા
\v 17  હાથી તો તીયા ભી નેય માને, તાંહાં મંડલી લે આખી દે, પેન હાથી તો મંડળી ભી નેય માને તાહા તું તીયાલે બીજીજાતી આને ડાબી લેનારો જેહેડો માન
\v 18  “માંય તુમનેહે હાચો અખૂહ, જો કાય તુમુહું તોરતીપે બાંધહા તો હોરગા મેં બાંદાય આને જો કાઈ તુમુહું તોરતીપે ખોલાહાં, તો હોરગામ ખોલાય 
\v 19   ફાંચો માંય તુમનેહે આખુહું, હાથી તુમામને બેન જાંઅ તોરતીપે કેલી બી ગોઠી ખાતુર એક મન વિન તીયાપને માગા,  તો માંઅ બાહાકા હી જો હોરગામ હાય, તીયાં ખાતુરે વી જાય 
\v 20  કાહાલ કા જીહી બેન આને તીન માંઅ નાવું કી એકઠેવી, તીહી માંય તીયાં વોચમેં હાજર રેહેં
\v 21  તાંહાં પિતર પાહી આવીને તીયાંલ આખ્યો, “ હે પ્રભુ, હાથી માંઅ પાવુ ગુનો કેહે, તાંહાં તીયાલ માંય કોતીવાર માફી દેહેં? કા સાત વખત?”
\v 22  ઈસુ તીયાલ આખ્યો, “ માંય તુલે ઈ નાહા આખતો કા સાત વખુંત હુદી પેનેં સાત વખુંત કા સીતેર ગુના લુગે(હુદી)
\v 23  “ તીયાલે હોરગામેનીયો રાજ્ય તીયાં રાજા ગાંય હાય જીયા પોતા નોકરું લેખાણ લિયા માંડ્યા
\v 24  જાહા તે લેખાન લિયા લાગ્યા, તાહા એક જાંઅલે તીય પાહી લાલેં જો દસ હાજાર તોડીય કોરજાવાલો આથો
\v 25  જાહાં ચૂકવા ખાતરે તીયાં પે કાઈ નેય આથો, તાંહાં તીયાં માલિકાય નોકરુંલ આખ્યો, ‘ ઓ આને ઈયા કોઓવાલી આને પોયરેં આને જો કાઈ ઈયા હાય આખો વેચી દે આને કોરજો ચૂકવી દે
\v 26  ઇયાપે તીયાં નોકરું પોડીને તીયાલે પ્રણામ કેયો, આને આખ્યો, ‘ એ માલીક બગેરેં, માંય આખોજ આપી દેહેં’ (પોઈ દેહેં) 
\v 27  તાહા તીયાં નોકરુંલે માલીકું હું દયા કેયી ને તીયાલ છોડી દેદો, આને તીયાં કોરજો ભોઈ માફ કી દેદો
\v 28  “ પેન જાહા તો નોકુરે બારે નીગીયો, તાહા તીયાં આરીયામને નોકુરમને એક તીયાલ મીલ્યો જો તીયાલે હોવ રૂપિયા જો કોર્જે આથો; તીયાહાં તીયાને તીને તીયાં ગોલામ તીને આને આખ્યો, ‘જો કાય તોપે કોર્જે હાય તો પોઈ દે’
\v 29  ઈયાપે તીયાં આરીયો નોકર પોડીને તીયાલે વિનંતી કેરાં લાગ્યો, ‘બાગેં રે, માંય આખો પોઈ દેહે
\v 30  તો નેય માનીયો, પેને જાયન તીયાલે જેલુંમેં ટાંકી દેદો, જાવ લુગ કોરજો નેય પોઈ દે તાવ લુગ તીહી રી
\v 31  તીયાં આરીયો નોકર ઈ જો વિયો હેઈને ખુબ નારાશ વીયો, આને જાયને પોતા માલીકુંલે આખી ગોઠ આખી દેદી 
\v 32  તાહા તીયાં માલિક તીયાલે હોદીને તીયાલ આખ્યો, ‘ એ ખારાબ નોકર તુયું જો માન વિનંતી કેઈ , તાહા માયું તો આખો કોરજો માફ કીઈ દેધો
\v 33  તીયાં માટે જેહેકી માયુ તો પે દયા કેઈ, તેહેકી કાય તું ભી પોતા આરિયા નોકરું પે દયા કેરાં નેય માગ્યો?’
\v 34  આને તીયાં માલીકે ઘુસ્સામ આવી ગીયો તીયાલે ડોંડ દેનારા આથું મેં હોપી દેદો, કા જાવ લુંગે તો આખો કર્જો પોઈ નાય દે, તાવ લુંગે તીયાં આથુંમેં રી”
\v 35  “ ઈયા પ્રકારું હાથી તુમામને હર એક પોતા પાવુલે મોનુ કી માફી નેય દે, તાહા માંઅ બાહાકો જો હોરગામ હાય, તુમા આરી ભી એહેકીજ કેરી
\c 19
\p \v 1  જાહા ઈસુ એ ગોઠિયા કી ચુક્યો, તા ગલીલુંમ જાતો રીયો; આને યર્દના પાર યહુદીયા દેશુંમ આલો
\v 2  આને મોડો ટોલો તીયાં ફાચાડી વી ગીયો, આને તીયાય તીયહાન તીહી હારેં કેયેં 
\v 3  તાંહાં ફરીશી તીયાં પરીક્ષા કેરાં ખાતર તીયાં પાહી આવીને આખાં લાગ્યા, “ કા દરેક કારણું કી પોતાની કોઓવાલીલ સોડુંલો યોગ્ય હાય?”
\v 4  તીયાય જવાબ દેદો, “ કાય તુમનેહે નાહા વાચો, કા જીયાય તિયાહાન બોનાવ્યહે, તીયાય પેઅલાજ નર આને નારી બોનાવીન આખ્યો,
\v 5  ‘કા ઈયુ કારના કી માયુહું તીયાહ કી યાહાકી – બાહકાને અલગ વિન તીયાં કોઓવાલી આરી રીઆને આને તેં બેની એક શરીર વેરી?’ 
\v 6  આને તેં આમી બેન નાહા, પેન એક શરીર હાયઈયા ખાતર પરમેહેરાય જોડ્યેહે, તીયાલ માંહું અલગ નાય કેએ”
\v 7  તીય્હાય તીયાલ આખ્યો, “ ફાચી મુસાય ઈ કાહાં ઠોર્વ્યોહો કા સુટપત્ર બિન તીયીલ સોડી દે?”
\v 8  તીયાય તિયાહાન આખ્યો, “ મુસાય તુમા મોનુ કારણ લીદે તુમનેહે તુમા કોંવાલીહીન સોડી દેવુલો આજ્ઞા દેદી, પેને શુરવાતીલ એહેકી નાય આથો
\v 9  આને આંય તુમનેહે આખુહું, “ કા જો કેડો વ્યભિચારીલ સોડીન આને કેલ્લા બી કારણું કી તીયાં કોંવાલીલ સોડીન બીજી આરી વોરાળ કેએ, તો વ્યભિચાર કેહે, આને જો તીયું સોડી દેદીલી આરી વોરાળ કેએ તો બી વ્યભિચાર કેહે”
\v 10  ચેલાહાય તીયાલ આખ્યો, “ અગર આદમ્યા બાઈ આરી એહેડો સબંઘ હાય, તા વોરાળ કેરુલો હારો નાહાં”
\v 11  તીયાત તિયાહાન આખ્યો, “ બાદો ઈ વચન સ્વીકાર નાહા કી શેક્તે, ફક્ત તો જીયાલ ઈ દાન દેદલો હાય 
\v 12  કાહાકા કાહીંક (ઈજડેં) એહેડેં હાય જેં યાહાકી ડેડીમેનેજ એહેડેં જ્ન્મુલે હાય; આને કાહીંક----- એહેડેં હાય, જીયાહાન માંહાંય બોનાડ્યેહેં;આને કાહિક એહેડેં હાય જીયાહાઈ હોરગા રાજ્યા  ખાતર પોતાલ----- બોનાડ્યેહે, જો ઈયાલ -------- કી શેકેહે તો સ્વીકાર કેરી” 
\v 13  તાહા લોક તીયાહાં પોયરાહાન તીયાં પાહી લાલા કા તો તીયાહાંપે આથ થોવે આને પ્રાર્થના કેએ, પેન ચેલાહાય તીયાલ ધોમકાવ્યો
\v 14  ઈસુય આખ્યો, “ હાના પોયરાહાન માંઅ પાહી આવાં ધ્યાં, આને તીયહાન નાં માં કીહાં, કાહાકા હોરગા રાજ્ય એહેડાહાજ હાય”
\v 15  આને તો તીયાહાંપે આથ થોવીન તીહીને નીગી ગીયો
\v 16  આને હેરાં એક માંહાંય તીયાં પાહી આવીન આખ્યો, “ ઓ ગુરુ, આંય કિલ્લો હારો કામ કિવ કા સર્વકાલિક જીવન મીલવું?”
\v 17  તીયાય તિયાહાન આખ્યો, “ તુ માન ભળાય વિષયુંમ કાહાં હોદતોહો?  ભલો તા એકુજ હાય, પેન અગર તું જીવનામ પોચાં માગતોહો, તા આજ્ઞાહાન માન્યા કેએ”
\v 18  તીયાય તીયાન આખ્યો, “ કેલ્લી આજ્ઞા?” ઈસુય આખ્યો, “ ઈકા મારુંલો નાય, વ્યભિચાર નાય કેરુલો, ચોરી નાય કેરુલો, ખોટી સાક્ષી નાય દેવુલો, 
\v 19  તો બાહાકા આને તો યાહાકી આદર કેરુલો, આને તો પાહાલ્યાહાં આરી તો સારખો પ્રેમ રાખુલો”
\v 20  તીયાં જુવાન્યાય તીયાલ આખ્યો, “ ઈયા બાદાહાન તા માંય માનતો આલલો હાય; આમી માન કેલ્લીજ ગોઠી ખોટ નાય હાય?”
\v 21  ઈસુય તીયાલ આખ્યો, “ અગર તું ખેરો વેરાં માગતોહો તા જો, પોતા મિલકત વેચીને ગરીબુહુન દે, આને તુલ હોરગામ ધન મીલી, આનેઆવી માંઅ ફાચાડી વી જો”
\v 22  પેન તો જુવાન ઈ ગોઠ ઉનાયન ઉદાસ વિન નીગી ગીયો, કાહાકા તો ખુબુજ માલદાર આથો
\v 23  તાહા ઈસુય તીયાં ચેલાહાંન આખ્યો, “ આંય તુમનેહે ખેરો આકુહું કા માલદારાહાન હોરગા રાજ્યામ જાવુંલો કોઠીણ હાય
\v 24  ફાચી તુમનેહે આખુહું કા પરમેહેરા રાજ્યામ માલદારાહાન જાવુંલો એટલે ઉટળાલ હુંયી નાકલા મેને નીગી જાવુંલો સોપો હાય”
\v 25  ઈ ઉનાયન ચેલા ખુબુજ ચોમકાયન આખ્યો, “ ફાચી કેડા ઉદ્વાર વી શેકેહે?”
\v 26  ઈસુય તીયાહાને હિન આખ્યો, “ માંહાંકી તા ઈ નાય વી શેકે, પેન પરમેહેરાકી બાદો કાય વી શેકેહે”
\v 27  ઇયાપે પેતરસાઈ યીયાલ આખ્યો, “ હેઅ, આમાં તા બાદોં કાંઈ સોડીન તો ફાચાડી વી ગીયાહાં તા આમનેહે કાય મિલી?”
\v 28  ઈસુય તિયાહાન આખ્યો, “ આંય તુમનેહે ખોરોજ આકુહું કા જાહાં નોવો ઉબજાવ્લો જાહાં માંહાં પોયરો તીયાં મહિમા સિહાંસન પે બોહી, તા તુમા બી જેં માંહાં ફાચાડી વી ગીયાહાં, બારા સિહાંસનાહાં પે બોહીને ઇસ્રાઈલા બારા કુલા ન્યાય કેહાં
\v 29  આને જીયાય કેડાય પોંગેં, નેતા પાવાહાન, નેતા બોહીન, નેતા બાહાકાલ, નેતા યાહાકીલ, નેતા પોયરાહા, નેતા ખેતાહાંન માંઅ નાવું ખાતર સોડી દેદેહે, તીયાલ હોવ ગુણા મિલી, આને તો સર્વકાલીક જીવના અધિકારી વેરી
\v 30  પેન ખુબુજ જેં પેઅલેં હાય, ફાચાલા વેરી, આને જેં ફાચલા હાય, તેં પેલ્લેં વેરી
\c 20
\p \v 1  હોરગા રાજ્ય એક માલીકું સમાન હાય, જો વેગરીયો નીગીયો કા પોતા દારાક્ષા વાડી મેં મોજર્યાહાંન લાગવે
\v 2  આને મજુરુલ એક દીહું જો રોજ ચાલત્લો તો નોક્કી કેયો આને તીયાને પોતા દરાક્ષા વાડી મેં મોકલ્યા
\v 3  ફાચે લગભગ નોવેક વાગે તિયાહાન નીગીને બીજા લોકુંને જેં બાજારું મેં રિકામાં ઉબી રેતા હેઅયે, 
\v 4  અં તીયાને આખ્યો, ‘ તુમુ ભી દારાક્ષા વાડી મેં જાં, અએ જોં કાંઈ ઠીક લાગે તોં આંય આપહેં’ હાતી તેં ભી ગીયા
\v 5  ફાચેં તીયાહાં બીજા આને ત્રીજા (પેહેર) સમયુંમ જાયને તીયાહાં તીયુજ રીતી કેયો
\v 6  એક કાલ્લાકા દિહી રીયો તીયાહાં ફાંચો નીગીન બીજાને ઉબી રેતા હેયા, આને તિયાહાન આખ્યો, ‘ તુમુહ કાહાં આખો દિહી નોક્કામાં ઉબા રેતાહાં?’ તીયાહાં તીયાલે આખ્યો, ‘ ઈયા ખાતુર કા કેડાય જ નાહા આમનેહે મોજર્યા લાગવ્યા’ 
\v 7  તીયાહ તીયાને આખ્યો, ‘ તુમુહું ભી દારાક્ષા વાડી મેં જાં’
\v 8  “ વાઅતી વેલા દારાક્ષા વાડી માલીકુંહ પોતા કારભારીલ આખ્યો, ‘ છેલ્લેને માં ડીને પેલ્લા હુદી તીયાને મોજરી દીદે’ 
\v 9  જાહાં તેં આલા જો આખો દિહી લાગલા આથા, તાહા તીયાન એક-એક દીનાર મીલ્યો
\v 10  જેં પેલ્લા આલા તિયાહાન ઈ હોમજ્યા કા આપનેહેન વાદારેં મિલી, પેન તીયાન ભી એક એક દીનારુ જ મિલલો
\v 11  જાહાં મીલ્યો તાંહાં તેં માલીકું આગાળી કચ-કચ કેરાં લાગ્યા, 
\v 12  ‘ઈયા ફાચાલાહાં એકુજ કાલાક કામ કેયો, આને તુયું ઇયાહાને આમાં બરાબરુજ દેદો, જીયાહાય આખો દિહી કામ કેઈને આને તોપ સેહેન કેયો?’ 
\v 13  તીયાહ તીયાં તીયહાં મેને એકાલે જવાબ દેદો, ‘ ઓ મિત્ર, માય તો આરી કાંઇજ ખોટો નાહાં કેઅલો કાય તુંયુંજ માંઅ આરી એક દીનાર નાહાં ગોઠવ્યો?
\v 14 , જો તો હાય, વીસીઅ લે આને જાતો રે; માંઅ ઈચ્છા એ હાય કા જોતોં તુલ દીવું ઓતોજ ઈયા ફાચલા ભી દીવું
\v 15  કાય ઈ બરાબર નાહા કા પોતા માલુમેં જોં આંય વિચારું તોં કિવ? કાય આંય હારો વેરા કારણું કી તું ખારાબ નોજરું કી હેહો?’ 
\v 16  ઈયુ રીતીકી જો સેલ્લો હાય, તેં પેલ્લા  વેરી; આને જો પેલ્લા હાય, તેં છેલ્લા વેરી”
\v 17  ઈસુ યરુશાલેમું જાતા સમયુંમ બારા ચેલાને એખલાલુંજ લીઅ ગીયો, આને વાટી મેં તીયાને આખાં લાગ્યો,
\v 18  “ હેરા, આપુંહું યરુશાલેમુંમ જાતાહાં અએ માંહાં પોયરો પ્રધાન યાજક આને શાસ્ત્રીય આથું મેં તેરાવામ આવી,આને તેં ઈયાલે મોતું દંડ ઠેરાવી દી
\v 19  આને તીઆલ બીજી જાતી આથુંમેં હોપી દી, કા તે તીઆલ મસ્કુરીમ ઉઠાવી આને ચોપકાકી ઠોકી, આને ક્રુસુ પ્રે ચોડાવી, આને તો તીજે દિહી જીવતો ઉઠી”
\v 20  તાહા ઝબદી પોયરો યાહકી હી પોતા પોયરા આરી ઈશુ પાહી આવીન પ્રણામ કેયો આને તીયાપે કાઈક માગાં લાગી  
\v 21  તીયાહાં તીયાલે આખ્યો, “ તું કાય માગતીહી?” તીયી તીયાલે આખ્યો, ઈ વચન દેકા માંઅ એ બેન પોયરા તો રાજ્યામ એક તોઅ હુદા આથુંલે આને એક તો ડાબા આથુંલે બોહે”
\v 22  ઈસુય જવાબ દેદો, “તું નાહા જાંઆતો કા કાય માગતોહો જો પ્યાલો આંય પિયા હાય, કાય તું ભી પીઈ શેકતોહો કા?” તીયાહાં તીયાને આખ્યો, “ પીઈ શેકતોહો”
\v 23  તીયાહાં તીયાને આખ્યો, “ તું માંઅ પિયાલો પીયહો, પેન પોતા હુદા આને ડાબી બાજુંમ કેડાલુંજ બાહાંવાં માંઅ કામ નાહાં, પેને જીયા ખાતુર માંઅ બાહાકા તરપકી તિયાર કેરામ આલોહો ઈયાજ માટે હાય”
\v 24  ઈ ઉનાયન દશ ચેલાહાં તીયાં બેનું પાવું પે ધુસ્સે વીયા
\v 25  ઈસુ તીયાને જાગે હાદીન આખ્યો, “ તુમુહું જાઆતાહા કા બીજી જાતી રાજા તીયાપે ઘણીપણું કેએતાહા આને જો મોડો હાય, તો તીયાંપે અધિકાર ચાલવુંતાહાં
\v 26  પેન તુમા મેને એહેડો નાય વે; પેને જો કોળો તુમામેને મોડો વેરાં માગતો વી, તો તુમા સેવક બોને; 
\v 27  આં જો કેડો ભી મુખ્ય વેરાં માગેં, તો તુમા દાસ બને
\v 28  જેહેકી કા માંહાં પોયરો; ઈયા ખાતુર નાહા આલો કા તીયાં સેવા કેઅતામ આવે, પેને સેવા કેરાં આને ખુબુજ લોકું ખંડણી ખાતુર પોતા જીવ દે”
\v 29  જાહા તો યરીખો મેને નીગી રેહેલાં, તાહા એક મોડી ગરદી તીયાં ફાચાડી આલી
\v 30  આને બેન આંદલેં જેં સોડકુ કોરી પે બોથા આથા, તો ઉનાયને ઈસુ જાય રીયોહો, બોંબલીન આખાં લાગ્યા, “ઓ પ્રભુ, દાઉદુ પોયરા, માંઅપે દયા કે”
\v 31  લોકુહું તીયાલે ધોમકાવ્યો કા; ઠાકો રેં, પેન તો આજી વાદારેં બોંબલીન આખ્યો, “ ઓ પ્રભુ, દઉંદુ પોયરાં માંઅપે દયા કે”
\v 32  તાહા ઇસુહું ઉબો રીને તીયાલે હાદીયો, આને  આખ્યો, “ તું કાય ઈચ્છા  કેએતોહો કા આંય તો માટે કાય કીવ?”
\v 33  તીયાહાં તીયાલે આખ્યો, “ ઓ પ્રભુ, માંઆ ખુલી જાય”
\v 34  ઇસુહું દયા કીને તીયાં ડોઆ આથલ્યા આને તો તુરુતુંજહેરાં લાગ્યો; આને તીયાં ફાચાડી ચાલા લાગ્યો” 
\c 21
\p \v 1  જાહા તેં યરુશાલેમું પાહી પોચ્યે આને જેતુંનું ડોગું પે બેંતફગે પાહી આલે,  તાહા ઈસુએ બેન ચેલાને ઈ આખીન મોકલ્યા, 
\v 2  “ હુબરીયા ગાવુંમ જાં તીહી પોચતાલ એક ફૂરકી બાધ્લી આથી, આને તીયાં આરી બોચો તુમનેહે મિલી તીયાલે ખોલીને માંઅ પાહી લી આવા 
\v 3  હાથિ તુમનેહે કોડો કાય આખી, તાહા આખ્જા કા પ્રભુ ઈયા ઉપયોગ કેરાં હાય, તાહા તીયાલે તાબુડે મોકલી દી”
\v 4  ઈ ઈયા લેધો વેયો કા જો વચન ભવિષ્યવક્તા કી આખલો, તો પૂરો વેયો: 
\v 5  “ સીયોનું પોયરી લે આખા, “ હેએ, તો રાજા તો પાહી આવેહે; તો (નમ્ર) હરો હાય, આને ફૂરકીયાપ બોઠોહો; પેને ------ પોયરાપે’”
\v 6  ચેલા જાઈને જેહેકી ઈસુ તીયાને આખ્યો, તેહેકી તીયાં કેયો
\v 7  આને ફૂરકીયાલે આને બોચાલે લાવીને, તીયાપે પોતા પોતડો તાકીયો, આને તો તીયાપે બોહી ગીયો
\v 8  તાહા ખુબ લોકુંયે પોતા પોતડેં વાટી પે ફાતી દેધો, આને બીજા લોકાયે ચાડવા ડાગીયા વાદીને વાટીપેં ફાતીયાં
\v 9  જેં ગોરદી આગલા-આગલા જાતલી આને ફાચલા ફાચલા ચાલી આવતલી, “ દાઉદુ  પોયરાં હોશાના, ધન્ય હાય જો પ્રભુ નામ આવેહે, આકાશ (જુગુમેં) મેં હોશાના”
\v 10  જાહાં તેં યરુશેલેમુ મેં વિથા, તા આખા શેહેરું મેં હલચલ મચી ગીયી, આને લોક આખા લાગ્યા, “ ઈ કેડો હાય?” 
\v 11  લોકુહું આખ્યો, “ ઓ ગલીલું નાસરતતુ ભવિષ્યવક્તા ઈસુ હયાત” 
\v 12  ઈસુયે પરમેહેરુ મંદિર જાય ને આખા ને, જેં મંદિરુમ લેણ-દેણ કેતલે, કાડી તાકીયેં, આને--------- કબુતર વેચનારા ચોંકિયા (ગલો) ઉથલાવી દેધા;  
\v 13  આને તીયાલે આખ્યો, “ લેખયો હાય, ‘ માંઅ પોંગો પ્રાર્થના પોંગો આખાઈ; પેને તુમુતીયાલે ડાકુ કોઓ બોનાવતેહે”
\v 14  તાંહાં લેંગડેં આને આંદલે મંદિરુ મેં તીયાં પાહી આલેં, તાહા તીયાહાં તીયાલે હુધારીયેં
\v 15  પેન જાહા આખાસે મોડો યાજક આને શાસ્ત્રીયે ઈ અદભૂત (નવો) કામાલે, જો તીયાય એય, આને પોયરાલે મંદિરુ મેં ‘ દાઉદા પોયરો હોશાનાં’ બોંબલુંતા હેયેં, તાહા તેં ઘુસ્સે વેયે,
\v 16  આને તીયાહાં આખ્યો, “ કાહાં તું ઉનાતોહો કા ઈ કાય આખેહે?” ઈસુએ તીયાલે આખ્યો, “ હોવે; કાય તુયું ઈ કેદીહી નેય વાચોયો: ‘ પોયરાં આને દૂદ પીતેં પોયરાને મુંયુંકી કી તુયું વાધારેં સ્તુતિ કેરાવી?”
\v 17  તાહા તીયાલે છોડીને બેતેનીય્યાહ પાહી ગીયો આને  તીયાહા રાત વિતાવી
\v 18  પારગાપે જાહા તો શેહેરું મેં આવી રેહેલો તાહા તોયાલે પુખ લાગી
\v 19  વાટી મેરી પે એક અંજીરા એક ચડવોહી તો તીયાં પાહી ગીયો, આને પાનાને છોડીન તીયાપે કાય નેય આથો તીયાય આખ્યો, “ આમીનેં તોમેં કેલો બી ફલવો નેય લાગે” આને અંજીર ચાડવો તાબુડુંજ હુકાઈ ગીયો
\v 20  ઈ હીને ચેલાને અચંબો વેયો આને તીયાહાં આંખ્યો, “ ઈ અંજીર ચાડવો તાબુડ કેહેકી હુકાઈ ગીયો?”
\v 21  ઈસુએ તીયાને જવાબ આપ્યો, “ આંય તુલે હાચો આખુહું, હાથિ તુમુહું વિશ્વાસ રાખા આને શંકા નેય રાખા, પેને કેવલ ઈ કા જો ઈયા અંજીર ચાડવાપને કેયો હો, પેન હાથિ ઈયા ડોગુંલ ભી આખા, ‘ઉઠી જ, આને સમુદ્રમેં જાઈન પોડ’, તા ઈ વી જાય
\v 22  આને જો કાય તુમુહું પ્રાર્થના મેં વિશ્વાસુ કી માગાહાં ઈ બાદો તુમનેહ મીલી જાય”
\v 23  તો મંદિર મેં જાઈને સંદેશ આપી રેહેલો, તો પ્રધાન(મોડો) યાજક આને લોકું પુરનિયા તીયાં પાહી આવીને પૂછીયો, “ તું ઈ કામ કેલા અધિકાર થી કેહો? આને તુલે ઈ અધિકાર કેડો દેધો?” 
\v 24  ઈસુએ તીયાલે ઓ જવાબ આપ્યો, “ માંય ભી તુમનેહે એક ગોઠ પુછુહું; હાથિ તુમુહું માન દેખાવા, તાહાં માંય ભી તુમનેહેં દેખાવહેં કા ઈ કામ કેલા અધિકાર કી કેહું
\v 25  યોહાન બાપતિસ્માં દેનારો કાહીને આથો? હોરગા મેરીયો કા માંહાં મેરીયો?”તાહા તેં પોત પોતા ચર્ચા કેરા લાગ્યે, “ હાથી આમુહું આખજી ‘ હોરગા મેરીયો’, તાહા તો આમનેહે આખી, ‘ફાચેં તુમુહું તીયાપેં વિશ્વાસ કાહાં નેય કેયો?’ 
\v 26  આને હાથી આખેહે ‘ માંહાં મેરીયો’, તાહા આમનેહે ગોરદી (ટોલો) બીક આથો, કાહાલ કા તેં બાઠેં યોહાનુંલેં ભવિષ્યવક્તા જાંતલેં”
\v 27  હાથી તીયાહાં ઈસુલે જવાબ આપ્યો, “ આમુહું નાહા જાતે” તીયાં ભી જવાબ આપ્યો, તાહા માંય ભી તુમનેહે નાહા દેખાવતો કા ઈ કામ કેલા અધિકાર કી કેહું
\v 28  “ તુ કાહાલ વિચાર હો?કેલા માહા બેન પોયરે આથે : તીયાં પેલા પાહી જાય ને આખ્યો, એ પોયરા,આજ દ્રાક્ષુ વાડીમેં કામ કે
\v 29  તીયાય જવાબ આખ્યો,  ‘માય નેય જાવ,’  પેન ફાચલા ને પસતાયને ગીયો
\v 30  ફાચે બારાહા એ બીજા પાહી જાઈને એહેકી આખ્યો, તીયાહા જવાબ આપ્યો, ‘ હોવે આંય જાહું,’ પેન નેય ગીયો
\v 31  ઈયા બેનું મેને કેડા બાહાકા ઈચ્છા પૂરી કેઈ ?” તીયાલ આખ્યો, “ પેલા યે”  ઈસુયે તીયાન આખ્યો “ માય તુમને હાચો આખું હું કા હોપતો લેનારો આને વેશ્યા તુમાસેને પેલે પરમેહેરુ રાજ્યા મેં વુહતે હે
\v 32  કાહાલ કા યોહાને ધર્મ વાટ દેખાવેહે તુમા પાહી આવે, આને તુમુહ તીયાપે વિશ્વાસ નેય કેયો; પેને હોપતો લેનારે આને વેશ્યા એ તીયાં પે વિશ્વાસ કેયો આને તુમુહું ઈ હિન ભી ફાચે ભી નેય ફાસતાયે કા તીયાં વિશ્વાસ કી લિયા
\v 33   “ એક આને દાખલો ઉનાયા ; એક પોગા માલિક આથો, જીયાહ દ્રાક્ષુ વાળી લાગવું લી, તિયાં ચારુવેલા બાંધી તીયાં રસુ ખાડો ખોદયો આને ----------------બોનાવ્યો, આને ખેતુવાલા તીયાં ઠેકો આપીને બીજા દેશું મેં જાતો રીયો
\v 34  જાહાં ફોલવા સમય પાહી આલો, તાહા તિયાં પોતા નોકરુંલે તીયાં ફલ લીયાને ખેડુંતું પાહી મોકલ્યો
\v 35  પેને ખેતુવાલા યી તીયાં નોકરુ લે તીને કેડાલે ઠોકીયો , આને કેડાલે માઈ ટાકીયો, આને કેડા પે ડોગડે ટાંકીયે
\v 36  ફાચે તીયાં પેલાસને વાધારે નોકરુ લે મોકલ્યે, આને તીયાહા તીયાલે ભી એહકીજ કેયો
\v 37  છેલ્લે તીયાં પોતા પોયરાલે તીયાં પાહી ઈ વિચારીન મોકલ્યો કા તો મા પોયરા માન પાન કીઈ
\v 38  પેને ખેતુવાલે હીને પાહી ને આંખ્યો કા, ઈ તો વારીસ આહી, આવા ઈયાલે માઈ ટાકા આને તીયાં વારસો લી લેજી
\v 39  હાથિ તીયાહા તીયાલે તેયો આને દ્રાક્ષુ વાડીમ બારે કાડીને માઈ ટાકીયો
\v 40  જાહા જો દ્રાક્ષવાળી માલિક આવી, તાહાં  તીયાં ખેતુવાલા આરી કાય કીઈ?”
\v 41  તીયાહાંય તીયાલ આંખ્યો કા તો તિયાં દુષ્ટહું નાશ કિ ટાંકી આને દારાક્ષા વાડી ઠેકો બીજા ખેડુંતાહાંન દીદી જો ખેરા સમયુંલ ફળ દેયા કેરી 
\v 42  ઈસુય તીયહાંન આખ્યોં કાય તુમુહુય પવિત્ર શાસ્ત્ર નાહા વાચ્યો જીયા ડોગદાલ રાજ મીસ્ત્ર્યાહાં નોકામો જાઆલો તોજ કોલા કાટખૂણ બની ગયો ઈ પ્રભુ વેલને વેઆ યો આના નજરીમ અદ્ભુત 
\v 43  ઈયાખાતર તુમાહાંન આખુહું કા પર્મેશ્વરાં રાજ્ય તુમુહુંપેને લેતાં આવી આને એક એહંડી જાતી દેતામ આવી 
\v 44  જો કેડો ઈયા દોગદાપે પોડી તો ચુર ચુર વી જાય પેન જીયા કેડાવે પોડી તીયાલ દોયન પૂહટોં બાનાવુંલો આવી 
\v 45 જાહા મુખ્ય યાજક આને ફરુસીહીન તિયાં દાખલો ઉનાયા ટા હોમજી ગિયા કા તો આમુહું વિધે આખી રીયહો 
\v 46 આના જાહા તીયાલ તેરા માગ્યો ટા તે ગોરદીકિ બી ગિયા કાહાકા લોક તીયાલ ભવિષ્યવાડયો માનતુલા 
\c 22
\p \v 1  ઈસુ ફાચી તિયાહાન દાખલાકી આખાન લાગ્યો કા, 
\v 2  “ સ્વર્ગું રાજ્ય તીયાં રાજા હોચ હાય જીયાહાં તીયાહાં પોયરા વોરાળ કેયો
\v 3  આના તીયાહા તીયાં ચાકરુહુનો મોકલ્યો કા નિમિત કેલેએ માંહેં વોરાળુંમેં માંડો ખાંઅ આવે; તેં આવાં નાહા માંગતેં 
\v 4  ફાચી તીયાહ આજી ચાકરુંહુન આખીન મોકલ્યો, ‘કા નિમિત માંહાં લ આખા કા: હેરાં, આંય ખાવુલી તિયાર કી દેદો, માંઅ ડોગરેં આને માંઅ પાલલેં જોનાવારેં માયેંહેં, આના બાઠોઅ તિયાર હાય; વોરાળામ ખાવુલી’
\v 5  પેન તેં આશ્યા રાખીન જાતેં રીયેં: કેડો ખેતુંહી, આના કેડો તીયાં વેપાર કેરાં
\v 6  આના બીજાહાં તીયાં ચાકરુંહુન તેઅયા આના તીયાં આરી એકદોમ ખારાબ રીતે વોરતીન તિયાહાન માંય ટાંક્યા
\v 7  તાહા રાજાલે રોગ આવી ગીયીતા, આને તીયાં સેનાલ મોકલીન તીયાં (હોતીયારુ) દુશ્મનું નાશ કયોં, આના તીયાં ગાવું મેં આગ લાગવી દેદી
\v 8   તાહા તીયાહા ચાકરુંહુંન આખ્યો, ‘ વોરાળું ખાવુલી તિયાર હાય પેને નિમિત માંહેં ઓટક્યે નાહા
\v 9  એટલે આમી તુમુહું હેરીમ આને ચોકુમ જાયને ઝુડેં ને જોતેં બી માંહેં ઝુડેં, તીયાહામ બાઠાહા હાદી લાવા’
\v 10  આમી તેં તીયાં ચાકરુંહોઅ જાઈન વાટીમ મિલે તેં માંહેં આને હતો કા ખારાબ જાણે મિલે, તોતેંહ બાદાહાન ટીગાવીયેં;                                                        
\v 11  ‘ પેને રાજા ગોવારાંહા હેરાં ગીયો, તા એક માંહાંલ વોરાળુંમ દેખ્યો, પોતડેં નેય પોવલેં આથે 
\v 12  તીયાહ તીયાલ આખ્યો, ‘ એ દોસ્ત; તું વોરાળું પોતડેં પોવ્યા વગરુજ ઈહી કાહાલ આવી ગીયો?’ તીયાં મુંય બોંળ વી ગીયો
\v 13  આના તાહા રાજાહો તીયાં ચાકરુંહનો આખ્યો, ‘કા ઈયા આથ-પાગ બાદિન અંધારામ બારે ટાકી ધ્યાં, તીહી યાલ રોળા પોળી આના દાત કીકરાવા પોડી’
\v 14  કાહાકા નોતરુંલેં માંહેં તા ખુબ હાય પેન તાઓનું ભોવ કેએનારેં માંહેં તા થોડેં જ હાય” 
\v 15  હાતી ફરોશીયો ગીયા આના તીયાં તીયાં વિચાર કેરા લાગ્યા કા તીયાલ કેહેકી ગોઠીમ ફોચાવજી
\v 16  આમી તીયાહાં તીયાં ચેલાહાન હેરોદીયા પાહી એહેકી આખા મોકલ્યો કા, “ હે ગુરુજી, વાટે હારી દેખાવોઅ, કેડો પરવાહ નાહા કેએતો કાહાલકા તું માંહાં મુંયે હીન નાહાગોઠિયા કેતો
\v 17  તીયાં તુ આમનેહે આખ કા તું કાય વિચાર તોહો? સારકારુલ વેરો દેવુલી ઉચીત હાય કા નાહા”
\v 18  પેન ઈસુય તીયાહાં ખોટો ઈરાદો જાય ગીયો, “ ઓ ઢોંગ્યાહાં, તુમુહું માન ગોઠીમ તેંરા કાહા કોસીસ કેએતાહાં?
\v 19  વેરું સિક્કો માન દેખાવા” તાહા તીયાહાં માંઅ પાહી આવીને એક ચાંદી સિક્કો દેદો
\v 20  તાહા તીયાહ તિયાહાન ફૂચ્યો કા, “ ઈયા સિક્કા પે સાપ આને નાવ કેળા હાય?”
\v 21  તીયાહાં તીયાલ આખ્યો કા, “ સારકારુ” તાહા તીયાહ તીયાલ આખ્યો, “ જો સારકારુ હાય, તો સારકારુલ; આના જો પરમેશ્વરુ વી, તો પરમેશ્વરુ દિયા”
\v 22  ઈં ઉનાયન તેં ચોકિત વી ગીયા, આના જવાબ ઉનાયને તેં લોક કાહા વાયજ આને ઈસુલ સોડીન જાતા રીયા
\v 23  તીયાં દિહી સદુકી આખાતાહાં કા મોઓલામને જીવતેં હાય નાહા, તીયાં પાહી જાયન આના તીયાલ ફૂચ્યો, 
\v 24  “ ઓ ગુરુજી, મુસા આખલોકા આમી કેડો બી માંહું મોઓય જાય તા તીયાં પોયરા વગર તા તીયાં પાવુંહું કોઓવાલી આરી વોરાળ કેઅ આના પાવુંહું ખાતુર વંશ વાડાવે
\v 25  આમી આમીહી સાત પાવુંહું આથા; પેએલો વોરાળ કિન મોઓય ગીયો, આના પોયરેં નેય વેરા કારણ તીયાં કોઓવાલો તીયાં પાવુંહું ખાતુર છોડી ગીયો
\v 26  એહેકીજ બીજા બી આના તીજા બી , આના સાત પાવુંહું હુદી એહેકીજ વેયો
\v 27  બાદાહાં ફાચી થેંઅ ભી મોઓય ગીયી
\v 28  આમી: જીવી ઉઠતા તા સાતુ મેને કેડા એકા ભી કોઓવાલી વેરી? કાહાકા તી બાદાહાં કોઓવાલી વીઅ ગેહેલી” 
\v 29  ઇસુહું તીયાહાં આખ્યો કા, “ તુમુહું પવિત્રશાસ્ત્ર આને પરમેશ્વરુ તાકાતુંલ નાહા જાંઆતા કા; ઈયા કારણ તુમુહું ભૂલુંમ પોડ્યા
\v 30  કાહાકા તેં જીવી ઉઠી પેન વોરાળ નેય કેઅ આના વોરાળુંમ આપાય પેન સ્વર્ગુંમેં તેં પરમેશ્વરુહું દુતું હોચ રી
\v 31  પેન મોઓય  ન જીવી ઉઠનારા તુમુહું વચન નાહા વાચ્યો કા  જો પરમેશ્વરુ તુમનેહે આખ્યો: 
\v 32  ‘માંય ઈબ્રાહીમું પરમેશ્વર, આને ઈસાકું પરમેશ્વર, આના યાકુબુ પરમેશ્વર હાય?તો મોઓલાહા નાહાં, પેને જીવતાહાં પરમેશ્વર હાય” 
\v 33  ઈં ઉનાયન માંહેં તીયાં ઉપદેશું કી ચકિત વી ગીયેં
\v 34  જાહા ફરીશીયો ઉનાયા કા ઈસુય સદુકીયા મુંય બંદ કી દેદો, તા તેં ટોલવાયા
\v 35 તીયાહાં મેને એક હિકવુંનારો તીયાહઅ પારખાં ખાતુર ફૂચ્યો,
\v 36  “ ઓ ગુરુજી, હિકવુંલી મેને કેલ્લી આજ્ઞા મોડી હાય?” 
\v 37  તીયાહ તીયાલ આખ્યો, “ તું પ્રભુ પરમેશ્વરુપ આપું પ્રભુપ આપું આખા મન આના જીવું કી આમાં આખી બુદ્ધિ કી પ્રેમ રાખ 
\v 38  મોડી આને મુખ્ય આજ્ઞા તા ઈજ હાય 
\v 39  આના ઈયુ આરી એ બીજી આજ્ઞા હાય કા તું આજુ બાજું પોંગાવાલાહાન આપું સમાન પ્રેમ રાખ
\v 40  એજ બેન આજ્ઞા હાય કા હિકવુંલી આના ભવિષ્યવક્તા આધાર હાય”
\v 41  જાહા ફરોશી ટોલો આથા, તાહા ઇસુહું તીયાહાં ફૂચ્યો,
\v 42  “ મસીહ વિષયુંમ તુમા કાય વિચારતાહાં? તો કેડા પોયરો હાય?” તીયાહાય તીયાલ આખ્યો, “ દાઉદુ ”
\v 43  તીયાહ તીયાલ ફૂચ્યો, “ તા દાઉળ આત્મા મેં આવીને પ્રભુ કાહાલ આખતોહો? 
\v 44  ‘ પ્રભુ હું, માંઅ પ્રભુલ અખ્યો, માંઅ હુદી વેલ બોહો, જાવ હુદી કા આંય તોઅ દુશ્મનુંહું પૂરી રીતે નાય હારાવું’
\v 45  ભલો,જાહાં દાઉદ તીયાલ પ્રભુ આખહે, તા તીયાં પોયરો કેહેકી વી શેકેહે?” 
\v 46  ઈયા બારામ એક બી ના ગોઠ આખી શેક્યો તીયાં દીહું કી બીહીરી વોખત તીયાલ કેડો કાવીંહ ફૂચુલી હિમ્મત નાહા કેયી
\c 23
\p \v 1  તાહા ઈસુય ગોરદી આને તીયાહ ચેલાહાન આખ્યો, 
\v 2  શાસ્ત્રી આને પરુશો મુસા ગાદી વે બોઠાહા
\v 3  ઈયા ખાતર તુમાહાંન જો કાય આખે તો કેરુલો,આને માનુલો : પેને તીયાહાં રોક્યો કામ માં કેહાં કાહાકા તે આખતાહા તા ખેરા પેન કેઅતા નાહા
\v 4  તે એક મોડો વજન તીયાલ ઉસલુનું કઠીન હાય બાંદીન તીયાહાંન માહાં ખાદાહાંવે, પેને તે તીયાહાં આગઠી કી બી હોરકાવા નાહા માગતા
\v 5  તે બાદે કામે લોકુહુન દેખાવા ખાતર કેઅતે હે તો તીયાહા માંદલ્લાહાન મોક કેતેહે આને પોત્દાહાં કોરાહાંન વાદાડતાહ
\v 6  પાગાંનતિમ મુખ્ય મુખ્ય જાહાંપે આને મુખ્ય મુખ્ય ખુડચીહેવે 
\v 7  બાજારાહામ નમસ્કાર, આને માંહાંમેં દેવ આખાડા તીયાહાને હારો લાગહે
\v 8  પેન તુમા દેવા માં આખાડાહાં, કાહાકા તુમા એકુજ ગુરુહાય, આને તુમા બાદા વાનુહું હાય
\v 9  આને તોરતીપે તુમા કેદાજ બાહાકો નાય આખુલો, કાહાકા તુમુહું એકુજ બાહાકો હાય, જો હોરગામ હાય
\v 10  આને સ્વામી બી નાય આખુનું, કાહાં તુમા એકુજ ઘોણી હાય, અર્થાત મસીહ
\v 11  જો તુમાહામ મોડો હાય, તો તુમનેહેમ સેવક બોને
\v 12  જો કેડો સ્વ:તાહાલ મોડો કેરી, તો હાનો કેરામ આવી આને જો કેડો સ્વ:તાહાલ હાનો કેરી તીયાલ મોડો કેવાં આવી
\v 13   ઓ ------ શાસ્ત્રી ફરીશીયાહાં તુમાહાપે પે હાય! તુમા માંહાં ખાતુરે હોરગા રાજ્ય બંદ કેતેહે, નાય તા પોતેજ તિયામ પ્રવેશ કેતેહે આને નાય તિયામ પેવેશ કેનારાહાન પેવેશ કેરાં દેતાહાં
\v 14  ઓ--- શાસ્ત્રહા ઓ ફરીશીહ્યા તુમાપે હાય! તુમા રાંડાલી કોંઅ ખાય જાતાહાં આને દેખાડા ખાતુર વાદારેં સમય લુગ પ્રાર્થના કેતાહાં રેતાહાં: ઈયા ખાતર તુમનેહે વાદારી શિક્ષા મીલી
\v 15  ઓ ----શાસ્ત્રી આને ફરોશીહી તુમા પે હાય! એક જાંઆલ તુમા હોવેં (ગોઠીહીમ) લાવાં ખાતર બાદો પાંઆંય આને ---- ફીરતાહાં, આને જાહા તો ગોઠીહીમ આવે તાંહાં 
\v 16  “ ઓ આંદલા (આગેવાનાહાં ) ,તુંમાંપે હાય! જો આખતાહાં કા આને જો કેડો મંદિરા સપથ ખાય તા કાયજ નાય, પેન કેડો મંદિરુ હોના શપથ ખાય તો તીયાકી બાંદાય જાય
\v 17  ઓ મુરખાહાં આને આંદલાહાં, કેડો મોડો હાય; હોનો નેતા ઓ મંદિર જીયાકી હોનો પવિત્ર બોનહે?  
\v 18  ફાચી આખતાહાં કા અગર કેડો વેદી શપથ ખાહેતા કાયજ નાય , પેન જી ભેટ તીયાપ હાય, અગર તીયાયા શપથ ખાય તા બાંદાય જાય
\v 19  ઓ આંદલાહાં, કેડો મોડો હાય; ભેંત કા વેદી જીયાકી ભેંત પવિત્ર વેહે
\v 20  ઈયા ખાતર જો વેદી શપથ ખાહે, તી તીયાં આને જો કાંઈ તીયાપે હાય, તીયાં ભી શપથ ખાહાય 
\v 21  આને જો મંદિરુ શપથ ખાહે, તો તીયાં વેલને તિયામ રેનારા ભી શપથ ખાહે
\v 22  આને જો હોર્ગાં શપથ ખાહે , તો તો પરમેહેરાં સિહાંસં પે બોહોનારા ભી શપથ ખાહાય
\v 23  “ હે કપટી શાસ્ત્રીયો આને ફરોશીહાં, તુમાપે હાય! તુમા પુદીના, આને ઓરાલી, આની જીરા દાહાવો ભાગ દેતાહાં, પેન તુમનેહે વ્યવસ્થા ગંભીર ગીઠીહી પે મતલબ ન્યાય, આને દયા આને વિશ્વાસ સોડી દેદોહો; એહેકી વેઅ તો કા આને તીંઅ ભી કેતેં રેતેં આને તીયાલ ભી નાય સોડતેં 
\v 24  ઓ  આંદલા આગેવાનાહાં, તુમા મોગાહાંન નીવડીન વાડતાહા પેન ઊટાલ તા ગીઅજાતાહાં
\v 25  ઓ કપટી શાસ્ત્રી, આને ફરોશીહાં તુમુપે હાય! તુમા વાટકાહા આને થાલીહિન ઉચે ઉચેને ચોલતાહાં પેને માજામ આંદારા કી (અસંયમ ) કી પોરાલે હાય
\v 26  ઓ આંદલા ફરોશી,પેહેલા વાટકા આને થાલીલે માંજામ ને ચોલ તેં બારે ને ભી સાફ વે 
\v 27  ઓ શાસ્ત્રીહી, આને ફરોશીહી, તુમાપે હાય! તુમા ચુના લાગવુંલી કોબરી સારખા હાય જો ઉચે નેતા સુંદર દેખાય દેહે, પેન માજામને મોલા આટકેં આને બાદી જાતી ----- પોરાલે રેહે
\v 28  ઈયુ રીતી કી ઉચેને માંહાંલ ધોર્મી (વિશ્વાસી) દેખાડતાહા,   પેને માજામ કાટ આને અધર્મ કી પોરાલા હાય
\v 29  ઓ કપટી શાસ્ત્રીહી આને ફરોશીહ્યા, તુમાપે હાય ! તુમા ભવિષ્યવક્તાહા કબર્યા પીડતાહા આને વિશ્વાસીહ્યા કબર્યા બોનાવતાહાં,
\v 30  આને આખતાહાં,કા આપું વાડવડીહાં દિહામ રેતા તા ભવિષ્યવક્તાહાં મોટું તીયાહાં આરી નાય (વેઅતા) રેતા
\v 31  ઈયા કી તા તુમાહાંપે (ખુદ) પોતાજ સાક્ષી દેતાહા,કા 
\v 32  ઈયા ખાતર તુમા તુમા, વાડવડીલાહા પાપુ વેંડલો પોય દા
\v 33  ઓ હાપડાહાં, આને ----- બોચાહા તુમા નોરકા દંડા કી કેહેકી બોચાહાં?  
\v 34  ઇયાખાતુર હેરાં, આંય તુમા હાહી ભવિષ્યવક્તા આને બુદ્ધિમાનાહાન આને શાસ્ત્રીહિન મોકલુંહું, આને તુઆમેને કોતાહાંન માય ટાંક્યા આને ક્રુસ પે ચોડવ્યા; આને કોતાહાણ સભાહામ ચાપ્કા ઠોકિયા, આને નગર મેને બીજા નરગરુમ તાંગાડતા ફિરહાં
\v 35  જેહેકી વિશ્વાસી હાબેલાહીને બિરીક્યાહ પોયર ઝખાયા લુગું, જીયાલ તુંમાહાય વેદી આને મંદિરુ વચ્ચે ટાકલો આથો, જોતા વિશ્વાસી લોય તોરતીપે વોયાડલો ગેહેલો, તો બાદો તુમા મુંનકા પે પોડી
\v 36  આંય તુમનેહે ખેરોજ આખુહું, એ બાદીયા ગોઠિયા ઈયા સમયુ લોકાહાંપે આવી પોડી
\v 37  “ યેરુશેલેમ , ઓ યેરુશેલેમ! તું જો ભવિષ્યવક્તાહાન માંય ટાકતોહો, આને મા પાહી મોકલ્યા, તીયાહાન ડોગડમાર કેઅતોહો કોત્તા ળા માંય ઈચ્છા કેયી કા જેહેકી કૂકડી તીયું પીચલાહા તીયું ફાકડાહાં નીચે એકઠે કેહે તેહેકી આંય બી તો પોયરાહાન એકઠો કી લીવ, પેન તુમહાય નાય ઈચ્છા કેઅયી
\v 38  હેરા, તુમા કોંઓ તુમા ખાતર ઉજાળ સોડુંલો જાહાય
\v 39  કાહાકા આંય તુમાહાણ આખુહું કા આમી જાવ લુગ તુમા નાય આખાહાં કા ‘ધન્ય હાય જો, પ્રભુ નાવું કી આવેહે’ તાવ લુગ તુમા ફાચી કીદીહ નાય વેહો”
\c 24
\p \v 1  જાહા ઈસુ મંદિરુ મેને નીગી આવતલો, તા તીયાં ચેલા તીયાં મંદિરુ નકશો દેખાડા ખાતર તીયાં પાહી આલા
\v 2  તીયાય તિયાહાન આખ્યો, “ કાઈ ઇં તુમા બાદો માંહા હેઅતાહા! આંય તુમનેહે ખેરોજ આખુહું, ઇહી ડોગડાવે ડોગડોબી નાય સુટી જો દાબાય ખોલાવલો નાય જાય
\v 3  આને જાહા તો જેતુના ડોગાપે બોઠલો, તાહા ચેહાય  અલગ તીયાં પાહી આવીને આખ્યો, “ આમાં આખજી કા એ ગોઠિયા કોદીહી વેરી? આને તો આવુલો આને જોગતું નિશાણી કાય રી?”
\v 4  ઈસુય તીયાહાય જવાબ દેદો, “ સાવધાન રા! કેડો તુમનેહે નાય ભોરમાવી દે
\v 5  કાહાકા ખુબુજ એહેડો વેરી કા જો માંઅ નાવાકી આવીન આખી, ‘ આંય મસીહ હાય’, આને ખુબ જાંઆહાન ભોરમાવી
\v 6  તુમા લોડાય આને લોદાયીહી ચોર્ચા ઉનાયાહાં, હેરાં કાબરાય માં જાહા કાહાકા ઈયુ ગોઠી વેરુલો જરૂરી હાય, પેને તીયાં સમયુ સેવટ નાય વેરી 
\v 7  કાહાકા જાતી જાતીપે આને રાજ્ય રાજ્યાપે લોડાય કેરી, આને જાગે જાગે અકાલ, આને ધોરતી કંપ વેરી
\v 8  એ બાદિયા ગોઠિયા પીડાહાં સુરવાત વેરી
\v 9  તાહા દુઃખ દાઅ ખાતર તુંમાહાન તેરાડી, આને તુમાહાન માંય ટાકી,આને માંઅ નાવા કારણુંકી બાદી જાતીહી લોક તુમા આરી દુશ્મની થોવી
\v 10  તાહા ખુબુજ ઠોકર ખાય, આને એકા બીજાલ તેરડી, આને એકા બીજા આરી દુશ્મની રાખી
\v 11  ખુબુજ ખોટા ભવિષ્યવક્તા નીગી, આને ખુબ જાહાને ભરમાવી
\v 12  આને અધર્મ વાદુલી કી ખુબ જાહા પ્રેમ હેલો વી જાય
\v 13  પેન સેલ્લે લુગ ધીર તેઈન રી, તીયાજ તારણ હાય
\v 14  આને રાજ્યા ઈ હારી ગોઠ બાદે જગતુંમ પ્રચાર કેઅલી જાય, કા બાદી જાતીહી સાક્ષી વેરી તાહા સેવટ આવી જાય  
\v 15  “ પેન જાહા તુમુસે ઉજાડનારી ખારાબ વસ્તુ જીયું ચર્ચા દાનીયેલું ભવિષ્યવક્તા દુવારે વેઅલી આખી, પવિત્ર ઠેકાણાપ ઉબલી હેઓ (જો વાંચે તો હોમજે) 
\v 16  તાંહાં જો યહુદીયા રી તેં ડોગાપ નાહાય જાય
\v 17  જો ઉછળી માલીપે વેરી,તો તીયાં કોઓમેને સામાન લાંઅ નાય ઉતે;
\v 18  આને જો ખેતુંમ રે તો તીયાં પોતડે લાંઅ ફાચાડી નાય ફિરેં
\v 19  “તીયાં દિહામ મોયનાવાલી (ગર્ભવતી) આને દુદ પીયાવતી વેરીતીયી ખાતર હાય, હાય
\v 20  આને પ્રાર્થના કેએતેં રા કા તુમા ------ નેતા સાબ્બાથ દિહાં દિહી નાહાં નાય પોડે
\v 21  કાહાં તીયાં સમયુંમ એહેડો ભારી દુઃખ વેરી કા , જેહેકી જગતું સુરવાત નાય આમી તાવ વેયોહો, આને નાય કીદીહી વેરી
\v 22  અગર તેં દિહી ઘોટાડલા નાય જાતાં તા કિલ્લો બી જાનવર નાય બોચતો, પેને નીવડુંલાહા કારણે એ દિહી ઘોટાડલા જાય
\v 23  તીયાં સમયુંમ કાદાચ તુંમાહાન કેડો ભી આખે, ‘હેરા, મસીહ ઈહી હાય!’ કા ‘તીહી હાય!’ તેના વેસ્વાસ નાય કેરુલો
\v 24  “ કાહાકા  ખોટા વિશ્વાસી આને ખોટા ભવિષ્યવક્તા નીગી ટાકાય, આને મોડોં નિશાણી આને અદભૂત કામે દેખાડી, કાદાચ વી સેકતા નીવડુંલાહાન બી ભરમાવી દી
\v 25  હેરા, માંય પેએલાનેજ ઈ તુમનેહે આપી દેદો હો
\v 26 ઈયા ખાતર કાદાચ તુમાહાન આખે, હેરા, ‘ તો જોગલુંમ હાય’, તા બારે નાય નીગી જાવુંલો; કા ‘હેરાં, તો----------  હાય’, તીયાં ખેરા માં માનાહાં
\v 27  “ કાહાકા જેહેકી વીજ દિહી ઉગ્યા હેને નીગી દિહી બૂડતાં લુગ ચમકુતી જાહે તેહેકીજ માંઆહાં પોયરા બી આવુંલો વેરી 
\v 28  જીહી ------- હાય તીહી ગીધ એકઠા વેઅતાહા
\v 29  ‘ તીયાં દિહાં દુઃખા ફાચે દિહી કાલો વીજાય આને આને ચંદુ ઉજવાડો જાતો રી, આને ચાંદુ લે હુગા મેને તૂટી પાડી આને જુગામેને તાકુત્યા આલવુલ્યા જાય
\v 30 તાહા માંહાં પોયરાં નિશાણી જુગામ દેખાયી જાય, તાહા તોરતી બાદા ફૂલા મેને લોક છાતી બાહાટી, આને માંહાં પોયરાલે મોડા સામર્થ્ય કી મહિમા (એશ્વર્ય ) આરી જુગામે વાદલા આરી આવતા હેહો
\v 31   આને તો તીતારી મોડા શબ્દા આરી તીયાં દુતાહાન મોકલી, આને  તેં જુગા ઈયા છેડાહીને તીયાં સેડાલુગ ચારી (દિશા મેને) હોવેને તીયાં તીયાં નીવડુંલાહાન એકઠે કેરી
\v 32  “ અંજીરા ચાડવા પેને ઓ દાખલો હિકા: જાહા તીયાં ડાહાગ્યા કોવલ્યા વી જાત્યાહાં અને પાને નિગા લાગતેહે તાંહાં તુંમાં જાઈ લેતેહે કા(ગ્રીષ્મ)----------- પાહી હાય
\v 33  ઈયુ રીતી કી જાહા તુમા એ બાડીયા ગોઠિહીને દેખતાહાં જાય લાકા, કા તો પાહી હાય, નેતા  બાણાહીજ જાય
\v 34 આંય તુમનેહે ખેરોજ આખુહું કા જાવ લુગ એ બાદીયા ગોઠીયા પૂર્યા નાય વી જાય તાવ લુંગ ઈ પીઢી જાતી નાય રી
\v 35  જુગ આને તોરતી ------- જાય પેન માંઅ વચન કોદીહી નાય---------- 
\v 36  તીયાં દીહાલ આને તીયાં સમયુંલ કેડો નાહા જાંઅતો ના હોરગામેં દૂત ઈત નાય પોયરો પેન ફક્ત બાહાકો (આબો) 
\v 37  જેહેકી નોહા દિહી આથા, તેહેકીજ માંહાં પોયરાં બી આવુંલો વેરી
\v 38  કહાકા જેહેકી -------- પેઅલા દીહામ જીયા દિહી લુગું કા નોહો જાહાજુપ નાય ચોળ્યો, તીયાં દિહી લુગ લોક ખાતા પિતા આથા, આને તીયાહાંમેં વોરાળ વેઅતો આથો 
\v 39  આને જાંવ લુગ રેલી આલી વોયાડી નાય લી ગીયી તાવ લુગ તિયાહાન કાંઈજ માલુમ નાય પોડ્યો; તેહેકીજ માંહાં પોયરા બી આવુલો વેરો
\v 40  તિયાં સમયુલ પેન જે ખેતામ વેરી, એક લી લેવામ આવી આને બીજાલ સોડી દેવામ  આવી
\v 41  બેન બાયા કોંઅટી ફીરવુંત્યા રી, એકીલ લી જાય આને બીજીલ સોડી જાય
\v 42  ઈયા ખાતર જાગતેં રાંઅ કાહાકા નાહા જાંઆતેં કા તુમા પ્રભુ કેલ્લે દિહી આવી
\v 43  પેન ઈ જાઈ લાકા કાદાસ કોંઅ માલિક જાંઅતો કા ચોર કેલ્લા પાર્ગાલ આવી તા જાગતો રેં, આને તીયાં કોંઅમેં ------નાય દેતો
\v 44  ઈયા ખાતર તુમા બી તિયાર રા, કાહાકા જીયા સમયુંલ વિલયુંમ તુમા વિચાર ભી નાહા કેએતેં તીયાં ઘેડીમ માંહાં પોયરો આવી જાય
\v 45  આને તો વિશ્વાસ યોગ્ય આને બુદ્ધિમાન દાસ કેડો હાય, જીયાલ ---- સરદાર ઠેરવ્યહો, કા સમયુલ તીયાહાલ મોકલી દે?
\v 46  ધન્ય હાય તો દાસ તીયાં માલીક આવીન એહેકીજ કેઅતા હેયો
\v 47  આંય તુમનેહે ખેરોજ આખુહું, તો તીયાલ તીય બાદી મિલકત પે સરદાર ઠેરવી દે
\v 48  પેન તો દાસ ખારાબ દાસ વિચાર કેંઅકા માંઅ માલીકાલ આવાં સમય હાય
\v 49  આને તીયાં આર્યા દાસાહાન ઠોકા લાગે આને પીનારાહાં આરી ખાય પીયે
\v 50  તા તીયાં દાસું માલીક તીયાં સમયુંલ આવે , જાહા તો તીયાં વાટ નાય જોંવતા વેરી
\v 51  આને તીયું ઘેડી પોય કા તો નાય જાંઅતો વેરી, આને તીયાં દુઃખ દીઈન , તીયાં ભાગ -------- આરી ઠેરવી: થી રેવુલો આને દાત કોકડાવુંલો વિરી
\c 25
\p \v 1  “તાહા સ્વર્ગુ રાજ્ય તીયું દોહો પોયરીહી હોચ વેરી જે તીયું દીવા લીઈન વોલ્લાલ મીલાં નીગ્યા
\v 2  તીયુંહું મેર્યા પાંચ પોયરીયા લાંબા વિચાર વાલીલ્યા આને પાંચ તુલ્લા વિચાર વાલ્યા આથ્યા
\v 3   લાંબો વિચાર નાય કેઅનારિયા કુવારીયા પોયરીહીય દીવા તા લેદા, પેન તેલ નાહા લેદો 
\v 4  પેન લાંબો વિચાર કેઅનારિયા પોયરીહીય દીવા બી લેદા, આને તેલ ભી લેદો
\v 5  જાહા વોલ્લાલ આવુલી વા લાગી તા હુંવાન જાત્યાં રીયા
\v 6  “ બોરા- બોર રાતી એજેડી બોંબ પોડી: ‘હેરા,કા વોલ્લો આવી ગીયોહ! તીયાલ મીલાં આવાં’ 
\v 7  તાંહાં કુવારીયા ઉઠ્યાઆના દીવા હારકી કેરાં લાગ્યા
\v 8  આના ટુંકા વિચારુ વાળી પોયરીહીન ફૂચ્યો લાંબા વિચારુ વાલીહીન આખ્યો, ‘ કા આમનેહે બી તેલ  ધ્યાં, કાહાકા આમાં દીવા ઉલાય જાતાહાં
\v 9  તાહા લાંબો વિચાર કેઅનારી પોયરીહીય જવાબ દેદો, ‘ નાય તુંમાં ના આમાહાં વાટો તેલ વી નેય શેકે; થોડોજ હાય તુમુહું દુકાનુંમ જાયન તુમુહું ખાતુર તેલ વેચાતો લી આવાં
\v 10  તાહા તેં ટુંકા વિચારું વાલ્યા કુવારીયા પોયરીયા તેલ લાંઅ દુકાનુંમ ગીયાઆને ઓતામુજ વોલ્લો આવી પોચ્યો, આના જે તિયાર આથ્યા, તેં વોરાળુંવાલા કોંઅમે ગીયા આને તીયાં પોંગાઅ બાંઅણો તુરુતુજ બુજી દેદો
\v 11  તાહા ફાચી તેં બીહીર્યા બી આવી બોંબલા લાગ્યા, ‘ ઓ સાહેબ ઓ સાહેબ, બાંણો ઉગાડીન આમનેહે માંજમે આવાં દે
\v 12  તીયાહ જવાબ દેદો, કા ‘આંય તુમનેહે હાચો આખુહું, માંય તુમાહાણ નાહા ઓખુંતો’
\v 13  તીયાલ જાગતેં ર્યા, કાહાં તુમુ નાહા જાંઆતા કા તો દિહી કા તેં ઘડી તુમુહું નાહા જાંઆતા
\v 14  “ કાહાકા ઈં તીયાં માંહાં દશા હાય જો બીજા દેશ જાતલો તીયાં સમયુંમ તો ચાકરુંહુંન હાદીન આખા પોયસા ટોકા હોપ્યા
\v 15 તીયાહ એકાલ પાંચ લાખ રૂપિયા, બીજાલ બેન લાખ રૂપિયા, આને તીજાલ એક લાખ રૂપિયા, એહેકી જીયા તીયાં તાકતું પ્રમાણે હોપીન બીજા દેશુંમ જાતો રીયો
\v 16  જાહા જીયા ચાકરુંલ પાંચ લાખ રૂપિયા મિલ્યા, તીયાહાં તુરુતુંજ જાયને પોયસા ધોંધામ રોકી દેદા આને તેહેકીજ બીજા પાંચ લાખ રૂપિયા કામાવ્યા
\v 17  એહેકીજ જીયાલ બેન મીલલા તીયાહાં બી તેહેકીજ બેન આજી કામાવ્યા
\v 18  પેન જીયાલ એક લાખ મીલ્યો, તીયાહ જાયને પુંય ખાડો ખોડિયો આને તીહીમે તીયાં સેતુહું દેદલા દેદલા પોયસા દોબાવી દેદા
\v 19  ખુબ વોખુતું ફાચી તીયાં સેટ ફાચી આલો આને તીયાહ તિયાહાન દેદલા પોયસાહાં હિસાબ માંગા ટેક્યો
\v 20  તાહા જીયાલ પાંચ લાખ (ટુકડા) મિલલા, તો ચાકર આલો આને બજા પાંચ લાખ રૂપિયા લાવીન તીયાં સેંટુલ આખ્યો કા, ‘ સેંટ, તુયું માન પાંચ લાખ રૂપિયા હોપલા, હેએ, માય્બીજા પાંચ લાખ કામાવ્યહાં’
\v 21  તાઆહાં તીયાં સેંટુહું જવાબ દેદો, ‘ સાબાસ, ઓ હારા ને ઈમાનદાર ચાકર, તુલ દેદલી હાની જવાબદારી બી તું ઈમાનદાર રીયો; તીયાલ લીદે આંય તુલ વાદરેં જોવાબદારિયા હોપહેં, આવી તું બી માંઅ આરી ખુશાલીમ રેઅ’
\v 22  “હાતી જીયાલ બેન લાખ રૂપિયા મિલલા , તો ચાકર ભી આલો આને સેંટુલ આખ્યો, ‘ સેંટ, તુયું માન બેન લાખ રૂપિયા હોપલા, તીયાકી મ્યુ બીજા બેન લાખ કામાવ્યાહા’
\v 23  તાંહાં તીયાહ સેંટુહું જાબ દેદો, ‘સાબાસ, હારા ને ઈમાનદાર ચાકર, થોડીકુજ જવાબદારીહી બી ઈમાનદાર રીયોહો; તીયાં લીદે આંય તુલ વાદારીયા જોવાબદારિયા હોપહેં, અઆવીન માંઅ આરી તું બી  ખુશાલીમ રે”
\v 24  “ તાહા જીયાલ એક લાખ રૂપિયા મીલલા, તો ચાકર આલો આને સેંટુલ આખ્યો, ‘ ઓ સાયબ, તું ખુબ કોઠીન માંહું હાય: આં આને આંય બી ઈં જાહું કા, બીજા જો પોઅયોહો તો વાડીન ટીગાવનારા માંહાં હોચ તુ બીજા મેહેનત કિન મિલવ્યો વી તો લીઅ લેનારો હાય’ 
\v 25 , આના માન બીખ આથી તીયાલે તુયું દેદલા પોયસા માયુ પુંય દાટીન દોબાવવી દેદલા હેઅ, એ તો પોયસા’ 
\v 26  તાહા તિયાં સેંટુહું જવાબ દેદો, ‘ ઓ ખારાબ આને આલ્યાહાં ચાકર, તુલ ખુબુર આથી કા આંય બીજા જો પોઅયોહો તો વાડીન ટાગાવનારો, માંહાં હોચ બીજાહાં મેહેનત કીઈજ મીલવુંનારો લી લેનારો હાય;  
\v 27  તા માંઅ પોયસા બેંકુમ તેબી થોવાઅ જો જાતલો ઈયા ખાતુર કા આંય ફાંચો આવું તાહા માન માંઅ પોયસા વીયાદુ આરી ફાચા મિલી જાતા
\v 28  આને હાતી સેંટુહું બીજા ચાકરુંને આખ્યો, કા તીયાં પેર્યા પોયસા લીઅ લા આને તે જીયાપે દોહ લાખા રૂપિયા હાય તીયાહાલ દીઅ દા
\v 29  કાહાકા જે લોક જીયાહાન માયુ દેદોહ તો બોરાબર વાપરુંતાહા, તિયાહાન આંય આજી વાદારેં દેહે; આને જે લોક તિયાહાન માયું દેદોતો બોરાબર નાહા વાપરુંતા , તીયાપને તા આંય જો પોઅલાજ હાય તો બી લીઅ લેહે
\v 30  ઈયા નોક્કામા ચાકરુલ બાર્યા આંદારામ ટાકી દા, જીહી રોળનું આને દાત પીસનું આને દાત કોકડાવનું હાય’
\v 31  જાહાં માંહાં પોયરો તીયાં (મોડાયું વાલા) મહિમા તાંહાં બાઠા સ્વર્ગ દૂત તીયાં આરી આવી, આને તો તીયાં મહિમા રાજ ગાદીપે બોહી
\v 32  આના બાઠીયા જાતિયા તીયાં સામેં એકઠ્યા વી; આના જેહેકી આને બોકડાહાં મેને ઘેંટે જુદે પાડનારા ચરવાલીયા તીયાન તો અલગ કીદી 
\v 33  આના ઘેંટાહાન હુદી વેલ આના બોકડાહાનઉલ્ટીવેલ ઉબી રાખી
\v 34  હાતી રાજા તીયા હુદીવેલ્યાહાન આખી કા, ‘ ઓ માંઅ બાહાકા પેને સુખ મીલવુંનારા લોકુહું, આવાં, તીયાં રાજ્ય અધિકાર મિલાવા, આને જો જોગું તોરતી બોનાવલી તેહેવારો તિયાર કેલો
\v 35  કાહાકા આંય પુખો આથો, તહાં તુમુહું માન ખાવુલો; આને આંય ફાપ્યો આથો, તાંહાં તુમુહું માન પાય પાજલો; આને આંય ઓજાણ્યો આથો, તાંહાં તુમુહું માન તુંમાં કોઅમેં ગોવારો રાખલો; 
\v 36  આના આંય નાગડ્યો આથો, તાહા તુમુહું માન પોતડેં દેદે; આને આંય બીમાર આથો તાહા, તાહા તુમુહું માન મુલાકાત લીઇન માંઅ મોદોત કેલી, આને આંય જેલુંમ કોંઅડાલો આથો, તાહા તુમુહું માન મીલાન આલલા’ 
\v 37  “તાંહાં હાચાલોક તીયાલ આખી દે, ‘ હે પ્રભુ, તુલ કેહેડી વેલ પુખો દેખીન આમુહું તુલ ખાવાવ લો? આના તુલ કેહેડી વેલ ફાપ્યો દેખીન આમુહું તુ પાય પાજલો?
\v 38  આમુહું તુલ કેહેડીવેલ ઓજાણ્યો દેખીન આમાં કોઅમેં ગોવારો હાદલો? કા નાગડ્યો આથો તાહા તુલ પોતડે દેદલે?
\v 39  આમુહું તુલ કેહેડીવેલ બીમાર દેખીન તો મુલાકાત લેદલી મોદોત કેલી? કા જેલુંમ કોંડલો દેખીન આમુહું તુલ મીલાં આલલા?
\v 40  તહાં રાજા જવાબ દી, ‘ હાચો તા ઈં હાય કા જોતેં બી હાને મોડેં પાવુંહું વી તીયાં ખાતુર કેયો, તો માંઅજ ખાતુર કેયો’ 
\v 41  “તાહાં તો ઉલ્ટીવેલ્યા લોકુંહુન આખી કા, ‘ ઓ શ્રાપિત લોકુહું માંઅહીને નીગી જાં આને કાયમ બોલનારી આગીવાલા નોરકુંમ જો સેતાનું વાટો આના તીયાં દુતું માટે હાય’ 
\v 42  કાહાકા આંય પુખો આથો પેન તુમુહુ માન નાહા ખાવાવ્યો; ફાપ્યો આથો, તુમુહું માન પાય નાહા પાજ્યો;
\v 43  આંય ઓજાણ્યો આથો, તાંહાં તુમા કોંઅમેં ગોવારો નાહાં રાખ્યો, આના આંય નાગડ્યો આથો, તાહા પોતડે નાહા દેદે; આંય બીમાર આના જેલુંમ કોંડવાલો આથો, તાહા તુમુહું માન મીલાં આન મોદોત કેરાં નાહા આલા’
\v 44  “તાહા તેં જવાબ દી, ‘ હે પ્રભુ, આમુહું તુલ કેહેડીવેલ પુખ્યો, આના ફાપ્યો, આના ઓજાણ્યો, આના નાગડ્યો, આના બીમાર, આને જેલુંમ કોંડાલો દેખીન , આના તો સેવા નાહા કેયી?
\v 45  તાહા તો જવાબ દી, ‘આંય તુમનેહે હાચો આખુહું હાના સે હાના લોકુ આરી નાહા કેયો, તો માંઅ આરી બી નાહા કેયો’
\v 46  આને હાતી તેં ખારાબ લોક નોરકુમ કાયમુ ખાતર દંડ વેઠાઅ જાય પેને હાચા લોક હોરગામ કાયમું ખાતુર જીવાંઅ જાય”
\c 26
\p \v 1  જાહા એ બાડીયા ગોઠિયા આખી પારવાયો તાહા તો તીયાં ચેલાન આખા લાગ્ય,
\v 2  “તુમુહું જાંઅતાહા કા બેન દીહું બાદમે પાસખા તેહવાર આવહે, આના માંહાં પોરાલ ક્રુસુપ ચોડવી દેવાયા ખાતુર તિરુલીમ આવી”
\v 3  તાહા મોડો પ્રધાન યાજક આના લોકુહું યાજકુ નાવ માહાંયાજકું ચોંવઠામ ટોલવાયા, 
\v 4  આના આપસુમ તેં વિચાર કેરાં લાગ્યા ઈસુલ ઠોગીન તેરુલીમ આલીહો
\v 5  પેન તીયાહાં આખ્યો કા, “ તેહેવારું વોખુત નાય, તીયાલ તીઈન માંય ટાકુંલો નાય નેતા માંહેં ધામાલ કેરી”
\v 6  જાહા ઈસુ બેતેનીય્યાહ મેં શમોનું કોંઅમેં આથો, 
\v 7  તાહા એક બાયું સંગમરમરું તેલ લીઈન તીયાહી આલી, આના જાહા માંડો ખાન બોઠો તાહા મુંકાપ રીછવી દેદો 
\v 8  ઈહી તીયાં ચેલા (રીસીયા) આના આખા લાગ્યા, “ ઈયાલ કાહાં નોક્કામ્યો વેડફી ટાક્યો?
\v 9  ઈયા કેઅતા ઈં હારો હાય કા તું ઈયા તેલુલ વેચતી આના પોયસા ગોરુબુંલ વાટીતી”
\v 10  તો હિન ઈસુ તિયાહાન આખ્યો કા, “ કાહાલ તુમુ ઈયુ બાયુલ તંગ કેતાહાં? ઈયુ માંઅ આરી હારો કેયોઅહ
\v 11  ગરીબ તા તુમા આરી કાયોમ રેતાહાં, પેન આંય તુમા આરી કાયમ નેય રીવ્યુ
\v 12  ઈયુ જો માંઅ પે તેલ ટાક્યો, તા માંઅ ડાટાય જાવુંલો હાય
\v 13  માય તુમનેહે હાચો આખુહું કા , આખા જોગતુંમ જીહી બી માંઅ ગોઠ કેરી, થી ઈયુ બાયુંલ બી ઈત કેરી”
\v 14  તાહા યહુદા ઈસ્કરીયાતીહી જો બારા ચેલાહાં મેં એક આથો, મોડા માંહા યાજકાહી જાયન આખ્યો, 
\v 15  “ આના આંય તુમા આથું મેં તીયાલ તેરાવી દીવ્યું તા તુમુહું માન કાય ધ્યાં? તા તીયાહાય તીયાલ તીસ ચાંદી સિક્કા વોજન કીન દી દેદા”
\v 16  આના તીયાં સમયુપને જ તો તીયાલ તેરાવા સમય હોદાઅ લાગ્યો
\v 17  ખોમીર વોગર માંળા પાસખા પેઅલા દિહી આથો, ચેલા ઈસુહી આવીન આખા લાગ્યા, “ તુ કાહી આખતોહો કા આમુહું તો વાટો પાંખો ખાવુંલી તીયારી કેઅજી?” 
\v 18  તિયાહાન આખ્યો, “ ગાવુંમ જાઈન અમુક લોકુંહુન જાઈન આખા કા, ‘ ગુરુજી આખહે કા, માંઅ સમય પાહી હાય માંય તો ચેલાહાં આરી પાસખા તેહેવાર મોનાવહે’” 
\v 19  આના બાદ મેં ચેલાહા ઈસુ ગોઠ માની આના પાસખા તીયારી કેયી
\v 20  જાહા વાંઅતોઓ પોડયો તાહા તો બારા ચેલાહાં આરી માંડો ખાઅ બોઠો
\v 21  જાહા તેં માંડો ખાતલા તાહા તીયાહ તિયાહાન આખ્યો કા, “ માંય તુમનેહે હાચો આખુહું કા તુમામેં એક જાંઅ માન રેતાવી”
\v 22  ઈયુ ગોઠીપ ને બાઠાહાં મુંયે ઉતી ગીયેં, બાઠા તીયલ ફૂચાં લાગ્યા, “ કાય ગુરુજી, તો આંય હાય ક?” 
\v 23  તીયાહાં જવાબ દેદો, “ જીયાહ માંઅ આરી  ઠાલીમ આથ ટાક્યો, તો માન તેરાવી દી”
\v 24  માહાં પોયરાઅ તા જેહેડો વિષય લેખ હાય, જાહે તા; પેન તીયાં માંહાં ખાતર શોક વેહે જીયા આથું કી માંહાં પોયરો તેરાય જાય: આના તીયાં માંહા જન્મોજ નાય વેતો તા હારો વેઅતો”
\v 25  તાહા તીયાલ તેરાવનારો યહુદાય અખ્યો કા, “ એ રબ્બી, (ગુરુ) કાય તો માંય હાય?” તીયાહ તીયાલ આખ્યો કા, “ તુયું આખી દેદો”
\v 26  જાહા તેં ખાતલા તાંહાં ઇસુહું માંડો લેદો, આશીર્વાદ માનીન તોડ્યો, આના ચેલાહન દિન આખ્યો, “ લ્યા, ખાય લ્યા, ઈં માંઅ શરીર હાય” 
\v 27  ફાચી તીયાહાં પિયાલો લીન આશીર્વાદ કિન, આના તીયાન દેદો આના આખ્યો કા, “ તુમા બાઠા ઈયા મેં પીયા, 
\v 28  કાહાકા ઇં માંઅ રોગુત હાય, જાહાઅકામાટે પાપા માફી કેરા વોયાડવામ આલોહ
\v 29  માંય તુમનેહે આખતોહો કા દારાક્ષારોહો તાવ હુદી નેય પીવું જાવ તાવ માંઅ બાહાકો રાજ્યામ નોવો નેય પીવું”
\v 30  ફાચી તેં ભજન આખીન જેંતુંન ડોગપ ગીયા
\v 31  તાહા ઈસુય તિયાહાન અખ્યો, કા, “ તુમા બાઠા આજ રાતીજ માંઅ વિષયુ ઠોકર ખાહાં, કાહાકા લેખલો હાય: ‘આંય ચારવુંલ્યાલ માંય ટાકહેં’ આના ટોલો જેહેતેહે વી જાય’
\v 32  પેન માય જીવી ઉઠેહે તીયાં બાદ તુમા સે પેઅલો ગલીલુંમ જાહેં”
\v 33  ઈયાપને પતરસુ આખ્યો કા, “ કાદાચ એ બાઠા તો વિષયુંમ ઠોકર ખાય પેન આંય કીદીહી બી ઠોકર તા નેય જ ખાઉં”
\v 34  તાહા ઈસુહું તીયાલ આખ્યો, “  આંય તુલ નોક્કીજ આખુહું કા આજ રાતીજ કુકડો નાય વાહે તીયાં પેએલા તું તીન વોખુત આખોહો કા તું માન ઓખુંતો”
\v 35  તાહા પતરસુ આખ્યો કા, માંઅ તો આરી મોરાં પોડે, તેબી બી આંય તુલ એહેકી નાય આખું” આના બાદા ચેલા ભી એહેકીજ આખ્યો
\v 36  તાહાં ઈસુ તીયાં ચેલાહા આરી ગતસમું નાવાં એક જાગ્યાપ આલો આના તીયાં આના તીયાં ચેલાન આખા લાગ્યો, “ ઇહીજ બોહીરજા જાંવ હુદી માંય પ્રાર્થના કીહું” 
\v 37  તો પતરસુલ આના જબદ્દી બેની પોયરાહાન લી ગીયો, આના ઉદાસ આના વ્યાકુલ વેરાં લાગ્યો
\v 38  તાહા તીયાહાં તીયાન આખ્યો, “ માંઅ જીવ ખુબ નારાજ હાય, જાવ હુદી કા માંઅ જીવ નીગી જાય તુમું ઇહીજ રીયા આને માંઅ આરી જાગતા રેજા” 
\v 39  ફાચી થોડેક આગલા જાઈન ઉબડુંપોડીન, આના એહેકી પ્રાથના કેરા લાગ્યો, “ ઓ માંઅ બાહાકા કાદાચ બોણી સેકતા આંય વેઠનારો હાય તેં દુઃખ માંઅ પે પોડાં માં દેતો તેબી માં મોરજી પ્રમાણે નાય પેન તો મોરજી પ્રમાણે વેરાં દે”  
\v 40  ફાચી તીયાં ચેલાહી આવીન હેયો તા તેં હુવતલા દેખ્યા આના પતરસુલ આખ્યો કા, કાય તુમુહું એક ઘેડી બી જાગતા નાય રીયા?
\v 41  જાગતા તીયાં આના પ્રાથના કેરા કા તુમુહું પરીક્ષામ નેય પોડા:  આત્મા તા તીયારી હાય, પેન શરીર દુર્બલ હાય”  
\v 42  ફાચી તીયાહ બીજી વાર પ્રાર્થના કેયી કા, “ ઓ માંઅ બાહાકા , કાદાચ ઈં માંઅ પીદલાકી નાહા દુરવેતો તા તો ઈચ્છા પૂરી વે
\v 43  તાહા તીયાહ આવીન તીયાન ફાચી હુંવતાલ દેખ્યા, કાહાકા તીયાં ડોઆ નીદુકી પોરાલા આથા
\v 44  તિયાહાન છોડીન ફાચી જાતો રીયો, આના તીયુજ વાણીમ પ્રાર્થના કેયી
\v 45  તાહાં તીયાહ ચેલાહી આવીન તિયાહાન આખ્યો, “ આમી હુવતા રીયા, આના આરામ કેરા: હેરા, સમય આવી ગીયો, આના માંહાં પોયર પાપી લોકુહું આથું કી તેરાય જાહે
\v 46  ઉઠા, ચેલાહાં; દેખા, તેનારા આવી ગીયાહ”
\v 47  તો તા આખતલોજ તાવ જો બારા ચેલાહાં મેને એક આથો,તીયાં આરી મોડેં માહેં આને મોડા ટોલા આના તોં ટોલો લાકડીયા આને તાલવારીયા લીન આલેં
\v 48 તીય તેરાવનારા એહેકી આખ્યો, “જીયાલ આંય ચૂમી લીવ તો તોજ હાય; તીયાલ તીઅ લેજા”
\v 49  આના તુરુત ઈસુ પાહી આવીન આખ્યો કા, “ હે રબ્બી, (ગુરુજી) સલામ !”
\v 50  ઈસુ તિયાહાન આખ્યો, “ ઓ દોસ્તા જોં કામ કેરા આલોહો તો કીઅ લે” તાહા તેં પાહી આવીન ઇસુપ આથ ટાકીન તીયાલ તીઅ લેદો
\v 51  ઈસુ આર્યાહા મેંને એકા આથ વાડાવી તીયાં તાલ્વાર ખેચી કાડી આના મોડા માંહાં ચાકરું આવીન કાન કાતરી દેદો
\v 52  તાહા ઈસુ તિયાહાન આંખ્યો કા, “ આપુ તાલવાર મ્યાનુંમ રાખા કાહાકા જો તાલવાર ચાલાવહે તો તાલવારીકી કાતરી દેવાય
\v 53  તુલ ખોબર નાહા કા આંય માંઅ બાહાકાપે મોદોત માગી શેકુહું આને તો માન વાચાવાં ખાતુર સ્વર્ગ મેને હાજારું દુતાહાન બારા તોલાહાં સેને જાહાકા તુરુતુંજ મોકલાવી દેતો?”
\v 54  પેન એહેકી વી તા માન એહેડોજ વેરા જોજે, એહેકો માં બાબતિમ પોવીતર લેખાણુંમ જો લેખલો હાય તો કેહેકી હાચો પોડી?” 
\v 55  તીયાં સમયુંમ ઈસુ તીયાં ટોલાલ આખ્યો, “ કાય તુમુહું માન તાલવારીયા આને લાકડીયા લીન બાંડુ હોચ તેરાં નીગ્યા? માંય રોદિદિહી બોહીન હારિયા ગોઠિયા આખતુંલો, આના તુમુહું માન નાહા તેયો
\v 56  કાહાકા ઈ બાદો ઈયા ખાતર વિયો કા ભવિષ્યવક્તા વચન પૂરો વેઅ”
\v 57  તાહા ઈસુ તેનારા તીયાં કાયફાં નાવું મોડા યાજકાહી લી ગીયા, જીહી મોડા મોડા હિકવુંનારા આગેવાન ટોલવાયા
\v 58  પતરસ દુર-દુર નેજ તિયાં ફાચલા માહા યાજકાહી ગીયો આના માંજમે ગીયો હેરાં ખાતુર લોકુ આરી બોહી ગીયો
\v 59  યાજક આના બાઠી સોભા ઈસુલ માંય ટાકી દા જુઠીયા ગોઠિયા હોદતુલાલા, 
\v 60  પેન ખુબ ઠોગનારા આલા પેન તીયાકી બી કામ નેય ચાલ્યો, અંતુમ બેન જાંઅ આલા, 
\v 61  આને આખ્યો, કા “ઈં માંહું આખતલો કા પરમેશ્વરુ મંદિરુલ તોડી પાળીન તીયાં ફાંચો તીયાલ તીનુંજ દીહુમ બાંદિ દાંઅ માંઅ પે તાકોત હાય” 
\v 62 તાહા માંહાં યાજક ઉઠીન ઈસુલ આખ્યો કા, “ ફાચેં તુ જાવાબ નાહા દેતો કા? એ માંહેં તો બારામ જુઠીયા સાક્ષીઆ આખાતેહે?” 
\v 63  તાહા માહાં યાજકું તીયાલ આખ્યો, “ માંય તુલ જીવતા પરમેશ્વરુ કોસમ દીહું કા કા તું પરમેશ્વરા પોયરો મસીહ વેરી, તા આખી દે”
\v 64  ઈસુ તીયાલ આખ્યો કા, “ તુંયુંજ આખી દેદો; આંય તુમનેહે ઈં બી આખુહું કા ભીષ્યામ સર્વશક્તિમાન પોયરાલ હુદી વેલે બોહોતા હીહા, આના વાદલામને આવતા હીહા” 
\v 65  ઈયા મોડા માંહાં પોતડે ફાડીયે આને આખ્યો, “ ઈયાય પરમેશ્વરા નિંદા કેયીહી, આમી અઆમાહાણ સાક્ષી કાય કામ? હેરા, આમી તુમુહું નિંદા ઉનાયા!
\v 66  તુમુહું કાય વિચારતેં હે? તીયાહાય જાવબ દેદો, “ ઈયા મોત વેરુલા યોગ્યા”
\v 67  તાહા તીયાહાં મુયાં પે થુંક્યો આના તીયાલ મુક્કા ઠોક્યા, આના બીજાહાં થાપડા ઠોકીન આખ્યોકા, 
\v 68  “ ઓ મસીહ, આમનેહેન ભવિષ્યવાણી કિન આખા કા તુલ કેડાહાં ઠોકયો?”
\v 69  પતરસ બારે ચોંવઠામ બોથ્લો આથો તાહા એક કામારી દાસી તીયાલ આખ્યો કા, “ તું બી ઈસુ ગાલીલું આરી આથો”
\v 70  તીયાહા બાઠાહા સામે એહેકી આખીન ઇનકાર કેયો કા, “ માંય નાહા જાંઅતો કા તું કાય આખી રીયીહી”
\v 71  જાહાં તો ચોંવઠામ નીગુલી બાણાહી ગીયો તાહા બીજી દાસી તીયાલે હીંને બીજાન આખ્યો કા, “ ઓ બી તા ઈસુ નાસરી આરી આથો”
\v 72  તીયાહ સપથ ખાયને ફાચી નાકારીયો, “ માંય તીયાં માંહાંન નાહા ઓખુંતો”
\v 73  થોડીકુજ વાયુમ માંહેં જે તીહી ઉબી રેહેલેં પતરસુ પાહી આવી આખ્યો કા, “ હાચો જ ઓ બી તીહી મેં એક હાય, કાહાલ કા તો ગોગુલી ચાલુલી ખોબોર પોળી જાહે”
\v 74  તાહા તો નાહારાં લાગ્યો આના કોસન ખાઅ લાગ્યો: “ માંય તે પેઅલા માંહાંલ ઓખુતો નાહા” તીયુજ ઘેડી કુકડો વાહાયો
\v 75  તાહા પતરસુ ઇસુહું આખલી તે ગોઠ યાદ આલી: “ કુકડો બોંબલા પેઅલા માન તીન વારીયા નાહાર્યો” આના તો બારે જાયન ખુબ દુઃખી વીન ઠુંહુકા ખાય ખાયન રોડીયો 
\c 27
\p \v 1   આને ઉજાલો વિયો તાહા મુખ્ય યાજક આને લોકુ વડીલુહું ઈસુલે માંય ટાકા કાવત્રો કેયો
\v 2  તીયાહાં તીયાલે બાંડિયો આને લી જાયને તીલાત રાજા આથુમે હોપી દેદો
\v 3  જાહા તીયાં તેરાવ નારા યહુદા હેયો કા  તો ગુનેગાર ઠરાવામ આલોહો તાહા તો પોસ્તાયો આને તેં તીસ ચાંદી સિક્કા મુખ્ય યાજકો આને વડીલું પાહી ફીરવી લાલો
\v 4  આને આખ્યો, “ માયું હું નિર્દોશુંલ મારાં માટે તેરાવીન પાપ કેઅયોહો!” તીયાહાં આખ્યો, “ આમનેહ કાહાં? તુજ જાંવ
\v 5  તીયાહાં તો તીયાં સિક્કા ને મંદિરુ મેં ફેકીન જાતો રીયો, આને જાયને પોતેજ ફસી ખાય લેદી
\v 6  મુખ્ય યાજકુહું તીયાં સિક્કાન લી આખ્યો, “ ઈયાલે, ભંડારુમ થોવુલી બોરાબોર નાહા, કાહાકા ઈ રોગતું પોયસા હાય”
\v 7  હાતી તીયાહાં સંમતી કીને તીયાં પોયસા કી પરદેશીલ દાટી દાં ખાતુર કુભારું ખેત વેચાતો લેદો
\v 8  ઈયા લીધે તો ખેત આજ હુદી રોગતું ખેત આખાહે
\v 9  તાહા તો વચન યર્મિયા ભવિષ્યવક્તા દ્વારા આખલો આથો તો પૂરો વિયો: “ તીયાહાં તેં તીસ સિક્કા અથાવ તીયાં ઠેરવુંલા પોયસાને જીયાહાં (ઇસ્રાઇલુ પોયરાં મેને કોતાહાં ઠેરાવલા આથા) લી લેદા
\v 10  આને જેહેકી પ્રભુ હું માને આજ્ઞા દેદી તેહ્કી કીજ તીયાને કુભાર ખેતુ માટે આપી દેદો”
\v 11  જાહા ઈસુ રાજા આગાળી ઉબી રીયો તાહાં રાજાહાં તીયાલે ફૂચુઓ, “ કાય તું યહુદીહા રાજા હાય?” ઈસુહું તીયાલે આખ્યો, “ તું પોતેં જ આખી રીયો કા”
\v 12  જાહા મુખ્ય યાજક આને વડીલ તીયાપે ગુનો લાગાવી રેહેલાં તાંહાં તીયાહાં કાયજ જવાબ નાય દેદો
\v 13  તાહા પિલાતું હું તીયાલ આખ્યો, “ કાય તું નાહા ઉનાતો કા ઈ તો વિરુદ્ધ મેં કોત્યા ગોઠિયા દિ રીયાહાં?”
\v 14  પેને તીયાહ તીયાહાને એક ગોઠી ભી જવાબ નાય દેદો, ઈયા લીધે રાજા ખુબ ચકિત વીઅ ગીયો
\v 15  રાજા ઓ રીવાજ આથો કા તીયાં તેહેવારુંમેં લોકું માટે કેળા એક ગુનેગારુલ જીયાલ તેં માગતલા સોડી દેતા આથ
\v 16  તિયાં સમયુમ તીયાહી બરબ્બાસ નાવું એક પ્રખ્યાત વેલો એક કેદી આથો 
\v 17  હાતી જાહા તેં એકઠા વીયા, તાહા પીલાતુહું તીયાલે આખ્યો, તુ કેડોલ માગહો કા માય તો ખાતુર સોડી દીવ? બરબ્બાસુલ કા, ઈસુલ જો રાજા આખાહે?”
\v 18  કાહાકા તો જાંઅતલો કા તીયાહાં તીયાલે ડાહ કી, (અદેખાય) કી તેરાવલો હાય 
\v 19  જાહાં ન્યાયાસનું ગાદી પે બોથ્લો આથો તાહા તીયાં કોંઓવાલીયે તીયાલ આખી મોકલ્યો, “ તુ ઈયા ન્યાયી ગોઠીમેં આથ માં તાકોહો, કાહાકા માયુહું આજ હોપનામે ઈયા લીધે ખુબ દુઃખ થાવ્યોહો”
\v 20  મુખ્ય યાજક આને વડીલું લોકુને હોમજાવ્યો કા તે બારબ્બાસુ માગી લ્યા, આને ઈસુલે માંય ટાકાવે
\v 21  રાજાહાં તીયાને પૂછ્યો, “ ઈયા બેનું મેને કેડાલ માગતાહા કા આંય તુમા માટે છોડી દીવ?” તીયાય આખ્યો, “ બારબ્બાસુ”
\v 22  પીલાતુહું તીયાને પૂછ્યો, “ આને ઈસુલે જો રાજા આખાહે, કાય કીંવ?” બાદાજ તીયાલે આખ્યો, “ ત્યલ ક્રુસુ પે ચોડવી ધ્યાં”
\v 23  રાજાહાં આખ્યો, “ કાય તીયાહાં કાય ખારાબ કેયોહો?” પેને તેં આંજી વાદારેં બોંબલી બોંબલીલે આખાં લાગ્યે, “ તીયાલ ક્રુસુ પે ચોડવી ધ્યાં”
\v 24  જાહા પીલુંતુંહું હેયો કા કાયજ બોની નાહા શેકતો પેન તીયાં લીધે ગડબડ વાદતી જાહે, તાહા તોયાહાં પાય લીને ગરદી અગાડી પોતા આથ તુવીન આખ્યો, “ માંય ઈયા ન્યાયું રોગતું કી નિર્દોષ હાય; તુંજ જાણા”
\v 25  બાદાજ લોકુહું જવાબ દેદો, ઈયા રોગતુ આમાં ઉપે અઆને આમાં પોયા ઉપે વે!
\v 26  ઈયુ ગોઠી પે તીયાહાં બારબ્બાસુલ તીયાં ખાતુર છોડી દેદો, આના ઇસુલે ચપકા ઠોકી હોપી દેદો કા ક્રુસુ ઉપે ચોડવી ધ્યાં
\v 27  તાહાં રાજા સીપાયુહું ઇસુલે મેહેલુંમેં ભી જાયને બાદી પલટન તીયાં ચારું વેલે એકઠી કેયી, આને તીયાં પોતડે ઉતાવીને તીયાં રાતા રોગું ડોગલો (ઝબો) પોવાવ્યો
\v 28 ફાચી તિયાં પોતડે ઉતાળીન લાલ ભડક રોગું પોતડે પોવાવ્યે 
\v 29  આને કાટા મુગુટ હિવીને તીયાં મુનકા પે થોવ્યો, આને તીયાં હુદા આથો મેં હોટી આપીઆને તીયા આગાળી ઘુટણે પોડીને મસખરી કેરાં લાગ્યા આને આખ્યો, ઓ યહુદીયા રાજા નમસ્કાર
\v 30  આને તીયાં ઉપે થુપ્યો; આને તેંજ હોતી લીને તીયાં મુનકાપે માંરા  લાગ્યા
\v 31  જાહા તેં તીયાં મસખરી કી ચુક્યા, તાહા તો ડોગલો તીયાંપેનેં ઉતાવીને ફાચેં તીયાજ પોતડે પોવાવ્યે, આને ક્રુસુ ઉપે ચોડવા ખાતુર લી ગીયા
\v 32  બારે જાતલો તાહા તીયાંને શિમોન નાવું એક કુરેનું માંહું મીલ્યો તીયાહાં તીયાલે બેગારુંમેં તેયો કા તીયાં ક્રુસ ઉખળીને લી ચાલે
\v 33  તીયાં જાગાલે ગુલગુથા અથવા ખોપરી જાગો આખાહે, પોચીન 
\v 34  તીયાહાં પિત્ત (જેહેર) મિલવુંલો દારાક્ષારસ તીયાલે પિયા આખ્યો, પેને તીયાહાં ચાખીન પી નાય શેક્યો
\v 35  તાહા તીયાહાં તીયાલે ક્રુસુ ઉપે ચોડીયો, આને ચીઠ્ઠી ટાકીન તીયાં પોતડે ફાડી વાટી લેદે, 
\v 36  આને તીહી બોહીને તીયાં ચોકી કેરા લાગ્યા 
\v 37  આને તીયાં દોષ પત્ર તિયાં મુનકા ઉપે લાગવ્યો, કા “ ઓ યહુદીહાં રાજા ઈસુ હાય”
\v 38  તાહા તીયાં આરી બેન બાંડુંન, એક હુદા આને એક ડાબા બાજુ  ક્રુસુ પે ચોડવી દેદા
\v 39  આવનારા જાનારા મુન્કોઆલવી આલવીન તીયાં નિંદા કેટલા, 
\v 40  આને ઈ આખતલા, “ ઓ મંદિરુલ પાડી ટાકનારા અને તીન દિહુમ બોણાવનારા, તું પોતાલ વાચાવો ! અગર તું પરમેહેરુ પોયરો વી તા, ઉતી આવ” 
\v 41  યુજ રીતી કી મુખ્ય યાજક આને શાસ્ત્રી આને વડીલ મિલીન ઠઠ્ઠા મસખરી કીને આખતાલા કા, 
\v 42  “ તીયાહાં બીજાહાને વાચાવ્યા આને પોતે નાહા વાચાવી શેકતો ઓ તા ‘ ઇસ્રાઇલુ રાજા’ હાય આમી ક્રુસ પેર્યા ઉતી આવે તો આમુહું ઈયાપે વિશ્વાસ કેઅજી
\v 43  પરમેહેરુય ભરોસો રાખ્યો; અગર તો તીયાં પ્રેમ કેઅતો વીઅ તા, ઓ આમી યાલ સોડાવી લે, કાહાકા ઇયાહાં આખલો આથો, આંય પરમેશ્વરા પોરો હાય”
\v 44  ઈયુ રીતી ચોર ભી જો તીયાં આરી ક્રુસુપે લટકાવી દેદલો હાય તીયાં નિંદા કેઅતલા
\v 45  પારગા પેને લીને તીન વાજે હુદી તીયાં બાદા દેશુમે આંદારો વી ગીયો
\v 46  તીએક વાજા સમયુંમ ઈસુ મોડે બોંબલીન આખ્યો, “ એલી, એલી લમાં સબકથની?” અથવા “ ઓ માં પરમેહેર , ઓ માંઅ પરમેહેર, તુયું હું માન કાહાં છોડી દેદો?”
\v 47  જેં તીહી ઉબલા આથા, તીયાહાં મેને આરદાહાં ઈં ઉનાયન આખ્યો, “ તો તા એલિયાલ હાત કેહે”
\v 48  તીયાં મેં એક તુરુતુજ દોવડયો આને વાદળી લેને સરખા મેં બુડવ્યો, આને લાકડી છેડે બાદીને તીયાલે ચાટાવ્યો
\v 49  “બીજાહાં આખ્યો, રાં દે, હેરા એલિયા તીયાલ વાચાવાં આવહે કા નાહા” 
\v 50  તહાં ઈસુહું મોડા બોંબલીન જીવ છોડી દેદો
\v 51  આને હેરા મંદિરુ પોડડો ઉચેને એઠા હુદી ફાટીને બેન ટુકડા વી ગીયા: આને ધરતી આલી ગીયી આને ખોડકો ફાટી ગીયો,
\v 52  આને કોબરીયા ખુલી ગીયા આને મોઓલ મેને પવિત્ર લોકું મેં ખુબુજ શરીર જીવતા વેયા, 
\v 53  આને તેં જીવી ઉઠ્યા ફાચેં કોબરુ મેને નીગીને પવિત્ર નગરુ મેં ગીયા આને ખુબુનુજ દેખાયા
\v 54  તાંહાં જામદાર આને જો તીયાં આરી ઈસુ ચોકી કેઅતલા ભૂકંપ આને જોં કાઈ ભી વીયો તીયાલ  હીને ખુબુજ બી ગીયા આને આખ્યો, “ હાચોજ ઓ પરમેહેરુ પોયરો આથો!” 
\v 55  તીહી ખુબીજ બાયા જેં ગાલીલું મેને ઈસુ સેવા કેઅત્યાં તીયાં આરી આલ્યા આથ્યા દુર ને ઈં હીઅ રેહેલ્યા
\v 56  તીયુંમ મરિયમ મગદલીની, આને યાકુબ આને યોસેસા યાહાકી મરિયમ આને ઝબદ્દી પોયારા યાહાકી આથી
\v 57  જાહા વાઅતી વેલ પોડી તાહા યુસુફ નાવું અરીમથાઈનો એક માલદાર માંહું, જો પોતેં ભી ઈસુ ચેલો  આથો, આલો
\v 58  તીયાહાં પીલાતું હી જાયને ઈસુ શરીર માગ્યો તીયાલે પીલાતુહું દીદાં આજ્ઞા દેદી
\v 59  યુંસુફુંહું યે શરીર લેદો, તીયાલે ઉજલા પોડામે ફાગાવ્યો, 
\v 60  આને તીયાલ પોતા નોવી કોબર મેં થોવ્યો, જો તીયાલે ખોડકા પે ખોદાવલી આથી આને કોબરુ બાણાહી મોડો ડોગડો ઊડ્લાવી જાતો રીયો
\v 61  મરિયમ મગદલીની આને બીજી મરિયમ તીહી બોઠલી આથી
\v 62  બીજો દિહી જો તિયારુ દીહું બાદો દીહું આથો, મુખ્ય યાજક આને ફરીશી પીલાતું હી એકઠા વીને આખ્યો, 
\v 63  “ ઓ માહારાજ , આમનેહે દુઃખ હાય કા તિયાં ભરમાવનારા જાહા તો જીવતો આથો, આખલો કા, આંય તીન દીહું બાદ જીવી ઉઠહેં
\v 64  હાતી આજ્ઞા દેકા તીન દિહી હુદી કબરુ રાખવા કેઅજી, એહેકી નાય વેકા તીયાં ચેલા આવીને તીયાલ ચોરી લી જાય આને લોકુને આખા લાગે, ‘ તો માઓલામેને જીવી ઉઠ્યોહો’ તાહા પાછલો ધક્કો પેલ્લા ને ભ ખરાબ વી”
\v 65  પીલાતુહું આખ્યો, “ તો પે ચોકીદાર તા હાય જો, પોતા મોરજી પ્રમાણે રાખવાલી કે”
\v 66  હાતી તેં ચોકીદારુન આરી લીન ગીયા, આને ડોગડા પે મોહોર લાગવીને કોબરું રાખવાલી કેયી
\c 28
\p \v 1  સાબાથ દિહાં ફાચાડી આઠવાડીયા પપેલ્લા દિહી નીગતાજ મરિયમ મગદલીની આને બીજી મરિયા કબરીહી હેરાં ખાતર આલ્યા
\v 2  આને  હેરા, મોડો તોરતી કંપ વેયો, કાહાકા પ્રભુ એક દૂત હોરગામેને ઉત્યો, આને પાહી આવીને તીયાય ડોગડાલ ઊડ્લાવી દેદો આને બોહી ગીયો
\v 3  તીયાં રૂપ વીજી સારખો અઆને તીયાં પોતડે---------  સારખે ઉજલે આથે
\v 4  તિયાં ભયું કી જાગલ્યા કાપી ઉઠ્યા, આને મોઓલા રાખેં વી ગીય 
\v 5  હોરગા દુતાહાય બાયહીન આખ્યો, “કા તુમા માં બીયાહાં, આંય જાહું કા તુંમાં ઈસુ જો ક્રુસુ પે ચોડવુંલો તીયાલ હોદત્યાહાં
\v 6  તો ઇહી નાય હાય, પેન તીયાં ચનું આનુસાર જીવી ઉઠલો હાય આવાં, ઓ જાગો હેરા, જીહી પ્રભુ પોડલો આથો,
\v 7  આને માહાર જાઈન તીયાં ચેલાહાન આખા, કા તો મોઓલામેં જીવી ઉઠલો હાય, આને હેરાં તો તુમા પેલ્લા ગલીલુંમ જાહે, તીહી દર્શન મીલ્વાહાં! દેખા , માંય તુનેહે આખી દેદો”
\v 8  આને તેં બીખ આને મોડા આનંદા કી કોબરી હીને તાબોળ ફીરીન તીયાં ચેલાહાન સુસમાચર દાં ખાતર દોવડી ગીયા
\v 9  તાહા ઈસુ તીયીહીન મિલ્યો આને આખ્યો, “ સલામ” તીયીહીય પાહી આવીન આને તીયાં પાગ તીન તીયાલ નમન કેયો
\v 10  તાહા ઈસુય તીયહાન આખ્યો, “ માન બીયાહાં માં ; માંઅ પાવાહાન જાઈન આખાકા ગલીલુંમ ચેલા જાય તીહી માન હેહા
\v 11  તેં જાત્યા આથ્યા કા હેરા, જાગ્લાહાં મેં કોતાહાય નગરુમ આવીન પુરહાલ માહા યાજકાલ આખી ઉનાળ્યો
\v 12  તાહા તીયાહાય આગેવાનાહાં આરી એકઠા વીન હોમચો  કેયો આને સીપાયાહાન ખુબ ચાંદી દિ આખ્યો,
\v 13  “ કા ઈં આખુલો, કા રાતી જાહા આમાં હુવી રેહલા આથા, તા તીયાં ચેલા આવીન તીયાલ ચોરી લી ગીયા
\v 14  આને કાદાસ ઈ ગોઠ હાકીમાં કાના હુદી પોચી, તા આમાં તીયાલ હોમજાવી લીહું આને તુમાહાણ વાચાડી લીહું
\v 15  આને તીયાહાય પોયસા લીને જેહકી હિકવુંલા આથા તેહેકીજ કેયો આને ઈ ગોઠ આજ લુગું યોહુદીયા મેં ચાલી રેહલો હાય
\v 16  આને આકરાં ચેલા ગાલીલુ તીયાં ડોગાપે ગીયા, જીયાહાન ઈસુય તીયાહન આખલો આથો 
\v 17  આને તીયાહાય તિયા દર્શન પામીન તીયાલ પ્રણામ કેયો, પેન કેડ કેડાલ અવિશ્વાસ વેયો
\v 18  ઈસુય તીયાં પાહી આવીન આખ્ય, “ કા હોગા આને તોરતી બાદો અધિકાર માન દેદલો હાય (દેવામ આલલો હાય)
\v 19  ઈયા ખાતુર તુમા જાં, બાદી જાતીહી લોકાહાન ચેલા બોણાવા આને તિયાહાન બાહાકા, પોયરા, આને પવિત્ર આત્મા નાવું કી બાપ્તિસ્મા દાં, 
\v 20  આને તિયાહાન બાગીયા ગીઠીયા આજ્ઞા દેદીહી, માના હિકાડા: આને હેરા, આંય જગતું છેલ્લે લુંગ સાદા તુંમાં આરી હાય” 
