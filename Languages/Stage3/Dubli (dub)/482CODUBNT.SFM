\id 2CO
\ide UTF-8
\rem Copyright Information: Creative Commons Attribution-ShareAlike 4.0 License
\h 2 કરિંથીઓને
\toc1 2 કરિંથીઓને
\mt1 2 Corinthians
\mt1 2 કરિંથીઓને
\c 1
\p
\v 1 પોલુસ હોવેને જો પરમેશ્વર ઈચ્છા કી ખ્રીસ્ત ઈસુ પ્રેરિત આને પાવુ તીમુથુંસુ હોવેને પરમેશ્વર મંડળી નાવુંમેં જો કુરીન્થીસુમે આહી બાઠા આખીયા પવિત્ર લોકુ નાવું મેં:
\v 2 આપુ બાહકો પરમેશ્વર આને પ્રભુ ઈસુ ખ્રીસ્ત તીયાં હોવેને તુમા પે કૃપા આને શાંતિ મિલી રેય
\v 3 આમાં પ્રભુ ઈસુ ખ્રિસ્ત પરમેશ્વર આને બાહકા ધન્યવાદ વેઅ જો દયા બાહાકો આને બાઠા પ્રકારુ શાંતિ પરમેશ્વર આહી
\v 4 તો આમાં બાઠા દુ:ખુ મેં શાંતિ દેહે; આં આમુહું તીયું શાંતિ કારણ જો પરમેશ્વર આમનેહે દેહે તિયામ બી શાંતિ દિ શેકે જો કેલીજ પ્ર્કારું દુ:ખ મેં આવે
\v 5 કાહાકા જેહેકી ખ્રીસ્તુ દુ:ખ મેં આમુહું ખુબ સહભાગી વેઅતેહે , એહેકીજ આમુ બી શાંતિ ખ્રીસ્તા દ્વારે ખુબ સહભાગીતા વેઅતેહે
\v 6 અગર આમુ દુ:ખ વેઠતે , તા ઈ તુમા શાંતિ આને તારણુ ખાતુર હાય ; તીયાં શાંતિ કી તુમુહ ધીરજ આરી તીયાં દુખાલે સહન કીઅ લેતે, આન તીયાલ આમુ બી સહન કેતેહે
\v 7 આમાં આશા તુમા વિષયુમેં મજબુત હાય; કાહાકા આમુહ જાતાહાં તુમા સારખે આમાં દુ:ખુ મેં , તેહેકીજ શાંતિ સહભાગી વ્યા
\v 8 ઓ મા પાવુહું , આમુ નાહા ચાહાતા કા તુમુહું આમાં દુ:ખુ કી ઓજાણ ર્યા જો આશાયોમ આવી પોડલો આમુહું એહેડા ભારી વોજા કી દાબાય ગેહેલા આથા , જો આજા સામર્થું શક્તિ બારે આથો ,ઇહી લોગું જીવનુંસે ભી આથે તોવીન બોઠલા
\v 9 પેને આમા મનોમે હોમજું લેદલો આમાપે મોતુ હુકુમ વીઅ ચુકલો આમાં ભરુસો નાહા રાખીયો પેને પરમેશ્વર જો મોલા મેને જીવાડ હે
\v 10 તીયાહાં આમનેહે મોતું એહેડા મોડા સંકટુ મેને બોચાવ્યા , આને બચવી; આને તીયાં પે આમાં ઓજ આશા હાય તો આગાળી બી બોચાવતો રીઅ
\v 11 તુમુહ મિલીને પ્રાર્થના દ્વારે આમાં મદત ક્યા કા જો વરદાને ખુબુ દ્વારે આમને મિલે, ખુબ લોકે આમા હોવેને ધન્યવાદ કેઅ
\v 12 કાહાકા આમુહું વિવેક આને સાક્ષી પે અભિમાન કેતાહાં, જગોતુમે આને વિશેષ કીને તુમા નિયમ આમાં જીવન ચરિત્ર પરમેહેરુ લાયકે એહેડો પવિત્ર ખેરાયું સાથે આથો, શારીક ધ્યાનું કી નેય પેન પરમેશ્વરુ કૃપા આરી આથી
\v 13 તુમનેહે કાયજ નાહા લેખતા, કેવલ ઇ જો તુમુહ વાચતેહે આને માનતેહે બી , માને આશા આહી કા અંતુ સુધી માનતેહે રાહા
\v 14 તેહેકી તેહેકી તુમ્હામેને માની લેદો કા આમુહ તુમા ગોરવા કારણ હાય , તેહેકીજ પ્રભુ ઈસુ દીહું મેં તેહેકીજ આમાં ઘમંડુ કારણ બોણા
\v 15 એહેડા ભોરુસા કી આમાં છા ચાહતેહે કા તુમા પેહેલા આવું તુમનેહેલ એક આજી દાન મિલે;
\v 16 આને તુમા પાહી આવીને મકીદોનીયા જાહે આને પાસો મકીદોનીયા મેને તુમા પાહી આવે આને તુમુહ મેને યહુદી મેને થોડેનું દુર લાગે પોચાવહાં
\v 17 માયુહું જો ઈચ્છા કેલી ચંચલપણું દેખાહે ? આંય જો કેરા માગતો હલો શરીરુ અનુશાર કેરા ચાહતો આંય ગોઠીમે 'હા, હા'આને 'ના ના' બી કિઉં?
\v 18 પરમેશ્વર ખેરો હાય સાક્ષીમ આમા ઈયા વચનું મેં જો તુમનેહે આખ્યો 'હો' હા આને ના બેનું નાહા પ્રાપ્ત વેતે
\v 19 કાહાકા પરમેશ્વરુ પોયરો ઈસુ મસીહ તીયાં આમુ દ્વારે અર્થાત માને સીલવાનીસુ આને તીમુથીયુંસ તુમ્હા વીસમે પ્રચાર વેઅ,
\v 20 ઈ મા નાહા આને 'નાહા' બેનું બી નાય આથે, પેને તીયાંમ 'હા' જ 'હા' વેઈ કાહાકા પરમેશ્વરુ જોતા બી વાયદા હાય, તે બાઠા તિયામ 'હોકે' આરી આરી તીયાં માટે તીયાં દુવારા આમીન બી વીયા માદ્વારે પરમેશ્વરુ મહિમા વીયી
\v 21 જો આમનેહે તુમા આરી ખ્રીસ્તા મેં મજબુત કેહે, આને જીયહાં આમાં અભિષેક કેયો તોજ આમાં પરમેશ્વર આહી,
\v 22 જીયા આમાં પે તે સિક્કો બી કી દેદહો આના બીયાનામ આત્મા આમાં મોનુંમે દી દેદહો
\v 23 આંય પરમેશ્વરુ સાક્ષી આખ્તોહો કા માયુ આમી હુદી કુરુનથીયુસ મેં આંય નાહા આલો કાહાકા માને તુમાપે તરસ આવે
\v 24 ઈ નાહાકા આમુ વિશ્વાસુ વિષયુ મેં તુમા પે અધિકાર ચાલવા માગતા પેને તુમનેહે આનંદુકી મદત કેતાહાં કાહાકા તુમુહ વિશ્વાસ મેં મજબુત રેતાહાં
\c 2
\p \v 1  માયુહ મા મોનુંમ ઈ નક્કી કેલોકા ફાચે તુમનેહ ઉદાસ (નિરાશ) કેરા નાય આવું
\v 2  કાહાકા , જો આંય તુમનેહ નિરાશ કેઉ, તા માન આનંદ દેનારો કેડો રીઅ,ફક્ત તોજ જીયાલ માયુહ નિરાશ કેયો?
\v 3  આન માયુહ એજ ગોઠ તુમને ઈયા ખાતુર લેખ્યા કા, કાદાચ એહકી નાય વેય કા મા આવુલી ઈ લીધે , જીયહાં કી માન આનંદ મિલા જોજે આંય તીયાહ કી ઉદાસ વીઉ; કાહાલકા માન તુમા બાદાહાં પે ઈયુ ગોઠી ભોરુચો   હાય કા જો મા આનંદ હાય , તો જ તુમા બાદા બી હાય
\v 4  ખુબુજ દુ:ખ આને મોનુ કોસ્ટ કી માયું ખુબુજ આહાવે (આંસુ)  વોવાળી-વોવાળીન તુમનેહે લેખલા આથાં ઈયા ખાતુર નાય કા તુમુહ નિરાશ વીઅ પેન ઈયા ખાતુર કા તુમુહ ઈયા મોડા પ્રેમુલ જાઈ લ્યા , જો માન તુમ્હાકીઅ હાય
\v 5  જો કેડોહ, નિરાશ કેયુહો, તા માન ઓટો જ નાહા પેન (તીયાઆરી ખુબ ક્દ્કાય નાય કેયુઉ ) થોડો -થોડો તુમનેહ બી નિરાશ કેયાહ
\v 6  એહેડા વ્યક્તિ ખાતુર ઓ દંડ જો પાવુંહું મેને ખુબુજ દેદહો , ખુબ હાય 
\v 7  ઈયા કેઅતા ભલો ઈ હાય કા તીયાં અપરાધ (ગુનો ) માફ કેરા, આને શાંતિ દયા નાય વેય કા એહેડો માહુંઅ ખુબુજ ઉદાસીમ બૂડી જાય
\v 8  ઈયા કારણુંઅ લીધે આંય તુમનેહે અરજ ક્યુહુંઉ કા તીયાલ તુમા પ્રેમુઅ સાબીતી ધ્યા
\v 9  કાહાલ કા માયુંહ ઈયા ખાતુર બી લેખલો કા તુમનેહે પારખી લ્યુંઉ કા તુમુહ માઅ બાદયા ગોઠયા માનાઅ ખાતુર તિયાર હાય કા નાહા  
\v 10  જીયા તુમુહ કાંઈજ માફ કેઅતેંહે તીયાલ આંય બી માફ કીયુહું ,  કાહાલ કા માયુહું બી જો કાય માફ કેઅયોહ, જો કેયો વેય , તા તુમા કારણ ખ્રીસ્તુઅ જાગામ રીઈને માફ કેઅયો 
\v 11  કા શેતાન આમાંહેઅ દાવ નાય ચાલે , કાહાકા આંય તીયાઅ કાવતરાંહ  કીઅ અજાણ્યો નાહ
\v 12  જાહા આંય ખ્રીસ્તુ સુવાર્તા ઉનાવાંઅ ત્રોઆસુંમ આલો , આને પ્રભુય મા ખાતુર એક બાંઅણો ખોલી દેદો ,
\v 13 તાહા મા મોનુંમ શાંતિ નાય મિલીઅ , ઈયા ખાતુર કા માંઅ પાવહું તીતસ નાય મીલ્યો ; ઈયા લીધે તીયાંહીને વિદાય વીઅને આંય મકોદોનીયા ચાલી ગીયો 
\v 14  પેન પરમેશ્વરુ ધન્યવાદ વેઅ ખ્રીસ્તુમ સાદા આપનેહ જીયું ખુશાલીમ કીઈ લીઅ ફીરહે , તીયાં જ્ઞાનનું  સુગંધ આમાંઅ દ્વારા બાદી જાગે ફેલાવહે 
\v 15  કાહાલકા માહું પરમેહેરુ પાહીઅ સુટકારો (ઉદ્વર) મેલવુંનારા આને નાશ વેઅ નારા બેનુંઅ ખાતુર  ખ્રીસ્તુ સુગંધ હાય
\v 16 " થોડાકુઉ ખાતુંર મોરાંઅ કારણ મોતુંઅ ગુંદ , આને કોતાંક ખાતુર જીવનુંઅ કારણ જીવનું સુગન્ધ, કોતાંક 
\v 17  કાહાકા આમુ તીયુંઉ ખુબુંઉ જ જેહેડા નાય જે પરમેશ્વરુ વચનનું પ મિલાવટ કેઅતેહે; પેન મોનુંઅ હાચાયયુ આને પરમેશ્વરુઅ , હાજરીમ જાઈન ખ્રીસ્તુમ આખતાહા
\c 3
\p \v 1  કાય આપુ ફાચા પોતા સભાસી કેરા  લાગહું ?કા આપને બીજા લોકુ સમાન ભલામણપત્રો તુમા પાહી લાવુલું અથવા તુમા પેને લેવુલો હાય?
\v 2  આમાં પત્ર તુમુજ હાય જો આમાં દિલુમેં લેખલો હાય આને તીયાલે બાદાજ માંહે અખુતેહે આને વાચતે હેં
\v 3  ઈ પ્રગટ હાય કા તુમુહ ખ્રીસ્તુ પત્ર હાય, જીયાલે આમુહ સેવકું સામાન લેખલો હાય આને જો શાહી કી નાહા પેને જીવતા પરમેહેરુ આત્મા કી ડોગળા પોટીય નાહ, પેને દિલુ માહ રૂપી પોટીયે લેખલો હાય
\v 4  આપુહ ખ્રિસ્ત દ્વારા પરમેહેરુ પે એહકીજ ભરોસો રાખતા હા
\v 5  ઈ નાય હાય કા આપુહ પોત પોતા ઈયા યોગ્ય હાય કા પોતા તરફું કી એલી ગોઠી વિચાર કી શેકા, પેન આપુ યોગ્યતા પરમેહેરુ વેલને હાય
\v 6 જીયા આપને નવી વાચા સવક વેરા યોગ્ય ભી કેયો, શબ્દા સેવક નાહા પેન આત્મા ;કાહાકા  શબ્દો માહે, પેન આત્મા જીવાવહે
\v 7  કાદાચ મોતું એ વાચા જીયા આક્ષર ડોગળા પે કાતરેલા આથા, ઇહી હુદી કા ગોરવાળી વિયી કા મુસા મુયું પેને ઉજ્વાળા કારણ જે ઘટટો ભી જાહે, ઇસ્રાએલી તીયાં મુયું પે નજર નાહા કી સેકાય,
\v 8  તા આત્મા વાચા આજી બી ઉજ્વાળામ  કાહાં  નાય વેરી ?
\v 9  કાહાકા જાહા દોષી ઠારવનારી વાચા તેજસ્વી આથી, તા ન્યાયી ઠેરાવનારી વાચા આજી ભી તેજસ્વી કાહા નાય વેરી ?
\v 10  આને જો તેજસ્વી આથી, તે ભી તીયાં તેજુ કારણુકી જે તીયાં સે વાદરે તેજસ્વી આથી, થોડાક તેજસ્વી નાય ઠોર્યા
\v 11  કાહાકા માહા તો જો ઘટતલો જાતલો આથો તેજસ્વી આથો , તાહા તો જો  સ્થિર રી આજી બી તેજસ્વી કાહા નાય વેઅરી ?
\v 12  ઈયા લીધે એહેડી આશા રાખીને આપુહું હિમ્મતું કી ગોતેહે,
\v 13  આને મુસા સમાન નાહા, જીયાહાં પોતા મુયું પે પોર્દો ટાકલો આથો કા ઇસ્રાએલી તિયાં ઘટના વાલા તેજુ અંતુલ નાય હેરી 
\v 14  પેને તે કઠણ મનું વીઅ ગીયા , કાહાકા અજ હુદી જુનો નિયમ વાંચતા સમય તીયાં દીલું મેં તોજ પોર્દો પોડી રેહે , પેને તો ખ્રીસ્તુ મેં ઉઠી જાતલો આથો 
\v 15  આજ હુદી જાહા બી મુસા ચોપડી વાચવા મેં આવતું લી , તાહા તીયાં દીલું પે પોર્દો પોડી રેતુલો 
\v 16  પેને જાહા બી તીયાં દિલ પ્રભુ વેલ ફીરી , તાહા તો પોર્દો ઉઠી જાય 
\v 17  પ્રભુ તા આત્મા હાય: આને જીહી બી પ્રભુ આત્મા હાય તીહી સ્વતંત્રતા હાય 
\v 18  પેને જાહા આપુહ બાદા ઉગાડ લા ચેહરા કી પ્રભુ મહિમા ઈયા પ્રકાર પ્રગટ વીઅહે કા , જીયા પ્રકાર દર્પણૂ મેં તા પ્રભુ દ્વારા જે આત્મા હાય , આમુ તીયું તેજસ્વી રૂપુમે વાદારે ને વાદારે રૂપાંતર બોદલાતો જાય 
\c 4
\p \v 1  તીયાં લીધે જાહા આમાં પે એહેડી દયા વિયી કા આમનેહે એ સેવા મિલી , તેબી  આમહું હિમ્મત નાહા છોડતાં 
\v 2  પેને આમુહ નાજવાલું દોબલા કામુલે છોડી દિ આને નાય હુસારું કી ચાલતા , આને નાય પરમેહેરુ વચનુંમે મિલાવત કેતાહાં ; પેને સત્ય લે જાહેર કીઅને પરમેહેરુ આગાળી હરેક માહા બુદ્ધિ મેં પોતા ભલાઈ બહાવહે   
\v 3  પેને કાદાચ આમાં સુવાર્તા પે પોર્દો પોડહ્યો , તા એ નાશ કેનારા લીધે જ પોદલો હાય 
\v 4  આને તીયાં અવિશ્વાસા લીધે , જીયા બુદ્ધિ ઈયા જગતું ભગવાનું હું આંદલી કીઅ દેદીહી , કા ખ્રિસ્ત જે પરમેહેરુ પ્રતિ રૂપ હાય , તીયાં મહિમા સુવાર્તા ઉજ્વાડો  ત્યાં પે નાય ચમકે
\v 5  કાહાકા આપુહ પોતાપ નાહા, પેને ખ્રિસ્ત ઈસુ લે પ્રચાર કેતાહાં કા તો પ્રભુ હાય; આને પોતા વિષયુમેં ઈ આખતેહે કા આમુહ ઈસુ લીધે તુમા સેવક હાય
\v 6 " ઈયા લીધે કા પરમેશ્વરુ જ હાય , ત્યાહાં આખ્યો , "" અંધારા મેને ઊજવાળો ચમકે , "" આને તોજ આમાં દીલુંમે ચોમક્યો કા પરમેહેરુ મહિમા ઓખાત ઉજવળ ઈસુ ખ્રીસ્તુ ચરરાપેને પ્રકાશ માન વેઅ "
\v 7  પેને આમાં પે તો ધન કાંદુ બાસનામે રાખ્લો હાય કા ઈ પરાક્રમ સામર્થા આમાં કી નાહા પેને પરમેહેરુ કી ગોઠવાય 
\v 8 આમુહ ચારુ - વેલને દાબાણ તા ભગવું તાહા , પેને સંકટુ મેં નાહા પોડતા;ગુસવાલા તાહાય , પેને નિરાશા મેં નાહા રેતા;
\v 9  સતાવણી તા આવહે , પેન છોડીન નાહા જાતા; તૂટી તા પોડતાહા , પેન નાશ નાહા વેઅ તા
\v 10  આમુહ ઈસુ મોતુલે પોતા શરીરુ મેં હાર સમયુ ને લી ફીરતાહાં કા ઈસુ જીવન બી આમાં શરીરુ મેં પ્રગટ (જાહેર) વેઅ 
\v 11  કાહાકા આમુહ જીવતા હુદી સાદા ઈસુ લીધે મોતું આથુમે હોપાય જાતાહા કા ઈસુ જીવન બી આમાં મોલા શરીરુ મેં પ્રગટ વેઅ 
\v 12  ઈયુ રીતે મોન તા આમાં પે પ્રભાવ (અસર) ટાકહે આને જીવન તુમાપે 
\v 13 " ઈયા લીધે કા આપુ પે તેજ વિશ્વાસુ આત્મા હાય , જીયા વિષયુ મેં લેખલો હાય , "" માયું હું વિશ્વાસ કીયો, ઈયા લીધે માય ગોગીયો "" હાતી: આમુહ બી વિશ્વાસ કેતાહાં , યા લીધે ગોગતાહાં "
\v 14  કાહાકા આમુહ જાતાહાં કા પ્રભુ ઈસુ લે જીવાવ્યો , તોજ આપનેહે બી ઈસુ મેં ભાગ્યો જાઈન જીવાવી , આને તુમા આરી પોતા આગાળી હાજર કેરી 
\v 15  કાહાકા બાદીજ વસ્તુ તુમા લીધે હાય , કા અનુગ્રહ (કૃપા) ખુબુજ માટે વાદારે વીઅને પરમેહેરુ મહિમા લીધે ધન્યવાદ બી ચોળાવ જી 
\v 16  તીયાં ખાતુર આમુહ હિમ્મત નાહા છોડતાં; કાદાચ આમાં બારે ના મનુષ્યત્વ  નાશ વીઅ જાય , બી આમાં માજને મનુષ્યત્વ દિહી આને રોદીઈજ નોવો વેઅતો જાહે 
\v 17  કાહાકા આપુ પલ - ભરું ઓલ્કો આને ક્લેશ આમાં ખાતુર ખુબુજ મહત્વ પૂર્ણ આને અન્ત મહિમા ઉત્પન્ન કેતો જાહે;                   
\v 18  આને આમુહ તા હેલ્લી વ્સ્તુલે નાહા પેને નાય દેખલી વસ્તુ લે હેતા રેતાહાં; કાહાકા હેલ્લી વસ્તુ  થોડા દીહું લીધે જ હાય , પેને નાય દેખલી વસ્તુ સાદા બોનીલી રેહે    
\c 5
\p \v 1  કાહાકા આમુહ જાતે હે કા જાહા આમાં તોરતીપેને માંડવા રૂપી કોઓં તોડી પાડવામ આવી , તાહા આપનેહે પરમેશ્વરુઅ તરફ ને સ્વર્ગ (હોરગા) એક એહડો કોઓ મિલી જો આથું કી બોનાવેલા કોઓ નાહા પેને કાયમ રેનારો હાય
\v 2  ઈયામ તા આપુહ કેતેહે આને મોડી લાલસા રાખતેહે કા આપુ હોરગા કોઓં પોવી લેજી
\v 3  કા ઈયાલ  પોવી લેવા થી આપુહ ઉગાડે નાય દેખાજી
\v 4  આને આપુહ ઈયા માંડવામ રેતા વોજહકિઅ દબાઈન કેહેતે રેતેહે કાહાકા આપુહ ઉતાવાઅ નાહા પેન પોવાઅ માગ્તેહે, જેથી કીઈન કા જો મરનહાર (મોઅનારો )હાય તો જીવનુંમ બૂડી જાય
\v 5  જીયાહ આપનેહે ઈયુ ગોઠી ખાતુર તિયાર કેયહા, તો પરમેશ્વર હાય, જીયાહ આનેહ વાયદામ આત્મા બી દેદોહ
\v 6  એટલે : આપુહ સાદા હીમત બાંધી રેતહાં  આન ઈ જાંઅતેહે કા જાઉં હુદ આપુહ શરીરુમ (દેહ ) રેતેહે, તાઉ હુદ પ્રભુ કીઅ અલગ હાય-
\v 7  કહાલ કા આપુહ રૂપ હિઈન નાય, પેન વિશ્વાસુહકીઅ ચાલતેહે -
\v 8  ઈયા ખાતુર આપુહ હિમત બાંધી રેતેહે,આને દેહુ (શરીર) કિઅ અલગ વીઇન પ્રભુ આરી  રેવુલો આજી બી ઉત્તમ હારો હોમજૂતહે
\v 9  ઈયા લીધે આમાંઅ મોનુ ખુશી એ હાય કા જો આરી રેજી કા અલગ રેજી, પેન તીયાલ ગોવતે રેજી
\v 10  કાહાલકા જરૂરી હાય કા આપુઅ બાદાઅ હાલત ખ્રીસ્તુઅ ન્યાય આસનુંઅ આગાળી ખુલી જાઈ, કા  બાદેજ માહેઅ પોત - પોતાઅ હારે ખોટે કામુઅ બદલો જો તિયાહ શરીરુહ (દેહ ) કેઅયહે મિલે     
\v 11  ઈયા ખાતુર પ્રભુઅ બીક રાખીન આમુહ લોકુહન હોમજાંવતેહે ; પેન પરમેશ્વરુપેઅ આપુહ હાલત પ્રગટ હાય , આને મા આસ્થા એ હાય કા તુમાઅ વિવેકુંપે પ્રગટ વિયો વેરીઅ 
\v 12  આમુ તેબી પેન અભિમાન (ગોરવો) તુંમાં આગલાઅ નાહા કેઅતા , પેન આમુહ પોતા વિશે તુમનેહે ગોરવો (ઘમંડ) કેરુલા સમય દેતેહે કાય તુમુહ તીયાન જવાબ દિઅ શેકા , જે મોનુંમ નાહા પેન દેખાવુલી ગોઠીમે ગોરવો (અભિમાન) કેતેહે
\v 13  જો આપુહ સુદીમ હાય તા તો પરમેશ્વરુ ખાતુર, આને જો ખબરદાર હાય તા તો તુમા ખાતીઉર હાય
\v 14  કાહાકા ખ્રીસ્તુઅ પ્રેમ આપનેહે તા દાબાણ (વિવશ) કીઈ દેહે ; તા આપુ ઈઅ હોમજુતેહે કા જાહા એક બાદા ખાતુર મોઅયો તાહા બાદે મોઈ ગીય 
\v 15  આને તો ઈયા ખાતુર બાદા લીધે કા જો જીવતો હાય , તે આગાળી પોતા ખાતુર નાય જીવે પેને તીયાં ખાતુર જો તીયાં ખાતુર મોઓયો આને ફાચો જીવી ઉઠ્યો            
\v 16  એટલે : આંમી નેઅ આપુહું કેદાલ શરીરુઅ પ્રમાણે નાય હોમજુજી તેબીબી આપુહું ખ્રીસ્તુલ બી શરીરુઅ પ્રમાણે જાંઅલો , તેબી આમીનેઅ તીયાલ એહેડી નાય જાંઅ જી
\v 17  ઈયા ખાતુર જો કેડો ખ્રીસ્તુમ હાય તા તો નવી સૃષ્ટી હાય : જુન્યા ગોઠિયા વીતી ગીયાહાં ; હેરાં , બાધીયા ગોઠિયા નોવયા વીઅ ગીયાહાં 
\v 18  એ બાદીયા  ગોઠિયા પરમેશ્વરુ હીને હાય , જીયાહાં ખ્રીસ્તુઅ માર્ફૂતે પોતા આરી આપુઅ મેલ-મિલાપ કીઈ લીદો ,  આને મેલ મિલાપ સેવા હોપી દેદીહ
\v 19  એટલે કા પરમેશ્વરુહ ખ્રીસ્તુમ રીઇન પોતા આરી સંસારુ મેલમીલાપ કીઈ લેદો, આને તીયાં અપરાધુ (ગુનો) દોષ તીયાંપે નાય લાગવ્યો , આને તીયાહાં મેલમીલાપુઅ વચન આપનેહ હોપી દેદોહો ,
\v 20  ઈયા ખાતુર , આપુહ ખ્રીસ્તુઅ રાજ દૂત હાય ; માની લિયા કા પરમેશ્વર આપુ દ્વારા ઓરુજ કીઈ રીયહો  આપુહું ખ્રીસ્તુ તરફ ને નિવેદન (કાલાવાલા) કેઅતેહે કા પરમેશ્વરુ આરી મેલમીલાપ કીઈ લ્યા 
\v 21  જો આપુહું કી અજાણ્યો આથો, તીયાલુજ તીયાહાં આપુ ખાતુર પાપી ઠોર્વ્યો , કા આપુહ તીયાં રીઇન પરમેશ્વરુ ન્યાયપણો  બોણી જાજી                         
\c 6
\p \v 1  આમુહ તા પરમેશ્વરુ કામ કેનારા હાય ઈબી હોમજુતાહાં કા ઈયા કૃપા જી તુમા પે વીઅયી તીયાલે વ્યર્થ મા જાં દેહા 
\v 2 " કાહાકા તોતા આખહે , "" પોતા પ્રસન્નતા સમયુ મેં માયુ હું તો ઉનાય લેદો , આને ઉદ્વારુ દિહી માયુ હું તો મદદ કેયી"" દેખા , તો પ્રસન્નતા સમય હાય;આમી તો ઉદ્વારા દિહી હાય "
\v 3  આમુહ કેલ્લીજ ગોઠી ઠોકર ખાવુલું કેલ્લો બી મોકો નાહા દેતા કા આમાં  સેવકાયુ મેં કિલ્લો જ દોષ નાય આવે 
\v 4  પેન હર ગોઠી મેં પરમેહેરુ સેવકું સારખા પોતા હારો ગુણ પ્રગટ કેતાહાં , ખુબુજ ધીરજું કી , વિપત્તિ કી , તંગી કી , સંકટુ કી ,
\v 5  કોળા (ફટકા) ખાયન જેલ ભોગવીન , ભાનગુળી કી , દુ:ખુ કી , ઉજાગરા કીઈને , ઉપાસ કીઈને ,
\v 6  પવિત્ર તા કી , જ્ઞાનું કી , સહનશીલતા કી , કૃપા કી , પવિત્ર આત્મા કી,
\v 7  હાચા પ્રેમુ કી , સત્ય વચનું કી , પરમેશ્વરુ સામર્થ્ય કી , ન્યાયું આથારું કી, જે હુદી આને ઉલટા આથું મેં હાય 
\v 8  માન આને અપમાનું કી અપકીર્તિ આને સુકૃતી કી  કાદાચ ઠોગ જેહેકી માલુમ વીઅને બી તેબી હાચા હાય;
\v 9  અજાણ્યે વીઅ ને બી, તેબી જાણીતા હાય , મોઅનારા સમાન હાય આને હેરાં જીવતા હાય ; માર ખાનારા સદ્રસ્ય હાય પેને જીવું કી મોઓય જાતા;
\v 10   શોક કેનારા સામાન હાય , પેને સાદા આનંદ કેતા હાય; કંગાળ (દરિદ્ર) હાય , પેને ખુબુનુ જે ધનવાન બોણાવી દેતાહાં ; એહેકી હાય જેહેકી આમાં પે કાયજ નાહા તેબી બાદોજ રાખતાહાં 
\v 11  ઓ કરીનથીઓ આમુહું ખુલેઆમ તુમા આરી ગોઠિયા કેયાહાં , આમાં હ્ર્દયું (રદયું) તુમા વેલ ખુલો હાય 
\v 12  તુમા લીધે આમાં મોનુંમે કેલ્લો જ દુ:ખ નાહા, પેને તુમાજ મોનુંમે દુ:ખ હાય 
\v 13  પેને પોતા પોયરે જાય ને તુમનેહે આખાહુ કા તુમુહ બી તીયાં બદલામ પોતા હ્રદય ખોલી દે
\v 14  અવિશ્વાસી આરી અયોગ્ય સબંધ નાય રાખુલો , કાહાકા ન્યાયપણા આને અન્યાયપણા આરી કાય સબંધ ? તા ઉજ્વાળા આને આદારાં આરી કાય સબંધ ?
\v 15   આને ખ્રીસ્તુ બલિયાલું આરી કાય લાગાવ ? કા વિશ્વાસી આરી અવિશ્વાસી કાય નાતરો ?
\v 16 " આને મૂર્તિઈ આરી પરમેહેરુ મંદિરુ કાય સબંધ ?  કાહાકા આમુહ તા જીવતા પરમેહેરુ મંદિર હાય ; જેહેકી પરમેહેરુલ આખ્યો હો , "" માય તીયામે રેહેં આને તે મા લોક વેરીઅ """
\v 17 " ઈયા ખાતુર પ્રભુ આખાહે, "" ત્યાં વચ્ચે ને નિગા આને અલગ રેઅ ; આને અસુધ વસ્તુલે આથલોહો મા , તાહા માય તુંમનેહેલ સ્વીકાર કીઅહી ;"
\v 18  આને માય તુમા બાહાકો રેહેં આને તુમુહ મા પોયરાં આંને પોયરીયા રેહાંઈઅ સર્વ શક્તિમાન પરમેહેરુ વચન હાય 
\c 7
\p \v 1  હે પ્રિય લોકુહું, અભિવંદનું વચને આમનેહે આમનેહે મીલહે , તા આવાં , આપુ આપુ શરીરુ આના આત્મા શુદ્ધ કેરા આને પરમેશ્વરુ બીક રાખાઅ આને પવિત્ર આત્મા કી શુદ્ધ કેરા 
\v 2  આમનેહે તુમા હ્રદયુ મેં જાગો દિયા  આમુ ના કેડા ઓ ન્યાય કેયો નાહા કેડાલ બીગાડીયો આને નાહા કેડાલ ઠોગીયો 
\v 3  આંય તુમનેહે દોષ લાગવા ખાતુર નાહા આખતો  કાહાકા માયુ પેહેલે થી જે આખી ચુક્યો હયો તુમુહ આમાં હ્રદયુ મેં એહેડા બોહી ગિયા કા મોરાં આને જીવા તુમા આરી તિયાર હાય 
\v 4  આમાં તુમનેહે ખુબ હિમ્મત સાથે ગોગી રેહેલો હાય , માન તુમા પે મોડો અભિમાન હાય આંય શાંતિ કી પોરાય ગીયહો  આને તુમા બાઠા દુ:ખુ મેં આનંદુ કી ખુબ ભરપુર રેતોહો
\v 5  કાહાકા જાહાં આમુહ મકેદુનીયા મેં આલા તાહા આમાં પે શરીરુલે ચેન નાહા મીલ્યો પેને આમુહ ચારી ઓરી ને દુ:ખ મિલવુંલો બારે જાતી વાલા ભાનગુંળ આથી, માંજમે આવજી તાહાં ભયંકર ગોઠિયા આથ્યા 
\v 6  તેબી નમ્ર શાંતિ દેનારાહાં પરમેહેરુ તીતુસું આવુલો કી આમનેહે શાંતિ દેદી;
\v 7  આને કેવલ તીયાં આવુલો કી પેન તીયાં શાંતિ કી જો તુમા વેલને બી મિલી આના તુમા લાલશા તુમા દુ:ખ તુમા ધુધુ સમાચાર આમુહ ઉનાયા તીયાં કી માને આનંદ વીઅયો 
\v 8  કાહાકા માયુહું મા ચીઠ્ઠી કી તુમનેહે દુ:ખી વેઅયો પેને ઈયા કી પસ્તાવો નાહા, જેહેકી આંય પેલ્લા ફાસ્તાલો  કાહાકા આંય હેઅતોહો દુ:ખ થોડા ટાયમુ ખાતુર આથો 
\v 9  આમી આંય આંનદિત આહી પેને આનંદ કેતોહો પેને તુમનેહે દુ:ખ વેયોહો, પેને તુમનેહે ઇયામે દુ:ખ કારણું કી મેને લીકીહ્યો તુમા દુ:ખ પેમેહેરુ ઈચ્છા અનુસાર આથો આમાં હોવે ને તુમનેહ કેલ્લી બી ગોઠી મેં દુ:ખ નાય પોચે 
\v 10  પરમેશ્વરુ ભક્તિ દુ:ખ એહેડો ફાસ્તાવો ઉત્પન્ન કેરાવહે તીયાકી તીયાં પરિણામ તારણ હાય આના ફાસો તીયાને ફાસ્તાવો કેરાં નાહા પોડતો પેને શરીરીક દુ:ખ મોતુલે ઉત્પન્ન કેહે 
\v 11  ઈયુ ગોઠી કી તુમુહ પરમેશ્વરુ ભક્તિ દુ:ખ વીયો તુમામે કોતો ઉત્સાહ પ્રીતી અંતર આના ચીડવું લો , બીખ , લાલશા આના ધૂન , આના દંડ દેવુલા વિચાર ઉત્પન્ન વીયો તુમુહ બાઠા પ્રકારું સે સિદ્ધ કીઅ દેદે તુમુહ ઈયુ ગોઠીમે નિર્દોષ આહી 
\v 12  ફાચો આમુહું જો તુમા પે લેખલો આથો નાહા માયું ઈયા કારણ નાહા લેખ્યો જીયાહાં ઓ ન્યાય તુમા કારણે આને તીયાપે અન્યાય કેયો , તુમા ઉત્સાહ આમાં ખાતુર આહી , તો પરમેશ્વરુ સામને તુમા પે પ્રગટ વીઅ જાય
\v 13  ઈયા ખાતુર આમને શાંતિ મિલે આમાં એ શાંતિ સાથે તીતુસું આનંદુ કારણ આજી બી આંનદ વીઅયો કાહાકા તીયાં જો તુમુહ બાઠે કારણે હોરો - ભોરો વીઅ ગીયહાં 
\v 14  કાહાકા આમુહ તીયાં સામને ઘમંડ દેખાલો , લજ્જીત  નાહા વીયો જેહેકી આમુહ બાઠીયા ગોઠિયા ખોર્યા ખોર્યા આખી દેદયા , તેહેકી જે આમાં ઘમંડ દેખાવ્યો તીતુસું સામને બી ખોરા નીગ્યા 
\v 15  જાહા તુમુહ બાઠે આજ્ઞાકારી વેરુલો યાદ આવતેહે તેહેડે તુમુહ વીઅતેહે આને કાપતે તીયાં આરી ભેટ કેયી તીયાં પ્રેમ આને આજી બી વાદતો ના વાદતો જાય 
\v 16  આંય આંનદિત હાય કાહાકા માને દરેક ગોઠીમે તુમા પે પૂરો ભોરુસો હાય
\c 8
\p \v 1  આમી ઓ પાવહું , આમુહ તુમનેહ પરમેહેરુ તીયાં કૃપા સુવાર્તા દેતાહાં જે મકોદોનીયા મંડળી પે વિયોહો 
\v 2  કા વિપત્તિ મોડી પરીક્ષા મેં તીયાં મોડા આનંદુ આને ખુબ કંગાલપણું મેં તીયાં ઉદારતા ખુબુજ વાદી ગીયી 
\v 3  તીયાં વિશે મા એ સાક્ષી હાય કા તીયાહાં પોતા સામર્થ ભર આને સામર્થા કી બી બારે મોનુકી દેદો 
\v 4  આને તીયાં દાનું મેં આને પવિત્ર લોકુ સેવકાયું મેં ભાગીદાર વેરાં કૃપા વિષયુ મેં , આમનેહ વારંવાર ખુબુજ વિનતી કેઅયી ,
\v 5  આં જેહેકી આમુહ આશા કેલી આથી , તેહેકીજ નાહા પેને તીયાહાં પ્રભુ લે હાચો પરમેહેરુ મરજી કી આમનેહે બી પોત પોતાલે દિ દેદો 
\v 6  ઈયા લીધે આમુહ તીતુસુલે હોમજાવ્યા કા જેહેકી તીયાહાં પેલ્લ સુરવાટ કેંયો , તેહેકીજ તુમા વચ્ચે માય ઈયા દાનું કામુલે પૂરો બી કીઅ લીવ્યું 
\v 7  ઇયાં ખાતુંર જેહેકી તુમુહ હરેક ગોઠી મેં અથવા વિશ્વાસુ મેં , વચન , જ્ઞાન આને બાદાજ પ્રકારું યત્ન મેં , આને તીયાં પ્રેમમે જો આમાંપે રાખતાહાં , વાદતા જાતાહાં , તેહેકી જ ઈયા દાનું કામુમે બી વાદતા જાં
\v 8  માય આજ્ઞા રીતી કી નાહા, પેને બીજા ખુશી કી તુમા પ્રેમુ સચ્ચાયુલે  પારખા ખાતુંર આખાહું 
\v 9  તુમુહ આમાં પ્રભુ ઈસુ ખ્રીસ્તુ કૃપાલે જાતાહાં કા તો ધની વીઅને બી તુમા ખાતુંર કંગાલ બોની ગીયો કાતીયા કંગાલ વીઅ જાં કી તુમુહ ધની વીઅ જાંઅ
\v 10  ઈયુ ગોઠીમે મા સલાહ ઈ હાય : ઈ તુમા માટે હારોં હાય , જેઅ એક વોર્ષા સે નાય વેઅતા ઈયા કામુલે કેરાં ખાતુર માય , પેને ઈયુ ગોઠીલ વિચારી માય બી ઈચ્છા આથી 
\v 11  ઈયા લીધે આમી ઈ કામ પૂરો કેરા કા જેહેકી ઈચ્છા કેરાં ખાતુર તુમુહ તેયાર હાય ,તેહેકીજ પોત -પોતા શક્તિ અનુસાર પૂરો બી કેરાં 
\v 12  કાદાચ મોનુ તેયારી વેઅતા દાન તીયાં અનુસાર સ્વીકાર બી વેઅહે જો તીયાપે હાય , નાયકા તીયાં અનુસાર જે તીયાં આરી નાહાં 
\v 13  ઈ નાહા કા બીજાને આરામ આને તુમનેહે સંકટ મિલે ,
\v 14  પેને બરાબરી વિચારું કી તીયાં સમયુ મેં તુમા વાદતી આને તીયાં ઘટતી મેં કામ આવે , કા તીયાં વાદતી બી તુમા ઘટતી મેં કામ આવે કા બરાબરી વીઅ જાય
\v 15 " જેહેકી લેખલો હાય , "" જીયહાં ખુબુજ વાટીયો તીયાં કાયજ વાદારે નાય નીગીયે , આને જીયાહાં થોડાંજ વાતીય તીયાં કાયજ કોમી નાય નીગીયો  "
\v 16  પરમેહેરુ ધન્યવાદ વેઅ જીયાહા તુમા ખાતુરે તેજ ખુશી તીતુસું હ્રદયુ મેં ટાંકી દેદી  
\v 17  કા તીયાહાં આમાં હોમજાવલું માની લેદોહો પેને ખુબુજ ખુશી વીઅને તો પોતા ઈચ્છા કી તુમા પાહી ગીયોહો 
\v 18  આમુહ તીયાં આરી તીયાં પાવુલે બી મોકલ્યો હો તીયાં નાવ સુવાર્તા વિષયુ મેં બાદીજ મંડળી મેં ફેલાલો હાય;
\v 19  આને ઓતોહોજ નાહા , પેને તે મંડળી દ્વારા ગોઠવી બી દેદલો હાય કા ત્યાં દાનું કામુ લીધે આમાં આરી આરી આમુહ એ સેવા ઈયા ખાતુર કેતાહાં કા પ્રભુ માહિમાં આને આમાં મોનુ તયારી પ્રગટ વીઅ જાય 
\v 20  આમુહું ઈયુ ગોઠીવે હુચાર રેતાહાં કા ઈયા ઉદારતા કામુ વિષયુ મેં જીયા સેવા આમુહ કેતાહા , કેડો આમાં પે દોષ (ગુનો) નાય લાવી શેકે 
\v 21  કાહાકે જે ગોઠિયા કેવલ પેભુ પાહી નાહા, પેને માહા જાગે બી હારી હાય  અમૂહ તીયાં ચિન્તા કેતાહાં 
\v 22  આમુહ તીયાં આરી પોતા પાવુંહું લેબી મોકલ્યો હો , જીયાલ આમુહ વારંવાર પારખીને ખુબુજ ગોઠીમે ખુશી દેખીહી ; પેન આમી તુમા પે તીયાલે ખુબ ભોરોસો હાય , ઈયા લીધે તો આજી બી વાદારે ખુશી મેં હાય 
\v 23  કાદાચ એગહું તીતસુ વિષયુ મેં ફૂચે , તા તો મા આરીયો આને તુમા ખાતુર મા આરીયો હાય; આને કાદાચ મા પાવુંહું વિષયુ મેં ફૂચેતા તે મંડળી મોકલુંલા આને ખ્રીસ્તુ માહીમાં હાય 
\v 24  હાતી : પોતા પ્રેમ આને આત્મા તો ઘમંડ (અભિમાન ) જે તુમા વિશે હાય મંડળી આગાળી સીદો કીઅને તીયાને દેખાવો 
\c 9
\p \v 1  આમી તીયું સેવા વિષયુ મેં જે પવિત્ર લોકુ લીધે કેતાહાં માને તુમનેહે લેખા જરૂર નાહા 
\v 2  કાહાકા માય તુમા મોનુ ત્યારીલે જાહું જીયા કારણું કી માય તુમા વિષયુ મેં મોકોદોનીયા આગાળી અભિમાન દેખવું કા અખાયા લોકું એક વર્ષા ને ત્યાર વીઅયાહાં આને તુમા ખુશીહ આને ખુબુજ બી ઉત્તેજન હાય 
\v 3  પેને માયહું પ્વુહું ને ઈયા ખાતુર મોકલ્યા કા આમુ જો અભિમાન તુમા વિષયુ મેં દેખાવ્યો , તો ઈયુ ગોઠીમે વ્યર્થ નાય ગોણાય ; પેને જેહેકી માયુહું આક્યો તેહેકીજ તુમુહ ત્યાર રેજા
\v 4  એહેકી નાય વેઅ કા કાદાચ એગુંહું મોકોદોનીયા વાસી મા આરી આવે આને તુમનેહે તેયાર નાય હેઅ , તા વીઅ શેકે હે કા ઈયા ભોરુસા કારણ આમુહ (ઈ નાહા આખતા કા તુમુહ ) નાજ્વાય જાં 
\v 5  ઈયા ખાતુર માયુહું પાવુ ને વિનતી કેરુલો જરૂરી હોજ્યો કા તે પેલ્લા ને તુમનેહે પાહી હેઅ , આને તુમા ઉદારતા ફોળ જીયા વિષયુ મેં પેલ્લા નેજ વચન દેદલો આથો , તીયારી કીઅ રાખા એ દબાવું કી નાહા પેને ઉદારતા ફોળું તયાર ર્યા 
\v 6  પેને ગોઠ એ હાય ; જે થોડો પોહે તો , થોડો બી કાડી ; આને જો ખુબ પોઓહે , તો ખુબ કાડી 
\v 7  દરેક માહું જેહેકી મોનુંમે વિચર્યા તેહેકીજ દાન કેઅ ; નાય દોન્દરી કીઅને નાય દોબાવું કી , કાહાકા પરમેહેર ખુશી કી દેનારાલે પ્રેમ રાખહે 
\v 8  પરમેહેર બાદાજ પ્રકારું કૃપા તુમને ખુબ હારી રીતી કી દિઅ શેકેહે જીયા કી દરેક ગોઠ માય આને હરેક સમય , બાદાજ , જો તુમનેહે જરૂરી હાય , તામાંપે રેઈઅ ; આને દરેક ભોલો કામુ લીધે તુમાપે બાદોજ વેઅ 
\v 9 "  જેહેકી લેખલો હાય , "" તીયાહાં વિરીયા , તીયાહાં કંગાલુલ દાન દેદો , તીયાં ધર્મ સાદા બની રીઅ """
\v 10  હાતી : જેઅ પોનારા ને બીયારો આને ખાઆ ખાતુર માંડો દેહે , તો તુમનેહ બીયારો દિ , આને તીયાલે ફલવંત કેરી ; આને તુમા ન્યાયપણા ફોળું લે વાદાવી 
\v 11  તુમાહાં દરેક ગોઠી મેં બાદાજ પ્રકાર ઉદારતા ખાતુર જે આમાં દ્વારા પરમેહેરુ ધન્યવાદ  કેરાવહે , માલદાર વીઅ જાય 
\v 12  કાહાકા ઈયા સેવા પૂરો કેરુલો કી નાય કેવલ પવિત્ર લોકુ જરૂરીયાત પૂરી વેહે , પેને લોકું તોરફું કી પરમેહેરુ બી ખુબ ધન્યવાદ વેહે 
\v 13  કાહાકા ઈયુ સેવાલે પ્રમાણ સ્વીકાર કીઅ ને પેમેહેરું મહિમા પ્રગટ કેતાહાં કા તુમુહું ખ્રીસ્તુ સુવાર્તા લે માનીને તીયાં આધીન રેતાહાં , આને તીયાં આને બાદાજ સાહાયતા કેરુલું ને ઉદારતા પ્રગટ કેતા રેતાહાં 
\v 14  આને તે તુમા માટે પ્રર્થના કેતાહા ; આને તુમા માટે પરમેહેરું મોડો કૃપા હાય , તુમા લાલસા કેતા રેતાહાં 
\v 15  પરમેહેરુ તીયાં , તે દાનું લીધે જે વર્ણનું કી બારે હાય ,  ધન્યવાદ વેઅ
\c 10
\p \v 1  પાવોલું અધિકાર માય તોજ પાવુલ જે તુમા અગાડી નમ્ર હા પેને ટોગું ફાસાડી તુમા વેઅ હાજર વેઅહું , તુમનેહ ખ્રીસ્તુ નબ્રતુ કી આને કોમળતા લીધે હોમજાવુહું 
\v 2  માય એ પ્રાર્થના કેહું કા તુમા આગાળી માને નિર્ભય વીઅ ને હાજર વેરાં નાય પોડે , જેહેકી માય થોડાક લોકુ પે જે આમનેહ શરીરુ અનુસાર ચાલનારા હોજુતાહાં હિમ્મત દેખાવનું  વિચાર કેહું
\v 3  કાહાકા કાદાચ આપુહું શરીરુ મેં ચાલતા - ફીરતાહાં તેભી શરીરુ અનુસાર નાહા લળાતા 
\v 4  કાહાકા આમાં લળાયુ આથ્થાર શારીરિક નાહા , પેન કિલ્લાલે  તોડી પડે ત્યાં લીધે પરમેહેરુ દ્વારા સામર્થી હાય 
\v 5  ઈયા લીધે આમુહ કલ્પના આને દરેક એક ઉચી ગોઠી,જે પરમેહેરુ આખુલું વિરુધુ મેં ઉઠે હે, તોડી પાડહે ; આને હરેક ભાવનાલે કેદ કીને ખ્રીસ્તુ આજ્ઞા કારી બોનાવી દેહે,
\v 6  આને તિયાર રેતહાં કા જાહા તુમા  આજ્ઞા પાલન પૂરો વેઅ, તા દરેક પ્રકારું આજ્ઞા - ઉલ્લોધનું લે દંડ કેઅ
\v 7  આપુ તીયું ગોઠીલે હીરા, જે ડાઅ આગાળી હાયકાદાચ કેડાલે પોતા પે ઓ ભોરોસો વેઅ કા માય ખ્રિસ્તી હાય તા તો ઈ ભી  જાય લે કા જેહેકી તો ખ્રીસ્તુ હાય તેહેકીજ આમુ બી હાય
\v 8  કાહાંકા કાદાચ માય તીયાં અધિકારું વિષયુમેં આજી ભી ધમંડ  દેખાવું , જે પ્રભુ હું તુમનેહે બિગાળા નાહા પેને બોનાવા ખાતુર આમનેહે દેદલો હાય, તા નાજ્વાય નાય જાવું
\v 9  ઈ માય ઈયા ખાતુર આખું કા પત્રી દ્વારા તુમનેહે બીયાવનારા નાય ગોણવાવ 
\v 10 " કાહાકા તે આખતાહા તે, "" તીયાં પત્રો તા વજનદાર આને પ્રભાવશાલી હાય; પેન જાહા તો સામે વેઅ, તા તો શરીરુ કોમજર આને ગોગનું મેં હલકો પોળહે """
\v 11  જે એહેકી આખહે,તો ઈ હોમજીલ્યા કા જેહેકી  ટોગું પાસાડી પત્રોમે આત્મા વચન હાય , તેહેકીજ તુમા આગાળી આમાં કામ બી વેરી 
\v 12  કાહાકા આમનેહે ઈ સાહસ નાહા કા આમુ પોત - પોતાલે તીય મેને એહેકી થોડાકું આરી ગોળે આને તીયાં મેં પોતાલે મિલાવે , જે પોતા પ્રશંસા પોતે  કેહે , આને પોત -પોતાલે આપસુમે માપીને એક બીજા આરી  સરખાવીને મુર્ખ ગોણાતાહા 
\v 13  આમુ તા હદું બારે ધમંડ કોદીજ નાય કેજી, પેન તીયુજ હદું  હુદીજે પરમેહેરુ  આમાં ખાતુર ગોઠવી દેદલી હાય, આને તીયાંમેં  તુમુહું ભી ગીયહા, આને તીયાં અનુશાર ધમંડ બી કેહું
\v 14 કાહાકા આમાં પોતા સીમા કી બારે પોતાલ વાદાવા નાહ માંગતા , જેહેકી કા તુમા હુદી  નાય પોચનું દશા મેં નાય હેઅ તા , પેન ખ્રિસ્ત સુવાર્તા પ્રચાર કેએતા તુમા હુદી પોચી ચુક્યાહાં    
\v 15  આમાં સીમા સે બારે બીજા મેહેનતું વે ઘમંડ નાહા કેઅતે ; પેન આમનેહે આશા હાય કા જેહેકી જેહેકી તુમા વિશ્વાસ વાદતો જાય તેહકી તેહેકી આમાં પોતા સીમા અનુસાર તુમા કારણે આજી ભી વાદતે જાહું ,
\v 16  તેહકી તુમા સીમા કેતા આગલા વાદીને સુવાર્તા પ્રચાર કીહું , આને ઈ નાય કા આમાં બીજા સીમા માજ બોણાવલા કામુ પે ઘમંડ કેઅજી  
\v 17  પેને જો ઘમંડ કેય , તો પ્રભુ પે ઘમંડ કેય 
\v 18  કાહાલકા જો પોતા મોઠાય કેહે તો નાય, પેને જીયા મોઠાય પ્રભુ કેહે , તીજ સ્વીકાર કેરુલો જાહે                   
\c 11
\p \v 1  કાદાસ તુમુહ મા થોડીક મૂર્ખતા સહન કીઅ (વેઠી) લેતા તા કો તો હારો વેતો ; આં , માંઅ વેઠી લ્યા 
\v 2  કાહાકા માયું તુમા વિશે ઈશ્વરીય ધુનુંમ લાગી રીહ્યું , ઈયાઅ ખાતુર કા માયું હું એહુજ આદમીરી (પુરુષ) તુંમાં ગોઠ કેઅયી હી કા તુમનેહે પવિત્ર કુંવારી હોચી ખ્રીસ્તુલ હોપી ધ્યું 
\v 3  પેને માન બીખ લાગહે કા જેહેકી જેહેકી હાપળા હા  હુસ્યારીઅ  કીઅ હવાલે બેહેકાવી , તેહેકી જ તુમા મોં તીયું હાચ્ય આને પવિત્રતાહ કી જે ખ્રીસ્તુ આરી વેરાં જોજતુલી , કાદાચ ભ્રસ્ટ નાય કી દેય 
\v 4  જો કેડો તુમા હી પાહી આવીને એગહા બીજા ઈસુઅ પ્રચાર કે , જીયા પ્રચાર આમુહ નાહા કેયો ; નેય તા એગહી બીજી આત્મા તુમનેહે મિલે , જે પેલ્લી નાહા મિલી ; નેય તા બીજી કેલ્લી બી સુવાર્તા ઉનાવે જીયુંઉલ તુમુહું પેલ્લે નાય માનલી આથી , તા આમુહું તીયુલ વેઠી લેતેહે 
\v 5  આંય તા હોમજું કા આંય કેલ્લી જ બી ગોઠીમ મોડામ મોડા પ્રેરિત (ચેલા) કેતા કોમી નાહા હાય 
\v 6 જો આંય ભાષણૂમ (વક્તવ્ય ) અણહોમજું હાય તેબી જ્ઞાનુ કીય નાહા માય નાહા માયું ઈયાલે બાદી જ ગોઠીમ બાદીજ રીતી કી તુમા ખાતુંર પ્રગટ કેયોહો
\v 7  કાય ઇહી મેં માયુહ કાય પાપ (ગુનો) કેયોહો કા માયુ તુમનેહે પરમેશ્વરુઅ સુવાર્તા જેહેકી હાય તેહેકી જ ઉનાવલી ; આને માયુ પોતાલે નીચો (નમ્ર) કેએયો કા તુમુહ ઉચે વીઅ જાઅ ?
\v 8  માયુહ બીજી મંડળી મેં ને લુંટ્યા , એટલે આમુહું તીયાહાંપેને મોજરી લેદી જેથી કીને કા તુમા સેવા કીઈવ 
\v 9  આને જાહા આંય તુમા આરી આથો આને માને કોમી પોડી તા માયુ તા કેદાપે વોજો નાહા ટાંકીયો , કાહાલકા મકોદુનીયા આવીને પાવહું માઅ ઘટી પૂરી કેઅયી ;  આને માયુ બાદીજ ગોઠીમે પોતાલ તુમહાપે વોજો બોણુંલીકી રોક્યો , આને રોકી રાખહે 
\v 10  જે ખ્રીસ્તુ હાચાય માઆમે હાય તા અખાયા દેશું કેડો જ માન ઈયા ગોવરોવ (ઘમંડ) કીઅન રોકી શેકે
\v 11  કાહાં ? કાય ઈયા ખાતુર કા આંય તુમ્હા પે પ્રેમ નાહા રાખતો ? પરમેશ્વર ઈ જાહે કા આંય પ્રેમ રાખહું 
\v 12  પેન જો આંય કેહું , તોજ કેતો રેહે કા જે લોક દાવ હોદતાહા આંય તીયાહાલે દાવ નાય મિલા દિઅવ જેથી કિન કા જીયું ગોઠી તે ગોવરોવ (ઘમંડ) કેતાહાં , તિયામ તે આમાં જેહેદાજ બોણે (ઠેરે) 
\v 13  કાહાલકા એહેડા લોક જોઠા પ્રેરિત(ચેલા) આને કપટ રાખીન કામ કેનારે આને ખ્રીસ્તુ ચેલાઅ રૂપ તેનારા હાય 
\v 14  એ કાય વોવાયું ગોઠ નાહા કાહાલકા શેતાન પોતે બી ઉજાલા સ્વર્ગદુતુંઅ વેશ ધારણ કેઅહે 
\v 15 ઈયા લીધે તીયાં સેવક બી ધરમાં સેવકું જેહેડો રૂપ (વેશ) તેએ , તા કાય મોડી ગોઠ નાહા હાય, પેન તીયાં અંત તીયાં કામુહું પ્રમાણે વીઅ               
\v 16  આંય હાચો આખહુ, કેડો માન મુરખો નાય હોમજે ; નાયતા મુર્ખોજ હોમજીને સહન કેરાં , જેથી કીઇન કા થોડોક આંય બી ગોરવો કીઅ શેકું  
\v 17   ઈયા ગોર્વોમ જો આંય કાયહું , તો પ્રભુ આજ્ઞા પ્રમાણે નાહા પેન માના મૂર્ખતા કીજ આખુહું 
\v 18  જેહેકી કા ખુબુજ લોક શરીરુઅ પ્રમાણે ગોરવો (અભિમાન ) કેતેહે , તા આંય બી ઘમંડ (ગોરવો) કેહે 
\v 19  તુમુહું જે હુમુજદાર આનંદુ કી મૂર્ખા વેઠી લેતેહે 
\v 20  કાહાલકા જાહા તુમનેહે કેડો દાસ (ગુલામ) બોણાવી લેહે , નેતા ખાય જાહે નેય તા ફોસ્વી લેહે , નેય તા પોતા મોડો બોણાવેહે , નાય તા તુમા મુયા પે થાપુંડ ઠોકહે , તાહાં તુમુહ વેઠી લેતેહે 
\v 21  મા આખુલી આદર કેરુલી જેહેડો નાહા , માન આપુહું ઈયા ખાતુર નિર્બળ (તાકત) વોગરુ જેહેડો આઠો  પેને જો કેડો કેલ્લીજ ગોઠીમ હિમ્મત કેહે - આંય મુર્ખતા કી આખું હું - તા આંય બી હિમ્મત કેહું 
\v 22  કાય તેજ હિબ્રૂ આથા કા ? આંય બી હાય  કાય તેજ ઇસ્રાએલી હા ? આંય બી હાય  કાય તેજ ઈબ્રાહીમુઅ વંશ (કુલુઅ) હાય ? આંય બી હાય 
\v 23  કાય તે ઓતાજ ખ્રીસ્તુ સેવક હાય - આંય ગાડાં હોચ આખુહું - આંય તીયાં કેતા વાદારો હાય ! વાદારે મહેનત કેરુલીમ ; વાદારે ઘેડી કેદ વેરુલીમ; ચાબકા ખાવુલીમ ;વાદારે ઘેડી મોતું જોખમું 
\v 24  પાંચ વખતું માયુહું યહુદીયા આથર્યા  ઓગણચાલીસ -ઓગણચાલીસ  ફટકા ખાદા 
\v 25  તીન વોખુત માયું લાકડી માર ખાદો ; એક વોખુત માપેઅ ડોગડ ફેક કેઅયો , તીન વુખુત જાહાજ , જીયા પે આંય ચાલતુલો તો તૂટી ગીયો ; એક દિહી રાત માયું દરિયામ કાડીયો 
\v 26  આંય વાદારી ઘેડીમ મુસાફીરીમ ; ખાડી જોખમૂમ ; ડાખુંઅ જોખમું ; મા જાતી વાલાહા જોખમું ; બીજી જાતી વાલાહાં જોખમું ; નગરુ જોખમું ; જોગલું જોખમું ; દરિયા જોખમું ; જુઠા પાવુંહું વીસમે જોખુમૂમ રીઅયો 
\v 27  મેહેનત આને કષ્ટ મેં ; વાદારે ઘેડી ઉજાગરો ; પુખ - ફાંઅપીઅમ ; વાદારે વેઠી ઉપવાસ આને પ્રર્થના કેરુલીમ ; તંગીમ ; ઉગાળો રેવુલી ;
\v 28  આને બીજી ગોઠીન છોડીન જીહુને આયે વર્ણન નાહા કેતો ? બાદીજ મંડળી ચિન્તા માન રોજ દિહી દાબાવહે 
\v 29  કેદોજ નોબડાયું કી આંય નોબડો નાહા વેઅતો ? કેડો ઠોકર ખાતા મા જીવ નાહા દુઃખતો ?
\v 30  જો ઘમંડ કેરુલો જરૂરી હાય , તા આપ મા નબલાયું પે ગોઠી પે અભિમાન કેહે 
\v 31   પ્રભુ ઈસુ પરમેશ્વર આને બાહાકો જો સાદા ધન્ય હાય , જાહું કા આંય થોગતો નાહા 
\v 32  દમિશ્કઅ અરીતાસ રાજા જો અમલદાર આથો , તીયાં મેને તેરા ખાતુર દમિશ્કઅ નગરુમ ચાકરી બાહાવી રાખલી ,
\v 33  આને આંય સીબ્લામે બારીમ રાખીન કોટુંપને ઉટાવી દેદલો , આને તીયાં આથું કી બોચી ગીયો 
\c 12
\p \v 1  કાહાકા રોગ કેરુલા મા ખાતુર હારો નાહા તેબી કેરાઅ પોડહે ; કાહાલકા પ્રભુ દેદલો દર્શન આને ઉજવાળા ગોઠિયા કેહે
\v 2  માય ખ્રીસ્તુ મેં એકા માઆહાલ જાહું ; ચોવદા વર્ષ વીઅ ગીયે નાય જાઈયે શરીર સમેત , નાય જાય વિગ્ર શરીરુ પરમેશ્વર જાહે એહેડો માહું તીસરા સ્વર્ગ લુગું વીસી લેવલો 
\v 3  માયું એહેડા માહાલ જાતો કા નાય જાય બીગોર શરીરુ  પરમેશ્વરુ જાતા
\v 4  કા સ્વર્ગ મેં વીસી લીગીયે , આને એહેડી ગોઠ ઉનાયે જો આખુલા સારખો નાહ ; આને જીયા મુયુપે લેવુલા મા ખાતુર ઉચિત નાહા
\v 5  એહેડા માઅહા પે તા આંય ધમંડ કેહે , પેન તા માપેને માપુરીયા કોમજોરતા  સોડી , મા વિષય મેં ધમંડ નાય કિઉં 
\v 6  કાહાકા માય ધમંડ કેરા વિચારે બી નાય હોમજુનારો , કાહાકા આંય આખું તેબી ઓટકી જાતલો , એહેકી નાય જેહેકી બીજો માન એહે આને માકી ઉનાહે, માંથી વાંદરો મોડો હોમજે 
\v 7  તીયાલે કા માય ઉજવાળા ખુબુજે પોતાને ફુલી નાય જાઉં , શરીર મેં એક કાટો ખુસ્વી દેદો , અથાવા શેતાનું એક દૂત કી માને ધુસોઓ ઠોકયો તા માય ફુલી નાય જાઉં 
\v 8  તીયાં વિષય મેં માયું પ્રભુ લે તીન વારી અરજ કયી કા મા કી ઈયાલે દુર કે 
\v 9 " પેને તીયાહાં માન આખ્યો , "" મા કૃપા તો ખાતુંર ખુબ હાય કાહાકા મા શક્તિ કમજોરુ મેં સિદ્ધ વેઅહે "" યાઆ ખાતુર આંય મોડા આનંદુ કી કોમજોરું પે ઘમંડ કેહીઅ તા ખ્રીસ્તુ સામર્થ માઅપે છાયા કેઅતી રેહે "
\v 10  ઈયા લીધે માય ખ્રીસ્તુ  લીધે આંય કોમજૂર બી આને , આને નિંદા મેં બી , ગરીબુ મેં બી , આને ઉપદ્રવું મેં બી , આને દુખ બી પ્રશન્ન હાય ;કાહાકા જાહાં માયે કોમજોર વીઅ જાઉં , તેબી પેલ્વાને બોની જાહુ
\v 11  આંય બોગો બોનતોહો , પેને તુમુહું માને ઈં કેરા મજબુર મા કેરુયા  તુમુહું તા પ્રસન્ન કેરાં હોદતુલા કાહાકા ઈ મામે કાયજ બી નાહા , તેબી તીયાહાં મોડાસે મોડો પ્રેરીતોસે કેલ્લી જ ગોઠ કામુમ નાહા 
\v 12  પ્રેરીતું લક્ષણ બી તુમા વોચ્ચે આખા પ્રકારું ધીરજ આરી જ નિશાણી , આને ચમત્કાર કામુમે આને સામર્થું દેખાવીને 
\v 13  તુમુહું કેલ્લી ગોઠ મેં દુર હાય મંડળી કોમી આથી , ફક્ત ઈયામુજ કા માહું તુમાપે તુમા પે નાહા ટાંકા માગતો મા માયું કિલ્લો ખોટો માફ કેરા 
\v 14  હેરાં, માય તીજી વારે તુમા પાહી આવાં ત્યારી આરી આને માય તુમહાપે કાયજ વોજો નાય થોવું  કાહાકા માયીઈ તુમા ધન- ધોલત  નાહા પેન તુમારી જ તુલુજ હોદું  કહાકા પોયરાને યાહકી - બાહકો તીયાં ખાતુરે પોયસા તોલવા નાઈ હોદતો પેને યાહકી - બાહાકા  પોયરા ખાતુર 
\v 15  આંય તુમા લીધે ખુબ આંનદુ કી વાપરે પેન માઆ  બી વાપોર કેહે  જોતો વાદે માય તુમાહને પ્રેમ રાખતો ,ઓતીજ ધોટાવીને તુમાહને પ્રેમ કેહે 
\v 16  એહેકી નાઈ વિસેકે કા માઈયુ તુમાપે વોજો નાહ ટાકતો પેને હુસીયારું કી ધોકો દીઈન તુમહાને ફોસાવી લેદે !
\v 17  હારો ,જીયા માન તુમા પાહી મોક્લીયો , કાહાં તીયામને માયુ કેડા ખાતુર છલ કિઇન તુમાપને કાય લી લેદો ?
\v 18  માયુ તીતુસુલે હોમજાવલો કા તીયાં આરી તીયાં પાવહુંલ મોકલ્યો , કાઈ તીતુસાય છલ કીને તુમા પેને કાય લેદો ? કાઈ આમુહ એકુજ આત્મા ચાલે નાય ચાલજે ? કાય એકુજ લીકુપે નાઈ ચાલજી ?  
\v 19  તુમુહ આમી લોગું હોમજી રિયે કા આંય તુમા આગાળી દેખાવું દેહે  આયતા પરમેશ્વરુ આગાળી જાયન ખ્રીસ્તુ મેં આખું આને ખાનગી બાઠયા જ ગોઠયા તુમહાને ઉત્સાહ કીહું 
\v 20  કાહાકા માન બીખલાગહે , કા એહેકી નાઈ વે કા આંય આવીન હેરા માગું હું , તેહેકી તુમ્હાને નાઈ હીઉ ; આને માન બી જેહેકી તુમુહું નાય હેરા તેહેકીજ હિયા ;આને તુમાહાં મેં ભાનગુંળયા , ઢોલખાતે , રોગ , દુશ્મની , વેમ , ચુગલ્યા , ધમંડ આને બીગુર કામુ ઉબીરીયો ;
\v 21  આને કાય એહેકી નાઈ કા મા પરમેશ્વર મા ફાચે તુમ્હાને ઈહી આવલા માને દબાવ ટાકે આને માન ખુબુ ખાતુરે ફાચે દુ:ખી વેરા પોડે , જીયહાં પેહેલા પાપ કેઅલો આને ખારાબ કામે આને વેભીચાર આને ખારાબ કેઅનારે આને તીયહા કી મોન નાય ફિરેવે 
\c 13
\p \v 1  આમી તીજી વાર માય તુમા પાહી આવહું : બીન અથવા તીન સાક્ષી માયુ મેને દરેક ગોઠિયા ગોઠવાય જાહે 
\v 2  જેહેકી માય આમી બીજી વાર તુમા આરી આથો , તેહેકી  આમી તેહેકી આમી દુર રીને ભી તીયાં લોકુ સે જીયાહાં પેલ્લા પાપ કેઅલો , આને બીજા બાદા લોકુ સેભી આમી પોલાનેજ આખી દીહું કા કાદાચ માય ફાચે આવહેતાં નાય છોડું 
\v 3  કાહાકા  તુમુહ તા તીયાં સાબિતી માગતાહાં કા , ખ્રિસ્ત માઅ મેં ગોગે હે , જે તુમા ખાતુર કોમજોર નાહા પેને તુમામેં સામર્થી હાય 
\v 4  તો કોમજોરુ કારણ થી ક્રુસુ પે ચોડાવાય તા ગીયો , તેબી પરમેશ્વરુ સામર્થ કી જીવતો હાય , આપુહ બી તીયામે કોમજોર હાય , પેન પરમેહેરું સામર્થા કી જે તુમા ખાતુર હાય , તીયાં આરી જીવી 
\v 5  પોત -પોતાલે પારખા કા વિશ્વાસુ મેં હાય કા નાહા  પોત -પોતાલ  પારખાં  કાય તુમુહું પોતા વિશે ઈ નાહા જાંતા કા ઈસુ ખ્રિસ્ત તુમામે હાય ? નાયતા તુમુહું પારખા મેં નાય પસંદ નીગીહ્યા 
\v 6  પેન મા આશા હાય કા તુમુહ જાય લીહ્યા કા આમુહું ના પસંદ નાહા 
\v 7  આમુહું પોતા પરમેહેરુ લે એ પ્રર્થના કેતાહા કા તુમુહું કાયજ ખોટો મા કેઅ તા , ઈયા ખાતુર નાહા કા આમુહ હારાં દેખાજી , પેને ઈયા ખાતુર કા તુમુહ ભલઈ કેરા , ચાહે આમુહું નાય પસંદ ગોણાજી 
\v 8  કાહાકા આમુહું સત્ય વિરોધું મેં કય્જ નાહા કીઅ શેકતા, પેને સત્ય લીધેજ કીઅ શેકતાહાં 
\v 9  જાહા આમુહ કમજોર હાય આને તુમુહૂ બળવાન હાય , તાહાં આમુહ આનંદુ મેં વેઅ તાહા , આને ઈ પ્રર્થના બી કેતાહાં કા સંપૂર્ણ વીઅ જાં 
\v 10  ઈયા કારણૂ કી માય તુમા ટોંગુ ફાસાડી એ ગોઠિયા લેખહું કા , ઉન્નતી વીઅને બી માને તીયાં અધીકારું અનુસાર જીયાલે પ્રભુ હું બીગાળા નાહા પેને બોણાવા ખાતુર માન દેદોહો , કડાય કી કાયજ કેરા નાય પોડે 
\v 11  હાતી : ઓ પાવુંહું , આનંદુ મેં ર્યા ; સંપૂર્ણ બનતા જ ; હિમ્મત રાખા ; એકુજ મોં રાખા ; શાંતિ મેં ર્યા આને પ્રેમ આનેશાન્તી આપનારો પરમેહેર તુમાહાં આરી હાય 
\v 12  એક બીજાં ને પવિત્ર ચુંમ્બનું કી સલામ કેરા   
\v 13  બાદેજે (દરેક) પવિત્ર લોક તુમનેહે સલામ આખતેહે 
\v 14  પ્રભુ ઈસુ ખ્રીસ્તુ કૃપા આને પરમેહેરુ પ્રેમ આને પવિત્ર આત્મા સંગત તુમા બાદા આરી વેઅતી રેઅ                           
