\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1 परमेस्वरको सेवक कालाउ प्रभु येसु: ख्रिस्तको प्रेरित  पावलको सेउपाखा | परमेस्वरको साल्का द्याङ्गेलाइको खान्धुरिहेङ  साघाइलि   कालाउ द्याङ्गेलाइहेङ सत्ये दोअ्पिलिको भाअ्सिङ कासिहेङ दिङ्गिल्का हि | परमेस्वरको सेवा हेसा पालि इङ्को सत्ये द्याङ्गेलाइ हेङ धिरपाखे | 
\v 2 इङ्को खान्धुरि कालाउ इङ्को ग्यान अनन्त जिवनको रेम्का आमासो उत्पन्न जेङ्खे | इङ्को जिवन पिका वचन परमेस्वर केलाइहेङ लाङ्फोर्तिसोङ पिका हि,परमेस्वर हेलाउ बुङ माधाताइखे |
\v 3 परमेस्वर ठिक समयता सुमिङ्हेङ इङ्को जिवनको बारेटा गिलि पिहि | परमेस्वर इङ्कोहेङ बानालपाहासो गिलि पिहि  इङ्को| काम परमेस्वर कासेहेङ सुम्पिपिहि | का इङ्को केलाइको मुक्तिदाता परमेस्वरको आदेसता बानाल पाघा |
\v 4 तितसहेङ सेउपाखा | केलाइको साझा खान्धुरिता ना काङ्को सत्ये चान हिना |
\v 5 का नासिहेङ क्रेटता इदोइ भाअ्सिङ लाअ्धिघा कि इनता बाकि हिका काम पुरा जेनाको | कालाउ गोताङ सहरता धर्मगुरुगेलाइहेङ्बुङ  नियुकती पालि दोअ्तेङ का लाअ्घा |
\v 6 धर्म गुरु इसिका द्याङ हिलि गोइखे ज्याइ गलत जिवन बितिपाकाताङ हिका दोसिलिका माजेङ्का | वाको एलोङ खिनिङ 'बे' हिलिगोइखे | वाको जामालाइ खान्धुरिराइ हिलि,गोइखे, कालाउ चरित्तरो हिन् जिवनता बान्चिका, आग्याकारिहिन्  कालाउ दोसिलिका कालाउ  मादिका हिलि गोइखे |
\v 7 धर्मगुरुको काम परमेस्वर दोफा कामको  ख्याल ताअ्लि गोइखे | कालाउ हिदोइबुङ खाल्को गलत कामको भाअ्सिङ वा दोसिलि(दोसी)  माहिका  हिलि गोइखे | वा  बोलदिका (घमण्दि) कालाउ स्वार्थि माहिलि गोइखे,वा चेरसुका- फेसुका माहिलि गोइखे | वा गोरा चि माआमका हिलि गोइखे | वा फेसुका ठगितेङ धनि जेङ्का आकाङ्साता माहिका हिलि गोइखे |
\v 8 धर्मगुरु द्याङ्गेलाइहेङ ताइको साता चुम्पुतेङ साघाइ पालिगोइखे | वा जेदोङ असल हि इङ्को प्रेम पालि गोइखे,ग्यानि जेङ्लि गोइखे,सहि कालाउ पबित्तरो जिवन जिउलि गोइखे | वादोफा आत्मा सयंम हिलि गोइखे |
\v 9 धर्मगुरु केलाइहेङ धिरपाका सत्ये खान्धुरिसोङ मानिलि गोइखे | वा सहि कालाउ सत्ये सिक्स्याको उपयोगसो द्याङ्गेलाइहेङ साघाइलि दोलि समर्थ हिलि गोइखे | कालाउ द्याङ्गेलाइ ज्याइ सत्ये सिक्स्याको बिरुदृ हि इम्बालाइ गलत हि दोअ्तेङ प्रमानित पालि समर्थ हिलि गोइखे |
\v 10 आग्यापालन मापाका हेन्जा हि, इम्बालाइ  व्यर्थको (माजेङ्का काथा)  काथागेलाइ पागिल्खे कालाउ द्याङ्गेलाइहेङ गलत दामापाहा अगुवाइ पाखे | का बिसेस पातेङ का  नेलाइको बारेता काथा पादोङ्खा ज्याइ यहुदि मतसो बाहार जेङ्का हि | धर्मगुरु द्याङ्गेलाइहेङ भुलता हि दोअ्तेङ तिङ्पालि दोलि गोइखे कालाउ इम्बालाइहेङ इन्सिका माजेङ्का काथागेलाइसो रोकिलि दोलि गोइखे | 
\v 11 इम्बालाइ माधिरपालि गोइका काथागेलाइ धिरपातेङ इन्सिका द्याङ्गेलाइ गोताङ जाहानगेलाइहेङ बिगारपातेङ हि | खिनिङ  द्याङ्गेलाइहेङ ठगिलि कालाउ ताका कामाइलि खिनिङ इन्सिका इम्बालाइ सिक्स्या पिखे |
\v 12 नेलाइको ताइकोङ एमि सारभिको द्याङ ज्याइ इम्बालाइको अगम बक्ता दोअ्हि क्रेटको द्याङ्गेलाइ  जेलाउबुङ  धाताइखे | इम्बालाइ झारभारिको गुपुसगेलाइ भाइका हि कालाउ इम्बालाइ कुरिहृया हि, इम्बालाइ हेसा इङ्को चालि इङ्को खिनिङ गिखे |''
\v 13 अगमबक्तादोङ दोअ्का इङ्को काथागेलाइ ठिक हि,एन्साङ ना इम्बालाइहेङ तिङ्पालि गोयाना कि वा गलत हि | ना इम्बालाइ दोका ठाङ्का जेङ्लि गोयाना कालाउ कि इम्बालाइ सत्ये खान्धुरि भाइपाङ ओसाङ पावा |
\v 14 कालाउ इम्बालाइ यहुदि काथागेलाइ हिङ्हि कालाउ इङ्को द्याङ्गेलाइको आदेस माकितावा ज्याइ सत्येहेङ  तुच्स स्म्झिखे |
\v 15 सुद्द हृदय हिकालाइहेङ गोताङ काथा सुद्ददोङ जेङ्खे | कालाउ इम्बालाइको भाअ्सिङ,ज्याइ पापसो हिदोइबुङ असुद्द जेङ्का हिखे कालाउ खान्धुरि मापाकालाइको भाअ्सिङ हाइदोङ बुङ सुदद माजेङ्खे  जातिङ्को | इम्बालाइको  बिचारदोङ खाराब जेङ्का  हि ,कालाउ ठिक हाइ वाला इङ्को  नाल्लि  इम्बालाइको सरबुङ नासा जेङ्लिदोका हि |
\v 16  इम्बालाइ परमेस्वरहेङ गिनाखे दोअ्तेङ दाबि पाखे कालाउ इम्बालाइको कामसो इदोइ स्पस्टजेङ्खे कि इम्बालाइ वासेहेङ मामानिखे | इम्बालाइ थिलिगोइका द्याङ्गेलाइ हि इम्बालाइ  अनाग्याकाकारी (मासाका) हि कालाउ इम्बालाइ हिदोइबुङ खाल्को रेमका कामको भाअ्सिङ सोबाइका मान्थु |
\c 2
\p \v 1 कालाउ ना द्याङ्गेलाइहेङ  जातिङ्को  सिक्स्याको भाइपाङ पालि ना इम्बालाइहेङ हाइ-हाइ पालि गोइखे इङ्को दोअ्पिलि गोइखे |
\v 2 आराङ बेराङ द्याङ्गेलाइहेङ आत्मा स्म्यमि,गम्भिर कालाउ ग्यानि जेङ्लि काथा धिरपा | इम्बालाइ खान्धुरिता,प्रेमता कालाउ धर्यता  जेङ्लि  र्-हुतेङ गोइखे | 
\v 3 बुरिका बेराङ बेबालगेलाइहेङ ताइको जिवनको दामाता पबित्तरो हिलि धिरपा | इम्बालाइ भेनेङ्को बिरूदता काथा पालि माएल कालाउ हेन्जा गोरा चि -आमका बानि पालि माएल | इङ्को बेबालगेलाइको भाअ्सिङ हिदोइ रेम्का हिखे इङ्को धिरपा |
\v 4 इङ्कोङ खाल्को नेलाइ धानि बेजानगेलाइहेङ ताइको 'के' कालाउ जामालगेलाइहेङ मायारू पालि धिरपालि गोइखे |
\v 5 इम्बालाइ बुदिमानि कालाउ पबित्तरो,ताइको साको ख्याल  ताअ्लि,ताइको के गेलाइ दोफा दायालि कालाउ आग्याकारि हिलि दोअ्तेङ धिरपालि गोयाङ | इन्सिका आबस्थाता परमेस्वर केलाइहेङ पिका सिक्स्याको बारेता हिदोइबुङ दोसिका काम माजेनाङ |
\v 6 एन्साङ्पाङ दोङ नव वाजानगेलाइहेङ ग्यानि जेङ्लि हाउसाइपा लि |
\v 7 इङ्को नव वाजन गेलाइको भाअ्सिङ गोताङ काथाता रेम-रेम्का काम पाकाताङ ना एलोङ उदाहरन जेङ्लि गोयाङ | जेलाउ ना इम्बालाइहेङ धिरपाना ना इमानदार कालाउ गम्भिर जेङ |
\v 8 जेलाउ ना सत्ये नुइ धुइयाना,इसिका खाल्को नुइ धुइ,जेसाङ कि ,हासुबुङ नासिहेङ मादोसियावा कालाउ नाङ्को बिरुदता जेङ्का     हिदोइबुङ द्याङ ताइमिङ लेदेरका जेङ्का अनुबाद पावा | हाइपालि पानु केलाइको बिरूदता नुइ धुइका वादोफा हाइदोङ मान्ठुवा वा |
\v 9  कालाउ इसिका काथागेलाइबुङ बान्धाइतिगेलाइहेङ दोअ् | इम्बालाइ दिनाङ ताइको माझनगेलाइको आग्या पालन पाको | इम्बालाइ ताइको माझन गेलाइहेङ लोङ्चापालि कोसिस पाको,इम्बालाइ ताइको माझनगेलाइ दोफा ताइको तर्क मापालि |
\v 10 केलाइ एसापा जिउलि गोइखे हाइपालिपानु परमेस्वरको अनुग्रह केलाइकोता थुकाकाहि | इङ्को दायाका झाराङ्हेङ बान्चिपालि द्वावा | कालाउ उङ्को दाया केलाइहेङ पिका हि | 
\v 11  इङ्को अनुग्रहहोइ केलाइहेङ परमेस्वरको बिरुद माहिलि दोअ्तेङ धिरपाखे ,कालाउ सुमिङ चाहेका भाइपा कु-काम पाकासो केलाइहेङ  खोराइखे |   इङ्को अनुग्रहहोइ केलाइहेङ पृथ्विता ग्यानि कालाउ सहि तरिकासो केलाइको जिवन जिउलि धिरपाखे ओदोङ भाअ्सिङ कालाउ परमेस्वरको सेवा पानाखे दोअ्का तिङ्पाखे |
\v 12 इङ्को अनुग्रहहोइ केलाइहेङ परमेस्वरको बिरुद माहिलि दोअ्तेङ धिरपाखे ,कालाउ सुमिङ चाहेका भाइपा कु-काम पाकासो केलाइहेङ  खोराइखे |   इङ्को अनुग्रहहोइ केलाइहेङ पृथ्विता ग्यानि कालाउ सहि तरिकासो केलाइको जिवन जिउलि धिरपाखे ओदोङ भाअ्सिङ कालाउ परमेस्वरको सेवा पानाखे दोअ्का तिङ्पाखे |
\v 13 केलाइको परमप्रभु परमेस्वर कालाउ मुक्ति दाता येसु: ख्रिस्त लोलाउ र्-हुम्लाउ केलाइ केलाइको जिवन एसापाङ्दोङ बान्चिलि गोइखे | वा केलाइको माहान आसा हिका हि,वा ताइको महिमा दोफाङ ल्वाङ | 
\v 14 वा ताइमिङ्दोङ केलाइहेङ गोताङ दुस्त कामसो मुक्ति पिलि समर्पन पाहि | केलाइहेङ केवल वाको द्याङ बानाइलि कालाउ ज्याइ दिनाङ रेम्का काथागेलाइ पालि मन हिका बानाइलि वा प्रान पिहि |
\v 15 इदोइ काथागेलाइ द्याङ्गेलाइ दोअ् | नाङ्को पुरा खाबारा हि | ओदोङ भाअ्सिङ द्याङ्गेलाइहेङ सुद्द बानाइलि कालाउ नेलाइ हाइ पालि गोइखे दोअ्तेङ इम्बालाइहेङ दोअ् इङ्को खाबारा प्रयोग पासु | कालाउ थिसु कि हासुबुङ नासेहेङ महत्वहिन समझितेङ इन्सिकाङ ब्यवभाहार मापाको |
\c 3
\p \v 1 दयाङ्गेलाइहेङ इदोइ काथा दोअ्लि मानिल्ली,दोअ्तेङ दोअ्, सासक कालाउ सरकारि अगुवागेलाइको खाबाराता हिसु,इङ्को आधिकारिगेलाइको आग्या पालन पालि कालाउ गोताङ किसिमको रेम्का कामको भाअ्सिङ तियार हिसु :
\v 2 हासुकोबुङ बिरुद्ता मारेमका काथा मापासु;आरुगेलाइदोफा सान्तिसो हिसु, बोमि द्याङ्गेलाइदोफा सहनसिल कालाउ हेन्जा भद्र भालाद्मि जेङ्सु | खान्धुराइगेलाइ झाराङ्हेङ द्याङ्गेलाइदोफा एसा वा दोअ्तेङ दोअ् |
\v 3 लाङ-लाङ केलाइ हाइदोङ मागिनाघाखे(मुर्ख) | केलाइ आग्या पालन मापानाहि,केलाइ गलत हिघानाखे कालाउ ताइको जिउको बङसता हिघानाहि,ज्याइ मारेम्का काथा पालि खाङ्घाखे | केलाइ दुस्त्तता कालाउ इर्साको जिवन बान्चिन्हाहि |  द्याङ्गेलाइ मन्दामाताका जिवन बान्चिघानाखे कालाउ केलाइ इम्बालाइहेङ मन्दामातानाहि |
\v 4 एला ते केलाइको मुक्ति दाता परमेस्वर द्याङ गेलाइको भाअ्सिङ वाको दाया कालाउ प्रेम केलाइहेङ बनाइहि |
\v 5 वा केलाइहेङ ताइको दायासो बान्चिपाहि परमेस्वर दोफा सहि जेनाङ दोअ्तेङ केलाइ पाका रेम्का कामसो कारनहोइ माको | वा  केलाइहेङ झातेङ बान्चिपाहि ज्याइ केलाइहेङ नावा द्याङ बानाइहि | वा केलाइहेङ पबित्तरो आत्मासो नावा बानाइतेङ केलाइहेङ बान्चिपाहि |
\v 6 परमेस्वर इङ्को पबित्तरो आत्मासो केलाइको मुक्ति दाता येसु: ख्रिस्ट पाहासो केलाइ हुता पुरा रूपता हुपिहि |
\v 7 वाको अनुग्रहहोइ केलाइ धर्मिजेङ्नाहि, कालाउ परमेस्वर केलाइहेङ आनन्त जिवन निङ्लि आत्मा पिहि | केलाइ इङ्को आसाता हिघानाहि |
\v 8 इङ्को सिक्स्या सत्ये हि कालाउ का चाहिखा कि द्याङ्गेलाइ इदोइ काथागेलाइ बुझिलि गोयाङ दोअ्तेङ निसित पासु | कालाउ कि  परमेस्वरको द्याङ्गेलाइ नेलाइको जिवनता रेमका काम पालि   ,इम्बालाइहेङ ताइमिङ अरपन पावा इदोइ काथा रेमका हि कालाउ इङ्को काथागेलाइ द्याङ्गेलाइहेङ असल जेङ्लि सहयोग प्यावा |
\v 9 मुर्ख भाइपाङ काथा माफेसेसु   हारा गुटियादोफा  झगडा पातेङ  मालान्हासो  कालाउ व्यवस्था  सम्बन्धोको काथागेलाइ सो चेरसुतेङ हिकासो दुरे हिसु,   | इन्सिका निर्थक काथागेलाइहोइ हासुहेङ्बुङ फायदा मापाङ  इङ्को ते गोतेङ व्यर्थ हिखे |
\v 10 एदि हासुबुङ काथा चेरसुलि खाङ्खेहेपानु,वासेहेङ चेताउनि पि  आरूङ | घुरि-घुरि एन्साङ पाहे पानु वासेहेङ लाअ्पिहि |
\v 11 इदोइ खालको द्याङ मारेम्का कलाउ पापि हि दोअ्तेङ ना गिलि गोइखे | वाको पाप होइ वाको बेउरा मारेमका हि दोका प्रमान पिखे |
\v 12 आर्तिमास कालाउ टाइकिकसहेङ का नाङ्को हिका थामेता दिङ्गिल्लाङका | इम्बालाइहेङ दिङ्गिल्लि दोअ्तेङ न्हुसो निकोपोलिसता कासेहेङ भेतिलि दोअ्हे पानु लोउ | इदोइ चुनजिन का इन्ता बितिपालि निसित पाका हिघा |
\v 13 वकिल जिनास कालाउ ओपोलोस ताइको दामा इतासो सुरु पावा | इम्बालाइ दामातेलिको भाअ्सिङ ना जेथे द्वाना इम्बालाइहेङ साघाइ | इम्बालाइहेङ गोइका गोताङ आमेनेको ब्यबस्था ज्याको |
\v 14 रेम्का काम पातेङ कालाउ गोइकालाइहेङ साघाइ पातेङ ताइको जिवन जिउका तरिका केलाइको द्याङ्गेलाइ धिरलि गोयाङ जेलाउ इम्बालाइ एन्सा पाखे कालाउ इम्बालाइको जिवन मास्यावा |
\v 15 इङ्को झाराङ ज्याइ कादोफा हि नेलाइहेङ प्रमान पिका हि | इन्ताको इङ्को द्याङ्गेलाइ झाराङ्हेङ ज्याइ खान्धुरिता प्रेम पाखे,कालाउ रेम्का प्रमान हि | इम्बालाइ झाराङ्हेङ परमेस्वरको अनुग्रह ह्याको |
