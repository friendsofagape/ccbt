\id 1JN
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 यूहन्ना
\toc1  1 यूहन्ना
\toc2  1 यूहन्ना
\mt1  1 John
\mt1 1 यूहन्ना
\c 1
\p \v 1 जिवनको हिदोइ वचनको बिसोयोता जेदोङ लाम्फासोङ हिगाहि,जेदोङ केलाइ हिङ्का हिनाहि,जेदोङ केलाइकोङ मिसिया होइ केलाइ तिङ्का हिनाहि,जेदोङ केलाइ खाङ्नाहि कालाउ केलाइको खुर होइ साइनाहि,
\v 2 इङ्को जिवन प्रकट जेङ्हि,कालाउ केलाइ तिङ्नाहि,कालाउ केलाइ गउ नेलाइहेङ इङ्को अनन्त जिबनको सान्देस हिङ्पाङ,जेदोङ आबा दोफा हिगाहि,कालाउ केलाइ कोता प्रकट जेङ्हि |
\v 3 केलाइ जेदोङ तिङ्का कालाउ हेङ्का हिनाहि,सो केलाइ नेलाइहेङ हिम्पाङ,ताकि केलाइदोफा नेलाइको सङ्गति ह्याको | केलाइको सङ्गति आबा कालाउ वाको चान येसु:ख्रिस्तदोफा हि |
\v 4 केलाइ इदोइ काथा एसापा दोङ लेखितेङ हिनाहि, कि  केलाइको आनन्द पुर्न ज्याको |
\v 5 जेदोङ सान्देस केलाइ वाको सो हिङ्नाहि कालाउ नेलाइहेङ हिङ्पाङ,इङ्को इदोइ दोङ हि,कि परमेस्वर फैसालामका हि,कालाउ वाकोता हेथेबुङ कितिकितिका मान्थु |
\v 6  एदि वाको दोफा केलाइको सङ्गति हि दोतेङ केलाइ दोनाखे कालाउ कितिकितिकाता दोङ तेनाखे पानु ते,केलाइ धाताइका काथा धुइनाखे कालाउ सत्यता माचालिनाखे |
\v 7  कालाउ वा फैसालमाकाता हिकाको निङ एदि केलाइबुङ फैसालामाकाता तेनाखेपानु,एमि सो भेनेङ दोफा केलाइको सङ्गति जेङ्खे,कालाउ वाको चान येसु:को हितिहोइ केलाइ झाराङहेङ पापसो सुद्द पाखे |
\v 8 एदि केलाइता पाप मान्थु दोअ्तेङ केलाइ दोनाखेपानु ते केलाइ ताइमिहेङ धोखा हिनाखे,कालाउ केलाइता सत्ये मान्थुवा |
\v 9 एदि केलाइ ताइको पाप गेलाइ स्विकार पाखेपानु वा केलाइको पाप छय्मा पापिखे,कालाउ गोताङ अधर्मसो केलाइहेङ सुदृ पाखे,हाइपालिपानु वा खान्धुरि योग्य कालाउ धर्मि हि |
\v 10 एदि केलाइ पाप पाका मान्थुन्हाहि दोअ्तेङ केलाइ दोनाखे पानु केलाइ वासिहेङ धाताइका बानायाङ,कालाउ वाको वचन  केलाइता मन्ठुवावा | 
\c 2
\p \v 1 क़ाङ्को म्हुइका जामालाइ,नेलाइ पाप मापासु दोअ्तेङ का इदोइ काथा नेलाइहेङ लिखेतेङ हिगा | कालाउ हिदोइबुङ द्याङ पाप पाखेपानुबुङ  आबा दोफा केलाइको पक्स्यता धुइप्याङ एमि हि,वादोङ धार्मिक येसु:ख्रिस्त |
\v 2  वा केलाइको पापको भाअ्सिङ स्यामा पापिखे,कालाउ केलाइको भाअ्सिङ खिनिङ माको,कालाउ सारा सुमिङ्को पापको भाअ्सिङ बुङ |
\v 3 एदि केलाइ वाको आग्या गेलाइ पालन पानाहेपानु  एसापाङ केलाइ थाहा गिलि द्वाङ,कि केलाइ वासिहेङ नाल्नाखे |
\v 4 जाइ ''का वासिहेङ नाल्खा दोनु''कालाउ वाको आग्यागेलाइ उलङ्घन पाखे,उङ्को धाताइका हि,कालाउ इङ्कोता सत्ये मान्थु |
\v 5 कालाउ जाइ वाको वचन पालन पाखे इन्ता परमेस्वर दोफाको प्रेम जातिङ्कोङ सिद्द जेङ्का हिखे | केलाइ वाकोता हिनाहि दोका काथाता इदोइ पाहासोङ निस्चित जेङ्खे |
\v 6 कालाउ जाइ वाको वचन पालन पाखे इन्ता परमेस्वर दोफाको प्रेम जातिङ्कोङ सिद्द जेङ्का हिखे | केलाइ वाकोता हिनाहि दोका काथाता इदोइ पाहासोङ निस्चित जेङ्खे |
\v 7 कालाउ बुङ एनोङ नावा आग्या का नेलाइहेङ लेखेदोङ्खा,जेदोङ वाकोता कालाउ नेलाइकोता सत्ये हि,हाइपालिदोनु कितिकितिका मोह्तेङ हि,कालाउ जातिङ्को फाइसालामका  चाहि आन्चासोङ चिल्का तेङ्दोङ हि 
\v 8 कालाउ बुङ एनोङ नावा आग्या का नेलाइहेङ लेखेदोङ्खा,जेदोङ वाकोता कालाउ नेलाइकोता सत्ये हि,हाइपालिदोनु कितिकितिका मोह्तेङ हि,कालाउ जातिङ्को फाइसालामका  चाहि आन्चासोङ चिल्का तेङ्दोङ हि |
\v 9 जाइ ताइमि फाइसालामाकाता हिगा दोअ्खे पानु कालाउ ताइको ओनेहेङ मन्दा माताखे,वा एलाबुङ कितिकितिकाता दोङ हि | 
\v 10 ज्याइ ताइको ओनेहेङ प्रेम पाखे,वा फाइसालामाकाता हिखे,कालाउ वाकोता हिदोइबुङ दुःखको कारन मान्थुखे |
\v 11 कालाउ जाइ ताइको ओनेहेङ मन्दामाताखे,उङ्को कितिकितिकाता हिखे,कालाउ कितिकितिकाता तेगिल्खे,कालाउ उङ्को हिसो हानिदोङ्खे,इङ्को थाहा मानिङ्खे,हाइपालिदोनु कितिकितिका होइ वासिहेङ कान्हा बानाइका हिखे |
\v 12 काङ्को म्हुइका जामाललाइ,का नेलाइहेङ लेखेतेङ हिगा, हाइपालिदोनु वाको मिङ्को खातिर नेलाइको पाप स्यामा जेङ्काहि |
\v 13 आबा गेलाइ,का नेलाइहेङ लेखेतेङ हिघा हाइपालिदोनु लाम्फासोङ दोङ हिका हिकालाइहेङ नेलाइ नाल्सुखेना | धानागेलाइ,का नेलाइहेङ लेखेतेङ   हिघा  हाइपालि दोनु नेलाइ इङ्को दुस्तहेङ जितिका हिसुना | काङ्को म्हुइका जामाललाइ का नेलाइहेङ लेखेतेङ हिघा,हाइपालिदोनु नेलाइ आबा हेङ नाल्का हिसुना |
\v 14 आबा गेलाइ,का नेलाइहेङ लेखेताङ हिगा,हाइपालिदोनु लाम्फासोदोङ हिका-हिकालाइ हेङ नेलाइ नाल सुखेना | धानागेलाइ,का नेलाइहेङ लेखेतेङ हिघा,हाइपालिदोनु नेलाइ बलियाका हिसुना,कालाउ परमेस्वरको वचन नेलाइकोता हिखे,कालाउ नेलाइ इङ्को दुस्तहेङ जितिका हिसुना |
\v 15 सुमिङहेङ नाते सुमिङता हिका हिदोइबुङ आमेनेहेङ प्रेम मापासु ,एदि हिदोइबुङ द्याङ सुमिङ्हेङ प्रेम पाखेपानु आबाको प्रेम वाकोता मान्थुके |
\v 16  हाइपालिपानु सुमिङ्ता हिका गोताङ आमने,जेसाङ जिउको अभिलासा,मिसियाको अभिलासा,जिबनको मितुका आबासो लोका माको,कालाउ सुमिङ्सो लोका इदोइ |
\v 17 सुमिङ् मोअ्तेङ हानावा कालाउ वाको अभिलासाबुङ मोअ्तेङ हानावा,कालाउ परमेस्वरको इच्सा पुरापाका चाहि हेलालाउबुङ को भाअ्सिङ ह्यावा |
\v 18 जामाललाइ,आम्तिम घड़ी इदिदोङ |ख्रिस्त बिरोदि लोतेङ हि दोअ्का नेलाइ हिङ्काङ हिसुना| एला हेन्जाङ ख्रिस्त बिरोदि लोका हि | ओदोङ भाअ्सिङ केलाइ गिनाखे ,कि या आम्तिम घदि |
\v 19 इम्बालाइ केलाइसो उलितेङ हानिहि,हाइपालिपानु इम्बालाइ केलाइको मान्थुघाहि | एदि इङ्को हिका हिनुते इम्बालाइ केलाइदोफाङ हितेङ हिदावा,कालाउ इम्बालाइ गोताङ केलाइको गोताङ माको रहेछ दोका काथा प्रकटपापालि इम्बालाइ उलितेङ लोका हि |
\v 20 कालाउ नेलाइको अभिसेक महा पबित्तरसो हिका हि,कालाउ नेलाइ झाराङ सत्ये गिसुखेना | 
\v 21 नेलाइ सत्ये हेङ मागिनाखे दोतेङ का लेखिका माको,कालाउ हिदोइबुङ धाताइका सत्येसो मालोखे दोअ्देङ नेलाइ गिका हिनाङ का नेलाइहेङ लेखिका हिघा |
\v 22 धाताइका हासु ? धाताइका इङ्को दोङ,ज्याइ येसु:दोङ हिकाहिदोका काथा इन्कार पाखे | आबा कालाउ चानहेङ ज्याइ इन्कारपाखे,ख्रिस्त बिरोधि इङ्कोदोङ |
\v 23 चानहेङ इन्कारपाखा हिदोइबुङ द्याङ्ता आबा मान्थु | ज्याइ चानहेङ स्विकार वाकोता आबा हिखे 
\v 24 जेदोङ काथा नेलाइ लाम्फासोङदोङ  हिङ्का हिसुना,इङ्को नेलाइकोता हितेङ ह्याको | एदि लाम्फासोङदोङ हिङ्का इङ्को काथा नेलाइकोता हेपानु नेलाइ चान कालाउ आबाता हिसुवाना |
\v 25 वा केलाइहेङ जेदोङ प्रतिग्या पाहि इङ्को अनन्त जिबन |
\v 26  नेलाइहेङ धाताइका बिसयता इदोइ काथागेलाइ का नेलाइहेङ लेखिखा |
\v 27 नेलाइ वाकोसो निङ्का अभिसेक नेलाइ गोता हितेङ ह्यावा,कालाउ हासुबुङ नेलाइहेङ धिरपालि आबर्स्यक मागोयाङ | कालाउ वाको अभिसेक होइ नेलाइहेङ गोतेङ काथाको बिसोयोता धिरपावा,कालाउ इङ्को अभिसेक सत्ये हि,उङ्को बानाइका माको | या अभिसेक होइ नेलाइहेङ धिरपाका बमोजिम ख्रिस्तता हितेङ हिसु |
\v 28 म्हुइका जामाललाइ,वाकोता हितेङ हिसु,ताकि वा प्रकट जेङलाउ केलाइता हिम्मत ह्याको,कालाउ वाको आगमनता वाको आगाता केलाइ लेदेरलि मागोयाको |
\v 29  वा धार्मिक हि दोका काथा एदि नेलाइ गिसुवाना पानु या काथा नेलाइहेङ निस्चित ज्याको,कि धार्मिक काम पाका हासुबुङ परमेस्वरसो जोलम जेङ्का हिखे |
\c 3
\p \v 1 खाङ्सु,आबा केलाइहेङ हिसिका खालको प्रेमपाका हि,कि केलाइ परमेस्वरको सन्तानदोङ दोअ्तेङ जेङ्का हिनाहि,कालाउ इङ्को जातिङ्कोङ दोङ | ओदोङ भाअ्सिङ ते सुमिङ केलाइहेङ मानाल्खे,हाइपालि दोनु उङ्को वासिहेङ मानाल्हि |
\v 2 प्रिय आनाउ,एला केलाइ परमेस्वरको सान्तानदोङ,कालाउ केलाइ हाइजेनाङ वाला इङ्को एला थेकापा प्रकट जेङ्का मान्थु | इदोइ झोको गिनाखे कि,जेलाउ वा प्रकट जेनावा,कालाउ केलाइ वाको भाइकाङ जेनाङ | हाइपालिपानु वा जेस्काङ हि केलाइ वासिहेङ इन्सिकाङ तिनाङ |
\v 3 कालाउ जेसाङ वा पबित्तर हि,वाको हुत्ता इदोइ आसा ताका गोताङ द्याङ ताइमिहेङ पबित्तर बानाइखे | 
\v 4 पाप पाका झाराङ ब्यबस्था भङ्ग पाखे | पाप दोङ ब्यबस्थाको भङ्ग हि |
\v 5 पाप माअ्पालिदोङ वा प्रकट जेङ्का काथा दोका काथा नेलाइ गिसुखेना | कालाउ वाकोता हिदोइबुङ पाप मान्थु |
\v 6 वाकोता हिका हासुबुङ पाप मापाखे | पाप पातेङ हिका हासुबुङ वासिहेङ नाते तिङ्का हि नाते नाल्कादोङ हि |
\v 7 म्हुइका जामालाइ,हिदोइबुङ द्याङ नेलाइहेङ धाताइलि मानिनाको | ज्याइ ठिक काम पाखे उङ्को धार्मिक हि,जिस्काङ वा धार्मिक हि | 
\v 8 ज्याइ पाप पाखे उङ्को वा दियाबलस हि | हाइपालिपानु दियाबलसते लाम्फासोङ पापपाकाताङ लोका हि | दियाबलसको कामगेलाइ नासापालि दोङ परमेस्वरको चान प्रकट जेङ्हि |
\v 9 परमेस्वरसो जलम जेङ्का हासुबुङ पाप पातेङ माहिखे,हाइपालिपानु वाको सभाब इङ्कोता हिखे,कालाउ इङ्कोबुङ पाप पातेङ हिलि मादोखे,हाइपालिदोनु उङ्को परमेस्वरसो जलम जेङ्का हि |
\v 10 परमेस्वरको सन्तान हासु कालाउ दियाबलसको सन्तान हासु,इदोइ पाहासोङ झालाझालाखे कि ठिक काम मापाका द्याङ परमेस्वरको सन्तान माको,कालाउ उङ्को द्याङबुङ माको,ज्याइ ताइको दादा-ओनेहेङ प्रेम मापाखे |
\v 11 नेलाइ लाम्फासोङ हिङ्का सान्देस इदोइ दोङ,''केलाइ एमिसो भेनाइहेङ प्रेमपालि गोइखे |''
\v 12 कयिन भाइपा माजेङ, ज्याइ साइतानको हिघाहि | वा ताइको ओनेहेङ से:हि |वा ताइको ओनेहेङ हाइपालि से:हि ? हाइपालिपानु वाको ताइको कामगेलाइ दुस्त हिघाहि,कालाउ वाको ओनेको कामगेलाइ चाहि धार्मिक हिघाहि |
\v 13 ओनेगेलाइ सुमिङ नेलाइहेङ मन्दा मतानु आच्चम मामानेसु |
\v 14 केलाइ गिनाखे,कि केलाइते सि:कासो पारातेङ जिबनता दुल्का हिनाहि,हाइपालिदोनु केलाइ ताइको दादा-ओनेगेलाइहेङ प्रेम पानाखे | ज्याइ प्रेम मापाखे उङ्को सि:तेङ हितेङहिखे |
\v 15 ताइको दादा-ओनेगेलाइहेङ मन्दा माताका गोताङ से:कालाइ,कालाउ हिदोइबुङ से:कालाइदोफा अनन्त जिबन माहिखे दोफा नेलाइदोङ थाहा दोङ हि |
\v 16 एसापासोङ प्रेम हाइ वाला केलाइ थाहा निङ्नाखे,कि वा वादोङ केलाइको भाअ्सिङ ताइको प्रान पिहि | केलाइबुङ ताइको दादा-ओनेगेलाइको भाअ्सिङ ताइको प्रान पिलि गोइखे |
\v 17 हासुबुङ दोफा सुमिङ्को धनसम्पति हि,कालाउबुङ ताइकोदादा-ओने हेङ खाचोता हिका तिङ्लाउ ओबालाइ प्रति ताइको मन थाङ पाखेपानु,परमेस्वरको प्रेम हेसा वाकोता बास हावारो ?
\v 18 म्हुइका जामालाइ बचन कालाउ तापा नुइहिखिनिङ केलाइ प्रेम मापाइने,कालाउ काम कालाउ सत्येता होइ प्रेम पाइने |
\v 19 इदोइ पाहादोङ केलाइ गिलिदोनाखे कि केलाइ सत्येको हिनाहि,कालाउ एसापा वाको आगाता केलाइको हृदयहेङ धादसपिलि द्वाको |
\v 20 जेलाउ केलाइको हृदय होइ केलाइहेङ दोसिखे,केलाइ गिनाखे परमेस्वर केलाइको हृदय खान्तेङ माहान हि,कालाउ वा गोताङ थोक गिखे |
\v 21  प्रिय आनाउ,केलाइको हृदयहोइ केलाइहेङ मादोसिखेपानु परमेस्वरको आगाता केलाइहेङ साहस लोखे |
\v 22 केलाइ जेदोङ र्-हेनाखे,इङ्को वाकोसो निङ्नाखे,हाइपालिदोनु केलाइ वाको आग्यापालंन पानाखे | कालाउ वासेहेङ मन परिका कामगेलाइ पानाखे |
\v 23 वाको आग्या इदोइदोङ हि कि केलाइ वाको चान येसु:ख्रिस्तको मिङता खान्धुरिपालि गोइखे,कालाउ वा केलाइहेङ आग्या पिका बमोजिम एमिसो भेनाङहेङ प्रेम पालि गोइखे |
\v 24 वाको आग्या पालन पाकालाइ झाराङ वाकोता हिखे,कालाउ वा इम्बालाइ कोता हिखे | वा केलाइहेङ हिका पबित्तर आत्मासो केलाइ गिनाखे,कि वा केलाकोता बासिखे | 
\c 4
\p \v 1 प्रिय आनाउ,जिस्काङ उस्काङ आत्माहेङ खान्धुरि मापासु,कालाउ आत्मागेलाइ परमेस्वरसो लोका हि कि माको दोतेङ वाको जाच पासु | हाइपालिदोनु हेन्जा धाताइका अगमबक्तागेलाइ इदोइ सुमिङता उल्लितेङ लोका हि |
\v 2 इदोइ पाहा नेलाइ परमेस्वरको आत्माहेङ नाल स्वाना,गोताङ आत्मा ज्याइ येसु:ख्रिस्तको जिउता लोका हि दोतेङ स्विकार पाखे,उङ्को परमेस्वरसो हि |
\v 3 येसु:हेङ स्विकार मापाखा गोताङ आत्मा परमेस्वरसो माको,कालाउ इङ्को ख्रिस्त बिरोधिको आत्मा हि,ज्याइको बिसोयोता ''इङ्को लोखे दोअ्का नेलाइ हिङ्का हिसुना | एला उङ्को इदोइ सुमिङता लोलि दोकाहि |
\v 4 काङ्को म्हुइका जामालाइ,नेलाइ चाहि परमेस्वरको हिसुना,कालाउ नेलाइ हुता बिजय जेङ्का हिसुना | हाइपालिदोनु ज्याइ नेलाइ दोफा हिकाहि,वा सुमिङ हिका खान्तेङ माहान हि |
\v 5 इम्बालाइ सुमिङ्को हि,ओदोङ भाअ्सिङ इम्बालाइ सुमिङकोङ काथा पाखे,कालाउ सुमिङ इम्बालाइको काथा हिङ्खे |
\v 6 केलाइ ते परमेस्वरको हिनाहि | ज्याइ परमेस्वर हेङ नाल्खे वा केलाइको काथा हिङ्खे,कालाउ ज्याइ परमेस्वरको माको | वा केलाइको काथा माहिङखे | इदोइ पाहा केलाइ सत्येको आत्मा कालाउ भ्रमको आत्मा हेङ नाल्नाखे |
\v 7 प्रिय आनाउ,केलाइ ताताइमिता प्रेम पाइने,हाइपालिदोनु प्रेम परमेस्वरसो लोखे | ज्याइ प्रेम पाखे उङ्को परमेस्वरसो जलम जेङ्का हि,कालाउ परमेस्वरहेङ नाल्खे |
\v 8 प्रेम मापाकालाइ परमेस्वरहेङ मानाल्खे,हाइपालिदोनु परमेस्वर प्रेम हिकाहि |
\v 9 परमेस्वरको प्रेम केलाइको माझाता एसापा प्रकट जेङ्हि कि,वा दोङ ताइको एनोङ खिनिङ चान सुमिङता दिङगिल्हि,ताकि केलाइ चानसो बान्चिलि द्वाको |
\v 10 प्रेम इदोइताङ हि,कि केलाइ परमेस्वरहेङ प्रेम पाका माको,कालाउ वादोङ केलाइहेङ प्रेम पाहि,कालाउ केलाइको पापको  स्यामा जेङ्लिको भाअ्सिङ ताइको चान हेङ दिङ्गिलपिहि |
\v 11 प्रिय आनाउ,एदि परमेस्वर केलाइहेङ एसापा प्रेम पाकापानु,केलाइबुङ ता-ताइमिता प्रेम पालि गोइखे |
\v 12 परमेस्वरहेङ हासुबुङ हेलाउबुङ तिङ्का मान्थु | एदि केलाइ ता-ताइमिता प्रेम पासुनापानु परमेस्वर केलाइता ह्यावा,कालाउ वाको प्रेम केलाइता सिदृ जेङ्का हिखे |
\v 13 वा केलाइहेङ ताइको आत्मासो पिका हि,कालाउ इदोइ भाअ्सिङ केलाइ या गिनाखे कि केलाइ वाकोता हिनाखे कालाउ वा केलाइकोता हिखे |
\v 14 केलाइ तिङ्का हिनाहि,कालाउ गवाहि पिनाखे,कि आबा ताइको चानहेङ सुमिङ्को मुक्तिदाता जेङ्लि दिङ्गिल्हि
\v 15 ज्याइ येसु:हेङ परमेस्वरको चान हि दोअ्तेङ स्विकार पाखे,वाकोता परमेस्वर बासाहिखे,कालाउ उङ्को चाहि परमेस्वरता |
\v 16 एसापा केलाइप्रति हिका परमेस्वरको प्रेम केलाइ गिनाखे कालाउ खान्धुरि पानाखे | परमेस्वर प्रेम हिकाहि,कालाउ ज्याइ प्रेमता हिखे उङ्को परमेस्वरता हिखे,कालाउ परमेस्वर वाकोता हिखे |
\v 17 न्यायको दिनाको भाअ्सिङ केलाइ पुर्न भरोसा दोसाङ हिलि द्वाको दोतेङ प्रेम इदोइ ताङ केलाइता सिदृ हिखे | हाइपालिपानु वा जिस्काङ हिकाहि केलाइबुङ इदोइ सुमिङटा इन्सिकाङ हिनाहि |
\v 18 प्रेमता थिका मान्थुखे,कालाउ सिदृ प्रेमहोइ थिकाहेङ लाअ्पाखे | हाइपालिपानु थिकाको सम्बन्ध ते दण्ड दोफा हिखे,कालाउ ज्याइ थिखे प्रेमता उङ्को प्रेमता सिदृ जेङ्का मान्थुखे |
\v 19 केलाइ प्रेम पानाखे,हाइपालिदोनु लाम्फा वा केलाइहेङ प्रेम पाहि |
\v 20 एदि हासुबुङ ''का परमेस्वरहेङ प्रेम पाखा''दोखे,कालाउ ताइको ओनेहेङ मन्दा माताखेपानु उङ्को झुटो हि,हाइपालिपानु ताइमिङ तिङ्का ताइको ओनेहेङ दोङ प्रेम मापाका मातिङ्का परमेस्वरहेङ प्रेमपालि मादावा |
\v 21 केलाइ वाकोसो इदोइ आग्या निङ्का हिनाहि कि,ज्याइ परमेस्वरहेङ प्रेम पाखे वा ताइको ओनेहेङ बुङ  प्रेम पालि गोइखे |
\c 5
\p \v 1 येसु:दोङ ख्रिस्त हिकाहि दोअ्तेङ खान्धुरि पाका परमेस्वरको जामालाइ गेलाइ हि | ज्याइ आबाहेङ प्रेमपाखे वा वाको चानबुङ प्रेम पाखे |
\v 2 जेलाउ केलाइ परमेस्वरहेङ प्रेम पानाखे कालाउ वाको आग्यागेलाइ पालन पानाखे, कालाउ कि इदोइ पाहा थाहा निङ्नाखे,कि केलाइहेङ परमेस्वरको सन्तानहेङ प्रेम पानाखे |
\v 3  परमेस्वरको प्रेम इदोइ दोङ हि कि केलाइ वाको आग्या गेलाइ पालन पानाखे,कालाउ वाको आग्या गेलाइ ल्हिका(भारि) मन्थु |
\v 4 हाइपालिपानु परमेस्वरसो जलम जेङ्का झाराङ सुमिङ हुता बिजय निङ्खे,कालाउ सुमिङहेङ जितिका बिजय केलाइको खान्धुरि हि |
\v 5 सुमिङ हुता बिजय निङ्का हासु ?  उङ्कोदोङ हि,ज्याइ येसु:ख्रिस्तदोङ परमेस्वरको चान हिका हि दोतेङ खान्धुरि पाखे |
\v 6 वा वा-आङ्दोङ हि,ज्याइ चि कालाउ हितिसो लोका हि, येसु:ख्रिस्त,ज्याइ चि पाहासो खिनिङ माको,कालाउ चि कालाउ हिति पाहासो लोहि |
\v 7 गवाहि पिका ते पबित्तर आत्मादोङ हि,हाइपालिपानु पबित्तर आत्मा सत्ये हिकाहि | 
\v 8 हाइपालिदोनु गवाहिपिकालाइ सुमिहि,पबित्तर आत्मा,चि कालाउ हिति,कालाउ गोताङ काथाता इदोइ सहमति हिखे |
\v 9 एदि केलाइ द्याङ्को गवाहि किनाखे पानु परमेस्वरको गवाहि झन झाउका हि | हाइपालिपानु इदोइ दोङ परमेस्वरको गवाहि हि,जेदोङ गवाहि वा ताइको चानको बिसोयोता पिका हि |
\v 10 ज्याइ परमेस्वरको चान हुता खान्धुरि पाखे,वाको हृदयता इङ्को कथाको गवाहि हिखे | परमेस्वरता खान्धुरि मापाका वासिहेङ धताइका बानाइका हिखे | हाइपालिपानु परमेस्वर ताइको चानको बिसयता पिका गवाहिता वा खान्धुरि पाका मान्थुखे |
\v 11 गवाहि चाहि इदोइदोङ हि,कि परमेस्वर केलाइहेङ अनन्त जिबन पिहि,कालाउ इङ्को जिबन वाको चानता हि |
\v 12 ज्याइ दोफा चान हि, वाको दोफा जिवनबुङ हि,ज्याइदोफा परमेस्वरको चान मान्थु वाको दोफा जिबनबुङ मान्थुखे |
\v 13  नेलाइ अनन्त जिवन निङ्का हिसुना दोका काथा गेलि दोका हितुहोइ परमेस्वरको चानको मिङ्ता खान्धुरि पाका नेलाइहेङ इदोइ पातारा लेखिदोङ्खा |
\v 14 परमेस्वरता केलाइको पुर्न आसा हि कि वाको इच्छा बमोजिम जेदोङ हेलाबुङ वा केलाइको काथा हिङपिखे |
\v 15 केलाइ दोमचालाउ जेदोङ्बुङ हेलाबुङ परमेस्वर हिङ्पिखे दोका केलाइ गिनाखे पानु,इङ्कोबुङ गिनाखे कि वासिहेङ केलाइ जेदोङ हेका हिनाहि इङ्को केलाइ इङ्को निङ्का हिनाहि |
\v 16 एदि हासुबुङ ताइको ओनेको पाप पाका तिङ्खे,कालाउ इङ्को पापचाहि सि:काता माचुम्पुखेपानु,वा उङ्को ओनेको भाअ्सिङ परमेस्वर दोफा दोमचाकाइ पिलि गोइखे,कालाउ ज्याइको पाप सि:काता चुम्पुका  खालको मान्थु,वासिहेङ परमेस्वर जिबन पिखे | कालाउ इसिका पाप बुङ हिखे,जेदोङ सि:काथामेता चुम्पुका हिखे,ज्याइको भाअ्सिङ हासुबुङ बिन्ति पालि गोयाङ दोतेङ का मादोङ्का |
\v 17 गोताङ अधर्म चाहि पाप हि,कालाउ इसिका पापबुङ हिखे जेदोङ सि:का भाइका माजेङ्खे |
\v 18 परमेस्वरसो सिरजाइका हासुबुङ पाप पातेङ माहिखे,कालाउ परमेस्वरको चान वासिहेङ सामाराइतेङ ताअ्खे,कालाउ दुस्त वा दुस्तबुङ वासिहेङ मासाइखे |
\v 19 केलाइ गिनाखे,केलाइ परमेस्वरको हिनाहि,कालाउ सारा सुमिङ उङ्को दुस्तको खाबाराता परिका हि |
\v 20 केलाइ गिनाखे,कि परमेस्वरको चान लोका हि,ज्याइ सत्ये हिकाहि | वासिहेङ नाल्लि द्वाको दोअ्तेङ वा केलाइहेङ समझ पिकाहि | ज्याइ सत्ये हिकाहि,केलाइ वाकोता हिनाहि,वाको चान येसु:ख्रिस्तता | वादोङ जातिङ्को परमेस्वर कालाउ अनन्त जिवन हिकाहि |
\v 21 म्हुइका जामालाइ,ताताइ-ताताइमिहेङ मुर्तिगेलाइसो जोगाइतेङ तासु |
