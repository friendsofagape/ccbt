\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  यहूदा
\toc1  यहूदा
\toc2  यहूदा
\mt1  Jude
\mt1 यहूदा
\c 1
\p \v 1 येसु:ख्रिस्तको बान्धाइति (दास) कालाउ याकुबको एमि ओने, यहुदासो | इङ्को झाराङ द्-याङ्गेलाइ दोफा  ज्याइ परमेस्वरसो चुनिका(साल्का) हि |  आबा परमेस्वर नेलाइहेङ  प्रेम पाखे कालाउ नेलाइ येसु: ख्रिस्तको  खान्धुरिता  रेम्फा त़ाअ्न्हाका हिनाहि |
\v 2 गोताङ कृपा, सान्ति कालाउ प्रेम नेलाइता ह्याको |
\v 3 प्रिय आनाउ सानाइतिगेलाइ, का नेलाइहेङ केलाइ झाराङ  एदोफा सहभागि(जोम्का) जेङ्का उदारको बारेता लेखिलि  मेनाङ मन्तालागिका हि | का नेलाइहेङ परमेस्वर वाको मन्दाताका पबित्तरो द्-याङ्गेलाहेङ प्रदान पाकाहि  खान्धुरिको भाअ्सिङ हेन्साङ थाङ्का  दु:खल्होपालि  उत्साह  प्रदान पिलि मन पाखा | परमेस्वर इदोइ खान्धुरि एखेताङ(एधेमासिङ) पिअ्का पिहि कालाउ इदोइ गोतेङ  समयको  भाअ्सिङ जेङ्काजेङहि |
\v 4 आधिमि द्-याङ्गेलाइ नेलाइको जेरता सिक्कापा डुल्का हि | नेलाइको पातेङ् हिका काथासो भाअ्सिङ  दोसिलि ठहराइका दोअ्का हि | हेन्साङ लाम्फा, अगमबक्तागेलाइ इम्बालाइको बिसयता लेखिका हिघाहि | इम्बालाइ परमेस्वरको सतुरगेलेइदोङ | इम्बालाइ केलाइको परमेस्वरको अनुग्रहहेङ हेसापातेङ्लाबुङ पाप काम पालि  खाबारा पातारा बानाइका हि |इम्बालाइ केलाइको एनोङखीनिङ माझन  इन्साङ प्रभु येसु:ख्रिस्टहेङ मन्दामाताखे |
\v 5 नेलाइ गिलिदोका काथागेलाइ नेलाइहेङ फोमपापिलि का साघाइलि भोअ्खा: फोमपासु  कि प्रभु  मिस्रो  सरभिसो बाहार चुमातेङ वाको द्-याङ्गेलाइहेङ बान्चिपाहि | कालाउ वा इङ्को झाराङ द्-याङ्गेलाइहेङ मोअ्पाहि ज्याइ खान्धुरि मापाहि |  
\v 6 कालाउ फोमपासु, इङ्को स्वर्गादुतगेलाइ ज्याइदोफा खाबारा हिघाहि कालाउ वा माताअ्हि | इम्बाइ ताइकोङ सा लाअ्हि | ओदोङ भाअ्सिङ प्रभु उङ्को स्वर्गदुतगेलाइहेङ  कितिकितिकाता ताअ्हि | इम्बालाइहेङ हेलाउलाउबुङ हितेङ हिका वन्धनता धेउ्हि | वा इङ्को बाडादिनाता निसाप पालि इम्बालाइहेङ ताअ्हि |
\v 7 सोदोम कालाउ गमोराता सहरगेलाइ  कालाउ चारपाहाको भेनेङ सहरगेलाइ फोम्पा | इम्लाइबुङ उङ्को स्वर्गादुतगेलाइ कोनिङ्दोङ(भाइका) | इङ्को सहरगेलाइ कासिबेरि  कालाउ अप्राकृति बाहारको रोङ्गि- चङ्गि हाउसारङ्गाता झुम्म्रि हिघाहि | इम्बालाइको  अनन्त मेतादुनाङ भाइका डन्द भोग्याङ | इम्बालाइको डन्द केलाइको भाअ्सिङ उधारन्दोङ |
\v 8 इङ्को नेलाइको समुहता(जेरता) दुल्का द्-याङ्गेलाइबुङ इङ्ताङ अनुसरन (झुवाइनाखे)| इम्बालाइहेङ  ओबालाइको सपनाहोइ थोङगिल्खे कालाउ इम्बालाइ ताइमि सवयमहेङ मारेम्जाकापाखे (अनैतिक)| इम्बालाइ ताइमिहेङ मारेम्जापाखे | इम्बालाइ परमेस्वरहेङ  सुइकार मापाखे  कालाउ महिमामयस्वर्गदुतगेलाइको  मरेम्का काथा पाखे | 
\v 9 प्रधान स्वर्गदुत मिखायेलबुङ  इन्सा मापाहि | मिखायेल साइतानदोफा मोसाको जिउ हि दोअ्का काथाता माकिहि | कालाउ मिखायेल मारेम्का बचनसो साइतानहेङ चेर्लि आट मापाहि | अदोङ भाअ्सिङ मिखायेल दोअ्हि, “ परमप्रभुदोङ नासेहेङ दण्डडित प्यावा |”
\v 10 कालाउ इदोइ द्-याङ्गेलाइ जेदोङ काथागेलाइ ताइमिदोङ गिका मान्थु इङ्को बारेता मारेम्का सब्दगेलाइ दोअ्खे |कालाउ इम्बालाइ जेदोङ बुझीखे बुधिसो माको कालाउ  लाटा दिमाख कालाउ  सुना गुपुस भाइपा बुझिखे |कालाउ इदोइ काथागेलाइसो इम्बालाइ नासातावा  | 
\v 11 या नेलाइको भाअ्सिङ मेनाङ मारेम्फाङ मारेम्का ज्याङ | इदोइ द्-याङ्गेलाइ कयिन हिगिल्का  दामाता  पाकपिखे | धन सम्पति कामाइलि इम्बालाइ बालाम हानिका दामाता हिगिल्खे |इम्लाइ परमेस्वरको काथाता कोरह खिनिङ फेसुखे | इन्सासि कोरह खेनिङ इम्लाबुङ आयाङ |  
\v 12 इदोइ द्-याङ्गेलाइ नेलाइको  समुह भातियारता  हिका  फोहरको दागगेलाइ भाइकादोङ हि, गोराभाइकादोङ | इम्बालाइ नेलाइको चाका-आम्काता आल्तिपिखे (साथ दिन्छ ') कालाउ डाकार उल्टिपाङ चाखे |  इम्बालाइ ताइमि खिनिङ स्वार्थ केन्द्रित गोठालागेलाइ | इङ्को मिमातिङ्का गालागेलाइ |  भेरमाहोइ  नेलाइहेङ  द्-यापाहाङ  उ इङ्कोगेलाइ इङ्को सिङ्सोङ्गेलाइदोङ जेदोङ समयता  मा-माउलाइखे कालाउ  सेका  मापिखे भोनोइसो उन्हाखे |एसापा इङ्कोगेलाइ चारपाङ  पुरा रूपता सेङ्खे | 
\v 13 उङ्कोगेलाइ समुन्द्र थिलीगोइका भयानक सालगेलाइ (चानदोइनाका) भाइका चि, साल्कालाउ फिज  उब्जिखे एनसादोङ भाइपा लेडेरखुदरका हिका काथागेलाइ दोअ्खे |इदोइ द्-याङ्गेलाइ उङ्को खुरुगेलाइ कोनिङ्दोङ जेदोङ बादेल्ता जिसोनिङ ओसोङ घुराइखे | इम्लाइको भाअ्सिङ चुक कोनिङ दाकाथामेता दिनाङ्को भाअ्सिङ ताअ्काहि |
\v 14 आदमको  न्हि सन्तान हनोक इम्बालाइको बारेता एसा दोअ्काहि : “खाङ्सु, प्रभु वाको हाजारौ-हाजारौ पबित्तरो  दुतगेलाइदोफा लोदोङ्खे |
\v 15 प्रभु  ग़ोताङ द्-याङ्गेलाइको निया निसाप पाप्याङ | प्रभु  गोताङ द्-याङ्गेलाइको निया निसाब पालि कलाउ ज्याइ परमेस्वरको बिरुदहि , इम्बालाइहेङ  दण्डपिलि लोदोङ्खे | परमेस्वर इम्बालाइ पाका परमेस्वरको  बिरूदि  गोताङ काथागेलाइको  भाअ्सिङ नेलाइ झाराङ्हेङ  दण्डप्याङ |वा इदोइ पापिगेलाइ , ज्याइ परमेस्वरको बिरूद्ता जेथे दोअ्लि मायेल्का काथा दोअ्हि  इङ्को झाराङ्को भाअ्सिङ   दण्डप्याङ |”
\v 16 इदोइ द्-याङ्गेलाइ जेलाउबुङ मारेम्का हाङ्खे कालाउ अरुको चाहि मारेम्का तिङ्लि भोखे | इम्बालाइ दिनाङ ओबालाइ पालि खाङ्का कु-कामगेलाइ पाखे | इम्बालाइ तामिहेङ गर्ब पाखे,  इम्बालाइ आरु द्-याङ्गेलाइको बिसयता एल्का काथा दोअ्का कारन ओबालाइ जेदोङ भोखे इङ्को निङ्लिदोङ |
\v 17 प्रिय सानाइति,  केलाइको प्रभु येसु: ख्रिस्टको प्रेरित हाइ अगम्बानि पाकाहि, यात पासु |
\v 18 प्रेरितगेलाइ नेलाहेङ दोअ्का हिघाहि, “आखिरता इन्ता द्-याङ्गेलाइ हिका ह्याङ, ज्याइ परमेस्वरको आसा पावा | इम्बालाइ ताइको इच्सा पुरा पावा कालाउ परमेस्वर बिरुदको काथागेलाइ पावा |”
\v 19 इदोइ द्-याङ्गेलाइ जेङ, ज्याइ नेलाहेङ खेङ्नापावा | इदोइ द्-याङ्गेलाइ नेलाइको पापमय आत्माहोइ  भोका खीनिङ भाइपा,    इम्लाइको आत्मा मान्थुखे |
\v 20 कालाउ प्रिय सानाइति नेलाइ, ताइमिहेङ बलियाका बानाइलिको भाअ्सिङ नेलाइता हेथे  हेङ्साङ पिबित्तरो खान्धुरिसो प्रयोग पासु | पबित्तरो आत्मादोफा दोमचासु |
\v 21 नेलाइ स्वयमहेङ परमेस्वरको प्रेमता ताअ्सु , नेलाइहेङ  हेलालाउबुङ्को भाअ्सिङ जिवन पिलिको भाअ्सिङ वाको कृपा सुधाङ प्रभु येसु: ख्रिस्टको दामा खाङ्सु | 
\v 22 जेदोङ द्-याङ्गेलाइ साङ्खा पाखे  इम्बालाइहेङ दाया तिम्पा,  नेलाइ हिदोइबुङ  द्-याङ्गेलाहेङ बान्चिपालि आस्वयक हि | 
\v 23 नेलाइ इम्लाइहेङ मेसो हाइसु, कालाउ खुबै सतरक जेङ्सु ना भेनेङ द्-याङ्गेलाइहेङ  साघाइसुखेना  |इम्लाइको धाबा सुधाङ सि-सि  दुर-दुर पासु जेदोङ पापसो आखेका हि | 
\v 24 परमेस्वर सरबुङ्साइका हि कालाउ नेलाहेङ नासालिसो जोगाइलि  कालाउ साघाइलि  पिलि योग्य  हि |  हिदोइबुङ दोसिलि कालाउ माहा आनन्द बिनाङ वाको महिमामय लोका आगाउरि नासेहेङ  चुमाली योग्य हि |
\v 25 वा एमि खीनिङ परमेस्वर हि ज्याइ केलाइहेङ बान्चिपालि दोअ्खे |गोताङ बितिका समय, एला, कालाउ  हेलाउ-हेलालाउबुङ केलाइको प्रभुयेसु: ख्रिस्ट दोफासो महिमा,  माहानता,  सरबुङ कालाउ खाबारा वाको दोफा ह्याको | आमेन |       
