\id MRK
\ide UTF-8
\rem Copyright Information: Creative Commons Attribution-ShareAlike 4.0 License
\h मरकुस
\toc1 मरकुस का सुसमाचार
\toc2 मरकुस
\mt1 Mark
\mt1 मरकुस
\c 1
\p
\v 1 परमेस्वरको चान येसु: ख्रिस्तको बानालको सुरु ।
\v 2 अगमबक्ता यासाइया इसिका दोअ्तेङ ताइको कितापता लेखिका हि,“खाङ,का काङ्को द्याङहेङ नाङ्को आगा -आगा दिङगिललाङ्का, वा नाङ्को दामा रेम्फा पावा ।
\v 3 एमि द्याङ्को गाला हाइदोङ मान्थुका थामेता उल्हियावा, वा परमप्रभको दामा तियार पावा ।”
\v 4 बप्तिसता पिका युहान्ना पाप हिकागेलाइहेङ मारेम्का कामसो पास्ताइकाको बप्तिसता रहुकाको दोअ्तेङ बानाल पाकाताङ हाइदोङ मारालाअ्का थामेता हानिहि ।
\v 5 हिन्जाङ यहुदि सार्भिको कालाउ गोताङ यरूसलेमको द्याङ्गेलाइ वाकोता लोहि ।ओबालाइ ताइको- ताइको पापगेलाइ हि, दोतेङ युन्नाहेङ हिङ्पाहि, कालाउ वाकोसो यर्दन झोराता बप्तिसता रहुहि ।
\v 6 यु:हान्ना उतको मुइसासो थिर्का धावा गुअ्घाहि । केङ्खेनेता धालेको तेपाना तेह्घाहि । कालाउ जिराम, बाय्हाको दिकागेलाइ चाघाहि ।
\v 7 कालाउ वा इसिका दोअ्काताङ बाानाल पाहि,“ एमि का न्हुसो ल्वावा, वा का- खान्तेङ हिन्जा सरबुङ हि, । कालाउ का वाको खोकोइको जुत्ताको फित्ता तुघुरतेङ्बुङ खाइलि सोवाइका मान्थुघा ।
\v 8 नेलाइहेङ का, चिता बप्तिसता पिका हिघा । एला वा नेलाइहेङ पबितरो आत्माहोइ बप्तिसता प्यावा ।”
\v 9 एला इङ्को पहरता येसु; गालिलको नासरत पाहासो लोहि, कालाउ यर्दन झोराता यु:हन्नासो बप्सिमा रहुहि ।
\v 10 वा चिसो उल्हितेसाङ स्वर्ग फाङ्गिल्का तिङहि । कालाउ ताइ र्हुता पवित्तरो आत्माहेङ कुर्जा भाइपा खुअ्काताङ पाका तिङ्हि ।
\v 11 कालाउ स्वर्गसो इसिका एलोङ गाला उल्हिहि,
\v 12 पविततरो आत्मा इन्सालाउदोङ वासेहेङ हाइदोङ मारालाअ्का थामेता चुम्पुहि ।
\v 13 मासानसो जाचितेङ वा न्हे कुरि थिकापा हाइदोङ मान्थुका थामेता हिलि गोइहि ।वा झारभारिको जिहाजुहिलेङ दोफा हि, हि । वासेहेङ परमेसवरको दुतगेलाइदोङ झारभारि हिपाभरि खाङहि ।
\v 14 यु:हान्ना रिम्न्हातेङ परमेश्वरको बानाल पालि येसु: गालिलता हानिहि ।
\v 15 वा दोअहि, “थिक पहर लोका हि, एला परमेश्वरको सार्भि चेम्ताङ लोका हि । पासताइसु कालाउ रेम्का बानालता खाङ्धुरि पासु ।”
\v 16 गालिल समुन्द्रको आलि- आलि हानिकाताङ पालाउ वा सिमोन कालाउ वाको ओने आन्दिरियासहेङ समुन्द्रता जाले आअकाताङ पाका तिङ्हि । हाइपालिपानु इम्बालाइ हाया माङ्कालाइ
\v 17 येसु: इम्बालाइहेङ दोअ्हि “कादोफा तिसु, नेलाइहेङ का द्याङ्गेलाइ माङ्का बानाह्याङ्का ।”
\v 18 सिमोन कालाउ आन्दिरियासहोइ इन्सालाउदोङ ताइको जाले सिअ्धीतेङ येसु:दोफा हानिहि ।
\v 19 कालाउ आसा फारापा थुकातेङ जब्दियाको न्हेमि चान याकुब कालाउ यु:हन्नाहेङ नाउ हुता योम्तेङ जाले पुइकाताङ पाका तिङ्हि ।
\v 20 येसु: इम्बालाइहेङ इन्सालाउदोङ काइहि । कालाउ इङ्को न्हेमि ताइको आबाहेङ काम पाकालाइदोफा नाउता सिअ्धितेङ वादोफा हिगिल्लि तेङ्हि ।
\v 21 कालाउ इम्बालाइ कफर्नहुम्ता हानिहि । इन्सालाउ माइसाका पहर जेङ्नाङ चाउघाराता हानितेङ बानाल घिरपालि तेङ्हि ।
\v 22 कालाउ द्याङ्गेलाइ वाको धिरपाका भाङ्भाङ्हि, हाइपालिपानु येसु: इम्बालाइहेङ सास्तिरिगेलाइ भाइपा माको खावरादोफा धिर्पाघाहि ।
\v 23 इन्सालाउदोङ येसु:चाउघाराता हिघाहि,ओदोङ् बेला एमि दुस्त आत्मा हिका द्याङ इनता हिघाहि ( माएलका मन हिका द्याङ् ) नासेहेङका नाल्खा, ना परमेश्वरको एल्का द्याङ् हिना ।”
\v 24 इङ्को र्- काइहि,'' हे नासरतको येसु:केलाइसो ना, हाइ भोखेन्हा ? हाइ ना,केलाइहेङ नासापालि लोन्हा ? ना,दोफा केलाइको हाइ सोरोकार हि रो ?
\v 25 येसु: इङ्कोहेङ इसिका दोकाताङ चेर्हि, “सिकापा हि, कालाउ ना इङ्कोसो उल्हितेङ हाने ।”
\v 26 कालाउ इङ्को द्याङ्हेङ फेअ्तेङ इङ्को दुस्त आत्मा बार्का गालाहोइ र्हिकाइतेङ इङ्को द्याङसो उल्हिहि ।
\v 27 कालाउ झाराङ द्याङ भार्बुसाइहि । इसिका दोकाताङ ताइ- ताइमिता हिअ्लि तेङ्हि, इदोइ हाइ ? इदोइ बानालते नावा कि हि । याते खावरा दोफाबुङ दुस्त आत्माहेङ आग्या पाखे, इम्बालाइ याको काथाबुङ साअ्खे ।”
\v 28 कालाउ येसु:को मिङ गालिलको थामेभारि नावाइ चारचारइहि ।
\v 29 एला येसु: चाउघोरा साअ्सो उल्हितेसाङ याकुब कालाउ यु:हन्नदोफा सिमोन कालाउ आन्दिरियासको साअ्ता दुल्हि ।
\v 30 सिमोनको जुबे मिसासो ल्होलि दोका मान्थुघाहि । येसु:हेङ वाको मिसा लोका हि दोतेङ इन्सालाउदोङ हिङ्पाहि ।
\v 31 वा, भेर्पाङ हानितेङ वाको खुर चातेङ ल्होपाहि । इन्सालाउदोङ वा, मिसासो एल्हि । कालाउ वा, इम्बालाइहेङ साम्हेर्लि तेङ्हि ।
\v 32 कालाउ इङ्को बेल्हाका पहर माअ्तेङ द्याङगेकोता वाकोता मासाधेकागेलाइ मासाधेकागेलाइ मासान धेल्कागेलाइ गातोङ्हेङ चुमाहि ।
\v 33 झाराङ सहरको द्याङगेलाइ फिनुको भेर्पाङ जोम्का हिघाहि ।
\v 34 वा हिन्जा उल्लिदुल्लिको मासाधेका मिसागेलाइहेङ एल्पाहि ।कालाउ हिन्जा भुतगेलाइहेङ उल्लापापिहि हाइपालिपानु वा भुतगेलाइहेङ नाल्का हिनाङ इम्बालाइहेङ नुइ धुइलि मापिहि।
\v 35 झेङ्लि खान्तेङ लाम्फा ल्होतेङ येसु: दोमचाकाइलि एकोन्हा थामेता हानिहि , इन्ता वा दोमचाकाइहि ।
\v 36 सिमोन कालाउ वा दोफा हिकालाइ वासेहेङ भोकाताङ हानिहि ।
\v 37 वासेहेङ दुसुतेङ इम्बालाइ दोअहि,“झाराङ नासेहेङ भोदोङ्खे ?”
\v 38 कालाउ वा इम्बालाइहेङ दोअहि,“लोसु, आरोङ भेर्पाङ्को थामेता हानाइने । हाइपालिपानु एदोइ भाअ्सिङ का एता लोघा ।”
\v 39 कालाउ गालिलको गोताङ थामेता, कालाउ इम्बालाइको चाउघाराता बानाल पाकाताङ भुतआत्मा गेलाइहेङ उल्हि पागिल्हि ।
\v 40 कालाउ एलोङ दुन्दिया रोग्या वाकोता लोतेङ,
\v 41 “ना मन पानु का एनाङ एलाङ्का,” दोअतेङ तिर्हु थोतेङ येसु:हेङ सेउपाहि ।
\v 42 कालाउ न्हुसो इङ्को द्याङ्को रोग्या खोक्का एल्हि |
\v 43 कालाउ वासेहेङ येसु: हाप्पाङ आग्या पातेङ इसिका दोकाताङ दिङ्गिल्हि ।
\v 44 “खाङ एदोइ काथा ना हासुहेङ मादो, कालाउ ना ताइमि हानितेङ धामिगेलाइहेङ तिम्पा । ना एल्का तिङ्तेङ प्रमानित पालिको भाअ्सिङ, कालाउ ना मोसाको आगया भाइपाङ बलि पि ।”
\v 45 कालाउ इङ्को उल्हितेङ हानिहि । एदोइ काथाता भाइ- भाइ पा बानाल पालि तेङ्हि । येसु: आरोङ भेनाङ थामेता हानिलि मादोहि । एकोन्हा थामेता हि हि । कालाउ कोर्पाहाङ्सो द्याङ्गेलाइ लोलि तेङ्हि।
\c 2
\p
\v 1 एनि न्हेनिता वा कफर्नुहुमता लोहि, कालाउ द्याङ्गेलाइ येसु: साता हि दोअ्का हिङ्हि ।
\v 2 कालाउ इन्ता एदोइ झोको द्याङ जोमनाहि, फिनुको बाहारर्बुङ योम्का थामे मान्थुघाहि । कालाउ इन्ता इम्बालाइहेङ परमेश्वरको बचन येसु: हिङ्पाहि ।
\v 3 इन्ता गाइल्हि खोअ्का द्याङ्हेङ द्यामि द्याङ चाउकिता चुम्तेतेङ वाको भेर्पा चुमाहि,
\v 4 इनता बिरुबिरुपा द्याङ हिनाङ गाइल्हि खोअ्का द्याङ्हेङ येसु:को भेर्पा चुम्पुलि मादोहि , कालाउ वा हिका साअ्को चाल्हा हुता ताङ्हि चालहा रा्-हि। इन्तासो गाइल्हि खोअ्का द्याङ्हेङ चाउकिसुधाङ लेता खुअ्पाहि ।
\v 5 इम्बालाइको खाङ्धुरि तिङ्तेङ येसु: दोअ्हि, “ओइ चान, नाङ्को मारेम्का पाका गोताङ एल्होइ ।”
\v 6 इन्ता एमि न्हेमि सास्तिरिगेलाइ योम्तेङ हिघाहि । कालाउ ताइको मन मन्ता इसिका दोअ्तेङ हिघाहि ।
\v 7 “इदोइ द्याङ हाइपालि इसिका दोअ्खे ? याते परमेसवर मन्काहि । आरोङ एमि माकुनु परमेश्वर खान्तेङ हासु पाप कातिलि द्वाङ ।”
\v 8 कालाउ इम्बालाइ ताइ -ताइमिता विचार पाका येसु: ताइको मन्ता थाहा गिहि । कालाउ सास्तिरिगेलाइहेङ येसु: दोअहि,“हाइपालि नेलाइ ताइको मन्ता इसिका दोसुखेना ?
\v 9 गाइल्हिहेङ नाङ्को मारेम्का पाका एल्होइ दोलि रेम्का ना, ल्हो नाङ्को चाउकि तुम्तेङ तेअ् दोलि हेदोइ पालि रेम्का हि ?
\v 10 नेलाइ गिसु द्याङको चानहेङ सुमिङता पाप स्यामा पालि खावरा हि ।”कालाउ वा गाइल्हिखोअ्का द्याङ्हेङ दोअहि,
\v 11 का नासिहेङ दोअ्खा “ ना ल्होहि, नाङ्को चाउकि चुमतेङ सिता हाने
\v 12 इङ्को लहोहि कालाउ झाराङ्को माझासो चाउकि चुम्तेङ तेअ्हि । इन्ता हिका झाराङ द्याङ भाङ्भाङ्हि ।“केलाइते इसिका हेलाउबुङ तिङ्का मान्थुघान्हाहि दोकाताङ, परमेश्वरको मिङ तोल्हिहि ।”
\v 13 येसु: आरोङ समुन्द्रको काम्भेता हानिहि । कालाउ एलोङ बार्का द्याङ्गेलाइको जेर वाकोता लोहि । वा इम्बालाइहेङ बानाल हिङ्पाहि ।
\v 14 इन्तासो वा हानिकाताङ पालाउ अल्फयसको चान लेविहेङ पोत ल्होपाका थामेता योम्तेङ हिका तिङ्हि । येसु: वासेहेङ दोअ्हि,“ति का दोफा ।”इङ्को ल्होतेङ येसु:दोफा हिगिल्हि |
\v 15 वा लेविको सा ता उम चालि योम्तेङ हिलाउ, पोत ल्होपाका हिन्जा द्याङ्गेलाइ कालाउ पापिगेलाइबुङ, येसु: कालाउ वाको चात्यागेलाइदोफा योम्तेङ हिघाहि ।हाइपालिदोनु वाको लेसारा पिताइकालाइ हिन्जा हिघाहि ।
\v 16 पापिगेलाइ, कालाउ पोत ल्होपाकालाइदोफा येसु: ए दोफाङ उम चाका तिङ्तेङ फरिसिगेलाइको सास्तिरिगेलाइ वाको चात्यागेलाइहेङ हिअ्हि, “पापिगेलाइ कालाउ पोत ल्होपाकालाइदोफा योम्तेङ येसु: हाइपालि उम चाखे ?”
\v 17 इदोइ काथा हिङ्तेङ येसु: इम्बालाइहेङ दोअ्हि, “एल्का हिकालाइहेङ ओसेरे मागोइखे, माएल्का हिकालाइहेङ खिनिङ । इसिकाङ का बुङ धर्मिहेङ माको, पापिगेलाइहेङ काइलि लोघा ।”
\v 18 यु: हान्नाको चात्यागेलाइ कालाउ फरिसिगेलाइ हाइदोङ माचासिङ हिघाहि । येसु:हेङ द्याङ्गेलाई लोतेङ हि:हि,“यु: हान्नाको चात्यागेलाइ कालाउ फरिसिको चात्यागेलाइ हाइदोङ माचासिङ हिखे । कालाउ नाङ्को चात्यागेलाइ हाइपालि हाइदोङ माचासिङ माहिखे ?”
\v 19 येसु: इम्बालाइहेङ दोअ्हि ,“हाइ दारा(बेहुला) इम्बालाइदोफा हिपाभरि जन्तिगेलाइ हाइदोङ माचासिङ हिखे ? जेलाउ इम्बालाइ दारादोफा ह्यावा, कालाउ हाइदोङ माचासिङ माह्यावा रो?
\v 20 एअ्नि इङ्को पहर ल्वावा,जेलाउ दारा इम्बालाइसो लाअ्न्हावा, इन्सालाउ इम्बालाइ हाइदोङ माचासिङ हिलि गोयावा ।”
\v 21 हासुवुङ पुर्ना धाबाता नावा धाबा मातालाइयावा, माकुनेते पुर्ना धावा आरोङ थेअ्तेङ हानावा, इन्सिकाङ नावा धाबा पुर्नासो थेअ्तेङ उल्हिवा । कालाउ थेअ्तेङ इस्तु हानावा ।
\v 22 कालाउ हासुबुङ नावा गोरा आखेका धालेको झोलाता माह्वातावा, माकुनुते इङ्को नावा गोरा आखेका धालेको झोलाता न्हामावा । कालाउ गोरा भात्या कालाउ धालेको झोला न्हेनोङ्दोङ न्हासातावा । इङ्को भाअ्सिङ नावा गोरा नावाङ आनेमानेता ह्वालि गोइखे ।”
\v 23 एमि वा माइसाका पहरता उम सेका मिलिङ पाहासो हानिघाहि ।इङ्को पाहासो हानिकाताङ पालाउ वाको चात्यागेलाई उमको सिसा पेलि तेङ्हि।
\v 24 इदोइ तिङ्तेङ फरिसिगेलाइ येसु:हेङ दोअ्हि, ,“खाङ, माइसाका परहता पालि माएल्का आल्ते काम जेदोङ हि, इम्बालाइ हाइपालि इङ्कोङ पाखे ?”
\v 25 वा इम्बालाइहेङ दोअ्हि, “जेलाउ दाउद कालाउ वादोपा हिकालाइ चाका आम्का मान्थुतेङ लालाइ गिल्का हिघाहि । कालाउ म्हितुपाङ हिलाउ दाउद हाइ पाहि ? नेलाइ हेलाउ पदेका (पर्हिका) मान्थुसुहा ?
\v 26 झाराङ खान्तेङ बार्का धामि पागिल्का अवियाथारको पालाता परमेश्वरको साअ्ता दाउद दुल्हि । कालाउ परमेश्वरहेङ पिका तोले चाहि । इङ्को तेले धामिगलाइ खान्तेङ आरोङ द्याङ चालि माएल्का हिघाहि । कालाउ इङ्को तेले वादोफा हिकालाइहेङ्बुङ पिहि ।
\v 27 इम्बालाइहेङ येसु: दोअ्हि, “माइसाका पहर द्याङ्को भाअ्सिङ जेङ्का, द्याङ माइसाका पहर्को भाअ्सिङ माको ?
\v 28 इदोइ भाअ्सिङ द्याङ्को चान माइसाका पहर्कोबुङ प्रभु ।
\c 3
\p
\v 1 न्हुसो आरोङ वा चाउघोरा साअ्ता दुल्लही । इन्ता एलोङ खुर सेङ्का द्याङ हिघाहि ।
\v 2 माइसाका पहरता इङ्को द्याङ्हेङ एल्पाङ्बे दोअ्तेङ वासहेङ चेर्लिको भाअ्सिङ द्यागेलाइ चेवा पातेङ हिघाहि ।
\v 3 येसु: खुरसेङ्का द्याङ्हेङ दोअ्हि,“इसो आगा लोउ ।”
\v 4 वा इम्बालाइहेङ दोअ्हि, “माइसाका पहर्ता रेम्फा पालि रेम्का ना मारेम्का, जिउ सिन्हुपालि ना सेअलि, हेदोइ रेम्का हि ?”कालाउ इम्बालाइ नुइ माधुइसिङ सिकापा हिहि ।
\v 5 इम्बालाइको मन माघुरिकाता दुखित जेङतेङ चेर ताम्पातेङ इम्बालाइहेङ खाङ्हि, कालाउ इङ्को द्याङहेङ दोअ्हि,“नाङ्को खुर र्हो ।” इङ्को र्होहि, कालाउ वाको खुर एल्हि ।
\v 6 एरिसिगेलाई उल्हितेङ हानिहि । कालाउ हेसापातेङ येसु:हेङ से:लिला दोअ्तेङ हेरोदिगेलाई दोफा खुर चाल्हाहि ।
\v 7 इन्तासो येसु: ताइको चात्यागेलाई दोफा समुन्दभारि हानिहि । गालिलपाहासो बार्का द्याङ्गेलाइको जेर वाकोता लोहि ।
\v 8 .यहुदिया, यरुसलेम, इदुमिया, यर्दन ओदेपाहासो, कालाउ तुरोस सिदोनको कोरपाहासोङ बार्का द्याङ्को जेर वाको भार्बुसाइका काथाको नवाइ चारचाराइका हिङ्तेङ वाकोता लोहि ।
\v 9 द्याङ्गेलाइको जेर वासेहेङ मायानाको दोतेङ येसु: ताइको भाअ्सिङ एलोङ नाउ चुमातेङ मायानाको दोतेङ येशु ताइको भाअ्सिङस एलोङ नाउ चुमातेङ ताअ्लि चात्यगेलाइहेङ दोअ्हि ।
\v 10 येसु मिसालोका द्याङ झाराङ्हेङ एल्पानाङ वासेहेङ साइलि खेसुधासुघाहि ।
\v 11 जेलाउ दुस्तआत्मा वासेहेङ तिङ्घाहि, कालाउ येसु:को आगाता पोम्भेलेतेङ इसिका दोकाताङ र्हकाइघाहि,“ना परमेश्वरको चान हिना।”
\v 12 कालाउ वाको काथाता हासुहेङ्बुङ मादोसु दोअ्तेङ येसु: इम्बालाइहेङ रेम्फाङ चेरर्हि ।
\v 13 इन्तासो येसु: तिकारता ताङ्हि । कालाउ मन्दा ताअका द्याङ्गेलाइहेङ काइहि । इम्बालाइ वाकोता लोहि ।
\v 14 ताइदोफा हिलि कालाउ ये: बानाल पागिल्लिको भाअ्सिङ वा तेन्हें झनाहेङ ताइदोफा हिलि साल्हि ।
\v 15 कालाउ इम्बालाइहेङ भुतगेलाइ उल्हिपालि खावराबुङ पिहि ।
\v 16 इङ्को ते न्हे झाना प्रेरित इम्ब़ालाइदोङ, सिमोन कालाउ वाको मि पतरूस ताअ्पिहि ।
\v 17 जब्दियाको चान याकुब कालाउ याकुबको ओने यु:हन्ना, वा इम्बालाइहेङ अर्गनेस, गर्जनको चानगेलाइ दोअतेङ मिङ ताअ्पिहि,
\v 18 आन्दिरियास, फिलिप, बारथोलोमाइ, मत्ति, थोमा, अल्फयसको चान याकुब, थेदियस, कालाउ कानानि दलको सिमान,
\v 19 कालाउ यहुदा इस्कोरियत या चाहि येसु:हेङ बोमिको खुरता रिम्पापिका हिघाहि ।
\v 20 कालाउ न्हुसो येसु:आरोङ सा भारि घुरिहि | आरुङ इन्ता द्याङ्को हुद्दा जोम्हि,इदोइ झोको कि वा उम बुङ चालिमाभ्याइहि |
\v 21 जेलाउ येसु: जाहन इङ्को काथा हिङ्हि,कालाउ वासेहेङ चुम्पुलि इम्बालाइ ओल्हिहि,हाइपालिपानु वाको मन सहि ठेगानाता मान्थुदोअ्तेङ इम्बालाइ दोघाखे |
\v 22 यरुसलेमसो लोका ब्यबस्थाको सास्तिरि गेलाइ दोअ्हि,''वाकोता बाल जिबुल भुत हि,कालाउ भुतगेलाइको माझन पाहासो दोङ वा भुत गेलाइ ओल्लापाखे |''
\v 23 कालाउ वा इम्बालाइहेङ ताइमिकोता काइतेङ उदाहरन पाहासो दोअ्हि,''साइतान साइतानहेङ हेसा ओल्लापालि द्वावा ?
\v 24 हिदोइबुङ राइजि ताताइमिता खेङ्नाहि पानु इङ्को राइजि तिकिलि मादोखे |
\v 25 हिदोइबुङ सा ताताइमिता खेङ्नाहेपानु इङ्को सा तिकिलि मादोखे |
\v 26 एदि साइतान साइतानकोङ बिरोधता जाअ्तेङ खेङ्नाहेपानु इङ्को तिकिलि मादावा,कालाउ वाको अन्त्य लोलि दो:का हिखे |
\v 27 हासुबुङ बलियाका द्याङ्को साता दुल्तेङ वाको धन सम्पति खुलि मादावा जेलाउ ठेकापा वा उङ्को बलियाका द्याङ्हेङ लाम्फा माजिङ्सा,कालाउ खिनिङ वा वाको साको धन सम्पति खुलि द्वावा |
\v 28 जातिङ भारिका नेलाइ दो:खा,द्याङ्गेलाइको गोताङ पाप कालाउ परमेस्वरहेङ मन्दा माताका स्यमा जेनाङ,
\v 29 कालाउ पबित्तरो आत्माको बिरोधता मन्दा माताकालाइहेङ सिलाउबुङ स्यममाजेनाङ,कालाउ वा अनन्त थेकापाको पाप कामको दोसि जेनाङ |'
\v 30 वा इदोइ बचन दो:हि,हाइपालिपानु वाकोता असुदृ आत्माहि दो:तेङ इम्बालाइ दो:का हिघाहि |
\v 31 कालाउ वाको आमाइ कालाउ वाको ओनेगेलाइ इन्ता लोहि । बाहार जाअ्तेङ येसु;हेङ काइगिल्हि ।
\v 32 जेरको कोर्पाहाङ जाअ्तेङ हिघाहि । कालाउ इम्बालाइ वासेहेङ दोअ्हि, नाङ्को आमाइ कालाउ नाङ्को ओनेगेलाई नासेहेङ भोदोङ्खे, ओबालाइ बाहर र्- म्हतेङ हि ।”
\v 33 कालाउ येसु: इम्बालाइहेङ दोअ्हि,“काङ्को आमाइ, ओनेगलाइ हासु ?”
\v 34 ताइको हिका कोर्पाहाङ खान्तेङ वा दोअ्हि, “खाङ्सु, काङ्को आमाइ कालाउ आनेगेलाइ एबालाइदोङ,
\v 35 हाइपालिदोनु ज्याइ परमेश्वरको मन भाइपाङ पाखे, वादोङ काङ्को ओने कालाउ काङ्को आमाइ ।”
\c 4
\p
\v 1 आरोङ येसु: समुन्द्रको काम्भेता बानाल पालि तेङ्हि। इन्ता वथे बार्का जेर हिघाहि, वा इन्ता हिका नाउता धोल्हि, कालाउ नाउ- समुन्द्रता आतुइसा दुरे चुम्पुते वा इङ्कोङ नाउता हिहि । द्याङ्गेलाइ झाराङ समुन्द्रको काम्भे -काम्भेता योम्का हिघाहि।
\v 2 वा इम्बालाइहेङ काथा निङ्पिकाताङ हिन्जा काथागेलाइ धिर्पाहि । कालाउ वा ताइको बानालता इसिका दोअ्हि,
\v 3 हिङ्सु, एलोङ चालाइ बिका द्याङ चालाइ बिलि उल्हिहि ।
\v 4 चालाई बिअ्लाउ आतुइसा दामाभारि थाल्न्हाहि । आतुइसा चालाइ उन्थुइ भारि बिअन्हाहि, इन्ता इस्तु भोनोइ मान्थुघाहि, हिन्जा भोनोइ मान्थुनाङ चलाइ धेमाङ योहि ।
\v 5 आधे चालाइ उन्ठुइ भारि बिन्हाहि,जेताहेन्जा भोनोइ मान्थुघाहि,कालाउ भोनोइको थामे लिता थेकापा मान्थुनाङ इङ्को धेमाङ योहि |
\v 6 एअ्नि हिन्जा सान्हेनाङ चालाइको तुपा सेङ्हि, लिअ्ता जारि जोलि मादोनाङ इङ्को चालाई चुअ्हि ।
\v 7 आतुङ्सा चालाइ चुइगेलाइको भारि थाल्लानाहि, चुइगेलाइ बारानाङ चालाइहेङ बारालि मापिहि । इङ्को चालाइ चुअ्तेङ मासेहि ।
\v 8 कालाउ आतुङ्सा चालाइ रेम्का भोनोइता बिअन्हाहि इङ्को योकाताङ बाराकाताङ सुम्ते गुना, तुटे गुना कालाउ एसाइ गुना सेहि ।”
\v 9 कालाउ आरोङ येसु: दोअ्हि,“हिङ्का न्हातोङ हासुको हि, वा हिनाको ।”
\v 10 जेलाउ वा एक्लाङ जेङ्हि, कालाउ तेन्हे झना चात्यागेलाई कालाउ येसु:को कोर्पाहाङ हिकालाइ लोतेङ चालाइ विका काथा हाई दोतेङ येसु:हेङ हि:हि ।
\v 11 वाइम्बालाइहेड दोअ्हि, “परमेश्वरको सार्भिको रहस्य नेलाइहेङ्दोङ पिका हि, कालाउ बाहर हिकालाइहेङ चाहि काथा निङ्पितेङ खिनिङ दोपिन्हाखे ।
\v 12 कालाउ इम्बालाइ खाङ्नु -ते खाङ्खे म्हामा तिङ्खे, हिङ्नु -ते हिङ्खे, म्हामा गिखे । मानुनुते यम्बालाई मारेम्का पाका लाअ्धावा, कालाउ इम्बालाइको पाप स्यामा जेन्धावा ।”
\v 13 वा इम्बालाइहेङ दोअ्हि, “नेलाइ एदोइ निङ्का काथाको काथा मागिना भाइसो, भेनाङ गोताङ निङ्का काथाको काथा हेसा गियाना ?
\v 14 चालाइ विकालाइ बचन बिखे । आधिमि द्याङ्गेलाइ दामाभारिी चालाइ राइन्हाका भाइकाङ हि । जेलाउ इम्बालाइ बचन हिङ्खे । इम्सालउदोङ भुत (दियाबलोस) लोतेङ इम्बालाइता हिका बचन घिङ्पिखे ।
\v 15 आधिमि द्याङ्गेलाइ दामा भारि बिन्हाका चालाइ भाइका दोङ हि | जेलाउ इम्बालाइ बचन हिङ्खे,कालाउ एन्सालाउ दोङ साइतान लोखे,कालाउ इम्बालाइ कोता बिका बचन चुम्पुखे |
\v 16 इन्साङ पातेङ उन्थुइभारि बिन्हाका चाहि इम्बालाइदोङ, इम्बालाइ बचन हिङ्अ‍े कालाउ लेङ्चातेङ ताअ्खे ।
\v 17 कालाउ इम्बालाइको लिअ्ता बचन ताअ्लि, मादोतेङ एनि न्हेनि खिनिङ हिखे । जेलाउ बचनको भाअ्सिङ एम्बालाइता दुख कालाउ सतावत लोखे, इम्बालाइ इन्सालाउदोङ लोङ्खे ।
\v 18 चुइको भाझता विन्हाका चालाइ एबालाइदोङ, वा बचन हिङ्खे,
\v 19 कालाउ सुमिङ्को सुर्ताहोइ, धनको मायारोहोइ रेरेम्का आनेमाने तिङ्तेङ बचनहेङ लाअ्पिलगिल्खे। कालाउ इङ्को रेम्फा बारालि मादोखे ।
\v 20 २० कालाउ रेम्का मिलिङ्ता बिन्हाका चालाइ एबालाइदोङ, इम्बालाइ बचन हिङ्अ‍े कालाउ ताइको मनता ताअ्खे सुम्ते गुना तुते गुना कालाउ साइ गुना पातेङ सेखे ।
\v 21 इम्बालाइहेङ वा दोअ्हि, सासुबुङ गेसा जोलाइतेङ पाथि लिता मानुनु चाउकि लिता ताअ्लि दोअ्तेङ माचुमाखे, वाते सामदान र्हुता ताअ्लि दोतेङकि चुमाखे ?
\v 22 हाइदोङ आनेमाने म्होतेङ ताअ्लि माद्वाङ । म्होतेङ ताका हिलाउबुङ माम्होङ ।
\v 23 हिङ्का न्हातोङ हासुको हि, वा हिनाको ।
\v 24 वा आरोङ इम्बालाइहेङ दोअ्हि;“नेलाइ हाइ हिङ्सुखेना इन्ता मन पिसु, हाइपालिपानु नेलाइ हिसिका मनहोइ पिसुखेना नेलाइबुङ इन्सिकाङ मनहोइ निङ्सुवाना कालाउ आरोङ हिन्जा नेलाइहेङ प्याङ ।
\v 25 हाइपालिदोनु हासुदोफा हि वासेहेङ प्यावा, हासुदोफा मान्थु वाको हिकाबुङ घिनावा ।”
\v 26 वा दोअ्हि, “परमेश्वरको सर्भि इसिका हि । हासुबुङ एमि द्याङ मिलिङ्ता चालाइ विखे ।
\v 27 वा जिम्लाउबुङ, ल्होलाउबुङ चालाइ ताइमिङ बाराखे । कालाउ बाराका योका इङ्को द्याङ मागिखे,
\v 28 हाइपालिदोनु मिलिङ ताइमिङ योपाखे, लाम्फा तुपा, इन्तासो सिसा कालाउ सिसाहेङ मिङ्पाखे ।
\v 29 जेलाउ मिङ्का पहर जेङ्अ‍े कालाउ इन्सालाउदोङ वा काचियाहोइ चेखे, हाइपालिदोनु सिसाहेङ चेका पहर लोका हिखे ।”
\v 30 वा आरोङ दोअहि,“परमेश्वरको सारभि हासुदोफा तुलाना पालि ? मानुनु हाइको काथाता निङपितेङ दोपिलि ।
\v 31 इदोइते पासाइको चालाइ भाइका हि, जेदोइ मिलिङ्ता विन्हाखे । सुमिङ्ता झाराङ खान्तेङ म्हुइका चालाइ हिलाउबुङ,
\v 32 जेलाउ इङ्को चलाइ थिङ्न्हान्खे कालाउ इङ्को धाङ्गाखे । गोताङ सारसिङ खान्तेङ इङ्को लाम्फा बाराखे । कालाउ इङ्को बार्का बार्का दालेङ पाअ्पाखे । बादेलता हिका जिहागेलाइ इङ्को दालेङ्ता भासा जोखे ।”
\v 33 इम्बालाइ गिपाङ येसु: इसिका काथा हिन्जाङ निङ्तेङ हिङपाहि ।
\v 34 वा काथा माकोसिङ इम्बालाइ दोफा नुइ माधुइहि । कालाउ वा ताइको चात्यागेलाइहेङ सिकापा गोताङ निङ्का काथा दोपिहि ।
\v 35 इङको पहर दिलिमा जेङ्तेङ वा ताइको चात्यागेलाइहेङ दोअ्हि,“लोसु केलाइ समुन्द ओदोइपार हानाइने ।”
\v 36 कालाउ इन्तासो जेरदोफा विदा र्हुतेङ, वा जेदोङ नाउता योम्का हिघाहि, इङ्कोसोङ वासेहेङ चात्यागेलाइ ताइदोफा चुम्पुहि । इन्ता आरोङ नाउबुङ हिघाहि ।
\v 37 समुन्द्रता हानिकाताङ पालाउ बार्का दुम भेरमा लोहि । हिन्जा बार्का लोनाङ नाउबुङ दुविलि तोम्हि। कालाउ चिबुङ नाउता पोङ्गालि तेम्हि ।
\v 38 येसु: चाहि नाउको लेसाराभारि खिम्चुता पुरिङ ताअ्तेङ जिम्तेङ हिघाहि । ओबालाइ वासेहेङ इसिका दोअ्काताङ ल्होपाहि,“गुरु ज्यू, केलाइ वाङ्लि तोम्न्हाहोइ दोका नासेहेङ फोम मान्थु ?”
\v 39 येसु:ल्होतेङ भेर्माहेङ चेरहि कालाउ समुन्द्रहेङ दोअ्हि, “सिकापा गाङ” कालाउ गाङ्हि । इन्ता हिका झाराङ चाकामान्दा जेङहि ।
\v 40 वा इम्बालाइहेङ दोअ्हि, “नेलाइ हाइपालि एसापा थिसुखेना ? नेलाइता खाङधुरि मान्थु?
\v 41 इम्बालाइ मेनाङ थिहि, कालाउ ताइ- ताइमिता दोअ्हि, “या हासुको समुन्द्र कालाउ भेरमाबुङ याको काथा साअखे ।”
\c 5
\p
\v 1 कालाउ ओबालाई समुन्द्र ओदोइपार गरासन दोका थामेता हानिहि ।
\v 2 येसु: नाउसो बाहर उल्हिीतेसाङ एलोङ माएल्का मन हिका द्याङ तोम्सो लोतेङ वासेहेङ दुसुहि, भिन्झिरिहोइ धेउलि हासुबुङ मादोघाहि ।
\v 3 इङ्को तोमगेलाइ भारि हिगिल्घाखे | हासुबुङ वासिहेङ झनझिरिहोइ बुङ धेउलि मादोघाहि |
\v 4 हाइपालिपानु वा हिन्जाङ भिन्झिरिहोइ धेउन्हाका हिघाहि, कालाउबुङ झिन्झिरिहेङ चाना चुनुपा धोअ्तेङ हानिघाहि ।वासेहेङ ताइदोफा रिम्तेङ ताअ्लि हासुबुङमादोघाहि ।
\v 5 इङ्को नितिमा न्हिसिन्ता जेलालउबुङ तोमगेलाइभारि कालाउ तिकारगेलाइ र्हिकाइकाताङ ताइमिहेङ उन्थुइहोइ धाल्काताङ पेचारा बान्हाइघाहि ।
\v 6 जेलाउ इङ्को द्याङ यसु:हेङ दुरेसोङ तिङ्हि। धाअ्तेङसाङ हानितेङ येसु:को खोकोइता सेउपाहि ।
\v 7 कालाउ बार्का गालाहोइ र्हिकाइतेङ इङ्को द्याङ दोअ्हि, “ओइ झाराङ खान्तेङ बार्का परमेश्वरको चान येसु : नाङको दोफा काङ्को हाइ हिघाहि? का नासेहेङ सेउपाखा, ना कासेहेङ् माफ र्पा ?”
\v 8 हाइपालिपानु येसु: वासेहेङ् इसिका दोअ्तेङ दो्अ्का हिघाहि,“ओइ दुस्त आत्मा इङ्को द्याङ्सो उल्हितेङ लोउ ।”
\v 9 येसु: इङ्कोहेङ हिअ्हिी, “नाङ्को मिङ हाइ ,वा दोअ्हि फौज । केलाइ हिन्जा हिन्हाहि ।”
\v 10 इङको दुस्ता आत्मागेलाइहेङ इदोइ देरासो माओल्हिपालि दोअ्तेङ येसु:हेङ सेउपाहि ।
\v 11 इन्ता तिकार भारि एलोङ बार्का पायाको जेर दुगिल्घाहि ।
\v 12 इङ्को माएल्का मन इसिका देतेङ येसु:हेङ सेउपाहि,“केलाईहेङ पाया लिता हानिलि पि, इन्ता केलाई दुलाङ ।”
\v 13 वा पाया लिता इम्बालाइहेङ दुल्ली पिहि कालाउ दुस्त आत्मा माएल्का उल्हिीतेङ पाया लिता दुलही । समुन्द्रभारि हानिकाताङ तिकारसो धासिकाताङ न्हे हाजार पाया मुन्द्रता वाङ्तेङ सिहि ।
\v 14 पाया धोकालाइ झाराङ खाअ्हि , देराभारि कालाउ सहरभारि बानाल पापिहि । द्याङ्गेलाइ हाइ जेङ्हि दोतेङ खाङ्लि लोहि ।
\v 15 कालाउ येसु:कोता इम्बालाइ लोहि । दुस्त आत्मा धेल्का द्याङ रेम्फा धाबा होङतेङ एल्का मन जेङ्तेङ इन्ता हितेङ हिका इम्बालाइ तिङ्हि । इन्सिका जेङ्का तिङ्तेङ इम्बालाइ थिहि ।
\v 16 कालाउ इदोइ हासु तिङ्का हिघाहि, इम्बालाइ दुस्त आत्मा धेल्का कालाउ पायाहेङ हाइ जेङ्का हिघाहि इङ्को दोपिहि ।
\v 17 इङ्को थामेको द्याङ्गेलाइ केलाइको थामेसो ना हाने दोअ्तेङ यसु: हेङ सेउपालि तेङ्हि।
\v 18 येसु: नाउ लिता दुल्लि तोम्लाउ दुस्त आत्मा धेल्तेङ एल्का काबुङ हानाङ्का दोअ्तेङ वासेहेङ सेउपाहि ।
\v 19 ताइदोफा हिलिको भाअ्सिङ् इङ्को द्याङ्हेङ येसु: मापिहि, कालाउ येसु: इङ्कोहेङ दोअ्हि, “ना सिता हानितेङ ताइको सा को द्याङ्गेलाइहेङ इदोइ प्रभु नाङ्को भाअ्सीङ हेथे बार्का आल्ते काम पाहि, कालाउ ना र्हुता हेथे मायारो पाहिी दोतेङ हिङ्पापि।”
\v 20 कालाउ इङ्को द्याङ हानिहि | येसु:वाको भाअ्सिङ हेथे बारका काम पापिका हिघाहि | इङ्को काथा देकोपोलोस दोअ्का थामेभारि बानाल पापिहि | झाराङ द्याङ इदोइ काथा हिङ्तेङ भारबुसाइहि |
\v 21 आरोङ येसु: नाउता धोल्तेङ समुन्द्रको ओदेइपार हानिहि । कालाउ बार्का हुदा लोतेङ वाको कोर्पाहाङ जाअ्हि । वा चाहि समुन्द्रको काम्भेता जाअ्तेङ हिघाहि ।
\v 22 चाउघाराको सासकगेलाइसो एमि याइरस मिङ जेङ्का वाकोता लोहि । येसु:हेङ इङ्को याइरस येसु:को खोकोइता सेउपाहि ।
\v 23 कालाउ इसिका दोअ्हि, “काङ्को म्हुइका चाम्दि मिसा लोतेङ सि :लि तेम्का हि, ना हानितेङ वाको जिउ र्हुता खुर ताअ्पिनु एल्तेङ वा सिन्हुतावा ।”
\v 24 कालाउ येसु: इम्बालाई दोफा हानिहि । एलोङ बार्का जेर वाको भेर्पा लोहि द्याङ्गेलाइ वाको कोर्पाहाङ चेअ्सुमेअ्सुपा जाअ्तेङ हिघाहि ।
\v 25 कालाउ तेन्हे बासार खान्तेङ लाम्फासोङ हिति होतेङ हिका बेबाल इन्ता हिघाहि ।
\v 26 वाको आनेमाने गोताङ पिअ्तेङ ओसेरे पाइति पालाउबुङ एल्लि मादोतेङ सि :लिना हिलि जेङ्का हिघाहि ।
\v 27 येसु:को काथा वा हिङ्का हिनाङ जेरको लेसारापाहासो हानितेङ वाको धाबा साइहि ।
\v 28 इङ्को बेबाल मन्ता दोअ्हि, ,“वाको धाबा खीनिङ साइलाउबुङ काङ्को हिति लोका एलाङ्का ।”
\v 29 इङ्को बेबाल मन्ता दोअ्हि, ,“वाको धाबा खीनिङ साइलाउबुङ काङ्को हिति लोका एलाङ्का ।”
\v 30 इङ्को बेबाल मन्ता दोअ्हि, ,“वाको धाबा खीनिङ साइलाउबुङ काङ्को हिति लोका एलाङ्का ।”
\v 31 चात्यागेलाइ वासेहेङ दोअ्हि, “वथे बार्का जेर ना तिङ्दोङ्खेना, कासेहेङ हासु साइहि दोअ्ते दोतेङ आरोङ दोखेना?”
\v 32 कासेहेङ साइका हासुबे दोअ्तेङ कोर्पाहाङ खाङ्हि ।
\v 33 ताइमिहेङ हाई जेङ्का हिघाहि, इङ्को थाहा गितेङ इङ्को बेबाल थितेङ येसु:को आगाता तुघुरहि । कालाउ ताइमिहेङ हाइ जेङ्का गोताङ काथा येसु: हेङ दोअ्पिहि।
\v 34 कालाउ येसु: इङ्को बेबालहेङ दोअ्हि,“ओइ चाम्दि नाङ्को खान्धुरिहोइ ना एल्होइना । रेम्फा सिता हाने । नाङ्को मिसा एलाको ।”
\v 35 वा दोअकाताङ पालाउ सासकगेलाइको साअ्सो द्याङ्गेलाइ लोतेङ दोअ्हि, “नाङ्को चाम्दिते सि :होइ आरोङ हाइपालि गुरुज्युहेङ दु:ख प्याना ?”
\v 36 इम्बालाइको काथाहेङ येसु: फोमदोङ मापासिङ इन्ता चाउघाराको सासकहेङ येसु: दोअ्हि, “माथिसु नेलाइ खान्धुरि खिनिङ पासु ।”
\v 37 कालाउ पतरुस, याकुब, याकुबको ओने यु:हन्नासो आरोङ हासुहेङ्बुङ वाको भेरपा लोली मापिहि ।
\v 38 ओबालाइ चाउघारा सासकको साता हानिहि । कालाउ येसु: इन्ता द्याङ्गेलाइ हेङ चिलाउ चिलाउपा खार्तेङ हिका तिङहि।
\v 39 इन्ता लिता दुल्तेङ येसु: इम्बालाइहेङ दोअ्हि, “नेलाइ हाइपालि एसा पातेङ चिलाउ चिलाउपा खार्तेङ हिसुखेना? आनाउ सि:का मान्थु । वाते जिम्तेङ हिकाहि ।”
\v 40 येसु:को काथा हिङ्तेङ इम्बालाइ लेङ्हि।कालाउ इन्ता हिका झाराङ द्याङ्गेलाइहेङ बाहर उल्हिपाहि । बेजानको आबा, आमाइ कालाउ ताइको चात्यागेलाइहेङ खिनिङ चुम्तेङ बेजान हिका थामेता हानिहि ।
\v 41 कालाउ येसु: बेजानको खुर चातेङ दोअ्हि, “तालिता कुमि” एदोइ दोका चाहि “ओइ म्हुइका आनाउ,का नासेहेङ दोअ्का ल्हो ।” इङ्को तेन्हे बासार थुकाका हिघाहि । कालाउ इन्ता हिका भाराङ द्याङ भार्बुसाइहि ।
\v 42 कालाउ जामाल ओदोङ घुरि ल्होहि,कालाउ तेगिल्लि तेङ्हि | इङ्को बेजान तेन्हे बासारको हिघाहि | कालाउ एन्सालाउदोङ इम्बालाइ भाङ्भाङहि |
\v 43 येसु: इदोइ हासुबुङ थाहा माग्याको दोअ्तेङ इम्बालाइहेङ हाप्पाङ दोअ्तेङ दिङ्गिल्हि, कालाउ बेजानहेङ आतुइसा हाइदोङलाउबुङ चालि पिसु दोअ्तेङ इम्बालाइहेङ दोअ्हि, |
\c 6
\p
\v 1 इन्तासो येसु उल्हितेङ ताइकोङ देराता लोहि । वाको चात्यागेलाइ वा दोफा हानिहि ।
\v 2 माइसाका पहर्ता वा चाउघारा साता बानाल बाखाराइलि तेङ्हि । हिन्जा हिङ्का द्याङ्गेलाइ भार्बुसाइपा दोअ्हि, “इदोइ द्याङ, इदोइ गोताङ हेतासो निङ्हि? वासेहेङ पिका इदोइ बुद्वि हिसिका हि, या हिसिका भारबुसाइका काम पाहि । वाको खुर्सो पाका हेथे बार्का सर्बङ हि,
\v 3 इदोइ द्याङ इङ्कोङ सा घाम्गिल्का माकोकुनु? इदोइ द्याङ इङ्कोकोङ मरियमको चान कालाउ याकुब, यासेफ, यहुदा, सिमोनको दादा माको? याको बेजान ओनेगेलाइबुङ केलाइदोफा हि माको? कालाउ इन्ता हिका द्याङ्गेलाइ चेर्ताम्पाहि ।
\v 4 कालाउ येसु: इम्बालाइहेङ दोअ्हि, “अगमबक्ताहेङ ताइको सरभि कालाउ ताइको द्याङगेलाइ ताइकोङ थामेता साता हेलाउ रेम्फा मापाखे |”
\v 5 इनता एमि न्हेमि मिसा लोका द्याङ्हेङ ताइको खुर इम्बालाइको रहुता ताअ्तेङ एल्पाहि । इदोइ खान्तेङ वा आरोङहेदोइबुङ भारबुसाइका काम पालि मादोहि।
\v 6 इम्बालाइको खाङधरि मातिङ्तेङ येसु: भार्बुसाइहि । कालाउ वा देरा- देरता बानाल पिकाताङ हानिहि ।
\v 7 वा ताइको तेन्हे झना चात्याहेङ ताइदोफा काइहि । कालाउ इम्बालाइहेङ न्हेमि -न्हेमि पातेङ दिङ्गिल्हि । वा इम्बालाइहेङ दुस्ता आत्मा हिकागेलाइ र्हुता खाबरा पिहि ।
\v 8 येसु: चात्यागेलाइहेङ इसिका दोतेङ दिङ्गिल्हि, “दामाको आअ्सिङ तोले, झोला, गुझिता ताकाबुङ हाइदोङ माचुम्सु । एलोङ लाथि खिनिङ दामाको भाअ्सिङ चुम्सु ।
\v 9 जुत्ता सु्ङ्का, कालाउ आरोङ होङ्का धाबा हाइदोङ माचुम्पुसु ।
\v 10 जेलाउ नेलाइ जेदोङलाउबुङ साअ्ता दुल्सुवाना, कालाउ जेलाउ थेपा इङ्को देरासो माउल्हिसुवाना, कालाउ इनसालाउ थेपा इन्ताङ हिसु ।
\v 11 एदि जेदोङ थामेता नेलाइहेङ रेम्फा मापानु, नेलाइको काथा माहिङ्नु देरासो उल्हिलाउ नेलाइ ताइको खोकोइको धुला थिपिसु, इदोइ इम्बालाइको आअ्सिङ चेतावनि जेनावा ।”
\v 12 कालाउ इम्बालाइ उल्हितेङ हानिहि । द्याङ्गेलाइ मारेम्का दामा लाअ्ताको दोअ्तेङ ये:बानाल पागिल्हि ।
\v 13 इम्बालाइ हिन्जा भुतगेलाइहेङ उल्हिपाहि । हिन्जा मिसा लोकालाइहेङबुङ चुइति मोअ्तेङ एल्पाहि ।
\v 14 एला येसु:को रेम्का काम पागिल्का नावाइ चार्चाराइका हेरोद राजा हिङ्हि । हाइपालिदोनु वाको मिङ जोसोओसोङ चार्चाराइका हिघाहि । हेथे द्याङ दोअ्घाहि “बप्तिसता पिका यु:हान्ना सि:कासो ल्होहि आङ, इङ्को भाअ्सिङ वाकोसो इदोइ झोखोका सरबङ्को काम जेङ्धोङ्खे ।”
\v 15 कालाउ भेनाङ द्याङ्गेलाईदोअ्हि, “या एलिया” आरोङ भेनाङ द्याङ दोअ्हि, “ अगमबक्ता याबुङ एमि ।”
\v 16 जेलाउ हेरोद राजा एदोइ काथा हिङ्हि, कालाउ वा दोअ्हि, “यु:हन्नाको पुरिङ पाल्लि का दोघा वाङ सिन्हुतेङ लोहि ।”
\v 17 हाइपालिदोनु हेरोद ताइको ओने फिलिपको बे हेरोदियासहेङ ताइको बे पानाङ बप्तिसता पिका युहन्नहेङ रिम्तेङ कालाउ धेउतेङ झ्यालखानाता ताअ्लि दोअ्का, हिघाहि ।
\v 18 इन्सालाउ हेरोदहेङ यु:हन्ना इसिका दोअ्का हिघाहि,“ताइको आनेको बे ताअ्लि नासेहेङ रेम्का माजेनाङ ।”
\v 19 इदोइ भाअ्सिङ सेअ्लि खाङ्घाहि, सेअ्लि चाहि दोअ्का, मान्थुघाहि ।
\v 20 हाइपालिपानु यु:हन्नाहेङ हाइदोङ मालिङ्का कालाउ झाहाका हिनाङ हेरोद वा दोफा थिघाहि । कालाउ वासेहेङ हाइदोङ मापासिङ रेम्फा ताअ्का हिघाहि । यु:हन्नाको बानाल पाका हिङ्लाउ हेरोद मेनाङ बिचलित जेङ्घाहि, कालाउबुङ वा हिङ्लि किअ्पा हिङ्घाहि ।
\v 21 जेलाउ इन्सिका पहर लोहि। कालाउ हेरोद ताइको जोलम जेङ्का दिना ताइको सरकारि द्याङ्गेलाइ कालाउ सिपालाइको बा -बार्का अफिसरगलाइहेङ कालाउ गालिल थामेको बा -बार्का द्याङ्गेलाइको भाअ्सिङ भोज पाका हिघाहि ।
\v 22 जेलाउ हेरोदियसको चाम्दि लिता लोतेङ न्हाहि, वा हेरोद कालाउ बान्सालाइहेङ लेङ्चापपाहि । कालाउ राजा इङ्को बेजानहेङ दोअ्हि,“ना हाइ र्हेखेना का इङ्को नासेहेङ प्याङ्का ।”
\v 23 इङ्को राजा केरा चातेङ दोअ्हि,“ ना कादोफा हाइ र्हेकाना, का काङ्को आधा सारभि थिपाबुङ नासेहेङ पिलि द्वाङ्का ।”
\v 24 इङ्को बेजान बाहर उल्हितेङ वाको आमाइहेङ हिअहि,“का हाई र्हेलि?” वा दोअहि,“बप्तिसता पिका युहन्नाको पुरिङ ।”
\v 25 इङ्को बेजान हाकाधुकु लिता दुल्हि । कालाउ राजादोफा इसिका दोतेङ र्हेहि,“बप्तिसमा पिका युहन्नको पुरिङ थालिता एलाङ पुपा दोअका काङ्को मन हि ।”
\v 26 राजा मेनाङ मन पुपाहि । कालाउबुङ ताइको केरा चातेङ दोअ्का, काथा कालाउ बान्सालाइको भाअसिङ बेजानको काथाहेङ इन्कार पालि मादोहि ।
\v 27 राजा इन्सालाउदोङ पालेको एमि सिपाल्हाइहेङ यु:हन्नको पुरिङ चुमालि दोअ्तेङ दिङ्गिल्हि । कालाउ वा झ्यालखानाता हानितेङ यु:हन्नको पुरिङ पाल्हि ।
\v 28 यु: हान्नाको पुरिङ थालिता चुमातेङ बेजानहेङ पिहि । वा ताइको आमाइहेङ इङ्को पुरिङ पिहि ।
\v 29 जेलाउ यु: हान्नाको चात्यागेलाई इदोइ काथा हिङ्हि। कालाउ ओबालाइ लोतेङ यु:हन्नको जिउहेङ चुम्पुतेङ तोम्ता लिअ्हि ।
\v 30 प्ररितगेलाइ येसु:कोता जोम्हि । ताइमि पाका कालाउ धिर्पाका गोताङ काथा वासेहेङ दोपिहि ।
\v 31 इन्ता हानिकालाइ लोकालाइ हिन्जा हिघाहि । ओबालाइ चालि थिकापाबुङ निङ्का मान्थुघाहि । इदोइ भाअसिङ् येसु: इम्बालाइहेङ दोअ्हि, “नेलाइ ताइमिबुङ कादोफा लोसु । कालाउ नेलाइ इघिरिङ माइसासु ।”
\v 32 कालाउ ओबालाइ सिकापा एलोङ नाउता धोल्तेङ एकोन्हाता हानिहि ।
\v 33 हिन्जा द्याङ्गेलाइ ओबालाइको हानिका तिङ्हि । वासेहेङ नाल्तेङ सहरको द्याङ्गेलाइ झाराङ इन्सो हानिहि । ओबालाइहेङ काल्हामतेङ द्याङ्गेलाइ लाम्फा थुकाहि ।
\v 34 जेलाउ वा काम्भेता खुअ्हि । कालाउ बार्का जेर तिङ्हि । वा इम्बालाइहेङ रेम्फा खाङहि । इम्बालाइ गोथालो मान्थुका भेडागेलाइ भाइका हिघाहि । कालाउ वा हिन्जा काथा दोतेङ इन्ता धिर्पाहि ।
\v 35 जेलाउ पहर हिन्जा हानिहि, वाको चात्यागेलाइ वादेफा लोतेङ दोअ्हि,“इदोइ थामे एकोन्हाहि । हिन्जा पहर हानिलि दोहोइ ?
\v 36 इदोइ द्याङ्गेलाइहेङ हानिलि पि । इम्बालाइ इदोइ चेमताङ्को देरा- थामेता हानितेङ ताइको भाअ्सिङ चाका आनेमाने चोलाको ।”
\v 37 कालाउ वा इम्बालाइहेङ दोअ्हि, “नेलाइदोङ इम्बालाइहेङ चालि पिसु ।” कालाउ इम्बालाइ येसु;हेङ दोअ्हि,“केलाइ हानितेङ न्हे साइ ताकाको तोले चोल्तेङ इम्बालाइहेङ चालि पिलि ?”
\v 38 कालाउ वा इम्बालाइहेङ दोअ्हि, “नेलाइदोङ इम्बालाइहेङ चालि पिसु ।” कालाउ इम्बालाइ येसु;हेङ दोअ्हि,“केलाइ हानितेङ न्हे साइ ताकाको तोले चोल्तेङ इम्बालाइहेङ चालि पिलि ?”
\v 39 गाताङ द्याङ्गेलाइहेङ सिङ्जाल्जाल्का जाबाराता सारिपा योम्पालि चात्यगेलाइहेङ दोअ्हि ।
\v 40 इम्बालाइ एसाइ- एसाइपा कालाउ पाचास- पाचासको तोम्बा -तोम्बा योम्हि ।
\v 41 वा इङ्को नालोङ तोले कालाउ न्हेलोङ हायाहेङ ताइको खुर्ता चेम्तेङ स्वर्गभारि खाङ्तेङ आसिस र्हेहि । तोले पोङ्तेङ द्याङ्गेलाइको आगाता ताप्याको दोतेङ चात्यागेलाइहेङ पिहि । न्हेलोङ हाया हिकाबुङ झाराङ्हेङ बाखाराइहि ।
\v 42 इन्ता हिकालाइ झाराङ चातेङ घाइहि ।
\v 43 पितेङ दाइका तोले हाया तेन्हे दाल्हो चात्यगेलाइ ल्होपाहि ।
\v 44 तोले चाका वाबालाई खिनिङ् ना हाजार हिघाहि ।हानिलि दोअ्हि । इन्सालाउ थिपाका वा इङ्को हुदाहेङ विदा लाअ्पिहि ।
\v 45 इन्सालउदोङ येशु ताइको चात्यागलाइहेङ नाउता ताङ्तेङ आदेपार बेथसेदाता ताइमि खान्तेङ लाम्फा हानिलि दोहि । इन्सालाउ थिपा वा इङ्को जेरहेङ विदा लाअ्पिहि ।
\v 46 वा इम्बालाइहेङ विदा पितेङ तिकार्ता एक्लाङ दोमचाइकालि हानिहि ।
\v 47 मुचेलमाचेलाउ थिपा समुन्द्रको माझता नाउ हिघाहि । एक्लाङ वा तिकार्ता हिघाहि ।
\v 48 चात्यागेलाइहेङ नाउ बाहर उल्हिपालि मादोका वा तिङ्हि। हाइपालिपानु ओबालाइ जेसोङ हानिघाहि, इङ्को पाहासो भेर्मा लोघाहि । वा र्हिमाको सुम बजेभारि समुन्द्र हुता तेतेङ लोहि । इम्बालाइ खान्तेङ आगा लाङ्लि तोम्लाउ,
\v 49 समुन्द्र हुता तेगिल्का यसु:हेङ इम्बालाइ भुत गिहि, कालाउ चात्यागेलाइ र्हिकाइहि ।
\v 50 हाइपालिपानु वासेहेङ तिङ्तेङ ओबालाइ झाराङ थिका हिघाहि । इन्सालाउदोङ येसु: चात्यागेलाइहेङ दोअ्हि,“धारस पासु, कालाउ माथिसु ।”
\v 51 कालाउ वा इम्बालाइदोफा नाउता ताङ्हि कालाउ भेर्माबुङ गाङ्हि । चात्यागेलाइ झाराङ भार्बुसाइहि ।
\v 52 हाइपालिपानु इम्बालाइ तोलेको काथाता गिका मान्थुघाहि । कालाउ इम्बालाइको मन थाङ्का हिगाहि मान्थुघाहि |
\v 53 समुनद्र पारालि दोतेङ इम्बालाइ गनेसरेतको थामेता थुकाहि। कालाउ नाउहेङ इम्बालाइ एपाहा काम्भेता ताअ्हि ।
\v 54 नाउसो ओबालाइ जेलाउ उल्हिहि । द्याङगेलाइ येसु: दोतेङ इन्सालाउदोङ नाल्हि ।
\v 55 इम्बालाइ भेर्पाङ्को गोताङ देरागेलाइभारि धाअगिल्हि । कालाउ येसु: इन्ता हि दोअ्का काथा हिङतेङ, सिदाउता जिम्तेङ हिका मिसा लोकालाइहेङ वाकोता चुमाहि ।
\v 56 येसु:को देरागेलाइ कालाउ मिसालोका द्याङ्गेलाइहेङ हातेभारि ताअपुहि आइपालिदोनु वाको धाबा साइलि निङ्लाउबुङ इम्बालाइ एलाङ्का दोअ्का ओबालाइको खाङधुरि हिघाहि । कालाउ जाइ जाइ वाको धाबा साइहि, इङ्को झाराङ एल्हि ।
\c 7
\p
\v 1 यरुसलेमसो लोका सास्तिरिगेलाइ कालाउ फरिसिगेलाइ येसु:को कोरपाहाङ योम्हि।
\v 2 येसु:को चात्यागेलाइ खुर माझासिङ ताइको चाका इम्बालाइ तिङ्हि ।
\v 3 परिसिगेलाइ कालाउ गोताङ यहुदिगेलाइ ताइको खुर रेम्फा माझासिङ उम माचघाहि । इसिकाङ आजाइ आजुसोङ पातेङ लोका मुंन्दुंग इम्बालाइ पाखे।
\v 4 हातेसो लो-लाउबुङ माचिउसिङ हेलाउ उम माचाघाहि। इदोइ झोको खिनिङ माको इम्बालाइ इसिका हिन्जाङ मुन्दुंगगेलाइ किखे । ओबालाइको साता हिका ताखाला भान्दा गोताङ झाका चलन हि।
\v 5 फरिसि कालाउ सास्तिरिगेलाइ येसु:हेङ हिअ्हि , “नाङ्को चात्यागेलाइ आजु आजाइसोङ लोका मुन्दुंग हाइपालि मापाखे ? हाइपालि खुर माझासिङ चाखे ? ”
\v 6 कालाउ येसु: इम्बालाइहेङ दोअहि, “नेलाइ भाइका दिकागेलाइहेङ यासाइया अग्म्बता थिक अगमबानि पाहि , कालाउ इसिका लेखिका हि,“कासेहेङ इदोइ जात दिर्बेहोइ खिनिङ दायाखे ।कालाउ ये-बालाइको मन काङ्कोसो दुरे हि ।
\v 7 इम्बालाइको बानाल द्याङ्गेलाइ धिरपागिलका नियम खिनिङ हि ।
\v 8 नेलाइ परमेस्वरको आग्याहेङ लाअ्तेङ आजाइ आजुसोङ पातेङ लोका रितहेङ मानिसुखेना ।”
\v 9 येसु: इम्बालाइहेङ दोअ्हि, “नेलाइ ताइको मुन्दुंग पालिको भाअ्सिङ, परमेस्वरको आग्याहेङ लाअ्लि दामा भोसुखेना ।
\v 10 हाइपालिदोनु मोसा दोअ्का हि, “ताइको आमाइ आबाहेङ दोका दोअ्का तेरेसु । जाइ आमाइ- आबाको मारेम्का काथा दोगिल्खे , इङ्कोहेङ सेअ्लिदोङ गोयाङ ।”
\v 11 नेलाइ दोसुखेना, “हासुबुङ ताइको आमाइ आबाहेङ दोअखे, “जेथे ताइमिसो पिलि गोइकाहि, इङ्को परमेस्वरको बोलिपिका (परमेस्वरको चोढाइका) दोखे दोअ्नु ,
\v 12 इङ्कोहेङ नेलाइ ताइको आमाइ- आबाको भाअ्सिङ आरोङ हाइदोङ पालिमापिसुवाना ।
\v 13 इसिकाङ ताइको लाम्फासोङ पातेङ लोका मुन्दुंगहोइ परमेस्वरको वचनहेङ माअ्पालि खाङ्सुखेना , कालाउ नेलाइ हिन्जा इसिकाङ काम पासुखेना ।
\v 14 ताइमिदोफा काइतेङ आरोङ जेरहेङ दोअ्हि, “ नेलाइ झाराङ काङ्को काथा हिङ्सु कालाउ गिसु ।
\v 15 द्याङ्ता इसिका हाइदोङ मान्थु, ज्याइ लिता दुल्तेङ द्याङ्हेङ मारेम्का पालि दोअखे । कालाउ द्याङ्को बाहारसो उ उल्लेतेङ बाहर लोका काथा गेलाइदोङ द्याङ्हेङ मारेम्का पाखे ।
\v 16 (१६ जाइको हिङ्का न्हातोङ हि वा हिनाको ।)”
\v 17 वा जेरहेङ लाअ्तेङ सा लिअ्ता दुल्हि । इन्ता चात्यागेलाइ इदोइ काथाको काथा हिअ्हि ।
\v 18 येसु: इम्बालाइहेङ दोअ्हि, “नेलाइ इदोइ काथा हाइपालि एलाबुङ मागिसुखेना ? जेदोइ आनेमाने बाहार्सो लिअ्ता दुल्खे, इङ्को वासेहेङ मारेम्का पालि माद्वावा दोतेङ एलाबुङ नेलाइ मागिसुखेना ?
\v 19 हाइपालिपानु इङ्को वाको मन्ता माको कालाउ हामु लिअ्ता दुल्खे । कालाउ बाहर उल्हिखे । यसापातेङ वा गोताङ चाका आनेमाने येल्का हि दोअ्तेङ दोअ्हि,।
\v 20 येसु: दोअ्हि, “द्याङ्सो बाहार हाइ उल्हिखे । इङ्कोङ द्याङहेङ मारेम्का पाखे ।
\v 21 पाइपालिपानु लिअ्तासो माकुनु द्याङ्को मनहोइते मारेम्का काथा, बोमिदोफा मारेम्का पाका, खुका, सेअ्का, कासबिरि उलुगिल्का,
\v 22 दिअ्का मारेम्का काथा दोगिल्लका, धाताइका, भानाइदारि, बोमिहेङ मितुका, बोमिको मारेम्का काथा दोगिल्का, घमन्द कालाउ मुर्खता उल्हिधावा ।
\v 23 इदोइ गोताङ काथा लिअ्तासो उल्हिखे। कालाउ द्याङ्हेङ मारेम्का पाखे ।
\v 24 इन्तासो येसु: ल्होतेङ तुरोस थामेभारि हानिहि । इन्ता वा एलोङ सालिअ्ता दुल्हि । हासुबुङ ताइमि लोका काथा माग्याको दोतेङ वाको मन हिघाहि । कालाउबुङ द्याङ्गेलाइ वा लोका गिहि।
\v 25 इन्तासो येसु: ल्होतेङ तुरोस थामेभारि हानिहि । इन्ता वा एलोङ सालिअ्ता दुल्हि । हासुबुङ ताइमि लोका काथा माग्याको दोतेङ वाको मन हिघाहि । कालाउबुङ द्याङ्गेलाइ वा लोका गिहि।
\v 26 इङ्को सिरियाको फोनिकेता जेङ्का एलोङ ग्रिक बेबाल हिघाहि । इङ्को बेबाल ताइको चान्दिता हिका भुत उल्हि पाप्यको दोतेङ येसु:हेङ सेउपाहि ।
\v 27 वा इङको बेबालहेङ दोअ्हि, “चान चाम्दिगेलाइहेङ लाम्फा घाइपा चालिपि । हाइपालि पानु चान चाम्दिको चाका आम्का चुमातेङ खियाहेङ थालपिलि रेम्का माको ।”
\v 28 कालाउ इङ्को बेबाल येसु:हेङ दोअ्हि, “हे प्रभु, चान चाम्दिको तोलेको पोङ्न्हाका चाङचाउकि लेता हुल्पाका खियागेलाइबुङ्ते चावा ।”
\v 29 इन्तासो येसु: वोहेङ दोअहि , “ना इसिका दोनाङ सिता हाने । नाङ्को चाम्दिसो भुत उल्हिका हि ।”
\v 30 इङ्को बेबाल सिता हानिहि । वाको चाम्दि चाउकिता जिम्तेङ हिघाहि । कालाउ वाकोसो भुत उल्हिलिदोका हिघाहि ।
\v 31 तुरोस थामेसो येसु: सिदोन जेङ्तेङ देकापोलिस थामेको माझासो जेङ्काताङ गालिल समुन्द्रता हानिहि ।
\v 32 इन्ता द्याङ्गेलाइ वाकोता एलोङ न्हातोङ माहिङ्का कालाउ नुइ धुइलि मादोका द्याङहेङ चुमाहि । कालाउ इङ्को द्याङ्को हुता ताइको खुर ताप्याको दोतेङ येसु:हेङ सेउपाहि।
\v 33 इङ्कोहेङ येसु: जेरसो एक्लाङ एलोङ- थामेता चुम्पुतेङ वाको न्हातोङ्ता आङ्गुलि ताअ्पिहि कालाउ थोअ्तेङ वाको देतोङ साइपिहि ।
\v 34 कालाउ स्वर्गभारि खाङ्तेङ, र्हिङ्का हुसि सिअ्तेङ इङकोहेङ दोअ्हि, “ इफ्फाता” इदोइ दोअ्हि, चाहि, “हिनाको”
\v 35 इन्सालाउदोङ इङ्को द्याङ्को न्हातोङ हिन्हाहि, वाको देतोङ हेङ्गालाइन्हाहि, कालाउ वा रेम्फा नुइ धुइलि तेङहि ।
\v 36 इदोइ काथा हासुहेङबुङ मादो”दोअ्तेङ इम्लाइहेङ येसु: आग्या पाहि । कालाउ जेथे-जेथे मादो दोअ्हि, झन ओबालाइ इङ्को काथागलाइ दोगिल्घाहि ।
\v 37 द्याङ्गेलाइ मेनाङ भाङ्भाङ्पा खोन्तेङ दोघाहि, “वा गोताङ काथा रेम्का पाका हि । न्हातोङ माहिङ्काहेङ हिङ्पाका हि। नुइ धुइलि मादोकाहेङ्बुङ धुइपाका हि ।”
\c 8
\p \v 1 एअ्नि, न्हेनि न्हुसो आरोङ वाकोता बार्का जेर जोम्हि। इन्सालाउ वाकोता चाका आम्का हाइदोङ मान्थुघाहि येसु: चात्यागेलाइहेङ ताइदोफा काइतेङ  दोअ्हि,
\v 2 “इदोइ जेरहेङ का दायाताङ्का । हाइपालिदोनु एबालाइ कादोफा हिका सुम्नि जेङ्होइ । एबालाइकोता चाका- आम्का हाइदोङ मान्थु | 
\v 3 म्हितुपाङ इम्बालाइहेङ सा, दिङगिल्नु दामाता झाका लोनाङ । आधिमि दुरेसोबुङ लोका हि।”
\v 4 वाको चात्यागेलइ येसु:हेङ  दोअ्हि,  “इसिका हाइदोङ मान्थुकाता इदोइ झोखो द्याङ्हेङ हेतासो उम चुमातेङ चापालि ?”
\v 5 वा चात्यागेलाइहेङ दोअहि, “नेलाइदोफा हेलोङ तोले हि ।” चात्यागेलाइहेङ दोअहि, “   “न्हलोङ हि ।”
\v 6 वा इन्ता हिका द्याङ्हेङ योम्लि  दोअ्हि |  न्हलोङ तोलेहेङ खुर्ता ताअ्तेङ धन्याबाद पिहि । कालाउ तोले पोङ्तेङ् द्याङ्गेलाइहेङ बाखाराइलि चात्यागेलाइहेङ पिहि । ओबालाइ झाराङ द्याङ्गेलाइहेङ बाखाराइहि । 
\v 7 चात्यागेलाइदोफा म्हुइ-म्हुइका हायाबुङ हिघाहि येसु: इङ्कोको भाअ्सिङ्बुङ धन्यावाद पितेङ द्याङ्गेलाइहेङ बाखाराइलि  दोअ्हि | 
\v 8 कालाउ द्याङ्गेलाइ चातेङ आघाहि। दाइका  ते -न्हे दाल्हो तोलेगेलाइ चात्यागेलाइ ल्होपाहि | 
\v 9 इन्ता आतुङ्सा दोलाउबुङ द्या हाजार द्याङगेलाइ हिघाहि |येसु:इम्बालाइहेङ बिदा पातेङ दिङ्गिल्हि|  
\v 10 कालाउ ताइको चात्यागेलाइदोफा नाउ धोल्तेङ दलमनुथा दोका थामेभारि हानिहि ।
\v 11 फरिसिगेलाइ वाकोता लोतेङ काथा हिअ्लि तेङ्हि। कालाउ जाचिलिको भाअ्सिङ स्वार्गसो एलोङ चिन्ह इम्बालाइ  र्हेहि। 
\v 12 वा ताइको आत्मा सो र्हिङ्का हुसि सिअ्तेङ दोअ्हि,  “ इदोइ पहरको द्याङ्गेलाइ हाइपालि चिन्ह भोखे ? नेलाइहेङ का जातिङ्को दोखा, इदोइ द्याङ्गेलाइ हाइदोङ चिन्ह मानिनावा ।” 
\v 13 कालाउ इम्बालाइहेङ इन्ताङ सिअ्धितेङ वा आरोङ नाउता धेल्तेङ ओदोइपार हानिहि।
\v 14 चाल्यागेलाइ तोले चुम्लि निल्का हिघाखे, कालाउ इम्बालाइदोफा नाउता एलोङ खिनिङ तोले हिघाहि । 
\v 15 येसु: चात्यागेलाइहेङ इसिका दोतेङ चेतावनि पिहि, “ हिङ्सु, नेलाइ फरिसिगेलाइको साउरि कालाउ हेरोदको साउरिसो थिसु ?”
\v 16 कालाउ ताइमिदोफा तोले मान्थुनाङ येसु: इसिका दोअ्हि,  दोतेङ ता-ताइमिता काथापालिलि तेङहि ।
\v 17 येसु: इदोइ काथा गितेङ इम्बालाइहेङ दोअ्हि, “नेलाइदोफा तोले मान्थु दोतेङ हाइपालि काथा पासुखेना ? हाइ नेलाइ तिङ्तेबुङ मातिङ्सुखेना ? ना मागिखुखेना ? हाइ नेलाइको मन थाङ्का हि ? 
\v 18 मिसिया हिलाउबुङ नेलाइ मातिङ्सुखेना ? न्हातोङ हिलाउबुङ माहिङ्सुखेना । नेलाइको फोम मान्थु, 
\v 19 जेलाउ का नालोङ तोले ना हाजारको माझाता पोङ्का हिघाखा, इन्सालाउ नेलाइ हेथे  दाल्हो दाइतेङ ल्होपाका हिघासुखेना ? ” चात्यागेलाहेङ  दोअ्हि,  “तेन्हे।”
\v 20 “जेलाउ का न्हिलोङ तोले द्या हाजारकोमा  माझाता पोङ्का हिघाखा, इन्सालाउ हेथे दाल्हो नोलाइ ल्होपाका हिघासुखेना ? ” चात्यागेलाइ  दोअ्हि,  “न्हि।”
\v 21 इम्बालाइहेङ येसु:  दोअ्हि,  “कुनु नेलाइ एलाबुङ हाइपालि मागिसुखेना ?”
\v 22 ओबालाइ इन्तासो बेथसेदा दोअका थामेता लोहि ।वाकोता द्याङ्गेलाइ एलोङ मिस्याहा मातिङ्का द्याङ्हेङ चुमाहि। यासेहेङ साइपि दोअतेङ येसु:हेङ सेउपाहि ।
\v 23 येसु: इङ्को द्याङ्हेङ खुर चातेङ बाहर चुम्पुहि । कालाउ वाको मिस्याहाता थोअ्तेङ ताइको खुर ताअ्पिहि, कालाउ मिस्याहाता थोअ्तेङ हिअ्हि,  कालाउ मिस्याहा मातिङ्का द्याङ्हेङ हिअ्हि “दोअ् ना हाइ तिङखेना ?”
\v 24 कालाउ वा हुता खाङतेङ दोअ्हि, “का द्याङ्हेङ सिङ भाइपा तेतेङ हिगिल्का तिङ्खा ।”
\v 25 येसु: आरोङ वाको मिस्याहाता ताइको खुर ताअ्हि। कालाउ वाको मिस्याहा हिनाहि । कालाउ वा ताइको मिस्याहाहोइ तिङ्हि। इन्तासो वा गोताङ आनेमाने रेम्फा तिङ्हि।   
\v 26 देराभारि हिसोबुङ मादुलाको दोतेङ येसु: इङ्को द्याङ्हेङ ताइको  साअ्ता  दिङ्गिल्हि।
\v 27 कालाउ वाको चात्यागेलाइ कइसरिया, फिलिप्पिको देराता हानिहि। दामाता हानिकाताङ पालाउ इसिका दोअतेङ चात्यागेलाइहेङ येसु: हिअ्हि, “का हासु दोतेङ द्याङ्गेलाइ हाइ दोअखे ?”
\v 28 चात्यागेलाइ दोअहि, “आधिमि दोअ्खे बप्तिसता पिका यु:हन्ना” आधिमि दोअ्खे, “एलिया”कालाउ आधिमि दोअ्खे,  “आगम्बकता सो एमि द्याङ।”
\v 29 कालाउ येसु: चात्यागेलाइहेङ   दोअ्हि, “नेलाइ चाहि का हासु दोतेङ दोसुखेना कुनु ?” पतरुस जवाफ पितेङ वासेहेङ  दोअ्हि,  “ना चाहि ख्रिस्ट हिना ।”
\v 30 काङ्को काथाता हासुहेङ्बुङ हाइदोङ मादोसु दोतेङ इम्बालाइ आग्या पिहि ।
\v 31 “द्याङ्को चानहेङ हिन्जा दु:ख निन्चालि कालाउ धर्मगुरुगेलाइ, बार्का धामिगलाइ कालाउ सास्तिरिगेलाइसो थोअ्तेङ सेअ्लि कालाउ सुम्निता सितेङ ल्होलि गोइका हि,” दोअ्तेङ येसु: चात्यागेलाइहेङ धिर्पालि तेङ्हि। 
\v 32 येसु: इदोइ काथा ग्याको दोतेङ इम्बालाइहेङ  दोअ्हि, । पतरुस इदोइ काथा हिङतेङ येसु:हेङ एपाहा चुम्पुतेङ चेर्हि।
\v 33 कालाउ येसु: ताइको चात्यागेलाइहेङ घुरितेङ खाङ्हि। वा पतरुसहेङ इसिका दोतेङ चेर्लि तेङ्हि, “ओइ भुत, काङ्कोसो दुरे हाने, हाइपालिपानु नाङ्को मन  परमेस्वरको काथा पाहा मान्थु, द्याङ्गेलाइको काथा पाहा खिनिङ हि ।”
\v 34 कालाउ येसु: जेरदोफाङ ताइको चात्यागेलाइहेङ काइतेङ  दोअ्हि,  “हासुबुङ द्याङ कादोफा हिगिल्लि खाङ्नु,वा  ताइमिहेङ निलाको कालाउ ताइको क्रुस चुम्तेङ कादोफा ल्वाको । 
\v 35 हाइपालिदोनु जाइ ताइको जिउहेङ सिन्हुपाल खाङ्खे, वाको जिउ दोकावा । काङ्को भाअ्सिङ कालाउ रेम्का बानालको भाअ्सिङ  ज्याइ ताइको जिउ पिखे, वाको जिउ सिन्हुताङ ।
\v 36 इदोइ गोताङ सुमिङ ताइको वान्हाइतेङ, ताइको जिउ सिन्हुपालि मादोनु वासेहेङ रेम्का जेनावा ? 
\v 37 माकुनु ताइको जिउ खान्तेङ द्याङ हाइ पिलि द्वावा ।
\v 38 इदोइ मारेम्का पाकालाइ, कालाउ पापि  पहर्ता जाइ का कालाउ काङ्को बचनसो लेदेर्खे, द्याङ्को चानबुङ ताइको आबाको महिमाता, पबित्ततरो दुतहोइ दोफा लोलाउ इङ्कोदोफा लेदेवारा ।
\c 9
\p \v 1 इमबालाइहेङ येसु: दोअ्हि, “का नेलाइहेङ जातिङ्भारि दोखा, इता एमि न्हेमि जाअ्तेग हिकालाई ओबालाइ परमेस्वरको सारभि सर्बङ्दोफा लोका मातिङ्पा इम्बालाइ मास्यावा । 
\v 2 येसु: तुनि न्हुसो पतरुस, याकुब कालाउ यु:हन्नाहेङ लाइदोफा एलोङ झाउका लाखता चुम्पुहि। इन्ता ओबालाइ खिनिङ दिघाहि। इन्ता ओबालाइको आगाता येसु:को जिउ भाङ्हिन्हाहि ।
\v 3 कालाउ वाको धाबा जाहाका  जेङ्तेङ ओसारापाङ जेका जेङहि । इसिका जाहाका हिघाहि, सुमिङता हासुबुङ साबुनहोइ फेअ्तेङ इन्सिका जाहाका पालि माद्वाङ । 
\v 4 इन्ता इम्बालाइको आगाता एलिया कालाउ मोसा तिङ्चालाहि। इम्बालाइ येसु:दोफा काथा पाकाताङ हिघाहि।
\v 5 येसु:हेङ पतरुस  दोअ्हि,“गरुज्यु, केलाइ एता हिका येल्काङ जेङहि। इता केलाइ सुम्लोङ खोपारा धामाइने एलोङ नाङ्को भाअ्सिङ, भेनाङ मोसाको भाअ्सिङ, आरोङ भेनाङ एलियाको भाअ्सिङ।” 
\v 6 इम्बालाइलाइ  मेनाङ  थिहि हाइ डोलि गोइका इन्सिका मागिहि |
\v 7 कालाउ इन्ता एलोङ गाला उल्हि, “या काङ्को मायारो चान हि, वाको वचन नेलाइ हिङ्सु ।”
\v 8 इम्बालाइ कोर्पाहाङ खाङ्लाउते येसु:खान्तेङ आरोङ हासुहेङ्बुङ्  मातिङ्हि।
\v 9 लाखसो खुअ्काताङ पालाउ येसु: इम्बालाइहेङ “द्याङ्को चान सिकासो माल्होपा नेलाइ जेदोङ काथागेलाइ तिङ्का हिसुन्हा, इङ्को हासुहेङबुङ मादोसु दोतेङ धिरपाहि । 
\v 10 च्यात्यागेलाइ इदोइ काथा ताइको मन्ता ताअ्हि। कालाउ सिकासो ल्होका  दोअ्का काथा हाइ दोअ्तेङ ता-ताइमिता काथा पातेङ हिघाहि।
\v 11 इसिका  दोअ्तेङ चात्यागेलाइ येसु:हेङ हिअ्हि, “एलिया लाम्फा लोलि गोयाङ  दोअ्तेङ चात्यागेलाइ येसु:हेङ हिअ्हि, “एलिया लाम्फा लोलि गोयाङ दोअतेङ ब्यावस्थाको सास्तिरिगेलाइ हाइपालि दोअखे ?”
\v 12 येसु:   दोअ्हि,  “जातिङ्भारि लाम्फा एलियादोङ ल्वाङ, कालाउ गोताङ काथा साजायाङ । कालाउ धर्मसास्तरता इसिका दोअ्तेङ लेखिका हि, “द्याङको चान हिन्जा दु:ख निङ्चाङ, हिन्जाङ द्याङ्गेलाइसो थोअ्न्हाङ |
\v 13 कालाउ नेलाइहेङ का दोअ्खा, “एलिया लोहोइ वाको काथाता हाइ लेखिका हिघाहि, इसिकाङ ओबालाइको हिसिका मन जेङघाहि, इन्सिकाङ वोहेङ पाहि।”
\v 14 ओबालाइ भेनाङ चात्यागेलाइता घुरितेङ लोकाताङ पालाउ इम्बालाइहेङ एलोङ बार्का हुदाहोइ गोर्हाइतेङ हिका कालाउ सास्तिरिगेलाइदोफा चेर्सुतेङ( काथाफेसुका) हिका ओबालाइ हिङ्हि। 
\v 15 येसु:हेङ तिङ्तेसाङ झाराङ भाङ्भाङहि ओबालाइ धाअ्तेङ्साङ लोतेङ येसु:हेङ सेउपाहि।
\v 16 वा, इम्बालाइहेङ हिअ्हि, “ नेलाइ इम्बालाइ, दोफा हाइको काथाता चेर्सुघासुखेना ?”
\v 17 इङ्को जेरसो एमि उल्हितेङ  दोअ्हि “गुरुज्यु, काङ्को चानहेङ नुइ धुइलि मादोका मन खोअ्का हि, कालाउ का नाङ्कोता चुमाका हिघा।
\v 18 जेलाउ इदोइ नुइ धुइलि मादोका मन काङ्को चानता लोखे, वासेहेङ भोनोइता लोङ्पाखे कालाउ नुइसो थोसि  उल्हिपातेङ तासिङ रेअ्खे (जिखे) । वा रानथिउथिउखे । का नाङ्को चात्यागेलाइहेङ इङ्को मन उल्हिपालि दोअ्तेङ सेउपाघा । ओबालाइ म्हामा मादेहि।”
\v 19 येसु: दोअ्हि,  “ओइ खान्धुरि मापाकालाइ, का नेलाइदोफा हेलाउ थिकापा ह्याङ्का ?  नेलाइहेङ हेथे दोअ्लि ?  इङ्को वाजानहेङ काङ्कोता चुमासु ।”
\v 20 चात्यागेलाइ इङ्को वाजानहेङ येसु:कोता चुमाहि। वासेहेङ चिङ्तेसाङ नुइ धुइलि मादोका मन इङ्को वाजानहेङ फेअ्तेङ लोङपाहि । कालाउ नुइसो थोसि विर्तेङ लोताइलि तेङहि।
\v 21 येसु: वाको आबाहेङ हिअ्हि, “इसिका यासेहेङ हेलाउसो जेङ्का ?”  वा दोअ्हि, “म्हुइलाउसोङ ”
\v 22 यासेहेङ सिअ्लिको भाअ्सिङ् मे,  चिताबुङ हिन्जाखे इङ्को थाल्का हि । ना एदि हाइदोङ पालि दोनु केलाइ र्हुता मायारो पापि । केलाइहेङ साहयता पा ।
\v 23 येसु: वासेहेङ  दोअ्हि, “ना एदि द्वाना दोतेङ हाइपालि  दोअ्खेना?  खाङ्धुरि पाकालाइको गोताङ काथा जेङ्का हि।”
\v 24 इन्सालाउदोङ वाजानको आबा र्हिकाइतेङ दोअ्हि, “का खाङधुरि पाङ्का, काङ्को आतुङसा खाङधुरिता मायारो पापि।”
\v 25 एअ्खेताङ जेर धाअ्तेसाङ लोका येसु: तिङ्तेङ इङ्को दुस्त -आत्माहेङ इसिका दोतेङ चेर्हि, “ओइ, माहिङ्का कालाउ नुइ धुइलि मादोका आत्मा, का नासेहेङ आग्या पाखा, ना इन्तासो उल्हितेङ हाने, कालाउ इन्ता हेलाउबुङ मादुल ।” 
\v 26 बारका गालाहोइ र्हिकाइतेङ इङको वाजानहेङ लोङपातेङ  दुस्ता आत्मा उल्हितेङ हानिहि। इङ्को वाजान सिका भाइपाङ जिम्हि। इन्ता हिका द्याङगेलाइ भाराङ सिहि  दोअ्हि। 
\v 27 कालाउ वाको खुर चातेङ येसु: ल्होपाहि।इङ्को ल्होहि।
\v 28 जेलाउ सिता हानिहि। वाको चात्यागेलाइ सिकापा हिअ्हि, “हाइपालि केलाइ दुस्त आत्माहेङ  उल्हिपालि  मादोन्हाहइ ?”
\v 29 येसु:  दोअ्हि “इदोइ दुस्त आत्मा दिअ्लि चाहि प्रार्थना खान्तेङ भेनाङ दामा मान्थु ।”
\v 30 कालाउ इन्तासो उल्हितेङ ओबालाइ गालिल पाहासो हानिहि। इदोइ काथा हासुबुङ माग्याको  दोअ्तेङ वाको मन हिघाहि ।
\v 31 हाइपालिपानु वा ताइको चात्यागेलाइहेङ बानाल पाकाताङ धिर्पाघाहि, इम्बालाइहेङ येसु:  दोअ्हि, “द्याङको चान दयाङ्गेलाइको खुर्ता रिम्पातेङ इम्बालाइ वासेहेङ  सेअ्ताङ कालाउ  वासुम्निता सिअ्तेङबुङ सिन्हुताङ |”
\v 32 कालाउ इदोइ  दोअ्का  वाको हासुबुङ माबुझिहि |वासेहेङ चात्यागेलाइ हिअ्लिबुङ थिहि |
\v 33 ओबालाइ कफर्हुम्ता लोहि। इङ्को साअ्ता योम्तेङ हिलाउ येसु: इम्बालाइहेङ हिअ्हि, “नेलाइ दामाता हाइ दोतेङ काथा पाघासुखेना ?” 
\v 34 इम्बालाइ हाइदोङ मादोसिङ सिकापाहि। हाइपालिपानु दामाता इम्बालाइ केलाइता झाराङ खान्तेङ हासु बार्का  दोअ्तेङ  काथा पाघाहि ।
\v 35 इन्सालाउ वा योम्हि। कालाउ ताइको तेन्हे झना चात्यागेलाइहेङ काइहि । कालाउ येसु: दोअ्हि,  “जेदोइ- द्याङ लाम्फा जेअ्लि खानावा, वा झाराङ खान्तेङ न्हुअ्तावा | वा झाराङ्को काम पालि गोयावा ।”
\v 36 कालाउ एलोङ म्हुइका जामालहेङ चुमातेङ कोल्हेता ताअ्तेङ इम्बालाइहेङ  दोअ्हि,
\v 37 “जेदोङ द्याङगेलाइ इदोइ म्हुइका जामालहेङ काङ्को मिता ग्रहण पाखे, वा कासेहेङबुङ ग्रहण पावा । ज्याइ  -द्याङ कासेहेङ मायारो पावा, वा कासेहेङ माको, कासेहेङ दिङ्गिल्काहेङ ग्रहण पावा ।”
\v 38 येसु:हेङ युहन्ना दोअ्हि,  “गुरुज्यू, नाङ्को मिता एमि द्याङ भुत उल्मिपाका केलाइ तिङ्न्हाहि । इङ्कोहेङ केलाइ  इन्सापालि मापिन्हाहि। हाइपालिदोनु इङ्को द्याङ केलाइको द्याङमाको ?”
\v 39 कालाउ येसु: दोअ्हि,  “वासेहेङ मागोर्हाइ । वा काङ्को मिङ् ता सरबुङ्को काम पानु, इङ्को द्याङ काङ्को काथाता मारेम्का मादोताङ |
\v 40 हाइपिलिपानु ज्याइ- द्याङ केलाइको भेनाङ पाहा मान्थु, वा केलाइको पाहादोङ हि ।
\v 41 जातिङ्भारि का नेलाइहेङ दोअ्खा,  ज्याइ- द्याङ ख्रिस्टको  दोअ्तेङ काङ्को मिङ ता नेलाइहेङ ए गिलास चि आम्लि प्यावा, वा हेलाउबुङ ताइर्का इनाम माराम्पावा ।
\v 42 एदि  ज्या- काङ्को“ मिङ ता खाङधुरि पाका इदोइ म्हुइकालाइसो एमिहेङ पाप पालि दोनु, इङ्कोहेङ निर्घाता बार्का   जान्ता  तोइपितेङ समुन्द्रता थाल्पुलाउबुङ रेम्काङ जेनाङ ।
\v 43 एमि नाङको खुर पाप पालि लगाइनु, इङ्कोहेङ पाल्पि । हाइपालिदोनु न्हेलोङ खुर चुम्तेङ नरकको मासिका मेता हानिलि खान्तेङ खुर मान्थुस्ङि जिवनता हानिलि रेम्का जेनाङ |
\v 44 नरकताते ना पेसा सिखे, ना मे सिखे ।
\v 45 एदि नाङ्को खोकोइ चुम्तेङ नरकता थाल्लि खान्तेङ खोकोइ मान्थुसिङ जिवनता हानिलि रेम्का जेनाङ । 
\v 46 नरकताले ना पेसा सिखे, ना मे सिखे । 
\v 47 एदि नाङ्को मिस्याहा पाप पालि लागइनु, इङ्को मिस्याहा उल्हिपातेङ थाइगिल ।न्हेनोङ्दोङ मिस्याहा चुम्तेङ नरकता थाल्लि खान्तेङ एलोङ  कान्हा  जेङ्तेङ परमेस्वरको सारभिता हानिहि रेम्का जेनाङ । 
\v 48 नरकताते ना पेसा सिखे, ना मे सिखे । 
\v 49 हाइपालिदोनु मेहोइदोङ झाराङ ख्याङ ताइलि गोयावा ।
\v 50 “देसेते रेम्का, याको ताइका राम्नु आरोङ हाइपातेङ ताइका बान्हाइलि । इदोइ भाअ्सिङ  नेलाइ ताताइमिता देसे भाइपा हिसु, कालाउ ताताइमिता रेम्फा हिसु ।”
\c 10
\p \v 1 येसु: इङ्को थामेसो ल्होतेङ यर्दन झोराको ओदोइपार यहुदियाको थामेभारि हानिहि । आरोङ इन्ता बार्का जेर जोम्हि । वा इम्बालाइहेङ ताइको वचन आनुसार आरोङ बचन बानाल पाहि। 
\v 2 परिसिगेलाइ लोतेङ वासेहेङ पारिकस्या पातेङ येसु:हेङ हिअ्हि, “द्याङ्गेलाइ ताइको बेहेङ लाअ्लि रेम्का जेनाङ ?”
\v 3 इम्बालाइहेङ येसु: जवाफ पितेङ  दोअ्हि, “मोसा नेलाइहे हाइ  दोअ्तेङ आग्या पाका हि ” 
\v 4 आरोङ परिसिगेलाइ दोअ्हि,  “एलोङ लाअ्का पातारा लेखितेङ लाअ्लि द्वाङ् दोतेङ मोसा दोका हि।”
\v 5 कालाउ येसु:दोअ्हि,''नेलाइको मन उन्थुइ भाइपा थाङ्का हिनाङ नेलाइहेङ एदोइ ब्यबस्था मोसा लेखिका हि |''
\v 6 सुमिङहेङ सिरजाइलि खानतेङ लाम्फाङ परमेस्वरको इम्बालाइहेङ वाबाल बेबाल पातेङ बान्हाहि।
\v 7 एदोइ भाअसिङ द्याङ्गेलाइ ताइको आबा आमाइहेङ लाअ्तेङ ताइको बेदोफा हिखे । 
\v 8 कालाउ इङ्को न्हेमि एलोङ्दोङ जिउ जेनावा । इम्बालाइ आरोङ न्हेलोङ माको। कालाउ एलोङदोङ जिउ जेङ्खे ।
\v 9 इदोइ भाअ्सिङ जाइ -जाइहेङ परमेस्वर एलोङ्दोङ जेङ्तेङ सिर्जाइका हि, हासुबुङ ओबालाइहेङ मालाअ्पाको ।”
\v 10 चात्यागेलाइ सा ता हिलाउ आरोङ इदोइ काथाता येसु:हेङ हिअ्हि, 
\v 11  इम्बालाइहेङ येसु: दोअ्हि,“जाइ द्याङ ताइको बेहेङ लाअ्तेङ भेनाङ बे चुमाखे, वा इन्ता मारेम्का काम पाका हिखे । 
\v 12 कालाउ बेवालबुङ ताइको केहेङ लाअ्तेङ भेनाङ वाबालदोफा बिहुपानु वाबुङ मारेम्का काम पाका जेङ्खे ।
\v 13 द्याङ्गेलाइ ताइको म्हुइका जामालाइहेङ येसु: सायाको दोतेङ वाकोता चुमाहि । चात्यागेलाइ चाहि इम्बालाइहेङ चेर्ही ।
\v 14 इम्बालाइहेङ चेर्का तिङ्तेङ येसु: चेर ताम्पाहि । कालाउ वा चात्यागेलाइहेङ दोअ्हि,  “म्हुइका जामालाइहेङ कादोफा लोलि पिसु । इम्बालाइहेङ मागोर्हाइसु, हाइपालिदोनु परमेस्वरको सार्भि इस्किाङको भाअ्सिङ । 
\v 15 नालाइहेङ का जातिङभारि दोअ्खा इदोइ म्हुइका जामाल भाइपा  परमेस्वरको सार्भिहेङ जाइ ग्रहण मापावा, इङ्को हेलालाउबुङ स्वर्गाता दुल्हि मानिनावा ।” 
\v 16 कालाउ वा म्हुइका जाम्बालाइहेङ ताइको कोल्हेता ताअ्तेङ, इम्बालाइको पुरिङ र्हुता खुर ताअ्तेङ आसिस पिहि ।
\v 17 दामाता हानिकाताङ पालाउ एमि द्याङ धाअ्तेङ्साङ लोतेङ येसु:को आगाता तिर्हु थोहि। कालाउ वासेहेङ हिअ्हि, “ओइ येल्का गुरुज्यु, का हेलाउ मासिलिको भाअ्सिङ हाइपालि गोयाङ ?”
\v 18  इङ्कोहेङ येसु:दोअ्हि, “ना कासेहेङ  हाइपालि एल्का  दोअ्ना ? एमि परमेस्वर खिनिङ एल्का हि। 
\v 19 ना मापालि दोअ्का आग्याते गिखेना, द्याङ्हेङ मासेअ्लि, मारेम्का काम मापालि, माखुलि, मारेम्का काथा मादोगिल्लि, माधाताइलि कालाउ ताइको आबा आमाइको काथाहेङ आदर पालि।”
\v 20 कालाउ इङ्को द्याङ् येसु:हेङ  दोअ्हि, “इसिका काथाते का म्हुलाउसोङ पातेङ लोघा गुरुज्यु |”
\v 21  इङकोहेङ येसु: खाङ्हि, कालाउ मायारो जेङतेङ  दोअ्हि, “आरोङ ना एलोङ काथा पालि गोयाना । नाङको मिङ ता हेथे मिलिङ हि, इङ्को पिअ्तेङ  ज्याइ-ज्याइको  मिलिङ मान्थु, ओबालाइहेङ बाखाराइपि । कालाउ नाङ्को आनेमाने स्वर्गता निनाना । कालाउ ना लोतेङ कादोफा हिगिल ।”
\v 22 एदोइ काथाहोइ इङ्को द्याङको  र्-हाइ  डा:हि । इङ्कोको मन तुपातेङ वा हानिहि । ताइपालिदोनु वादेफा इस्तु आनेमाने हिघाहि ।
\v 23 येसु: कोरपाहाङ खाङ्तेङ ताइको चात्यागेलाइहेङ  दोअ्हि, “  धनीगेलाइ   परमेस्वरको सार्भिता हानिलि हिसिका हिवा ।”
\v 24 इदोइ काथाता चात्यागेलाइ भाङ्भाङ्पा । कालाउ आरोङ येसु: दोअ्हि,” ओइ जामालाइ, हिकाचाकालाइहेङ  परमेस्वरको  सारभिता हानिलि  हिसिका हिवा । 
\v 25 धनिगेलाइ  इसुरुकोपरमेस्वरको  सारभिता दुल्लि खान्तेङ उतहेङ बिन्दुको कानाता दुल्लि माफा जेनाङ ।”
\v 26 इम्बालाइ मेनाङ भाङ्भाङ्हि |कालाउ येसु:हेङ् दोअ्हि, “इन्सापानु हासु सिन्चालि द्वाङ ?”  
\v 27 इम्बालाइहेङ  खान्तेङ येसु:  दोअहि,  “ इदोइ द्याङगेलाइता असम्भबा हि,  परमेस्वरता चाहि माको,हाइपालिपानु परमेस्वरहेङ  गोताङ काथाको सम्भाब हि |” 
\v 28 येसु:हेङ पतरुस दोअ्हि,  “खाङ, गोताङ काथा लाअ्तेङ केलाइ नादेफा लोका हिन्हाहि।” 
\v 29 वा  दोअ्हि ” “नेलाइहेङ का जातिङ्भारि दोअ्खा  ज्याइ द्याङ काङ्को भाङ्सिङ कालाउ बानालको भाङसिङ  ताइको सा, दादाओने, बाइओने, आमाइ आबा, चान चामिन्दी माकुनु मिलिङगेलाइ लाअ्खे, 
\v 30 वा सतावत दोफाङ एसाइ गुना खान्तेङ हिन्जा सागेलालाइ, दादाओनेगेलाइ, बाइओनेगेलाइ, आमाइगेलाइ, चान चाम्दिगेलाइ कालाउ मिलिङ्गेलाइ इदोइ पहर्ता एलादोङ निनावा, कालाउ वा लोका पहर्ता हेलाउ मासिका जिउ निनावा । 
\v 31 कालाउ लाम्फा जेङका हिन्जा द्याङगेलाइ न्हुतावा, न्हुअ्तेङ हिकालाइ चाहि लानावा ।”
\v 32 ओबालाइ यरूसलेमभारि हानिकाताङ पालाउ ओबालाइको आगा-आगा येसु: हानिघाहि । चात्यागेलाइ मेनाङ भाङ्भाङहि । न्हुसो-न्हुसो लोकालाइ थितेङ हिघाहि । इन्सालाउ ताइको तेन्हे चात्यागेलाइहेङ भेनाङ थामे काइतेङ न्हुसो जेङ्का काथागेलाइ गोताङ हिङ्पाहि ।
\v 33 वा  दोअ्हि,  “खाङ्सु, केलाइ यरुसलेमभारि हान्न्हिाखे, इन्ता द्याङ्को चानहेङ बार्का धामिगेलाइकोता कालाउ सास्तिरिगलाइकोता द्याङ रिम्तेङ प्यावा । वासेहेङ इम्बालाइ सेअ्तावा । कालाउ इम्बालाइ वोहेङ अन्य जातिको खुर्ता प्वावा |
\v 34 अन्य जाति गेलाइ वासेहेङ थोअ्तेङ इतारायावा । कालाउ दान्हाइतेङ सेअ्तेङ वा सुम्निता सिन्हुतेङ ल्होकावा ।
\v 35 याकुब कालाउ यु:हन्ना जब्दियाको न्हेमि चान येसु:कोता लोतेङ  दोअहि, “गुरुजज्यु, नादोफा केलाइ हाइ र्हेन्हाखे, केलाइहेङ इङ्को पि ।”
\v 36 इम्बालाइहेङ येसु: हिअ्हि, “का नेलाइको भाअ्सिङ हाइपालि ?” 
\v 37 येसु:एम्बालाइ दोअ्हि केलाइहेङ नाङ्को हिमाता  एमिहेङ नाङ्को दाम्पाहा एमिहेङ केपाहा ताअ् ।”
\v 38 कालाउ इम्बालाइहेङ येसु:दोअ्हि, “नेलाइ हाइ र्हेसुखेना, इङ्को मागिसुखेना ?  का जेदोइ  जाम बातिसो  आमाङ्का, इन्ता नेलाइ आम्लि दोसुवाना । माकुनु जेदोइ बप्तिसता का र्हुघा, इङ्को नेलाइ र्हुलि दोसुवाना ?”
\v 39 येसु:हेङ इम्बालाइ  दोअ्हि,  “केलाइ द्वाङ” । इम्बालाइहेङ येसु: दोअ्हि,  “जेदोइ  जाम बातिता का आमाङ्का, इन्ता नेलाइ आम्लि दोसुवाना ?  कालाउ का जेदोइ बप्तिसता रहुकाङ्का इन्ता नेलाइ र्हुलि दोसुवाना, 
\v 40 कालाउ काङ्को दाम्पाहा कालाउ केपाह योम्लि पिका चाहि का माको ? इदोइ चाहि ज्याइ- ज्याइको भाअ्सिङ  परमेस्वर थामे बान्हाइका हि, ओबालाइको भाअ्सिङ खिनिङ हि ।”
\v 41 तेमि चात्यागेलाइ इदोइ काथा हिङ्तेङ यु:हन्ना कालाउ याकुबदोफा चेर ताम्पाहि । 
\v 42 इम्बालाइहेङ येसु: ताइमिदोफा काइतेङ येसु: दोअ्हि, नेलाइ गिसुखेना, अन्या जाति र्हुता खावरा पाकालाइ ताइमि  र्हुताबुङ खावरा पाखे । कालाउ इम्बालाइको बा-बार्का द्याङ्गेलाइ नेलाइ र्हुताबुङ खावरा पावा । 
\v 43 कालाउ नेलइता चाहि इसिका  माजेनाङ ज्याइ -द्याङ नेलाइ खान्तेङ बार्का जेङ्लि खानावा, वा नेलाइको  काम पाका जेङ्लि गोयावा । 
\v 44 नेलाइता लाम्फा जेङ्लि खाङ्का इङ्को झाराङ्को  काम पालि गोयावा । 
\v 45 हाइपालिदोनु द्याङ्को चान सेवा र्हुलि लोका माको, वा बोमी को काम पालि कालाउ हिन्जा द्याङ्हेङ मुक्ति  पिलि, जिउ  मोल तिरि पिलि लोहि ।”
\v 46 इन्तासो ओबालाइ यरिहोता लोहि । वा ताइको चात्यागेलाइदोफा कालाउ बार्का जेरसो उल्हिकाताङ पालाउ तिम्मइको चान बार्तिमइ दोका एलोङ कान्हा र्हेतेङ चाका द्याङ दामाको भेर्पा योम्तेङ हिघाहि । 
\v 47 जेलाउ वा नासरताको येसु: इता हि दोका हिङ्हि । इन्सालाउदोङ वा र्हिकाइतेङ  दोअ्लि  तेङ्हि, “हे येसु:, दाउदको चान, कासेहेङ मायारो पा ।
\v 48 वासेहेङ हिन्जाङ द्याङ चेर्तेङ सिकापा हिल्लि दोअ्हि,  । इन्सा दोलाउते झन वा र्हिकाइतेङ- र्हिकाइतेङ दोअ्लि  तेङ्हि , “हे दाउदको चान, ना कासेहेङ मायारो पा ।”
\v 49  थिङ्गापा जाअ्तेङ येसु: दोअ्हि,  “इङ्को द्याङ्हेङ काइसु ।” कालाउ ओबालाइ इङ्को कान्हा द्याङहेङ इसिका दोतेङ काइहि, “लेङचातेङ जाज् नासेहेङ येशु: काइ  ढोङ्खे, ।”
\v 50 कालाउ वा धाबा थाल्तेङ तोङ्तेसाङ येसु:कोता लोहि ।
\v 51 वासेहेङ येसु:  दोअ्हि,“नाङ्को भाअ्सिङ का हाइ पालि ?” येसु:हेङ कान्हा दोअ्हि, “गुरुज्यु, का मिस्याहा तिनाङ्का ।”
\v 52 कालाउ कान्हा द्याङ्हेङ येसु:  दोअ्हि, “नाङ्को खाङ्धुरि होइ ना एल्होइना । एला नाङ्को दामा चातेङ हाने ।” इन्सालाउदोङ वा तिङ्हि, कालाउ येसु:को लेसारा लेसारा दामा पिताइपुहि ।
\c 11
\p
\v 1 जेलाउ ओबालाइ यरुसलेम भेर्पा जइतुन तिकारको भेरपाङ बेथाफागे कालाउ बोथानिया दोका थामेता लोहि । इन्सालाउ ताइको न्हेमि चात्यागेलाइहेङ इसिका दोअ्तेङ दिङ्गिल्हि,
\v 2 इङ्को भेर्पाको थामेता नेलाइ हानेसु । नेलाइ हानिकाताङ पालाउ हेलाउबुङ द्याङ माधोल्का गधाको चान तिङ्सुवाना। इङ्को खाइतेङ चुमासु ।
\v 3 हासुङ नेलाइहेङ इदोइ हाइ पासुखेना दोनु इदोइ प्रभुहेङ गोइका हि, इता वा माफाङ पिगिलावा दोतेङ दोसु ”
\v 4 इम्बालाइ हानिहि कालाउ एलोङ साअ्को फिनुको बाहर दामाता गधाको चानहेङ धेउतेङ ताअ्का हिघाहि । इङ्कोहेङ खाइहि ।
\v 5 एमि,न्हेमि जाअ्तेङ हिकालाइ इम्बालाइहेङ हिअ्हि, “इदोइ गधाको चानहेङ खाइतेङ नेलाइ हाइपालि खाङ्सुखेना ?”
\v 6 येसु: इम्बालाइहेङ दोगिल्का काथा दोपिहि । कालाउ इम्बालाइहेङ इङ्को द्याङ्गेलाइ हानिलि पिहि ।
\v 7 चात्यागेलाइ गधाको चानहेङ येसु:कोता चुमाहि । ताइको लोखोन धाबा वाको गान्धिता ताअ्हि । कालाउ इङ्को र्हुसो येसु: धोल्हि ।
\v 8 हिन्जा द्याङगेलाइ ताइको धाबागेलाइ दामाता कालाउ भेनाङ द्याङ्गेलाइ चाहि ल्हाफा पोतेङ दामाता दाअ्हि ।
\v 9 कालाउ वाको आगा -आगा कालाउ न्हु न्हु लोका द्यागेलाइ वाको इसिका दोकाताङ जय जय को ले लेही, होसन्ना परमप्रभुको मिङ ता जाइ लोखे वा धन्याको जेनाको |
\v 10 धन्याको जेनाको इङ्को लोका केलाइको आबा दाउदको सार्भि परमधामता होसन्ना ।”
\v 11 येसु:यरुसलेमता लो:तेङ मुन्दिर लिता दुल्हि | कालाउ वा कोरपाहाङको गोताङ आनेमाने भारि नजरता हि न्हुसो हेन्जा बेला हानिनाङ तेन्हे झना दोफाङ वा बेतानियाता हानिहि |
\v 12 ओबालाइ जुम्नि बेथानिया पाहासो लोकाताङ पालाउ वा म्हितुहि।
\v 13 वा दुरेसोङ एलोङ अन्जिरको सिङ ल्हाफाहोइ चाभिरिका तिङ्हि । इङ्को सिङ्ता आनेमाने सेका हिबे दोतेङ येसु: इन्ता हानिहि । सिङ्ता ल्हाफा बाहेक इनता हाइदोङ मातिङ्हि । हाइपालिदोनु इन्सालाउ अन्जिरको सेका पहर जेङ्का मान्थुघाहि ।
\v 14 इन्सालाउ वा इङ्को सिङ्हेङ दोअ्हि, “ एलासो नाङ्को सेका हासुबुङ माचाको ।” इदोइ दोका वाको चात्योलाइ हिङ्हि ।
\v 15 वा यरुसलेम थुकातेङ थान (मन्दिर) लिता दुल्हि । थान लिता चोल्का पिकालाइहेङ वा बाहर उल्लिपाहि । ताका सोका चाङ चाउकि कालाउ पारेउ पिका थामे गोताङ उल्तिन्हा पापिहि ।
\v 16 वा थानसो हाइदोङ आनेमाने एमि द्याङ्हेङ्बुङ चुम्पुलि मापिहि ।
\v 17 कालाउ येसु: इसिका दोअ्काताङ बानाल पाहि, “इसिका दोअ्तेङ लेखिकाहि, काङ्को सा झाराङ जातिको आअ्सिङ दोमचाका( प्रार्थाना) साअ् जेनावा कालाउ नेलाइ इताते खुकालाइको सा भाइपा कि बान्हाइसुका हिन्सुन्हा ।”
\v 18 बार्का धामिगेलाइ कालाउ सास्तिरिगेलाइ इदोइ काथा हिङतेङ बासेहेङ हेसा सेअ्लि दोअ्तेङ दामा भोल्हि तेङ्हि । हाइपालिदोनु वा देफा झाराङ थिघाहि । वाको बानाल हिङ्तेङ इन्ता जोम्का द्याङ्गेलाइबुङ भाङ्भाङ्हि ।
\v 19 मुचेलमाचेललाउ ओबालाइ सहरसो बाहर उल्हितेङ हनिहि ।
\v 20 लाम्फाको दामापाह र्हिमा ओबालाइ हानिकाताङ पालाउ अन्जनिरको सिङहेङ जारिसोङ सेङ्तेङ हिका तिङ्हि ।
\v 21 पतरुसहेङ लाम्फाको फोम लोहि । वा येसु:हेङ दोअ्हि, “गुरुज्यु, अन्जिरको सिङहेङ आन्जि ना चेर्का हिघाना नानि इङ्को सि:का हि |”
\v 22 इम्बालाइहेङ येसु: जवाफ पितेङ दोअ्हि, “नेलाइ परमेस्वरता खाङधुरि पासु,
\v 23 नेलाइहेङ का जातिङभारि दोअ्खा, कालाउ सङ्खा मापासिङ खाङधुरि पातेङ इदोइ लाखहेङ “ ना उन्हातेङ समुन्द्रता हुल” दोनुबुङ वाको भाअ्सिङ इन्सुकाङ जेनावा ।
\v 24 ओदोङ भाअ्सिङ का नोलाइहेङ दोअ्खा, दोमचाकाइलाउ नेलाइ हाइ र्हेसुखेना इङ्को निङ्का हिन्हाहि दोतेङ खान्धु खाङ्धुरि पासु । नेलाइको भाअ्सिङ इन्सिकाङ जेनावा ।
\v 25 नेलाइ जेलाउ दोमचाकाइलि पालि तोम्लाउ नेलाइको बोमिदोफा मारेम्का काथा हिनु वोहेङ स्यामा पि । स्वर्गता हिका नेलाइको आबाबुङ नेलाइको पापगेलाइ स्यामा प्यावा ।
\v 26 स्यामा नेलाइ मार्हेनु स्वर्गता हिका नेलाइको परमेस्वर आबाबुङ मारेम्का काथाको स्यामा माप्यावा ।”
\v 27 आरोङ ओबालाइ यरुसलेमता लोहि। थानता वा इसो उसो तेतेङ हिगिल्लाउ बार्का धामिगेलाइ, सास्तिरिगेलाइ कालाउ धर्मगुरुगेलाइ वाको भेर्पा लोहि ।
\v 28 इम्बालाइ येसु:हेङ हिअ्हि, “ ना इदोइ कामगेलाइ हेदोइ खावराहोइ पाखेना, नासेहेङ इसिका पालि हासु खावरा पिहि ?”
\v 29 इम्बालाइहेङ येसु: दोअ्हि,“नेलाइहेङका एलोङ काथा हिअ्ताङका एदोइ काथाको उत्तर दोसु ? कालाउ का हेदोइ खावराहेइ इ दोइ काम पाखा, इङ्को नेलाइहेङ दोअ्ताङ्का ।
\v 30 यु:हन्नाहोइ पिका बप्तिसता स्वर्गसो ना द्याङ्सो ते कासेहेङ दोसु ?”
\v 31 कालाउ इम्बालइ ता -ताइमिता काथा दोकाताङ हिअ्हि, “स्वर्गसो दोनु वासेहेङ नेलाइ हाइपिलि खाङ्धुरि मापासुन्हा देतावा ना, द्याङ्सो दोताइने ?” द्याङ्सो दोनु ओबालाइ इसिका दोअ्लि, थिहि ।
\v 32 हाइपालिदोनु यु :हन्नाहेङ झाराङ द्याङ( भबिस्यको काथा गिका) न्हुसो जेङ्का काथा गिका दोअ्घाहि, ।
\v 33 येसु:हेङ इम्बालाइ काथा धुरिपाकाताङ दोअ्हि, “केलाइहेङ फोम मान्थु ?” इम्बालाइहेङ येसु: दोअ्हि, “काबुङ हेदोइ खावराहोङ इदोइ काम पाखा नेलाइहेङ मादोताङ्का ।”
\c 12
\p
\v 1 इम्बालाइहेङ काथा निङतेङ येसु: दोअ्हि, “एमि द्याङ दाखबारि थिङ्हि । कालाउ इङ्को कोरपाहाङबेर्हेम धाम्हि । दाखहेङ पेलिका कोलको भाअ्सिङ खारा तोहि । कालाउ एलोङ चान्चा धाम्हि । इन्तासो वा इङ्को दाखबारि एमि न्हेमि आध्या चाका द्याङ्हेङ आध्या पितेङ, ताइमि चाहि भेनाङ बोथामे हानिहि ।
\v 2 जेलाउ दाखबारि सेका पहर जेङ्हि वा मोहिगेलाइसो ताइको आधा आनेमाने नानिको भाङ्हिङ ताइको एमि काम पाकाहेङ दिङ्गिल्हि ।
\v 3 कालाउ इम्बालाइ वासेहेङ रिम्हि, कालाउ दान्हाइतेङ इन्साङ खुर दिङ्गिल्हि ।
\v 4 माझन आरोङ भेनाङ काम पाकाहेङ इम्बालाइकोता दिङ्गिल्हि, वोहेङ्बुङ इम्बालाइ पुरिङ्ता दान्हाइतेङ मारेम्का पातेङ दिङ्गिल्हि ।
\v 5 आरोङ वा भेनाङ काम पाकाहेङ दिङ्गिल्हि, वासेहेङ इम्बालाइ सेअ्हि। इसिकाङ वा हिन्जा काम पाकागेलाइहेङ दिङ्गिल्हि ओबालाइ आधिमिहेङ दान्हाइहि आधिमिहेङ सेअ्हि ।
\v 6 एला वाको एमि खिनिङ चान हिघाहि । वाको मायारो चान “ काङ्को चानहेङते इम्बालाइ मायारो पाङ दोअ्तेङ झाराङ खानतेङ न्हुसो एम्बालाइकोता दिङ्गिल्हि|
\v 7 कालाउ आध्या चोइका द्यागेलाङ्लाइ ता -ताइमिता दोअ्हि, “ या ते वाको हकवाला लोसु, यासेहेङ केलाइ सेअ्ताइते, कालाउ इदोइ सम्पति केलाइको जेनावा ।”
\v 8 कालाउ वोसेहेङ इम्बालइ रिम्तेङ सेअ्हि । दाखबारि बाहर थाल्पुहि ।
\v 9 इन्सालाउ दाखबारि मिलिङ्को माझान हाइपावा ? वा लोतेङ मोहिगेलाइहेङ सेअ्तावा कालाउ ताइको मिलिङ भेनाङ मोहिहेङ प्यावा ।
\v 10 नेलाइ धर्मसासतरता लेखिका इदोइ बचन हेलाउ हिङ्का मान्थुसुन्हा ?”
\v 11 इदोइ काथा गोताङ परमेस्वरसो जेङहि कालाउ केलाइ खाङ्लाउ जेदोङ मादोका काथा हि ।
\v 12 येसु:हेङ् इम्बालाइ रिम्लि खाङ्हि | हाइपालिदोनु इदोइ निङ्का ओबालाइको भाअ्सिङ दोअ्का हिघाहि | इदोइ निङ्का येसु: ओबालाइको भाअ्सिङ दोअ्हि, दोतेङ इम्बलाइ गिहि कालाउ इन्ता हिका जेरदोफा थिनाङ्,वासेहेङ लाअ्तेङ इम्बालाइ हानिहि |
\v 13 न्हुसो वासेहेङ काथाता फसाइतेङ एमि न्हेमिहेङ फरिसिगेलाइ कालाउ हेरोदिगेलाइसो वाकोता दिङ्गिल्हि।
\v 14 येसु:कोता इम्बालाइ लोतेङ दोअ्हि, “गुरुज्यु, केलाइ गिन्हाखे जातिङ्भारिको काथा खिनिङ ना दोखेना, हासुकोबुङ र्हाइ खान्तेङ ना मादोखेना झाराङ्हेङ ओदोङ झाखो सिस्याहा होङ खाङ्खेना कालाउ परमेस्वरको दामा रेम्का हि दोतेङ धिर्पाखेना । एला नाङ दोअ् रोमि राजा कइसरहेङ पोत पिलि रेम्का हि ना मान्थु ?”
\v 15 येसु: इम्बालाइ दिअ्खे दोअ्का काथा गितेङ इम्बालाइहेङ दोअ्हि, “कासेहेङ नेलाइ हाइपालि फसाइलि भोसुखेना ? नेलाइ एलोङ ताका चुमातेङ कासेहेङ तुङ्पासु ।”
\v 16 इम्बालाइ एलोङ ताका चुमाहि । इम्बालाइहेङ येसु: दोअ् ,“इदोइता हासुको र्हाइ हि, कालाउ मिङ हासुको हि ?” येसु:हेङ इम्बालाइ दोअ्हि, , “रोमिराजा कइसरको ।”
\v 17 कालाउ इम्बालाइहेङ येसु:दोअ्हि, “कइसरको आनेमाने कइसरहेङ पिसु, परमेस्वरको आनेमाने हेङपरमेस्वरहेङ पिसु ।”येसु:को काथाता इम्बालाइ भाङ्भाङ्हि ।
\v 18 वाकोता लोतेङ सदुकिगेलाइ सिकासो सिन्हुलि मादोखे दोकालाइ येसु: हेङ हिअ्हि, ।
\v 19 ', गुरुज्यु केलाइहेङमोसा इसिका दोअ्तेङ लेखिका हि, 'एमि द्याङ चानचाम्दि माजेङ्सीङ वाको बेहेङ लाअ्धीतेङ वा सिनु, वाको दादा ओनेको बेहेङ ताअली खोइखे । कालाउ दादाको भाअ्सीङ चान चाम्दी बान्हाइली गेइखे ।”
\v 20 कालाउ एलोङ सा ता न्हीअ्मी दादाओने हिघाही। बार्का दादा बे चुमाही । चानचाम्दी माजेङ्सीङ वा सि:हि |
\v 21 इङको बेबालहेङ महिला बे पाही । वाकोबुङ चान चाम्दी माजेङ्सीङ सिही । साइलाकोबुङ इन्सीकाङ जेङ्तेङ सिही ।
\v 22 इसिकाङ पातेङ न्हिमी दादाओनेको हासुकोबुङ चानचाम्दी माजेङ्सीङ पाहिङ सि:हि । न्हुसो इङ्को बेबालबुङ सिही ।
\v 23 एला इङ्को न्हीअ्मी । दादाओने इङ्को बेबालहेङ न्हिमीदोङ बे बान्हाइही । झाराङ सिन्हुतेङ सिन्चालाउ वा हासुको बे जेनावा? ”
\v 24 इम्बालाइहेङ येशु दोअ्हि, “नेलाइ निल्तेङ हिसुन्हा, हइपालीदोनु धर्मसास्तर कालाउ परमेश्वरको सरबूङ गिका मान्थुसुन्हा ।
\v 25 जेलाउ इम्बालाइ सिकासो सिन्हुतावा कालाउ हेलाउबुङ बे के जेङ्ली मागोयावा । इम्बालाइ स्वर्गता हिका परमेश्वरको काथा चुमा द्याङ भाइका जेनावा ।
\v 26 नेलाइ हेलाउबुङ मोसाको कितापता सिन्हुतेङ ल्होका काथा ( पढेका) पर्हीका मान्थुसुन्हा? हेसापातेङ मे ढालाइ-ढालाइका काथाता मोसाहेङ परमेश्वर दोअ्का हिघाही, का आबाराहामको परमेश्वर, इसाहाको परमेश्वर कालाउ याकुबको परमेश्वर दोअ्हि ।”
\v 27 ओदोङ भाअ्सीङ नेलाइ भेनाङ दामा चाका हिसुन्हा । हाइपालीपानु वा सिकालाइको परमेश्वर माको सिन्हुपा हिकालाइको परमेश्वर ।”
\v 28 सास्तीरीगेलाइसो एमी इन्ता लोही । इम्बालाइहेङ ता-ताइमीता चेर्सुका तिङही । द्याङगेलाइ जातिङ्को काथा दोअ्नाङ वासेहेहङ इम्बालाइ हिअ्ही, “झाराङ खान्तेङ बार्का आग्या हाइ ही । ”
\v 29 येशु : दोअ्हि, “झाराङ खान्तेङ बार्का आग्या चाही इदोइदोङ, ओइ इजारायल हिङ्सु केलाइको परमेश्वर परमप्रभु एनोङ खिनिङ हिका ही।
\v 30 ना ताइको परमप्रभु परमेश्वरहेङ नाङ्को ताइको मनहोइ, नाङ्को गोताङ जिउहोइ, नाङ्को गोताङ बुद्होइ, कालाउ नाङ्को सरबुङ्होइ मायारो पा ।
\v 31 भेनाङ् चाही इदोइदोङ ना ताइको देरारागेलाहेङ ताइमीहेङ भाइपाङ मायारो पा । इदोइ खान्तेङ भेनाङ बार्का आग्या मान्थु ।”
\v 32 येसु:हेङ इङ्को सास्तीरी दोअ्हि “गुरुज्यु,, ना जातिङको काथा दोन्हा, परमेश्वर एनोङ खिनिङ हि | वा खान्तेङ भेनाङ मान्थु ।
\v 33 वासेहेङ गोताङ बुद्वीहोइ, गोताङ मनहोइ, गोताङ सरबुङ्होइ, कालाउ देरागेलाइहेङ ताइमी भाइपाङ मायारो पाली । इङ्को गोताङ धुमाना पिका बली, कालाउ गपुसहेङ सेअ्तेङ हिती पिका खान्तेङ बार्का आग्या इदोइ न्हेनोङ हि ।”
\v 34 इङ्को बुद्मानी दोफा जावाफ पिका तिङ्तेङ येसु:वासेहेङ दोअ्हि, “ना परमेश्वरको सार्भीसो दुरे मान्थुन्हा ।” कालाउ वाहेङ इन्सालाउसो हासुबुङ काथा हिअ्ली मादेही ।
\v 35 कालाउ येसु: थानता बानाल धिर्पाकाताङ पालाउ दोअ्हि, “ख्रिस्त दाउदको चान दोअ्तेङ हेसापातेङ ब्याबस्थाको सास्तीरीगेलाइ दोअ्खे ?
\v 36 हाइपाली दोनु दाउद ताइमीङ पबिततरो आत्माहोइ दोअ्का हि ,“काङ्को प्रभुहेङ परमप्रभु दोअ्हि, “जेलाउ थिपा नासेहेङ मारेम्का दोकालाइहेङ का नाङ्को खोकोइ तालाइता (पाइतालाता) माताखा, इन्सालाउ थिकापा ना कादोफाङ हि |”
\v 37 जेलाउ दाउद ताइमीदोङ वासेहेङ प्रभु ख्रिस्त दोअ्खे कुनु वा हेतासो दाउदको चान जेङ्हि? कालाउ इनता हिका बार्का जेर लेङ्चातेङ वाको बचन हिङ्ही ।
\v 38 बानाल पालाउ येसु: दोअ्हि, “सास्तीरीगेलाइसो रेम्फा हिसु । इम्बालाइ र्-ङ्का होङ्का धाबा होङ्तेङ इसोउसो घुराइतेङ हातेभारी आदर सेउपाका इम्बालाइ मन्दा ताखे ।
\v 39 चाउघारा कालाउ हाइदोङ जोमतेङ चाका थामे हिनु इम्बालाइ इन्ता बारालि खाङ्खे |
\v 40 सास्तिरिगेलाइ के सि;का बेबालको आनेमाने हेसापातेङ चुम्पुलि द्वाङ इङको दामा खिनिङ खाङ्खे | बोमिहेङ तिङपालिको भाअ्सिङ्ते र्हीङ्का दोमचाकाइतेङ हिखे |इसिका द्याङहेङ परमेस्वर हिन्जा डन्ड प्यावा |
\v 41 येसु: थानको भाकार भेर्पाङ योम्ही । जेरको भाकारत भेति पिका खाङ्तेङ हिघाहि | धनिगेलाइ इस्तुपा ताका पिघाहि |
\v 42 एलोङ के सि:का गरीब (होइका )बेबाल लोतेङ न्हे पाइसा खिनिङ पिहि |
\v 43 ताइको चात्यागेलाइहेङ ताइमिदोफा काइतेङ येशु: दोअ्हि, “नेलाइहेङ का जातिङ्भारि दोअ्खा, एता ताका पिका द्याङ्गेलाइता झाराङ खान्तेङ हिन्जा ताका इदोइ के सि:का गरिब बेबाल पिका हि |
\v 44 हाइपालिपानू हिन्जा द्याङ्गेलाइ ताइको दाइकासो पिहि पानु, इदोइ के सि:का गरिब बेबाल चाहि ताइको चाकासोङ पिका हि |
\c 13
\p \v 1 जेलाउ   थानसो  येसु: उल्हीघाही । कालाउ वाको चात्या एमी लोतेङ दोअ्हि,  “खाङ गुरु, हेथे बार्का उन्थुइ, कालाउ हेथे बार्का साअ्गेलाइ ।” 
\v 2 इङ्कोहेङ येसु: दोअ्हि,  “एता एलोङ उन्थइको हाइ काथा इदोइ एलोङ्बुङ मालाअ्सीङ र्हानावा |”
\v 3 कालाउ वा  थानको  भेरपाङ जाइतुन तिकार्ता योम्तेङ हिलाउ  पतरूस, याकुब, आन्दीरीयास कालाउ यु:हान्ना सिकापा येसुहेङ हिअ्ही, 
\v 4 “इदोइ काथागेलाइ हेलाउ जेनाङ केलाइहेङ दोअ्पि ? कालाउ इसिका जेङ्ली खान्तेङ लाम्फा हाइ चिन्ह जेनाङ ?”
\v 5 इम्बालाइहेङ येसु: दोअ्हि,  “रेम्फा हिसु, नेलाइहेङ हासुबुङ धाताइलि माद्वाको । 
\v 6 हिन्जा द्याङ्गेलाइ काङ्को मिङ ता का येसु दोअ्तेङ  ल्वावा, कालाउ इम्बालाइ हिन्जा द्याङ्गेलाइहेङ आवाइपावा । 
\v 7 नेलाइ जेलाउ भेर्पाङ्को धुमको काथा कालाउ दुरेको धुमगेलाइको बानाल हिङ्सुवाना, इन्सालाउ माथिसु । इदोइ जेङ्ली गोयाङ । कालाउबुङ सुमिङ्को दोका पहर चाहि आरोङ हिन्जा दुरे दोङ हि । 
\v 8 हाइपालिपानु  जातको विरुद्वता जातदोङ ल्होकावा, सार्भि  को भाअ्सिङ सार्भिदोङ ल्होकावा । इन्सालाउ थामे थामेता बार्का भुइचाल ल्वावा । चालि आम्लि माथेमावा । बेबालाइ चान जेङ्लाउ हिसिका जेङ्खे, इन्सिकाङ जेनावा ।”
\v 9 ताइको काथाता नेलाइ रेम्फा हिसु । नेलाइहेङ द्याङ्गेलाइ रिम्तेङ अदालतता चुम्पुवा, कालाउ नेलाइहे चाउघाराता दान्हायावा । कालाउ नेलाइहेङ द्याङ्गलाइ बार्का हाकिम कालाउ राजागेलाइको आगाता  काङ्को मिङ को भाअ्सिङ गवाहि दोअ्लि आअ्वावा । 
\v 10 येदोइ जेङ्लि खान्तेङ । 
\v 11 जेलाउ नेलाइहेङ द्याङ्गेलाइ रिम्तेङ अदालताता चुम्पुवा, एला केलाइ हाइ दोली गोयाङ दोतेङ हाइदोङ सुर्ता मापासु । इन्सालाउ नेलाइहेङ हाइदोलि गोइका नेलाइ धिरपावा इङ्कोङ दोअ्सु हाइपालिपानु दोअ्लि गोइका नेलाइ माको पबिततरो आत्मा किवा ।
\v 12 एलोङ ओने भेनाङ ओनेहेङ सेअ्लि चुम्पुवा । इसिका पातेङ चानचाम्दि ताइकोङ आमाइ आबादोफा चेर्सुतेङ सेअ्लि दोतावा । 
\v 13 काङ्को भाअ्सिङ द्याङ्गेलाइको आगाता सिकातावा। कालाउ ज्याइ न्हुसो थिकापा ह्यावा वाको उदा्र  जेनावा ।
\v 14 साअ्को धाअ्ता हिकालाइ माखुताको, आरोङ सिता लिता आनेमाने उम्हिपालिबुङ मादुलाको । 
\v 15 ताइको मिलिङ्ता हकिालाइ ताइको धावा नानी धुरितेङ मान्हाको । 
\v 16 ताइको मिइसिका काथागेलाइ चुम्दिन माहिनाता माजेनाको दोतेङ दोमचाकाइ  पासु । लिङ्ता हकिालाइ ताइको धावा नानी धुरितेङ मान्हाको । 
\v 17 इन्सालाउ चान जेङ्ली तोम्का बेबालाइ कालाउ दुदु  चुपाका आमाइगेलाइहेङ मेनाङ कस्थ नेनावा । 
\v 18  इसिका काथागेलाइ चुम्दिन माहिनाता माजेनाको दोतेङ दोमचाकाइ  पासु । 
\v 19  हाइपालीदोनु इङ्को पहर्ता इसिका कस्थ जेनाङ्ना, परमेश्वर बान्हाइका सुमिङको लाम्फासोङ एला थिकापा इसिका काथा जेङ्का मान्थु । कालाउ न्हुसोबुङ इसिका हेलाउ माजेनाङबुङ । 
\v 20 प्रभु इङ्को  पहरगेलाहेङ  माक मापानु   हासुबुङ द्याङ सिन्हुलि मादोधावा। कालाउ वा साल्कालाइको भाअ्सिङ खिनिङ इङ्को पहर काम पापिहि । 
\v 21 हासुबुङ इन्सालाउ नेलाइहेङ “खाङ, ख्रिस्त इन्ता हिदोनु माकुनु उता हि असो  हि दोनु” नेलाइ वासेहेङ खाङधुरि मापासु । 
\v 22 हाइपालिदोनु धाताइका ख्रिस्तगेलाइ कालाउ धाताइका अगमबक्तागेलाइ  ल्वावा, चिन्हगेलाइ कालाउ भारबुसाइका काम पातेङ परमेस्वरको  साल्कालाइहेङबुङ धाताइलि द्वावा । 
\v 23 इङ्को भाअ्सिङ नेलाइ रेम्फा हिसु । खाङ्सु, का नेलाइहेङ गोताङ काथा लाम्फाङ दोहोइका।
\v 24 “कस्थको पहर न्हुसो इङ्को पहरगेलाइता सान्हे कितिकितितावा, तालि जोल्काबुङ रामावा । 
\v 25 बादेलता हिका फुरुगेलाइ हुलावा । कालाउ बोदलता हिका गोताङ सरबुङ्गेलाइ हेङ्गालाइनावा । 
\v 26 इन्तासो द्याङ्गेलाइ परमेस्वरको चानहेङ बादेलता बार्का सरबङ, कालाउ महिमादोफा लोकाताङ पावा  तिनावा ।
\v 27 "कालाउ वास्वर्गदुतलाइहेङ दिङ्गिल्लावा,सुमिङ्को एनोङ आलिसो बादेलको  भेनाङ आलि थिकापा दाहे माहे कालाउ नुहे दिहेसो ताइको सल्कागेला  ज़ोम्पावा |"""
\v 28  नेलाइ अन्जिरको सिङ्सो आल्ते पाली धिर्सु । इङ्को सिङ्को ल्हेभार्लि तोम्नु भेम्ति महिना लोखोइ दोतेङ गिसु । 
\v 29 ९ इसिका पातेङ नेलाइ इदोइ जेङ्का काथागेलाइ तिङ्सुवाना,  इन्सालाउ नेला प्रभु चेम्ताङ हिदोअ्तेङ  गिसु | फिनुको भेर्पाङ हि दोतेङ गिसु । 
\v 30 नेलाइहेङका जातिङ्भारि  दोअ्खा,  इसिका हेलाउ थिकापा माजेङ्खे इन्सालाउ थिकापा इदोइ द्याङ् सिन्हुतेङ ह्याङ । 
\v 31 स्वर्ग कालाउ सुमिङ माअ्तेङ हानावा काङको वचान हेलाउबुङ मामातावा ।
\v 32 “इङ्को पहर कालाउ इङ्को घरी हेसालाउ जेनाङ इङ्को काथा आबा खान्तेङ आरोङ हासुबुङ माग्याङ । स्वर्गता हिका स्वर्गदुत्गेलाइबुङ माग्याङ ना चानदोङ ग्यावा । इङ्को चाहि आबा खिनिङ ग्यावा ।
\v 33 इन्सालाउ रेम्फा हितेङ निन्दा  धुलातेङ माहिसु । इङ्को पहर हेलाउ जेङ्खे नेलाइ मागिसुवाना । 
\v 34 इसिकाते ताइको सा को काम पाकाहेङ खाङ्लि पिधितेङ दुरेको सार्भि घुराइलि  हानिका माझन भाइका हि । माझन गोताङ  काम पाकालाइहेङ ताइको -ताइको काम पिधिखे । कालाउ ज्याइइहेङ सा को आनेमाने रेम्फा खाङ्लि दोतेङ दोअ्धिखे|
\v 35  ओदोङ भअ्सिङ नेलाइबुङ निन्धा धुलातेङ माहिसु । सा को माझन न्सिहिन्ता लोखेबे दिलिमा लोखे, कालाउ किया ओका पहर लोखेबे, झेङ्लि तोम्का पहर्ता लाखे, नेलाइ मागिसुवाना।
\v 36 वा अचानाक लोलाउ नेलाइहेङ जिम्तेङ हिका मातिनाको । 
\v 37 नेलाइहेङ का हाइ दोअ्खा बोमि द्याङ्हेङ बुङ इदोइ काथादोङ दोखा, निन्धा धुलातेङ मासिहु | 
\c 14
\p
\v 1 याको न्हेनि न्हुसो निस्तार कालाउ अखिमिरे तोले चाका पार्बा हिघाहि । येसु:हेङ हेसापातेङ सेअ्लिला दोतेङ बार्का धामिगेलाइ कालाउ सास्तरिगेलाइ दामा खान्तेङ हिघाहि ।
\v 2 हाइपालीदोनु इम्बालाइ दोअ्का हिघाहि। “पारबाको पहर्ता वासेहेङ सेअ्नुते द्याङ्गेलाइता धुम जेनावा ।”
\v 3 येसु: बेथानियाको सिमोन रोग्या खोअ्काको सा ता उम चालि योम्लाउ एलोङ बेबाल जाङ्का जतामसिको मालामालाका चुइति चेराता चुमातेङ लोहि, इङ्को चेराहेङ भोइतेङ मालामालाका चुइति येसु:को पुरिङ्ता होपिहि ।
\v 4 इन्ता हिका द्याङगेलाइ चेर ताम्पातेङ दोअ्लि तेङ्हि, “इदोइ मालामालका चुइति हाइपालि नासा पाहि ?
\v 5 इदोइ चुइति सुम साइ ताकासो पिअ्तेङ हाइदोङ मान्थुकालाहइहेङ पिलाउ माजेङ्धाङ” दोअ्तेङ इङ्को बेबालहेङ चेरहि ।
\v 6 इन्सालाउ येसु: दोअ्हि, “लाअ्पिसु, इदोइ बेबालहेङ हाइपालि चेर्सुखेना ? वा काङको भाअ्सिङ मेनाङ रेम्का पाका हि ।
\v 7 गरिबते हेलालाउबुङ नेलाइदोफा ह्यावा । कालाउ ओबालाइहेङ नेलाइ हेलालाउबुङ मायारो पालि देसुस्वाना। कालाउ काते नेलाइदोफा एनि न्हेनि खिनिङ ह्याङ्का।
\v 8 या काङ्को भाअ्सिङ हाइपालि दोका हिघाहि इङ्को पाका हि । इदोइ बेबाल का सि:लि खान्तेङ लाम्फाङ लिअ्लिको भाअ्सिङ काङ्को जिउता मालामालका चुइति मोअ्पि का हि ।
\v 9 जातिङभारि का नेलाइहेङ दोअ्खा, “सुमिङको जेता -जेता इदोइ रेम्का बानाल थुकातावा, इन्ता इदोइ बेबाल हाइ पाका हि वाको फोम लावा ।”
\v 10 वाको तेन्हे झना चात्यागेलाइसो एमि चात्या यहुदा इस्कोरियत वासेहेङ रिम्पालिको भाअ्स्ङि बार्का धामिगेलाइकोता हानिहि ।
\v 11 इदोइ काथा हिङ्तेङ ओबालाइ लेङ्चाहि । ताका केलाइ नासेहेङ प्याङ दोअ्तेङ केरा चाहि । हाइपालिदोनु वोहेङ हेसापतेङ रिम्लि दोअ्तेङ, ओबालाइ दामा खान्तेङ हिघाहि ।
\v 12 अखमिरे तोले चाका पार्बाको लाम्फा दिनता, निस्तार पार्बाको भाअ्सिङ भेरा सेअ्तेङ पुजा पालि गोइघाखे । इन्सालाउ येसु:हेङ वाको चात्यागेलाइ हिअ्लि, नाङको मन हइ हि, केलाइ निस्तार पारबाको भोज हेता चालि ?
\v 13 कालाउ ताइको न्हेमि चात्यागेलाइहेङ इसिका दोअ्तेङ दिङ्गिल्हि, “निधिमि हाते हानेसु । इन्ता एलोङ द्याङ्हेङ घाइलाता चि चुम्तेङ तेकाताङ पाका तिङ्सुवाना । नेलाइ वाको लेसारा पिताइसु ।
\v 14 इङ्को द्याङ हेता दुल्खे, नेलाइ इङ्को साअ्को माझनहेङ दोसु, “केलाइको प्रभु दोअ्खे, काङ्को चात्यागेलाइदोफा निस्तार पार्बाको भोज चाका बान्सा घाका थामे हेता हि ?
\v 15 कालाउ इङ्को द्याङ साअ्को र्हुता साजाइतेङ हिका एलोङ कोथा नेलाइहेङ तिम्लियावा । केलाइको भाअ्सिङ इनताङ निस्तार परबाको चाका आमका बान्हाइतेङ ताअसु |”
\v 16 कालाउ इङ्को चात्यागेलाइ उल्हितेङ सहर हानिहि । प्रभु जेदोइ काथा दोतेङ दिङ्गिल्का हिघाहि । इम्बालाइ इन्सिकाङ तिङ्हि । कालाउ निस्तार पार्बाको भाअ्सिङ इम्बालाइ चाका आम्का बान्हाइतेङ तअ्हि ।
\v 17 मुचेलमाचेल्का पहर्ता येसु:ताइको तेन्हे चात्यागेलाइदोफा लोहि ।
\v 18 ओबालाइ चाकाताङ पालाउ चात्यागेलाइहेङ येसु: दोअ्हि, “नेलाइहेङ का जातिङ्को दोअ्खा, नेलाइसो एमि हि, कादोफाङ चोधोङ्खे, वा कासेहेङ रिम्पावा ।”
\v 19 इन्सालाउ इम्बालाइको मन खार्हि । झाराङ येमि-येमिपा काङ दोकाताङ हिअ्हि ।
\v 20 इम्बालाइहेङ येसु: दोअ्हि,“इङ्को तेन्हे झनासो एमि, ज्याइ कादोफा जाम बातिता तोले चेधोङ्खे ।
\v 21 द्याङ्को चानको भाअ्सिङ लेखिका हि, “द्याङको चानको धर्मसास्तता लेखिका भाइपाङ हानिलि गोयाङ कालाउ इङ्कोहेङ धिकार जेनाको । जाइ द्याङ्को चानहेङ धोका पिखे, वाते जेङ्का खान्तेङते माजेङ्का रेम्का जेङधाङ | ”
\v 22 चाकाताङ पालाउ येसु: तोले चुम्हि । आसिर्बाद पितेङ पोङ्हि । कालाउ इम्बालाइहेङ पिकाताङ दोअ्हि, “कोसु, इदोइ काङ्को जिउ ।
\v 23 कचोउरा जाम बाति चुम्तेङ धन्याबाद पिकाताङ इम्बालाइहेङ येसु: पिहि । झाराङ इम्बालाइ जामबातिसो आम्हि ।
\v 24 कालाउ इम्बालाइहेङ येसु : दोअ्हि, “इदोइ काङ्को नावा करारको हिति, हिन्जा द्याङ्को भाअ्सिङ होपाङ ।
\v 25 नेलाइहेङ का जातिङको दोखा, परमेस्वरको सारभिता नावा पातेङ माआम्पा, का आरोङ दाखरससो माआमाङ्का |
\v 26 कालाउ ओबालाइ एलोङ ले लेतेङ जइतुन तिकारभारि हानिहि ।
\v 27 चात्यागेलाइहेङ येसु: दोअ्हि, “नेलाइ झाराङ कासेहेङ लाअ्तेङ हानिसुवाना । इसिका लेखिका हि, “का भेरा घोकालाइहेङ दान्हायाङ्का । कालाउ भेनाङ एथामे म्हामा ह्यावा ।
\v 28 कालाउ आरोङ का सिन्हुतेङ ल्होतेङ नेलाइ खान्तेङ लाम्फा गालिलता हानाङ्का ।
\v 29 येसु:हेङ पतरुस दोअ्हि, “झाराङ नासेहेङ लाअ्लाबुङ काचाहि नासेहेङ मालाताङ्का ।”
\v 30 कालाउ वासेहेङ येसु: दोअ्हि, “नासेहेङका जातिङ्को दोअ्खा, नानिङ न्हिसिनता न्हेखे किया ओलि खान्तेङ लाम्फा ना कासेहेङ सुम्खे का प्रभुको चात्या माको दाताना ।”
\v 31 कालाउ पतरुस आरोङ लोङ्तेङ दो्अहि, “का ना दोफा सिलि गोइलाउबुङ स्याङ्का, नासेहेङ आअ्तेङ का म्हामा मान्हाङ्का ” कालाउ झाराङ चात्यागेलाइ इसिकाङ दोअ्हि ।
\v 32 इन्तासो ओबालाइ गतसमनि दोअ्का थमेता हानिहि । इन्ता येसु: ताइको चात्यागेलाइहेङ दोअ्हि,, का दोमचाका पापा नेलाइ इताङ हिसु |”
\v 33 कालाउ पतरुस, याकुब यु:हन्नाहेङ ताइमिदोफा चुम्तेङ वा हानिहि । कालाउ वा मन मनता मेनाङ खार्लि तेङ्हि ।
\v 34 इम्बालाइहेङ वा दोअ्हि, “काङ्को मन ना सिलि गोयाना दोतेङ दोअ्, । काङ्को भाअ्सिङ दोंम पातेङ माजिम्सिङ हिसु ।”
\v 35 आसा दुरे हानितेङ वा भोनोइता तुघुरतेङ दोम पाहि । जेङ्लिदोनु इदोइ काङ्को कस्थको पहर आसा दुरे जेनाको |
\v 36 येसु: दोअ्हि, आबा नाङ्को हिसिका काथालाउबुङ् जेङ्का हि । इदोइ काङ्को कस्थको पहर माजेनाको, कालाउबुङ काङ्को मनहोइते माको नाङ्को मनहोइ जेनाको या |”
\v 37 येसु: इम्बालाइकोता लोलाउ झाराङ जिम्तेङ हिका तिङ्हि । पतरुसहेङ वा दोअ्हि, “सिमोन ना ए घान्ताबुङ माजिम्सिङ हिलि मादोन्हा ?
\v 38 ल्होतेङ दोमचाकाइसु । नेलाइ परिकस्याता मापरिसु । मनते जातिङको तियार हि, कालाउ जिउ चाहि सेङ्का हि |”
\v 39 वा आरोङ हानितेङ इङ्कोङ दोमचाकाइ पाहि ।
\v 40 इन्ता लोलाउ आरोङ्बुङ जिम्तेङ हिका चात्यगेलाडहेङ तिङ्हि । हाइपालिदोनु इम्बालाइको मिस्याहाता हिन्जा निन्धा धुलाइतेङ हिघाहि । येसु:हेङ हाइदोलिला इङ्को इम्बालाइ मागिहि ।
\v 41 वा सुम्खे लोहि । कालाउ इम्बालाइहेङ येसु:दोअ्हि, “नेलाइ एलाबुङ जिम्तेङ हिन्सुहा एला रिम्का पहर जेङ्होइ, खाङसु एला द्याङ्को चानहेङ पापिगेलाइको खुर्ता रिम्लि तोम्का हि ।
\v 42 ल्होसु हानाइने । हिङ्सु, रिम्लि लोका द्याङ एताङ भेर्पा हि ।
\v 43 येसु: काथादोकाताङ पालाउ तेन्हे झना चात्त्यासो एमि यहुदा अचानक इन्ता लोहि । यहुदादोफा बार्का धामिगेलाइ, सासतिरिगेलाइ, कालाउ धर्मगुरु गेलाइको दिङ्लिल्का एनोङ दल, लाथि दाब्या चुम्तेङ इन्ता लोहि ।
\v 44 वासेहेङ मारेम्का पालिको आअ्सिङ इसिका काथा धिर्पातेङ दिङ्लिल्का हिघाहि जेदोइ द्याङ्हेङ का चुमाइ चाङ्का, इङ्कोदोङ येसु: कालाउ नेलाइ गर्हाइतेङ चुम्पुसु |”
\v 45 येसु:हेङ खोम्तेङ यहुदा दोअ्हि ओ रब्बि कालाउ वासेहेङ चुमाइ चाहि |
\v 46 इन्ता जाअ्तेङ हिका येमि दाब्या उल्हिपातेङ चुमाइ चाहि ।कालाउ इम्बालाइ लोतेङ येसु:हेङ रिम्हि ।
\v 47 इन्ता जाअ्तेङ हिका येमि दाब्या उल्हिपातेङ झाराङ खान्तेङ बार्का धामिको चाकरियाको येलोङ न्हातोङ पुक्कापा पाल्हि ।
\v 48 इम्बालाइहेङ येसु: दोअ्हि, नेलाइ कासेहेङ खुकालाइ भाइपा लाथि दाब्या चुम्चेङ हाइपालि रिम्लि लोसुन्हा ।
\v 49 का थानता लिअ्पाङ धिर्पालाउ नेलाइ दोफाङ हिघाखा, कालाउ कासेहेङ नेलाइ मारिम्सुन्हा । इन्सा पानु धर्मसास्तर पुरा जेनाको |
\v 50 कालाउ झाराङ चात्यागेलाइ वासेहेङ लाअ्तेङ हानिहि ।
\v 51 एलोङ वाजान पातालका धाबा होङ्तेङ वाको न्हु न्हु हानिहि । इम्बालाइ इङ्को वाजानहेङ्बुङ रिम्हि ।
\v 52 इङ्को वाजान धाबा लाअ्तेङ नाङघाङ खाअ्लि ।
\v 53 येसु:हेङ इम्बालाइ बार्का धामिकोता चुम्पुहि । इन्ता बार्का धामिगेलाइ, सास्तिरिगेलाइ, कालाउ धर्मगुरुगेलाइ जोम्तेङ हिघाहि ।
\v 54 येसु:हेङ इम्बालाइ बार्का धामिकोता चुम्पुहि । इन्ता बार्का धामिगेलाइ, सास्तिरिगेलाइ, कालाउ धर्मगुरुगेलाइ जोम्तेङ हिघाहि ।
\v 55 इन्ता हिका बार्का धामि कालाउ झाराङ बा-बार्का द्याङगेलाइ वासेहेङ सेअ्लिको भाअ्सीङ वाको मारेम्का काथागेलाइ भोहि । इन्सिका हाइ खुरहोइ माकोसिङ सुम्निता धामाङ्का दोका काथा केलाइ ताइमिङ हिङ्न्हाहि ।”
\v 56 हेन्जाङ द्याङ्गेलाइ वाको बिरोधता धाताइका गवाहि पिहि | कालाउ इम्बालाइको पिका गवाहि सत्ये मान्थु घाहि |
\v 57 आधिमि द्याङ्गेलाइ ल्होतेङ वाको बिरोधता एसा दोका ताङ गवाहि पिहि,
\v 58 ''वा एसा दोका केलाइ हिङ्न्हाहि,'द्याङ्को खुरहोइ बनाइका इदोइ मुन्दिर काररहातेङ्का,कालाउ खुरबिना बानाइका भेनेङ मुन्दिरका सुमदिनता बानायाङ्का |''
\v 59 कालाउ इम्बालाइ दोअ्का, काथा हिदोइबुङ सदर माजेङ्हि ।
\v 60 येसु:हेङ बार्का धामिको माझाता जाअ्तेङ हिअ्हि, “द्याङ्गेलाइ नाङ्को काथाता दोअ्का जातिङ्को ना माको ? ना दोफा हाइदोङ काथा मान्थु ?”
\v 61 येसु: सिकापा हितेङ हाइदोङ मादोअ्हि , येसु:हेङ आरोङ बार्का धामि हिअ्हि, ना परमधन्याको चान ख्रिस्ट हिना ?
\v 62 "येसु: दोअ्हि, “येइ काङ कालाउ द्याङ्को चानहेङ नेलाइ परमेस्वरको दाम्पाहा हिका तिङसुवाना ।""कालाउ बादेलता स्ररबुङ्दोफा लोकाताङ्पाका तिङ्स्वाना |"
\v 63 ताइको धावा थेअतेङ बार्का धामि दोअ्हि, “भेनाङ काथा केलाइहेङ हाइपालि गोइहि, इखोइ झोखोनु जेनाङ ।
\v 64 नेलाइ परमेस्वरको मारेम्का काथा दोअ्काते हिङ्सुन्हा, एला नेलाइ हाइ दोसुवाना कुनु ।ओबालाइ झाराङ दायाङ से:लि गोयाङ दोअ्हि ।
\v 65 एमि न्हेमि वाको नुइ थुम्तेङ चाउर्हिहि । आधिमि थोअ्तेङ दोअ्हि, अगमबानि दोअ् इन्तासो वासेहेङ सिपाइगेलाइलाइ गेम्हि, कालाउ सिपालाइ वासेहेङ दान्हाइहि ।
\v 66 पतरुस बार्का धमिको साअ्को सालेङ्ता हिलाउ काम पाका एलोङ बेजान इन्ता लोहि ।
\v 67 वा मे एम्तेङ हिका पतरुसहेङ तिङहि । वासेहेङ रेम्पाखाङ्तेङ दोअहि, येसु: दोफा नाबुङ हिघाना ?
\v 68 पतरुस इसिका दोकाताङ माको दोअ्हि ना हाइ दोखेना का वाको मिङ हिङ्काबुङ मान्थुघा कालाउ नाल्काबुङ मान्थघा” कालाउ पतरुस फिनुको भेर्पा हानिहि । इन्सालाउ किया ओहि ।
\v 69 जाअ्कालाइदोफा आरोङ इङ्को काम पाका बेजान काथा पालि तेङहि । इम्बालाइसो एमिता याबुङ ।'
\v 70 पतरुस आरोङका माको दोहि। इघिरिङताङ इन्ता जाअ्तेङ हिकालाइ आरोङ पतरुसहेङ हिअ्हि, “ जातिङभारि ना वाको सानाइतिदोङ हाइपालिदोनु गालिलि भाइका द्याङ हिना |”
\v 71 ताइमिहेङ मारेम्का दोअ्हिकाताङ पतरुस केरा चातेङ दोअ्हि,“इङ्को द्याङ्हेङ का म्हामा मानाल्खा, हाइपालि वाको काथाता कासेहेङ हिअ्सुखेना ?”
\v 72 इन्सालाउदोङ र्हिमाको न्हेखे किाय ओहि येसु:को काथा दोअ्का पतरुसहेङ फोम लोहि “ ना कासेहेङ न्हेखे किया ओलि खान्तेङ लाम्फा सुम्खे वाको सानाइति का माको दोअ्ताना ” इदोइ काथाहेङ फोम पातेङ पतरुस मन थु्र्पातेङ खार्लि तेङहि |
\c 15
\p \v 1 बार्का धामिगेलाइ, सास्तिरिगेलाइ, धर्मगुरुगलाइ कालाउ इन्ता हिका झाराङ द्याङ्गेलाइ र्हिमामा जेङ्का पहर यासेहेङ जिङ्तेङ चुम्पुवाइने  दोअ्तेङ काथा पालि तेङ्हि। कालाउ पिलातसकोता येसु:हेङ चुम्पुहि । 
\v 2 येसु:हेङ पिलातस हिअ्हि, “ना यहुदिगेलाइको राजा ? येसु:  दोअ्हि, “ऐइ, येदोइ ते नादोङ दोधोङखेना |”
\v 3 बार्का धामिगेलाइ वाको रहु्ता हिन्जाङ काथागेलाइको दोसिलि लागाइहि । 
\v 4 येसु:हेङ आरोङ पिलातस इसिका  दोअ्तेङ हिअ्हि, “नादोफा हाइदोङ जोवाफ मान्थु ?  नाङ्को काथाता इम्बालाइ कासेहेङ मारेम्का हिङपाखे इदोइ जातिङ्को ना माको ?
\v 5 हेथे काथा हिलाउबुङ येसु: हाइदोङ मादोनाङ पिलातसबुङ भाङभाङ्पा खाङ्हि । 
\v 6 निस्तार पार्बाको पहर्ता एमि जेल हिका द्याङ्हेङ, दयाङ्गेलाइह र्हेनु पिलातस पिघाहि । 
\v 7 धुमको पहर्ता दयाङ्गेलाइहेङ सेअ्का इङ्को द्याङगेलाइ जेलता हिघाहि । इङ्कोसो एमि बारब्बा मि जेङका इन्ता हिघाहि । 
\v 8 जेरको हुदा लोतङ लाम्फा हिसिका पाघाहि । इबालाइहेङबुङ  इन्सिकाङ  दोअ्तेङ  पिलातसहेङ सेउपाहि ।
\v 9 इम्बालाइहेङ इसिका  दोअतेङ  पिलातस हिअ्हि, “नेलाइको भाअसिङ यहुदिको राजाहेङ  लाअ्पिका  मन्दा ताअ्सुवाना ?” 
\v 10 हाइपालिपानु वाको रेम्का कामपाकाहेङ बार्का धामिगेलाइ खाङ्लि माकितेङ रिम्पाका  दोअ्तेङ  पिलातस गिका हिघाहि  ।
\v 11 येसु:हेङ आअ्पिका खान्तेङ बाराबबाहेङ लाअ्प्याको  दोअ्तेङ बारका धामिगेलाइ जेरहेङ तोङपाहि। 
\v 12 इम्बालाइहेङ आरोङ पिलातस हिअ्हि, “इन्सापनु नेलाइ जाइ द्याङ्हेङ यहुदिको राजा दोसुखेना वोहेङ का हाइपालि ?”
\v 13 इम्बालाइ र्हिकाइतेङ  दोअ्हि, “वासेहेङ क्रुसता ताराइपि ।”
\v 14  पिलातस इम्बालाइहेङ  दोअ्हि, “हाइपालि ?  वा मारेम्का  हाइपाकाहि ।” आरोङ झन र्हिकाइतेङ इम्बालाइ पिलातसहेङ   दोअ्हि, “वासेहेङ क्रुसता ताराइ |”
\v 15 जेरको मन लेङ्चाको   दोअ्तेङ  पिलतस बाराब्बाहेङ लाअ्पिहि । कालाउ येसु:हेङ दान्हाइतेङ क्रुसता ताराइलि  दोअ्हि |”
\v 16 वासेहेङ सिपालाइ बार्का  सा ता चुम्पुहि । इन्ता झाराङ सिपालाइहेङ काइहि |
\v 17 कालाउ वासेहेङ नेल्पा धावा होङपाहि । चुइको पुइका मुकुत वासेहेङ तुअ्पा । 
\v 18 कालाउ यहुदिको राजा बाराताको  दोअ्तेङ  येसु:हेङ इम्बालाइ सेउपाहि । 
\v 19 कालाउ वाको पुरिङ्ता दान्हाइकाताङ इम्बालाइ वासेहेङ थोअ्हि । कालाउ वाको खोकोइता तुघुरेङ सेउपाहि । 
\v 20 कालाउ मारेम्का पालि दोतेङ नेल्पा धाबा खाइप्हि । वाको ताइकोङ धाबा होङ्पाहि । इन्तासो क्रसता ताइलि  येसु:हेङ बाहार उल्हिपाहि । 
\v 21 कालाउ मारेम्का पालि दोतेङ नेल्पा धाबा खाइप्हि । वाको ताइकोङ धाबा होङ्पाहि । इन्तासो क्रसता ताइलि  येसु:हेङ बाहार उल्हिपाहि । 
\v 22 कालाउ येसु;हेङ इम्बालाइ गलगथा  दोअ्का  थामेता चुमाहि । गलगथा  दोअ्का चाहि खप्परे थामे । 
\v 23 कालाउ येसु:हेङ म्हाका आनेमानेता मुरर मिस्हालाइतेङ् ओबालाइ आम्लि  दोअ्हि । वा इदोइ म्हामा आम्हि । 
\v 24 कालाउ येसु:हेङ इम्बालाइ क्रुसता ताराइहि । वाको धाबा हासु हाइ निनाङ् दोतेङ चिथा ताअ्हि । कालाउ वाको धाबा इम्बालाइ बाखाराइहि । 
\v 25 वासेहेङ क्रुसता ताराइलाउ र्हिमाको क्वाहा क्वाहा बजिका हिघाहि । 
\v 26 वाको पुरिङ  हुसो यहुदिको राजा  दोअ्का लेखका  दोसिलि  बानाल हिघाहि । 
\v 27 वादोफा न्हेमि दाकागेलाइहेङबुङ ताराइहि । एलोङ्हेङ  येसु:को दाम्पाहा भेनाङहेङ केपा ताराइहि । 
\v 28 धर्मसास्तरको बचन इसिका जेङतेङ पुरा जेङहि, “वा मारेम्का द्याङगेलाइ भाइपा सि:लि गोयावा |” 
\v 29  इन्ता हिका द्याङ्गेलाइ वासेहेङ थोअ्काताङ इसिका दोअ्तेङ  हानिहि , “नाङ माको थानहेङ रहाअ्तेङ  सुम्नीता  धाम्लि खाङ्का, 
\v 30 येला ताइमिङ्हेङ सिन्हुपातेङ क्रुससो खुअ्तेङ लोउ |”
\v 31 इसिका पातेङ येसु:हेङ मारेम्का दोअ्ताङ  बार्का धामिगेलाइ  दोअ्हि,  “या बोमिहेङ सिन्हुपालि दोहि कालाउ एला ताइमिहेङ सिन्हुपालि माद्वाङ । 
\v 32  इजारायलको राजा क्रुससो खुअतेङ लोउ, इदोइ तिङ्नु केलाइबुङ नासेहेङ खाङधुरि पाङ”  क्रुसता ताराइन्हाका एमिबुङ बासेहेङ मारेम्का  दोअ्हि ।
\v 33 तेन्हे बजेसो सुम बजे थिकापा इदोइ सुमिङ्दोङ कितिनिति हि। 
\v 34 येसु: सुम बजे इसिका दोतेङ बार्का गालाहोइ र्हिकाइहि, “इलोइ इलोइ लामा सबखथानि ?” इदोइ दोअ्का चाहि  “हे काङ्को  परमेस्वरको ना, कासेहेङ हइपालि लाअ्न्हा ?”
\v 35 एमि न्हेमि इन्ता जाअ्तेङहिकालाइ येदोइ काथा हिङ्हि। “खाङ्सु वा एलियाहेङ काइखे ? 
\v 36 कालाउ एमि द्याङ धाअ्तेसाङ हानितेङ स्पन्जाता चि चुमातेङ येसु:हेङ मालिङगोइता खोइतेङ चि आम्लि पिहि  । एलिया लोतेङ वासेहेङ खुअ्पाङ्बे  दोअ्तेङ  ओबालाइ इन्ता खान्तेङ हिघाहि ” 
\v 37 कालाउ बार्का गाला उल्हिपातेङ येसु: सिहि |
\v 38 कालाउ थानको पर्दा र्हुतासो लेता थिकापा न्हे पाना जेङ्तेङ थेअ्हि । 
\v 39  वाको भरेर्पा जाअ्तेतेङ  हिका कप्तान  दोअ्हि,  “याते जातिङको  परमेस्वरको चानदोङ  हिघाहि |”
\v 40 इन्ता दुरेसोङ जाअ्तेङ खान्तेङ हिका द्याङता बेबाललाइबुङ हिघाहि । मरियम, मग्दलिनि कालाउ म्हुइका चाहि याकुब, योसेफको आमाइ कालाउ मरियम सलोमि हिघाहि । 
\v 41 लागिलता येसु: हिलाउ एबालाइ लेसारा पिताइघाहि । कालाउ वाको गोताङ काथा खाङ्हिघाहि । यरुसलेमता येसु:दोफा लोकालाइ आरोङ हिन्जा बेबालाइबुङ हिघाहि ।
\v 42 माइसाका पहरको लाम्फा बेल्हाकाताङ हानिघाहि ।  
\v 43 बार्का थामेको द्याङ्गेलाइहेङ अरिमाथियाका योसेफ माथिसिङ पिलातसकोता हानितेङ येसु:को सिका जिउ र्हेहि  । हाइपालिदोनु वा इसुरुको  परमेस्वर दामा खान्तेङ हिघाहि । 
\v 44 आन्चाङ येसु: सिका काथा हिङ्लाउ पिलातास भाङ्भाङ्हि | कप्तानाहेङ काइतेङ येसु: सिका हि ना मान्तु दोतेङ हिअ्हि ?
\v 45 कप्तानसो येसु: सिका जिउ काथा हिङतेङ योसेफहेङ येसु:को सिका जिउ चुम्पुलि पिलातस पिहि । 
\v 46 कालाउ योसेफ मालामालाका धाबा चोल्हि, धाबाहोइ सि :का जिउहेङ लुन्धाइहि । एलोङ लाखको चतान उन्थुइता घार्हा बान्हाइतेङ ताअ्का तेम्ता ताअ्हि । इन्तासो इङ्को र्हुता एलोङ् बार्का उन्थुइ ताअ्हि ।
\v 47 मरियम मग्दलिनि कालाउ योसेफको आमाइ मरियमहोइ वोहेङ ताअ्का खान्तेङ हिघाहि 
\c 16
\p \v 1 माइसाका पहर दोतेङ मरियम मग्दलिनि, याकुबको आमाइ मरियम कालाउ सलोमी येसु:को सि:का जिउता लागाइपिलिको भाअ्सिङ मालामालाका चुइति चोल्लि हानिहि । 
\v 2 आथारको लाम्फा  एर्-हिमाङ इम्बालाइ तोम्ता हानिहि । 
\v 3 ता-ताइमिता इम्बालाइ दोअ्हि, “केलाइको भाअ्सिङ हासु तोमको उन्थुइ लाअ्पा प्यावा ।”
\v 4 इमबालाइ दाहे तोमभारि खाङ्लाउ इङ्को उन्थुइ भेनाङ थामे हिका तिङ्हि । इङ्को उन्थुइ बार्.का हिघाहि । 
\v 5 तोम लिता जेका धाबा होङ्तेङ हिका एलोङ वाजान द्याङ्हेङ वाको दाम्पाहा योम्तेङ हिका तिङ्हि । कालाउ इम्बालाइ झाराङ भाङ्भाङ्सि ।
\v 6 इम्बालाइहेङ इङ्को द्याङ दोअ्हि,  “माभाङ्भाङ्सु, नासरताको येसु:हेङ नेलाइ भोसुखेना ? वा क्रुसता ताराइन्हाका हिघाहि । वाते सिन्हुतेङ ल्होतेङ हानिहोइ । वा इता मान्थु, मानुनु वासेहेङ ताअ्का थामे खाङ्सु ? 
\v 7 नेलाइ हानिसु, कालाउ वाको चात्यागेलाइ कालाउ पतरुसहेङ दोपिसु, येसु: नेलाइको आगा-आगा गालिलता हानीदोङ्खे । वा नेलाइहेङ दोअ्का, भाइपाङ गालिलता वोहेङ तिङ्सुवाना ।
\v 8 ओबालाइ तोमसो उलहितेङ धाअ्हि । इम्बालाइ थितेङ ओबालाइको जिउ फिर्तेङ हिघाहि । कालाउ इम्बालाइ हासुहेङ्बुङ मादोअ्हि ।
\v 9 आठारको लम्फा येसु :सिनहुतेङ ल्होलाउ झाराङ खान्तेङ लम्फा मरियमहेङ दुसुहि।  वाको  येसु: न्हिलो   दुस्ता आत्मा उल्लिपाका हिघाहि ।
\v 10 येसु:को चात्यागेलाइहेङ इदोइ काथा मरियम हिङ्पाहि । चात्यगेलाइ येसु:को काथाता खार्तेङ हिघाहि । 
\v 11 मरियमको काथासो जेलाउ येसु: सिन्हुहि कालाउ का तिङघा दोअ्का  काथा इम्बालाइ हिङ्हि, कालाउ इदोइ काथाहेङ ओबालाइ मासाअ्हि ।
\v 12 इतसो देराभारि न्हेमि चात्यागेलाइ हानिकाताङ पालाउ ओबालाइकोता भेनाङ जिउता येसु: लोहि । 
\v 13 कालाउ उधिमि इन्तासो धुरितेङ आरोङ सानाइतिगेलाइहेङ हिङपाहि । आरोङ उधिमिको काथाबुङ मासाअ्हि ।
\v 14 न्हुसो चात्यागेलाइ उम चाकाताङ पालाउ येघार तेए झनाको माझाताङ लोहि । कालाउ इम्बालाइ मासाअ्का काथाता कालाउ खाङ्धुरि मापाकाता चात्यागेलाइहेङ चेर्हि । हाइपालिदोनु वाको सिन्हुतेङ ल्होका बोमि तिङ्लाउबुङ ओबालाइको काथा मासाअ्का हिघाहि ।
\v 15 कालाउ इम्बालाइहेङ येसु:  दोअ्हि,  “सुमिङ्ता हिका झाराङ हुसि सिअ्कालाइहेङ काङ्को रेम्का बानाल पासु |”
\v 16 खान्धुरि पाका कालाउ बप्तिसता   र्हुकालाइको उद्वार जेनावा,  खाङ्धुरि मापाकालाइ चाहि दोसिलि जेनावा ।
\v 17 खान्धुरि पाकालाइ दोफा इसिका चिन्हगेलाइ ह्यावा इम्बालाइ काङ्को मिङ ता भुत हिकाहेङ दिकावा । इम्बालाइ भेनाङ नावा काथा ग्यावा । 
\v 18 इमबालाइ पुहया  रिमावा । सि:का आनेमाने चालाउबुङ इम्बालइहेङ हाइदोङ माजेनावा कालाउ मिसा लोकालाइको पुरिङ र्हुता इम्बालाइको खुरताअ्लाउबुङ मिसा लोकालाइ एलावा ।
\v 19 इदोइ काथा दोअ्तेङ प्रभु येसु: स्वर्गभारि हानिहि । कालाउ  परमेस्वरको  दाम्पाहा योम्हि । 
\v 20 कालाउ चात्यागेलाइ इदोइ गोताङ काथा बानाल पातेङ हिगिल्हि । प्रभु चात्यागेलाइदोफा आल्ते पाकाताङ हिगिल्हि । चिन्होइ वा बचनहेङ जातिङ्को बान्हाइहि ।
