\id 2CO
\ide UTF-8
\rem Copyright Information: Creative Commons Attribution-ShareAlike 4.0 License
\h 2 कुरिन्थियों
\toc1 2 कुरिन्थियों
\toc2 2 कुरिन्थियों
\mt1 2 Corinthians
\mt1 2 कुरिन्थियों
\c 1
\p
\v 1 पावल,परमेस्वरको इच्सा बमोजिम येसु:ख्रिस्तको प्रेरित,कालाउ केलाइको ओने थिमोथिसो,अखैयाता कोरिन्थीता हिका, परमेस्वरको मन्डलिहेङ,कालाउ अखैयाता झाराङ सेवकगेलाइहेङ,
\v 2 परमेस्वर केलाइको आबा कालाउ प्रभु येसु:ख्रिस्तसो नेलाइहेङ अनुग्रह कालाउ सान्ति |
\v 3 केलाइको प्रभु येसु:ख्रिस्तको परमेस्वर आबा,कृपाको आबा,कालाउ गोताङ सान्तावानाको परमेस्वर धन्यको हि |
\v 4 परमेस्वरसो जेसाङ सान्त्वाना केलाइ निङ्का हिनाहि,इङको सान्तावानाहेङ हिदोइबुङ दुःखता परिकालाइहेङ सान्तवाना पिलि द्वाको |
\v 5 हाइपालिपानु जेसाङ केलाइहेङ ख्रिस्तको कस्ट हेन्जाङ जोमाङ,ओसाङ्दोङ केलाइको सान्त्वाना बुङ ख्रिस्तसो हेन्जाङ केलाइ जोमाङ |
\v 6 कालाउ केलाइ दुःख निङ्लाबुङ इदोइ नेलाइको सान्तवाना कालाउ उदारको भाअ्सिङ जोम्का हिनाहि | केलाइ सान्तवना निङ्लाबुङ जेदोङ दुःख केलाइ भोगिन्हाखे ,इङकोङ धेर्ये दोफाङ सहिलि गोइलाउ नेलाइबुङ सान्तावानाको अनुभब पासावाना |
\v 7 नेलाइको भाअ्सिङ केलाइको आसा बलियाका हि ,हाइपालिदोनु केलाइ गिनाखे कि,जेसाङ नेलाइ केलाइको दुःखता जोम्सुखेना, एन्साइदोङ केलाइको सान्त्वनाता बुङ नेलाइ जोम्सुवाना |
\v 8 हाइपानु ओइ ओनेगेलाइ,एसियाता केलाइहेङ परेका दुःखको बिसयता नेलाइहेङ थाहा जेनाको दोतेङ केलाइको इच्सा हि | हाइपालिपानु केलाइ सहिलि मादोका किसिमको वथे हेन्जा साताइताका हिघाना हि,कि जिवनसो केलाइ हाइ चातेङ हिका हिघाना हि |
\v 9 केलाइ ताइमिता माको कालाउ सिकालाइहेङ सिन्हुपाका परमेस्वरता भरोसा ताअ्का ताइमिदोङ सि:का दण्डको आग्या ताइ हुता निङ्का हिगानाखे ,
\v 10 जाइ केलाइहेङ हेन्जा बारका सि:का सो लाअ्पाका हि, कालाउ वा आरोङ बुङ केलाइहेङ लाअपावा दोअ्तेङ केलाइ वासेहेङ भरोसा पाका हिनाहि |
\v 11 कि हेन्जाङ झनासो केलाइहेङ पिका बरदानको भाअ्सिङ केलाइको पक्स्यता हितेङ हेन्जाङ झनागेलाइ धन्यबाद प्यावा दोअ्तेङ नेलाइबुङ केलाइको पक्स्यता हितेङ केलाइ दोफा नेलाइको लिअ्ता मनसो पाका बिन्तिता साघाइ सुवाना |
\v 12 हाइपालिपानु केलाइको घमण्ड पालि खाङ्का काथा इदोइ दोङ केलाइको लिअ्ता मनको गवाहि, सुमिङ्ता कालाउ बिसेस नेलाइ दोफा केलाइको चालचलन पबित्तरो कालाउ सत्येता हिगाहि, इङ्को ताइमनको सान्ति माको, कालाउ परमेस्वरको अनुग्रहता हिगाहि |
\v 13 हाइपालिपानु केलाइ नेलाइहेङ आरू बुझिली मादोका काथा मालेख्याङ ,नेलाइ जे पदेसुखेना कालाउ स्विकार पासुखेना, कालाउ का आग्या पाङ्का नेलाइ दोअ्का दिना थेकापा बुङ स्विकार पासुवाना |
\v 14 नेलाइ केलाइको काथा बुझिका हिसुना केलाइको प्रभु येसु:ख्रिस्तको दिनता नेलाइबुङ नेलाइको घमण्ड पाका काथाता जोम्सुवाना, जेसाङ नेलाइबुङ केलाइको दोङ ,
\v 15 इदोइ भरोसाता नेलाइहेङ दोहोरो फाइदा जेनाको दोअ्तेङ् का नेलाइकोता लाम्फाङ लोलि इच्सा पाघा |
\v 16 माकेडोनिया हानिलाउ नेलाइकोता लोतेङ भेटघाट पालि कालाउ माकेडोनियासो नेलाइकोता घुरितेङ कालाउ इन्तासो यहुदिया हानिलि काङ्को पातारा नेलाइ कासेहेङ पिगिल्स्वाना दोअ्तेङ का चाहेका हिगा |
\v 17 इदोइ खेप खाङ्लाउ हाइ साच्चिदोङ का होम्का जेङघा रो ? हाइ का ताइको योजाना बानाइलाउ संसारिक द्याङ भाइका एनोङ्दोङ नुइसो ''एइ'' कालाउ''माको''बुङ दोअ्ताङ्का रो ?
\v 18 परमेस्वर खान्धुरि योग्य जेङ्का भाइका केलाइको बचनबुङ ''एइ;;कालाउ''माको''जेङ्का मान्थु |
\v 19 हाइपालिपानु सिलास,तिमोथि कालाउ नेलाइको माझाता बानाल पालाउ परमेस्वरको चान येसु:ख्रिस्त ''एइ'' काकाउ ''माको'' मान्थुघाहि | कालाउ वाकोता दिनाङ ''एइ''खिनिङ हि |
\v 20 हाइपालिपानु परमेस्वरको गोताङ प्रतिग्यागेलाइ वाकोता दिनाङ ''एइ'' हि | ओदोङ भाअ्सिङ वाकोसो परमेस्वरको महिमाको भाअ्सिङ केलाइ ''आमिन'' दोनाखे |
\v 21 कालाउ केलाइहेङ नेलाइदोफा ख्रिस्ता बलियाका बानाइका कालाउ केलाइहेङ अभिसेक पाका परमेस्वर दोङ हि |
\v 22 वा केलाइहेङ ताइको साप लागाइका हि,कालाउ केलाइको हृदयता बैनाको रूपता पबित्तरो आत्मा पिका हि |
\v 23 परमेस्वर काङ्को साक्सि हि,नेलाइहेङ दण्डसो बान्चिपालि का कोरिन्थि मालोघा
\v 24 नेलाइको खान्धुरिता र्हुता केलाइ खाबारा मापाङ्, कालाउ नेलाइको आनन्दको भाअ्सिङ नेलाइदोफा मिलितेङ काम पाङ | हाइपानु ताइको खान्धुरिता नेलाइ सिकापा हिसुखेना |
\c 2
\p \v 1 का नेलाइहेङ दु:ख पिलि आरोङ माल्वाङ्का दोअ्तेङ निसित पाघा |
\v 2 हाइपालिपानु का नेलाइहेङ दु:खि बानाइघापानु का दु:खी बानाइका इङको द्-याङ बाहेक हासु कासेहेङ लेङ्चापावा बानाइयावा रो?
\v 3 काङ्को आनन्द नेलाइ झाराङ्को भाअङसिङ दोअ्तेङ, नेलाइ झाराङ्दोफा भोरोसा ताअ्तेङ जाइ दोफा का खु:सि जेङ्लि गोइका इम्बालाइदोफा कासेङ दु:ख माज्याको दोअ्तेङ का इङ्कोदोङ काथा लेखिका हिघा |
\v 4 हाइपालिपानु नेलाइहेङ दु:खी बानाइलिको भाअ्सिङ माको, कालाउ नेलाइदोफा हिका काङ्को गेनेगेल्का प्रेम नेलाइ गिसु दोअ्तेङ हृदयको कालाउ हेन्साजा तुका  कालाउ बेदानाता हेन्जाङ मि:ति ह्यापातेङ का नेलाइहेङ लेखिका हिघाखा |
\v 5 कालाउ हासुबुङ दु:खी बानाइका हि वा कासेङ माको, कालाउ मारफाङ थाङ्का पातेङ मादोअ्नु पानु ,  नेलाइ झाराको हृदय थेकापा तुपाका हि|    आतुइन्सालाबुङ दु:खी बानाइका हि |
\v 6 इन्सिकाहेङ हेन्जाङ द्याङ्गेलाइ सो पिका दण्ड थिकदोङ हि |
\v 7 कि माकुनु उल्टाङ नेलाइ अनुग्रह पातेङ स्यामा पितेङ कालाउ समझाइलि गोइस्वाना, माकुनेते इङको द॒-याङ हेन्जा पिरता दुब्यावा |मारफाङ सोकता परेतेङ दुविहि | 
\v 8 ओदोङ भाअ्सिङ नेलाइहेङ का सेउपाखा, कि उङ्को द्-याङ दोफा ताइको प्रेम झन वाङ्खाराका बानाइसु
\v 9 ओदोङ भाअ्सिङ का नेलाइहेङ या लेखेका हिघा, गोताङ काथाता नेलाइ  आग्याकारि हिसुना कि माहिसुना इङ्को जाचिलि कालाउ खाङ्लि का भोगाखा |
\v 10 जाइहेङ  नेलाइ स्यामा पिसुखेना,का बुङ स्यामा,प्याङ्का, एदि का हासुहेङ्बुङ हिदोइबुङ काथाता स्यामा पिका हिगापानु नेलाइकोङ भाअ्सिङ ख्रिस्को आगाता स्यामा पाका हिघा ,
\v 11 कालाउ साइतान केलाइहेङ फसिपालि मानिनाको, हाइपालिपानु वाको बिगिरपालि खाङ्का बिसयता केलाइ गिका हिनाहि|
\v 12 ख्रिस्तको ए बानालको भाअ्सिङ त्रोआसता लोलाउ प्रभुता काङ्को भाअ्सिङ एनोङ फिनु हिपिका हिघाहि |
\v 13 कालाउ काङ्को ओने तितसहेङ इनता मादुसुलाउ कासेहेङ काङ्को मनता खु:सी माजेङ्हि, कालाउ ओबालाइसो बिदा र्हुतेङ का माकेदोनियाभारि हानिघा |
\v 14 परमेस्वरहेङ धन्यबाद ज्याको, केलाइहेङ ख्रिस्तता जेलाउबुङ थोङ्लिको भाअ्सिङ अनुग्रह पाखे,कालाउ वाको ग्यानको मालामालाका केलाइसो गोताङ थामेता तिम्पापिखे |
\v 15 हाइपालिपानु उदार निङ्कागेलाइ कालाउ नासाकागेलाइको   माझाताबुङ केलाइको परमेस्वरको भाअ्सिङ ख्रिस्तता ता:का मालामालाका हिनाहि |
\v 16 एमि भाअ्सिङ सि:काको न्हाम्का, कालाउ भेनेङ्को भाअ्सिङ जिवनको मालामालाका, इदोइ काथाको भाअ्सिङ हासु योग्य हि रो ?
\v 17 हाइपालिपानु हिन्साङ द्-याङ्गेलाइ भाइपा परमेस्वरको वचनहेङ ब्यापार पाका माको | परमेस्वरदोङ दिङ्गिल्का दयाङ्को रूपता केलाइ परमेस्वरको आगाता ख्रिस्ता दोनाखे |
\c 3
\p \v 1 हाइ केलाइ आरोङ ताइमिङ बाखिन पालि खाङनाखे रो ? हाइ केलाइ, बोमिगेलाइहेङ गोइका भाइपा केलाइ नेलाइहेङ याते नेलाइसो भेनेङ्हेङ सिफारिस पातारा तिम्पाली गोइखे रो ? 
\v 2 नेलाइदोङ केलाइको सिफारिस पातारा, जाइ झाराङ द्-याङ्गेलाइसो नाल्का कालाउ पदेलि दो:का कालाउ नेलाइको हृदयता लेखिन्हाका हि | 
\v 3 नेलाइदोङ तिम्पासुखेना हाइपालिपानु नेलाइ ख्रिस्तको पातारागेलाइ, कालाउ केलाइको सेवाको फलपाकल इङ्को पातारा मसिहेङ माको, सिन्हुका परमेस्वरको आत्माहोइ सो लेखिका हि, उन्थुइको पातिता माको, कालाउ बिहा हृदयको पातिता |
\v 4 ख्रिस्टसो परमेस्वरता केलाको इसिकाङ भरोसा हि |
\v 5 हिदोइबुङ काथा केलाइसो लोका हि दोअ्तेङ दाबि पालि केलाइ योग्य मान्थुनाहि, कालाउ केलाइको योग्यता परमेस्वर सो लोखे |
\v 6 नावा क़रारको चात्यागेलाइ केलाइहेङ योग्यको बानाइहि, लिखेका अक्स्यरता माको, पबित्तरो आत्माता| हाइपालिपानु लिखिका अक्स्यरते सेअ्खे, कालाउ  पबित्तरो आत्माते जिवन पिखे |
\v 7 सि:का चुमाका व्यवस्थाको अक्स्यरगेलाइ उन्थुइता लिखेका हिगाहि, इङ्को व्यवस्था एसापा महिमामय जेन्तेङ लोहि, इङ्को फैसलामका तिन्तेङ इसारा इस्रएलीगेलाइ मोसोको र्-र्हइ खाङ्लि मादोहि, इङ्को फाइसालामका  आतु-तुन्पा रामतेङ हानिदोङ्घाहि |
\v 8 पबित्तरो आत्माको सेवा हेसापातेङ आरोङ हिन्सा महिमामय माज्यावा रो ? 
\v 9 हाइपालिपानु दोसिलि तिम्पिका व्यवस्था महिमामय हिघाहि पानु, धर्मि बानाइका सेवा हिन्साङ इस्तु महिमामय जेनावा|
\v 10  हाइपालिपानु जाएअ्खेप महिमामय हिघाहि, एला जितिका महिमाहोइ इङ्को महिमामय मन्थुहि | 
\v 11 हाइपालिपानु जाइ माअ्तेङ हानिहि इङ्को महिमा लोका हिघाहि | इङ्को सेवा पानु ज्याइ हेला-लाउबुङ ह्यवा इङ्को झन बिसाल महिमा जेङ्धावा |
\v 12 ओदोङ भाअ्सिङ केलाइको इसिका आसा हिघाहि केलाइ एकदमै साहसि जेङ्घा हिनाहि |
\v 13 केलाइ मोसा भाइकाङ माको,जाइ वाको उराइतेङ हानेका महिमाको दो:का झलक इस्राएलिगेलाइ मातिनाको दोअ्तेङ ताइको र्हाइता नोसोइ ठुम्घाहि |
\v 14 तर ओबालाइको मन राङ्का(थाङ्का) जेङ्का हिघाहि,हाइपानु नानिको दिना थेकापासोङ पुरना करार पदेलाउ इङ्को नोसोइ कालाउ मातोलिनाखे,जेदोङ नोसोइ ख्रिस्तसो खिनिङ तोलिहिप्याङ |
\v 15 एला थेकापा बुङ मोसाको किताब पदेलाउ नेलाइको मनता नोसोइ थुमन्हाका हिदोङ हि |
\v 16 जेलाउ द्-याङ्गेलाइ प्रभुता घुरियावा कालाउ खिनिङ इङ्को नोसोइ तोलीन्हावा |
\v 17 प्रभुते आत्मा, जेदोङ थामेता प्रभुको आत्मा ह्यवा इन्ता स्वतनत्तरो जेनावा |
\v 18 केलाइ झाराङ्को थुम्न्हाका र्-र्हाइ मानथु, केलाइ झाराङ प्रभुको महिमा तिम्पानाखे, केलाइ वा भाइपाङ  परिवरतन  जेङ्दोङ्नाखे |इदोइ परिवरतनहोइ  झन- झन महिमा चुमाखे,जाइ आत्माहि |
\c 4
\p \v 1 ओदोङ्भाअ्सिङ कृपा निङ्तेङ केलाइदोफा इदोइ सेवा जेङ्का हि केलाइ  हरेस माचाङ | 
\v 2 केलाइ लेदेरका कालाउ म्होतेङ पाका कामगेलाइ ला:पिका हिनाहि केलाइ आखेका कामपालि कालाउ परमेस्वरको बचनहेङ हेरफारपालि ला:पिनाहि |  सत्येहेङ जाहापा तिम्पातेङ,  परमेस्वरको नजरता द्-याङ्गेलाको आगाता ताइमिहेङ ग्रहनयोग्य बानाइखे |
\v 3  केलाइको बानाल नोसोइहोइ  तु:पाका हिलाउबुङ इदोइ नासाकालाइको खिनिङ नोसोइ ठुम्नाका हि | 
\v 4 इम्बालाइको बारेता दोअ्लि खाङ्नु ख्रिस्त वादोङ परमेस्वरको रुपता हि, वाको महिमाको ये: बानाल इम्बालाइ मातिनाको दोअ्तेङ इदोइ सुमिङ्को सासन पाका खान्धुरी मापाका द्-याङ्गेलाइको  सम्झिका  मन कान्हा बानाइ पिकाहि | 
\v 5 इम्बालाइको बारेता दोअ्लि खाङ्नु ख्रिस्त वादोङ परमेस्वरको रुपता हि, वाको महिमाको ये: बानाल इम्बालाइ मातिनाको दोअ्तेङ इदोइ सुमिङ्को सासन पाका खान्धुरी मापाका द्-याङ्गेलाइको  सम्झिका  मन कान्हा बानाइ पिकाहि | 
\v 6 जेदोङ परमेस्वर'' कितिकितिकासो फाइसालामका जेनाको दोअ्हि, वा केलाइको मनता जोल्का हि, हाइपानु परमेस्वरको महिमाको ग्यानको फाइसालामका ख्रिस्तता चिल्कापाहि | 
\v 7 सर्बस्रेस्ट सरबुङ केलाइको माको कालाउबुङ परमेस्वरको हिनाहि,  दोअ्का झाला-झालापा तिम्पालिको भाअ्सिङ इदोइ सम्पति केलाइदोफा इङ्को भोनोइको ताखालातागेलाता हि | 
\v 8 केलाइ झाराङ्पाहासो दु:ख निन्चाका हिनाहि, कालाउबुङ चेम्नाका मान्थुनाहि | आवाइ तुका हिनाहि,  कालाउबुङ थिका मान्थुन्हान्हि| 
\v 9 सान्ताइन्हाका कालाउबुङ लाअ्का मान्थुनाहि |पाललाउ थोबिनाका हिनाहि, कालाउबुङ नासाका मान्थुनाहि | 
\v 10 येसु:को जीवन केलाइको जिउता प्रकट जेनाको दोअ्तेङ केलाइ वाको सि:का जिउहेङ दिनाङ केलाइको जिउता फुतेङ हिगिल्खे |
\v 11 हाइपालिपानु केलाइ सिन्हुपाङ हिलाउबुङ येसुको भाअ्सिङ दिनाङ सि:काको नुइताङ परितेङ हिसुखेना, इदोइ हितुहोइ कि येसुको  जिवनता केलाइको  सि:लि  तोम्का जिउता प्रकत जेनाको | 
\v 12  एपासा सि:का केलाइता  काम पाखे,कालाउ जिवनचाहि नेलाइकोता |
\v 13 .''का खान्धुरि पाखा, ओदोङ भाअ्सिङ का दोअ्घा ''  दोअ्का कोङ आत्मा केलाइकोताङ हिनाङ, केलाइबुङ खान्धुरि पानाखे ,  कालाउ  केलाइ नुइ धुइनाखे |
\v 14 केलाइ गिनाखे,कि प्रभु येसुहेङ सिन्हुपाका केलाइहेङबुङ येसु दोफा सिन्हुपावा, कालाउ वादोङ केलाइहेङ नेलाइदोफा वाको लोकाता चुमावा |
\v 15 हाइपालिपानु इदोइ गोताङ नेलाइकोङ भाअ्सिङ जेङ्का  हि,जेसाङ अनुग्रह हेन्जा खान्तेङ हेन्जाङ द्-याङ्गेलाइता चारचारइतेङ हानावा, ओसाङ्दोङ परमेस्वरको महिमाको भाअ्सिङ धन्यबाद पिका कामबुङ  हेन्जाङ दोङजेनतेङ हानावा |
\v 16 ओदोङ भाअ्सिङ केलाइ हरेस माचानाखे | केलाइको लाम्फाको मरेम्का मन नास जेन्तेङ हानिलाबुङ केलाइको आत्मिक मन चाहि दिनाङ्-दिनाङ नावा जेन्तेङ हानीखे |
\v 17 हाइपालिपानु केलाइको होम्का कालाउ इघुरिङ्को दु:ख केलाइको भाअ्सिङ तुलानापालि मादोका हेलाउ-लाउबुङहिका बार्का महिमा तियार पादोङ्खे |
\v 18  केलाइ तिङ्का काथाता माको, मातिङ्का काथाहेङ खाङ्न्हाखे, हाइपालिपानु तिङ्का काथा इघुरिङ्खीनिङ हिखे, मातिङ्का काथा चाहि हेलाउ-लाउबुङ थिकापा हिखे |
\c 5
\p \v 1 हाइपालिपानु केलाइ गिनाखे, कि केलाइको बा:सा हिका इदोइ पार्थिक जिउ लोङ्तेङ हानिलाउबुङ  स्वर्गता अनन्त थिकापा हिका परमेस्वरदोङ पिका केलाइको 'सा' हि,  इङ्को चाहि खुरहोइ बानाइका माको |
\v 2 केलाइ केलाइको एलाको साता वाक्का दिक्क जेङ्नाहोइ कालाउ स्वर्गिय सा, निङ्लि मन पातेङ हिनाहि, जेदोङ परमेस्वर केलाइहेङ प्याङ |
\v 3 हाइपालिपानु इङ्को  धारन पातेङ केलाइ नाङ्गाङ माजेनाङ |
\v 4 हाइपालिपानु इदोइ देराता हिलाउ पिरपातेङ रि्-हिङ्का हुसी तानितेङ , केलाइ नाङ्घाङ जेङ्लिको  भाअ्सिङ माको , ओरोङ्बुङ हिन्जा धाबा होनाइने दोअ्तेङ कालाउ जाइ  सी:लि तोम्का लोकोबोकोका हि, इङ्को जिवनता मिलियाको |
\v 5 एला केलाइहेङ इदोइ काथाको भाअ्सिङ तियार पापिका परमेस्वर हि, जाइ केलाइहेङ बाइना रूपता पबित्तरोरो आत्मा पिका हि |
\v 6 ओदोङ भाअ्सिङ केलाइहेङ गोताङ भोरासाहि |केलाइ गिनाखे कि, केलाइ जेलाउ थिकापा जिउता ह्यायाङ, इङ्को दिना थिकापा प्रभुसो केलाइ लाअ्नाङ |
\v 7 हाइपालिपानु केलाइ खन्धुरिसो  हिगिलन्हाखे, तिङ्का काथाको खिनिङ आधारता माको |
\v 8 केलाइहेङ मन लि:तासोङ आसा हि, भरु जिउसो  खेङ्तेङ प्रभु दोफा केलाइ ह्यायाङ |
\v 9 ओदोङ भासिङ चाहे केलाइ जिउता हिलाउबुङ, चाहे खेङ्तेङ हिलाउबुङ वासेहेङ लेङ्चापालिदोङ केलाइको लकस्य हि |
\v 10 हाइपालिपानु केलाइ झाराङ ख्रिस्तको न्याय-आसनको आगाता जाअ्लि गोयाङ, केलाइ जिउता हिलाउ ताइमि पाका काम आन्सारको  झाराङ रेम्का मारेम्का फल निनावा |
\v 11 ओदोङ भासिङ प्रभुसो थिका थाहा गीतेङ केलाइ द्-याङ्गेलाइहेङ किपानाखे |   कालाउ केलाइ जेदोङ पानाखे परमेस्वर गिखे,  कालाउ का आसा पाखा, इङ्को नेलाइको पुन्दीङ्ताबुङ  झालाझालापा हि वाला |
\v 12 केलाइ आरोङ नेलाइको भेरपा ताइको बाखीन मापाङ | हाइपालि पानु इम्बालाइहेङ केलाइता गर्भ पालि माौका पिका हिना हि, ताकि नेलाइ ओबालाइहेङ जोबाफ पिलि ड्वाको, जाइ द्-याङ्को हृदयको काथाता माको कालाउ बाहारको काथाता बल दिखे | 
\v 13 एदि केलाइ होस्टा मान्ठुनाही पानु, इङ्को परमेस्वरको भाअ्सिङ हि,  एदि केलाइ  ठिक होस्ता  हिहे पानु, इङ्को नेलाइको भाअ्सिङ हिका |
\v 14 ख्रिस्तको मायारु सो केलाइहेङ कर बानाइका हि | हाइपालिपानु केलाइहेङ इदोइ निसित हि,झाराङ्को भाअ्सिङ एमि सि:कासो झाराङ सि:हि |
\v 15 वा झाराङ्को भाअ्सिङ सि:हि, हाइपालिपानु बान्चिकालाइ एला ताइको भाअ्सिङ बान्चिलि माको | कालाउ वाको भाअ्सिङ बान्च्याको, जाइ इम्बालाइको भाअ्सिङ सि:हि, कालाउ आरोङ वासेहेङ सिन्हुपाते ल्होपाहि |
\v 16 एला उसो इदोइ  केलाइ हासुहेङ्बुङ द्-याङ्को नजरसो माखानाङ |  केलाइबुङ लाम्फा ख्रिस्तहेङ दयाङ्को नजरहोइ खाङ्का हिघानाहि  कालाउ एलासो उसो  वासेहेङ  एन्साङ  माखानाङ |
\v 17 ओदोङ भाअ्सिङ जाइ ख्रिस्ता हि, वादोङ नावा सृरस्जान्हाका | पुर्ना माअ्तातेङ हानिहोइ,  खाङ्सु नावा लोका हि |
\v 18 इदोइ गोताङ परमेस्वरसो जेङ्काहि, जाइ केलाइहेङ ख्रिस्तसो ताइदोफा मिलिपालि चुमाका हि , कालाउ केलाइहेङ मिलिपाका सेवा पिहि|
\v 19 वा स्वयम  ख्रिस्ता हितेङ परमेस्वर  सुमीङ्हेङ केलाइदोफा मिलिपातेङ चुमादोङ्घाहि | इम्बालाइको अपराधको लेखा मार्हुतेङ मिलिप पाका कामको ये:बानाल वा केलाइहेङ सोम्पि पिका हि |
\v 20 ओदोङ भाअ्सिङ केलाइ ख्रिस्तको राजदुतगेलाइ, कालाउ परमेस्वर केलाइसो सेउपाकाताङ हि | ख्रिस्तकोङ पक्स्यता केलाइ नेलाइहेङ सेउपानाखे  कि, नेलाइ परमेस्वरदोफा मिलिलि लोसु |
\v 21 हाइपालिपानु केलाइ वाकोता परमेस्वरको धार्मिकता जेङ्लि ड्वाको दोअ्तेङ पाप मानाल्कालाइहेङ परमेस्वरदोङ  केलाइको भाअ्सिङ पाप बानाइ हि |
\c 6
\p \v 1 केलाइ परमेस्वरको साघाउनिगेलाइ , ओदोङ भाअ्सिङ केलाइ नेलाइहेङ सेउपानाखे जेदोङ अनुग्रह परमेस्वरसो निङ्का हिनाहि मोअ्तेङ हानिलि पापिसु |
\v 2 हाइपालिपानु वा दोअ्खे ,''ग्रहन योग्य सोमोइता का नाङ्को दोमचाकाइका हिङ्घा, कालाउ मुक्तिको दिनाता ,का नासेहेङ साघाइघा |''खाङ, ग्रहनयोग्य सोमोइ एलादोङ, मुक्तिको दिना नानिङ्दोङ |
\v 3 केलाइको सेवाता दोसिलि मानिनाको दोअ्तेङ केलाइ हासुबुङ दामाता आवाइतुपाका कारन माजेनाइने |
\v 4 भरु गोताङ कामता केलाइ हेसा पालाउबुङ ताइमिहेङ परमेस्वरको सेवकगेलाइ भाइका दोअ्तेङ तिम्पानाखे |हिन्जाङ सहितेङ,दु:खता आनिलकाल्ता ,बिपतता,अप्थ्यारोता,
\v 5 डानाइ निङ्चाकाता, झ्याल्खानाता,हुलदुङ्गाता, मेहेनेतता,मिधुलापाङ माजिम्सीङ हिलाउ, म्हितुपाङ हिलाउ,
\v 6 सुद्ता ,ग्यानता, धैर्यता,दायाकाता , पबित्तरो आत्माता जातिङ्को प्रेमता,
\v 7 सत्ये  नुइधुइकाता  कालाउ परमेस्वरको सरबुङ्ता, दाम्पाहा कालाउ केपाहा धार्मिकताको तरवार चुमतेङ, 
\v 8  आदरता कालाउ अनादरता, बदनामता कालाउ बाखिनता, केलाइ ठगेका भाइनाखे, कालाउ केलाइ जातिङ्को सत्ये हिनाहि |
\v 9 मानाल्का भाइकालाउबुङ नाल्का भाइपा हिनाहि, सि:लि तोम्का भाइकालाउबुङ केलाइ बान्चिकाङ हिनाहि | साजाइ भोगिनाखे कालाउबुङ, सि:का मान्थुनाहि |
\v 10 दु:खते हिदोङ हि, कालाउबुङ दिनाङ आनन्दता हिनाखे | गरिब हिनाहि, कालाउबुङ हिन्साङहेङ धनि बानाइका | हाइदोङ मान्थुका भाइकालाउबुङ  कालाउबुङ गोताङ आनेमाने हिका भाइका |
\v 11 ओइ कोरिथीको द्-यागेलाइ, केलाइ मन खुल्ला पातेङ नेलाइहेङ दोअ्पिकाङ हिनाहि, केलाइको हृदय नेलाइको  भाअ्सिङ खुल्ला हि |
\v 12 नेलाइको निङ्लि गोइका केलाइको माया आतुइसा जेङ्का मान्थु, भुरु  केलाइ नेलाइसो निङ्लि गोइका माया ओताकाहि हि |
\v 13 एला याको बदलिता का ताइकोङ जामालगेलाइ दोफा भाइपाङ दोअ्खा, कि नेलाइबुङ ताइको हृदयहेङ खुल्ला तासु |
\v 14 गैर-यहुदिगेलाइदोफा एनोङ्दोङ जुवाता नारितेङ माहिसु| हाइपालिपानु धर्म-काकाउ अधर्मको हाइ सोरोकार हि, रो?कितिकिका कालाउ फाइसालामकाको हाइ 'ए' दोफाङ हिखे ? 
\v 15 ख्रिस्तहेङ बेलिआलदोफा हाइ सोरोकार? हिखे ?खान्धुरि पाका कालाउ मापाकादोफा हाइ बाराबर हि?
\v 16 मुर्तिगेलाइ दोफा परमेस्वरको मुन्दिर हाइ सम्बन्ध हि रो?  हाइपालिपानु केलाइ सिन्हुका परमेस्वरको मुन्दिरगेलाइ, जेसाङ परमेस्वर दोअ्हि, ''का इम्बालाइदोफा बासा ह्यायाङ्का, कालाउ, इम्बालाइको माझाता हिगिलाङ्का, कालाउ का इम्बालाइको परमेस्वर जेनाङ्का, कालाउ इम्बालाइ काङ्को प्रजा जेनावा |
\v 17 ओदोङ भाअ्सिङ' ओबालाइको माझासो ओल्लेतेङ लोसु, कालाउ नेलाइ खेङ्सु | ' परमप्रभु दोअखे, असुद्दद आमेने  हाइदोङ मासाइसु,कालाउ का नेलाइहेङ ग्रहन पाङ्का |
\v 18 का नेलाइको आबा जेनाङ्का,  काकाउ नेलाइ काङ्को चानचामिन्द जेङ्स्वाना,सरबुसाइका परमेस्वर दोअ्खे |''
\c 7
\p \v 1 ओदोङ भाअ्सिङ ओइ सानाइतिगेलाइ इसिका प्रतिग्या पाकाता जिउ कालाउ आत्माको गोताङ खाल्को असुदृद गेलाइसो केलाइ ताइमिहेङसुद बानाइने,कालाउ परमेस्वरता थितेङ पबितरोहेङ सिदृद बानाइने |
\v 2 केलाइहेङ नेलाइको मन खोलिपिसु केलाइ हासुकोबुङ मन तुपाकाका मान्थुनाहि | केलाइबुङ हासुहेङ्बुङ खान्धुरिसो नासापाका मान्थुनाहि |केलाइ हिदोइबुङ दयाङ्गेलाइहेङ ठोगेका मान्थुनाहि |
\v 3 नेलाइहेङ दोसिलि लागाइलि केलाइ इदोइ दोअ्का माको ? हाइपालिपानु का लाम्फाङ दोअ्होइका, नेकाइ केकाइको दोअ्फा सि:लि कालाउ बान्चिलिको भाअ्सिङ केलाइको मन लिताङ हिसुना |
\v 4 नेलाइ दोफा काङ्को बारका भोरोसा हि, नेलाइ हुता का हेन्जाङ गर्व पाङ्का | का नेलाइको रेम्का काथासो पोङ्घातेङ का हिघा; कालाउ केलाइको गोताङ दु:खता का आनन्द जेङ्तेङ पोङ्घातेङ होनाखा |
\v 5 हाइपालिपानु केलाइ म्यासिदोनियता लोकाबुङ केलाइको जिउहेङ हाइदोङ चैन मान्थुघाहि, काकाउ गोताङ्पाहासो केलाइहेङ दु:ख जेङ्का हिघाहि,बाहर -बाहार धुम हिघाहि कालाउ लिता-लिता थिकाबुङ हि |
\v 6 इन्सिका जेङ्लाउबुङ, नम्रगेकाइहेङ सान्तवना पिका परमेस्वर तितसको लोकासो केलाइहेङ सान्तावा पिका | 
\v 7 वाको लोकासो खिनीङ माको, इङ्को सान्तावानासो जेङ्का सान्तावाना  वा नेलाइसो निङ्का हिघाही | कासेहेङ भेतिलि नेलाइको बार्का इच्चाको बारेता वा केलाइहेङ दोअ्पिहि | काङ्को भाअ्सिङ नेलाइको सोक,पिरको बारेता कालाउ नेलाइको वाङ्खाराका चिन्ताको बारेताबुङ वा दोअ्हि, कालाउ का झन हेन्जाङ आ,नन्द जेङ्घा |
\v 8 का ताइको पातारा सो नेलाइहेङ दु:खि बानाइलाउबुङ का मापासइतायाङ्का , जेङ्लिते कासिहेङ पासताप जेङ्काङ हिघाहि |कासेहेङ थाहा जेङ्हि हाइपालिपानु इङ्को पातारा आतुइसा समयको भाअ्सिङबुङ नेलाइहेङ दु;खि बानाइहि | 
\v 9 नेलाइहेङ दु:ख जेङ्हि दोअ्तेङका खु:सि जेङ्का माको, हाइपालिपानु नेलाइको दु:ख नेलाइहेङ पासताइका बानाइहि दोअ्तेङ ,हाइपालिपानु नेलाइ इस्वररिय दु:खको अनुभव पासुना, कालाउ केलाइको पाहासो नेलाइहेङ हाइदोङ नासापाका सहिलि मागोइहि |
\v 10 हाइपालिपानु इस्वर्रिय दु:खको भाअ्सिङ मुक्तिको भाअ्सिङ पासताइता चुमाहि, कालाउ,  इन्ता पासताइका मान्थुखे कालाउ सुमिङ्को दु:खते सि:काता चुम्पुखे| 
\v 11 .हाइपालिपानु खाङ्सु, एदोइ  इस्वरिय दु:ख नेलाइता हिसिका उत्साह जेङ्पाहि, ताइमिहेङ निरदोसि  बानाइलि नेलाइता हिसिका उत्सुक हि,   हिसिका चेर,हिसिका थिका, हिसिका दिका, हिसिका पुरपाराका जोस ,न्याको जेनाको दोअ्तेङ, हिसिका मन| गोताङ काथाता नेलाइ ताइमिङहेङ निर्दोसि जेङ्का हि, दोअ्का प्रमान पाका हिनाहि| 
\v 12 का इदोइ पातारा अन्याय पाका दयाङ्को कारनसो लेखेका माको ,नाते अन्याय परिका द्याङ्कोदोङ,लेखेका कारन हाइपालिपानु परमेस्वरको नजरता , केलाइता नेलाइता हिसिका हि, दोअ् नेलाइहेङ थाहा ज्याको | 
\v 13 ओदोङ भाअ्सिङ केलाइ सान्तावाना निङ्का हिनाहि |  केलाइ निङ्का ताइको सान्तावाना बाहेक तितसको आनन्दता केलाइ हेङ्जाङ लेङ्चानाहि, हाइपालि पानु नेलाइसो वाको मनहेङ सान्ति निङ्का हि |
\v 14 हाइपालिपानु वाको भेर्पा बारेता का आतुनसालाउबुङ घमम्द पाका हिलाउबुङ कासेहेङ इङ्कोता हाइदोङ लेदर मान्थु | हाइपालिपानु जेसा केलाइहेङ दोसिलिका काथा         गोताङ सत्ये दोअ्पिका गोताङ काथा सत्ये हिगाहि, ओसाङ्दोङ तितसको आसाता केलाइ पाका घमन्दबुङ सत्ये हिघाहि | 
\v 15 नेलाइ झाराङ्कोआग्याकारिको कालाउ नेलाइको थिकाकालाउ फिरतेङ्सा वासेहेङपाका स्वागत सम्झीतेङ खाङ्लाउ वाको लितामाया नेलाइ कोता झन बरतेङ ल्वावा|( ला:वा) |
\v 16 का रामाइखा, हाइपालिपानु  नेलाइहुता  काङ्को  पुरा भोरासा हि |
\c 8
\p \v 1 ओनेगेलाइ, माकेदोनियाको मण्डलिगेलाइता परमेस्वरदोङ पिका अनुग्रहको बारेता केलाइ नेलाइहेङ दोअ्पिलि खाङ्घाखे |
\v 2 दु:खको बार्का नासिलि नाहिलि जाचिका माझाताबुङ इस्तुङ आनन्द पातेङ कालाउ हाइदोङ मान्थुलाउबुङ इम्बालाइ उदार चित्तासो दान पिहि |
\v 3 .हाइपालि पानु का गवाहि प्याङ्का, इम्बालाइको ग्च्सेआन्सार (दोअ्काआन्सार) कालाउ ग्च्सेखान्तेङ्तेङ हेन्जाङबुङ ताइको राजिखुसिसोपिहि,
\v 4 कालाउ पबित्तरो जनगेलाइको सेवाको अनुग्रह कालाउ सङ्गतिता केलाइ भाग र्-हुलि निनाको दोअ्तेङ केलाइहेङ सिउपाहि | 
\v 5 केलाइ आसा पाका आन्सार ओबालाइ मापिहि| कालाउ ओबालाइ लाम्फाङ ताइमिहेङ प्रभुता समर्पन पाहि| कालाउ परमेस्वरको इचसा आन्सार केलाइहेङ पिहि |
\v 6 केलाइ आसा पाका आन्सार ओबालाइ मापिहि| कालाउ ओबालाइ लाम्फाङ ताइमिहेङ प्रभुता समर्पन पाहि| कालाउ परमेस्वरको इचसा आन्सार केलाइहेङ पिहि |
\v 7 जेसाङ गोताङ काथाता नेलाइ बाढ़तेङ हानेका हानेका हिसुना, ओसाङ खन्धुरिता,वचन,ग्यानता, गोताङ जोसता कालाउ,  केलाइता नेलाइको प्रेमता इन्सादोङ नेलाइ इदोइ रेम्का कामताबुङ हिन्जाङ जेङ्सु |
\v 8 का  इदोइ आग्याको रुपता दोअ्का माको,कालाउ आरूगेलाइको जोसता एन्सापातेङ नेलाइको प्रेमबुङ जातिङ्कोङदोङ प्रमानित पालि का इदोइ दोअ्का हिगा | 
\v 9 हाइपालिपानु केलाएको येसु: ख्रिस्तको अनुग्रह नेलाइहेङ थाहा हि,वा धनि हिघाहि,कालाउबुङ नेलाइको भाअ्सिङ वा गरिब जेङ्हि | हाइपालिपानु वाको गरिबसो नेलाइ धनि जेङ्हि दोअ्सुन्हा |
\v 10 एला इदोइ बिसयता चाहि काङ्को सालाहा एदोङ हि,  ए,बासार लाम्फा जेदोङ पिका काम नेलाइ सुरु पाका खिनिङ माको, इङ्को पाली इच्साबुङ पाका हिघासुखेना, इङ्कोहेङ एला पुरा पालि नेलाइको भाअ्सिङ रेम्का जेनाङ |
\v 11 इच्सा पाकाता नेलाइको जेदोङ् मन हिघाहि एनङ्सापातेङ थिक ताइको ग्च्से आन्सार  पीतेङ इदोइ कामहेङ पुरा पासु|
\v 12 .हाइपालिपानु पिका मन हि पानु, दयाङ्दोफा हिका आन्सारको दानदोङ ग्रहन योग्य जेनावा मान्थुका आन्सारको माको,
\v 13 .हाइपानुपालि जेलाउ बोमिगेलाइ खु: सि जेङ्लाउ नेलाइ कस्तता जेङ्सु दोअ्तेङ केलाइ माचाहिनाखे| केलाइ गोताङ आनेमाने बाराबर जेनाको दोअ्तेङ चाहिनाखे |
\v 14 हाइपालिपानु एदि बाराबरको आन्सार खाङ्हे पानु इदोइ नानिको समयता केलाइको थुप्रोङ्सो इम्बालाइको हाइदोङ मान्थुका पुरा पालि जेनाको, कालाउ इम्बालाइको थुप्रोङ्सो नेलाइको हाइदोङ मान्थुका पुरा  हाइदोङ मान्थुका पुरा बानाइयाको|  इसिका झाराङ्ता बाराबर ज्याको,
\v 15 जेसाङ लिखीका हि,हेन्जाङ जोम्पाकालाइको हेन्जाङ हाइदोङ मान्थुहि  | कालाउ आतुइसा जोम्पाकालाइको कमबुङ माजेङ्हि |
\v 16 कालाउ परमेस्वरहेङ धन्याबाद ज्याको |ज्याइ तितसको मनता नेलाइको भाअ्सिङ इङ्कोङ पिर ताअ्पिहि |
\v 17 हाइपालिपानु वा केलाइको मनको काथा ताअ्ताका किका खिनीङ माको |ताइमिबुङ मारेम्फाङ उत्साह जेङ्तेङ ताइकोङ मनहोइ नेलाइकोता लोदोङ्खे |
\v 18 कालाउ केलाइ वाकोदोफा इङ्को ओंनेहेङ दिङ्गिल्नाहि, वा ये:बानाल प्रचार पालि गोताङ मन्दलिको माझाता नामि हि| 
\v 19 कालाउ इङ्को झोको खिनीङ माको, वा प्रभुको महिमाको भाअ्सिङ कालाउ केलाइको बानी तिम्पालि केलाइ पादोङ्नाखे रेम्का कामता केलाइ दोफा हानिली मन्डलिसो वासेहेङ साल्काहि हि |
\v 20 उदार मनसो पिका इदोइ दान चालाइलि इङ्को बिसयता हासुबुङ केलाइहेङ दोसिलि माताताको दोअ्तेङ केलाइको मन हि |
\v 21  हाइपालिपानु केलाइ प्रभुको नजरता खिनिङ माको, द्-यागेलाइको नजरताबुङ जेदोङ आदरनीय हि इङ्को पालि ल्क्स्य ताअ्नाखे |
\v 22 इम्बालादोफा केलाइको ओनेहेङ दिङ्गिलन्हाखे, ज्याइहेङ केलाइ हिंन्जाङ चोति  जाचितेङ हिन्जाङ काथाता हाउसाइ निङ्का हिनाहि | नेलाइकोता हिका वाको बार्का भरोसा सो आरू हिन्जाङ हाउसाइ जेङ्तेङ हि |
\v 23 तितस चाहि काङ्को दोफा कालाउ नेलाइको सेवाता काङ्को साघाइका सानाइति जेङ्का हि| कालाउ ओनेगेलाइ चाहि मन्डलिगेलाइको दुतगेला कालाउ ख्रिस्तको महिमा पाका|
\v 24 नेलाइको प्रेम कालाउ नेलाइको बिसयता पाका केलाइको गर्वको प्रमान मण्डलिगेलाइको भेरपाङसो इदोइ द्-याङ्गेलाइहेङ पिसु |
\c 9
\p \v 1 परमेस्वरको द्याङ्गेलाइ पिका भेतिको बिसयता नेलाइहेङ का लेखेतेङ हिलि आवश्यक मान्थु |
\v 2 हाइपालिपानु का नेलाइको इच्सा(तत्पर) गिकाहिघा, याको बिसयता म्यासोडोनियाको माझाता नेलाइको गर्व पाकातेङ का दोअ्का हिघाखा | कि आनेबारे सो अखैया तियार जेङ्तेङ हिगाखे| नेलाइको हाउसाइकाता इम्बालाइको हिन्जाङ द्याङ्गेलाइसो तोम्पाहि |
\v 3 इदोइ बिसयता नेलाइको  भाअ्सिङ केलाइ गर्व पाका वयर्थ माजेनाको ,कालाउ का दोअ्का आन्सार नेलाइ तियार हिसु दोअ्तेङ का ओनेगेलाइहेङ दिङ्गील्खा |
\v 4 माकेडोनियको हासुलाउबुङ काङ्को दोफा लोहिपानु  कालाउ नेलाइहेङ तियार जेङ्का मातिङ्नु केलाइ लेदरयाङ,कालाउ नेलाइहेङबुङ हिन्जाङ जेनावा | हाइपालिपानु केलाइ नेलाइ हुता बार्का  भरोसाता  ताअ्का हिनाखे |
\v 5 ओदोङ भाअ्सिङ नेलाइ प्रतिग्या पाका भेतिको बन्दबस्त लाम्फाङ्सोङ मिलिपालिको भाअ्सिङ का खान्तेङ लाम्फाङ ओनेगेलाइहेङ नेलाइकोता दिङ्गिललि गोइका बिचार पाघा | ओदोङ भाअ्सिङ इदोइ भेती करकापहोइ माको, कालाउ राजिखुसीसो लिताको मनहोइ पिका भेतीको रूपता तियार जेनाको|'' 
\v 6 कालाउ काथा इदोइदोङ, आतुइसा बि:कालाइ आतुनसादोङ चेकावा| कालाउ हिन्जाङ बि:कालाइ हिन्जाङ चेकावा |'
\v 7 कालाउ झाराङ द्याङ्गेलाइ ताइको मनता भाकल पाका आन्सार प्याको, कालाउ इच्सा माजेङ्सिङ माको,  ना करकापता परितेङ माको, हाइपालिपानु लेङ्चातेङ पिकाहेङ परमेस्वर फोम पाखे |
\v 8 .परमेस्वर नेलाइहेङ गोताङ खालको आसिस हेन्जाङ खाङ्खे ,हाइपालि पानु नेलाइदोफा दिनाङ कालाउ गोताङ काथा हिन्जाङ ज्याको, कालाउ गोताङ रेम्का कामको भाअ्सिङनेलाइ हिन्जाङ पिली दोसु
\v 9 .इसापा लेखेका हि,वा बितावा,कालाउ गरिबगेलाइहेङ प्यावा,वाको धार्मिकता हेलालाउबुङ ह्यावा|''
\v 10 बिकाहेङ चालाइ कालाउ चालिको भाअ्सिङ उम पिका हि| नेलाइहेङ चालाइ प्यावा, कालाउ इनता हिन्जाङ बढेप्यावा कालाउ नेलाइको धार्मिकको सिङ्सोङ बढेपावा |
\v 11 नेलाइको बार्का उदारताको भाअ्सिङ गोताङ काथा नेलाइ धनि जेङसुवान,  जेदोङ उदारताको नाङ्कोसो परमेस्वरता चढाइका धन्यबाद उतर प्यावा |
\v 12 इदोइ सेवाको कामसो सेवकगेलाइको हाइदोङ मान्थुका पुरा ज्यवा | इङ्को झोको खिनिङ माको, परमेस्वरता हिन्जाङ धन्यबाद्को भावाना धाअ्तेसाङ लावा |
\v 13 इदोइ सेवाको प्रमान चुमातेङ नेलाइ ख्रिस्तको ये: बानालको बानाल सुइकार पाका ताइको भावाना आग्याकारिसो इम्बालाइ कालाउ झाराङको भाअ्सिङ नेलाइ उदारमनसो पिका भेतिसो परमेस्वरको महिमा ज्याको |
\v 14  परमेस्वरको असिम अनुग्रह नेलाता हिदोङ्हि इम्बालाइ नेलाइहेङ लिताकोङ् मनसो माया काखे, ओदोङ भाअ्सिङ नेलाइको भाअ्सिङ दोमचाकाइखे |
\v 15 वाको बयानदोङ पालि मादोअ्का बरदानको भाअ्सिङ परमेस्वरहेङ धन्यबाद ज्याको |
\c 10
\p \v 1 का पावल नेलाइको आगाता हिलाउ न्म्रो जेङ्घा ,कालाउ दुरे हिलाउ नेलाइता साहासि जेङ्घा , ख्रिस्तको न्म्रोता कालाउ मायारोसो का नेलाइहेङ सेउपाखा |
\v 2 का नेलाइहेङ सेउपाखा,नेलाइकोता लोलाउ का तिम्पालि मनहिका इङ्को साहास इम्बालाइहेङ तिम्पालि मागोयाको, जाइगेलाइ केलाइहेङ सुमिङ्कोङ खालको कामपानाखे दोअ्तेङ साङ्खा पाखे |
\v 3 हाइपालिपानु केलाइ सुमिङ्कोदोङ कालाउबुङ सुमिङ्को धुमताते केलाइ माफेसुनाखे |
\v 4 हाइपालीपानु केलाइको धुम तरबारहोइ सुमिङ्को भाइका माको, कालाउ इन्सिका किल्लागेलागेलाइ नासापाका इस्वरिय सरबुङ हि|
\v 5 परमेस्वरको  ग्यानको बिरुदता जा:काहेङ  कालाउ काथा फेसुकागेलाइ गोताङ बलदिकालाइहेङ कालाउ दामा गोराइकागेलाइहेङ नासापाङ कालाउ गोताङ बिचारहेङ ख्रिस्तको आग्या पालन पालिको भाअ्सिङ खाबारा पानाखे |
\v 6 नेलाइको आग्या किका पुरा जेङ्लाउ गोताङ खाल्को आग्यागेलाइहेङ दण्ड पिलि नेकाइ तियार जेन्तेङ ह्याङ |
\v 7 नेलाइ मिङ कोङ आगाता जेङ्का  आमेनेहेङ खाङ्सु| हिदोइबुङ दयाङ्हेङ इदोइ भरोसा हि कि इङ्को खिस्तको  दोङ्दोअ्नु ,ताइमिहेङ फोम पाको| वा जिस्काङ ख्रिसको हि केलाइबुङ  ख्रिस्तकोदोङ
\v 8 हाइपालिपानु केलाइको खाबाराको बिसयता का हिन्जाङ  बलदिलाबुङ (घमण्ड) का लेदेरका माजेनाङ्का| हाइपालिपानु इदोइ खाबारा नेलाइको बिकारजेनाको दोअ्तेङ माको,| ककाउ नेलाइको सुबिधापालि भाअ्सिङ प्रभु  पिका हि|
\v 9 का नेलाइहेङ लिखिका पातारागेलाइ नेलाइहेङ थिपाकालि तिम्पाका दोअ्तेङ माथानेसु |
\v 10 हाइपालिपानु ओबालाइ दोअ्खे '' वाको पातारागेलाइ एदम मनदोङ्खारपाका भाइकागेलाइ जेङ्का हिखे|(प्रभाव सालि हिखे)|कालाउ इङ्को ताइमिङ हानेतेङ हिलाउ इङ्को आधामाराका जेङ्खे  कालाउ वाको |वचनको हाइदोङ काम माजेङ्खे |
\v 11 हाइपालिपानु ओबालाइ दोअ्खे '' वाको पातारागेलाइ एदम मनदोङ्खारपाका भाइकागेलाइ जेङ्का हिखे|(प्रभाव सालि हिखे)|कालाउ इङ्को ताइमिङ हानेतेङ हिलाउ इङ्को आधामाराका जेङ्खे  कालाउ वाको |वचनको हाइदोङ काम माजेङ्खे |
\v 12  ताइको बाखिन ताइमिङ्पाका आधिमि दयाङ्गेलाइदोफा केलाइ ताइमिहेङ एलोङ्दोङ सारिपा ता:लि, कालाउ ताइमिङ्हेङ इम्बालाइदोफा दाजिलि केलाइ साहास मापाङ| हाइपालिपानु इम्बालाइ ता-ताइमिहेङ्दोङ भेनाङ दोफा खाङ्लाउ कालाउ दाजिलाउ इम्बालाइदोङ लेदारयावा |
\v 13 केलाइ सिमा कालामतेङ गर्व मापाङ| कालाउ नेलाइदोफा थेकापाङ थुकालिको भाअ्सिङ परमेस्वर केलाइहेङ दोअ्पिका  सिमाताङ हा्याङ |
\v 14 नेलाइकोता लोलाउबुङ मालोका भाइका केलाइ काथा माधापाङ(बदी चढाइ)|हाइपालिपानु ख्रिस्तको ये: बानाइको प्रचार चुम्पुतेङ नेलाइकोता लाम्फा थुकाका केलाइदोङ हिघानाहि|
\v 15  केलाइ सिमा कालामतेङ बोमिगेलाइको जाचिकाताका गर्व मापाङ,|केलाइको आसा इसिका हि,नेलाइको खान्धुरि बाढेतेङ हानिलाउ नेलाइको आगाता केलाइको थामे झन बाढेतेङ हानावा,
\v 16 ताकि केलाइ बोमिको थामेता लाम्फादोङ जेङ्का कामता बलमादिसिङ नेलाइसो बाहारको थामेगेलाइता ये:बानाल, बानाल पालि ड्वाको |
\v 17 बलदिका(घमण्ड) दयाङ परमप्रभुता बल दिका माको|'' 
\v 18 हाइपालिपानु ताइको बाखिन ताइमिङ पाका दयाङ सुइकार माजेनावा | कालाउ प्रभुदोङ बाखिन पाका दयाङहेङ सुइकार पाङ |
\c 11
\p \v 1 नेलाइ काङ्को आतुन्सा हाइदोङ मागिकाता सहितेङ हिपिली गोइका हि ओदोङ भाअ्सिङ सेउपाखा सहिपिसु |
\v 2 इस्वरिय दाहाहोइ का नेलाइ दोफा डाहि जेङ्का हिगा | एनोङ्दोङ 'के'  को पबित्तरो दरवाइनिको(बेहुली) रूपता नेलाइहेङ प्रस्तुत पालि का ख्रिस्तदोफा नेलाइको  बिहुपालि  र्-हेपिघा |
\v 3 कालाउ जेसाङ पुहाँया  ताइको चातुराइसो ह्ब्बाहेङ धाताइहि, इन्साङ्दोङ ख्रिस्तादोफा नेलाइको धाताइका मान्थुका कालाउ माआइथि भक्तिसो नेलाइको बिचारगेलाइ न्म्रोता जेनावा बे दोअ्तेङ का थितेङ हिघा | 
\v 4 हाइपलिपानु एदि हासुबुङ द्-याङ लोतेङ केलाइ बानाल पाका खान्तेङ  भेनाङ येसु:हेङ बानाल पाहि  पानु |कालाउ नेलाइ  निङ्का आत्मा खान्तेङ भेनाङ आत्मा नेलाइ ग्रहन पासुनापानु  नेलाइ निङ्का ये:बानाल  खन्तेङ भेनेङ ये:बानाल ग्रहन पासुनापानु, नेलाइ झाराङ्को आगाता सोझाङ तुगुरतेङ सेउपासुखेना रोइसो | 
\v 5 हाइपालिपानु का बिचार पाका हिघा,का हिदोइबुङ काथाता इङ्को मुख्य  प्रेरितगेलाइ खान्तेतेङ  कम मान्थुघा |
\v 6 कालाउ का एकदम सिल्लि बक्ता माकोलाउबुङ काङ्कोता ग्यानको इन्सिका कमि मान्थुघा | इदोइ काथा केलाइ गोताङ खाल्को नेलाइहेङ जाहापा तिम्पाप्याङ |
\v 7 ताइमिहेङ  म्हुइका पातेङ नेलाइहेङ बार्का बानायाङ्का दोअ्तेङ परमेस्वरको ये:बानाल का नेलाइहेङ ता:का हिम्पाकाता हाइ का पाप पाघा रो?
\v 8 नेलाइको सेवापालि आरु बो' मन्डलिसो साघाइका ताका कौरि चुमातेङ का इङ्को मण्डलीगेलाइहेङ लुतिघा |
\v 9 नेलाइदोफा हिलाउ काङ्कोता हाइदोङ मान्थुघाहि कालाउबुङ का हाइकोङ कमि माजेङ्घा, हाइपालिपानु म्केडोनियासो लोका ओनेगेलाइ  काङ्को मान्थुका का पुरा पापिहि | ओदोङ भाअ्सीङ हिदोइबुङ किसिमको नेलाइहुता भार जेनावा बे दोअ्तेङ का ताइमिहेङ रोकिघा |आरोङ न्हुसोबुङ रोक्याङ्का|
\v 10 ख्रिस्तको सत्येता काङ्कोता हि, कालाउ अखैयाको थामेगेलाइता काङ्को इदोइ गर्वहेङ हासुबुङ रोकिली मादावा|
\v 11 हाइपालि? का हाइ नेलाइहेङ प्रेम मापाखा दोअ्तेङ्सा रो? परमेस्वर गिकाहि,का  नेलाइहेङ प्रेम पाखा |
\v 12 का जेदोङ कामं पादोङ्खा इङ्को पातेङ्सा हायाङ्का, ताकि इङ्को दयाङ्गेलाइको दाबिपाका सत्ये तिम्पालि द्-वाको | जाइगेलाइ धाकदोफाङ पाको सेवाकामगेलाइ  केलाइकोङ  सामान  दोअ्तेङ  दोअ्खे | 
\v 13 हाइपालिदोनु इन्सिका दयाङ्गेलाइ धाताइका प्रेरितगेलाइ कालाउ धाताइका काम पाकालाइदोङ,  कालाउ ख्रीस्टको प्रेरितगेलाइको भेस गुअ्तेङ हिगिल्कालाइ खिनिङ |
\v 14 कालाउ इङ्को हाइदोङ भर्बुसाइका काथा माको, हाइपालिपानु साइतानबुङ फाइसालामका स्वर्गदुतकोगेलाइको भाइकाङ रूप बदेलखे |
\v 15 ओदोङ भाअ्सिङ इदोइ हाइदोङ भार्बुसाइको काथा  माको, कि वाको बानधाइतिगेलाइबुङ धर्मिकताको बानधाइतिगेलाइको रूपता ताइको  भेस बदेलखे |इम्बालाइको  अन्त इम्बालाइको काम आन्सारको अन्त्य जेनावा |
\v 16 का आरोङ दोअ्ताङ्का , हिदोइबुङ दयाङ कासेहेङ  हाइदोङ मागिका दोअ्तेङ मासोच्याको , एदि नेलाइ कासेहेङ इन्सिका सम्झीसुखेना पानु हाइदोङ मागिका भाइपाङ ग्रहनपासु, जेसाङ काबुङ हाइदोङ बलदिली ड्वाको |
\v 17 काङ्को इदोइ घमन्डको निस्चयता , का प्रभुको खाबाराता माको ,कालाउ हाइदोङ मागिनाङ भाइपा धुइतेङ हिघा |
\v 18 हिन्जाङ सुमिङ्को काथागेलाइता बलदिकानाङ काबुङ बलदिकाङ्का |
\v 19 नेलाइ ताइमिङ इदोइझोको बुद्दिमान जेङ्का हिसुना, कि लेङ्चातेङ हाइमागिकालाइहेङ सहिपिसुखेना | 
\v 20 हाइपालिपानु हिदोइबुङ द्-याङ नेलाइहेङ बानधाइति बानायावा,कालाउ नेलाइहेङ ताइको सिकार बानायावा,  कालाउ नेलाइसो फाइदा पातेङ घाक जोमाइपातेङ नेलाइको नुइता  चाउरेलाउबुङ नेलाइ गोताङ सहेस्वाना |
\v 21 का लेदेरतेङ सुइकार पाङ्का, हाइपालिपानु केलाइ चाहि इदोइ गोताङ सहिली मादोनाहि |कालाउ हासुबुङ हिदोइबुङ काथाता बलदिहेपानु, काबुङ इङ्को काथाता बलदिकाङ्का |एइ का हाइदोङ मागीका भाइपाङ दोअ्खा |
\v 22 हाइ इम्बालाइ हिब्रु गेलाइ | काबुङ हिब्रुदोङ |  हाइ इम्बालाइ अब्राहामको सनतान गेलाइ ? काबुङ्ते रो |
\v 23 हाइ इम्बालाइ ख्रिस्तको सेवकगेलाइ? का झन अझङ  असल सेवक ,  पागाला भाइपाङ का  नुइ धुइतेङ हिगा | का हिन्जाङ  परिस्रोम पाघा| झ्याल्खानाता हिन्जाङ खेप परिघा| गान्दिली मादोपाङ द्वावालीहोइ  म्हे निन्चाघा| सि:काको नुइता बारामबार परेघा |
\v 24 ना खेप का यहुदिगेलाइको खुरसो ए कम न्हेकुरि खेप द्-वालीहोइ  म्हेहि  |
\v 25 सुमखे कासिहेङ लाठिहोइ दानाइहि | एखे उन्थुहोइ तोहि | सुमखे का धोलका  जाहाज ध्वस्त जेङ्हि | ए दिना नितिम ,ए दिना न्हिसिन का समुन्द्रताङ हिघा ,
\v 26 काङ्को बारामबारको यात्राता का झोरागेलाइको जोखिमता परेघा, डाकागेलाइको जोखिमता, बोमिगेलाइको जोखिमता,  सहरको जोखिमता, उदाउदाङ्का थामेको जोखिमता, सुमुन्द्रको जोखिमता धाताइकाको ओनेगेलाइसोलोका जोखिमता | 
\v 27 परिस्रोम कालाउ दु:खता हेथे-हेथे न्हिसिनता माजिम्सीङ, म्हितुपाङ कालाउ चि:माआम्सीङ, बारम्बार लाखता, चुङ्काता कालाउ हाइदोङ मान्ठुकाता परिघा |
\v 28 कालाउ भेनेङ काथागेलाइ बाहेक गोताङ मन्दलिगेइको चिन्ता काङ्को हुता हि |
\v 29 हासु आधामाराका हि , कालाउ का चाहि मान्थुघा ? हासु पापता फोसेनाका हि ,कालाउ का चाहि लोकोबोकोका माजेनाङ्का ? 
\v 30 का गर्व पालीदोङ गोइनु,का ताइको आदामाराका:तिम्पाका काथाता गर्व पाङ्का |
\v 31 प्रभु येसु:को परमेस्वर कालाउ आबा जाइ हेलालाउबुङ धन्यको हि, वा हिका हि, का माधाताइका |
\v 32 दमसकसता अरिट्स राजाको हाकिम कासेहेङ रिम्ली दमसकस सहरता पाले ता: हिघाही| 
\v 33 कलाउ बेरेमको एलोङ खिरकिसो दालोता तातेङ कासेहेङ लेता हुल्पातेङ का वाको खुरसो खाअ्घा |
\c 12
\p \v 1 का गर्व पालिङ गोयाङ |  कालाउ इदोइसो  हाइदोङ फाइढा मान्थुलाबुङ, प्रभुसो निङ्का दर्सनगेलाइ कालाउ फसालामकागेलाइको काथा का दोअ्ताङ्  ह्यायाङ्का| 
\v 2 ख्रिस्ता का एमि द्-याङ्हेङ  नाल्खा , वा तेद्-या बासार लाम्फा सुमतेङ स्वर्ग थेकापा तोअ्लिनातेङ चुम्पुहि |वा जिउताङ चुम्पुहि कि जिउबिनाङ,इङ्को का माग्याङ्का , परमेस्वर ग्यावा |
\v 3 का इङ्को द्-याङ्हेङ नाल्खा,  कालाउ जिउताङ ना, जिउमाकोसिङ,  इङ्को  कासेहेङ  थाहा मान्ठु,   कालाउ इङ्को द्-याङ  स्वर्गता तोलिनातेङ चुम्पुहि, एदोइ काथा परमेस्वर गयावा |
\v 4 इनत दोअ्लि मागोइका काथागेलाइ वा हिङ्हि,  जेदोङ चाहि उचारनबुङ मापालि गोइका हिघाहि |
\v 5 इदोइ दयाङ्को पक्स्यता का गर्व पाङ्का| कालाउ ताइकोङ पक्स्यता चाहि काङ्को आधामाराका बाहेक आरूङ काथाता का गर्व मापाङ्का |
\v 6  एदि का गर्व पाली मनदोङ पाघा पालाउबुङ का  मुर्ख माजेनाङ्का, हाइपालिपानु का सत्ये दोअ्तेङ्साङ ह्ययाङ्का कालाउ द्-याङ काङ्कोता तिङ्का कालाउ काङ्कोसो हिङ्का खान्तेङ हिन्जा हासुबुङ कासेहेङ माथ्यान्याको दोअ्तेङ का गर्व पालिसो रोक्याङ्का |
\v 7 कालाउ हिन्जाङ फाइसालामकागेलाइको बलदिकाहोइ का हिन्जाङ  माफुल्याङ्का दोअ्तेङ कासेहेङ सानताइलि कालाउ बलदिकासो रोकिलि साइतानको दुत, कालाउ एलोङ चुइ काङ्को जिउता  पिहि | 
\v 8  इदोइ काङ्कोसो लाअ्न्हाको दोअ्तेङ का सुमखे प्रभुदोफा सेउपाघा |
\v 9 कालाउ वा कासेहेङ दोअ्हि , काङ्को अनुग्रह नाङ्को भाअ्सिङ हेन्साङ हि , हाइपालिपानु काङ्को सरबुङ आधामाराकाता दोङ सिद्ध जेङ्खे |'' ओदोङ भाअ्सिङ ख्रिस्तको सरबुङ  का हुता बासा ह्यावाकोदोअ्तेङ का भरु काङ्को आधामाराकाता  हिन्जाङ लेङ्चातेङ्साङ गर्व पाङ्का |
\v 10 ओदोङ भाअ्सिङ ख्रिस्तको भाअ्सिङ,कमजोरीगेलाइता ,बदनामिगेलाइता, आपथ्यारोगेलाइता, सान्ताइनाकागेलाइता सनतुस्ती हिघा | हाइपालिपानु जेलाउ कमजोरि हिघाखा कालाउ का सरबुङ्साइघा कालाउ का सरबुङ्साइका हिघा | 
\v 11 का हाइदोङ मागीका जेन्तेङ हिघा |  नेलाइदोङ कासेहेङ एन्सापालि कर लागाइसुना, हाइपालिपानु नेलाइसोते ,का काङ्को बाखिन जेङ्लि गोइका |हाइपालिपानु का हाइदोङ माजेङ्लाउबुङ सर्बोच्चा प्रिरितगेलाइ खान्तेङ का तुच्स मान्थुघा |
\v 12 जातिङ्को प्रेरितको लकसयनगेलाइ चाहि गोताङ र्-हुम्लि दोका चिन्हगेलाइ, भारबुङ्साइकागेलाइ कालाउ सरबुङ्को कामगेलाइसो नेलाइको माझाता  प्रकट पाका  हिघाहि |
\v 13 आधे गोताङ मण्डलीगेलाइको तुलानाता नेलाइको हिदोइ काथाता आतुन्सा माया निङ्स्वाना ? हुनुते, एनोङ काथाता चाहि नेलाइ कासेहेङ स्यामा पिलि गोइस्वाना ,का नेलाइको भाअ्सिङ ल्हिका माजेङ्घा |
\v 14 एला सुम खेता नेलाइकोता लोलि का तियार हिघा | का नेलाइको भाअ्सिङ ल्हिका माजेनाङ्का  हाइपालिपानु का नेलाइको सम्पति माको | कालाउ नेलाइहेङ्दोङ चाहिका हिघा |हाइपालिपानु आबा-आमाइको भाअ्सिङ चान्चामिन्दी माको,| कालाउ चान्चामिन्दिको भाअ्सिङ आबा-आमाइ जोम्पालि गोइखे |
\v 15 का नेलाइको भाअ्सिङ जेन्जाङ खु:सिसो खर्च पाङ्का कालाउ का स्वयमदोङ काबुङ काम पाङ्का |एदि का नेलाइहेङ हेन्जाङ प्रेम पाघा पानु, हाइ का चाहि आततुन्सा प्रेम निङ्लि ?
\v 16  का नेलाइहेङ ल्हिका माफुपाघा, इदोइ ठिकदोङ नेलाइ दोअ्सुखेना|कालाउ का नेलाइहेङ चलाख पातेङ फसिपाहि नेलाइ दोसुखेना दोअ्सुखेना | 
\v 17 का नेलाइको कोता दिङ्गिल्कागेलाइसो हिदोइबुङ दयाङ्सो नेलाइसो हाइ का फाइदा ल्होपाघा रो ? 
\v 18 का तितसहेङ हाने दोअ्तेङ सेउपाघा , कालाउ उङ्को ओनेहेङ वाको दोअ्का दिङ् गिलघा |हाइ तितस नेलाइसो फाइदा ल्होपाहि ?हाइ केलाइ एनोङ्दोङ  आत्मासो महिल्नाही हाइ केलाइ एनोङ्दोङ पाइतालाता माहिगिलनाहि?
\v 19 हाइ नेलाइ इदोइ सोचितेङ हिसुना,  कि एला थेकापा नेलाइको आगाता नेलाइ ताइकोङ बारेता रेम्फा सफाइ पितेङ हिसुना ?आनाउ ,केलाइ परमेस्वरको आगाता ख्रिस्ता नुइ धुइतेङ्हिका हिनाहि, कालाउ इदोइ गोताङ नेलाइहेङ बलियाका बानाइलिको भाअ्सिङ या |
\v 20 हाइपालिपानु का लोलाउ का इच्चा पाका आन्सार नेलाइहेङ माभेत्याङ्का वाला, कालाउ नेलाइबुङ कासेहेङ ताइमि इच्सा पाकाबोमजिम माभेतेस्वाना कि दोअ्तेङ का थितेङ हिगा | सायद इनत फेसुका, मितुपाका,चेरताङ्का, दिका,  काथाभानाइका, बोमिको आखेका काथा दोअ्का, आदार मापाका कलाउ ऐसाउसा जेनाउ वाला |
\v 21 का थिका हिगा कि का आरुङ काङ्को परमेस्वर कासेहेङ नेलाइको आगाता थुचु पाप्यावा,कालाउ हिन्जाङ झनाको भाअ्सिङ का सोक पालि गोयाङ्का, ज्याइगेलाइ लाम्फा पाप पाका हिघाहि, कालाउ ताइमि असुद्ता, कासिबि, कालाउ,फादेरकासो पासताइ पाका मान्ठु वाला|
\c 13
\p \v 1 सुमतेङ खेपता का नेलाइ कोता ल्वाङ्का | हिदोइबुङ दोस न्हेमि वा सुमि साक्सिगेलाइको गवाहिसो साबित जेङ्लिगोयावा |
\v 2 न्हेतेङ खेप नेलाइको माझाता हिलाउ का नेलाइहेङ चेतावनि पिका भाइका एला इन्ताका मालोलाउ बुङ का नेलाइहेङ चेताउनि पिदोङ्खा | का आरोङ लोलाउ लाम्फाङ पाप पाकालाइ कालाउ आरु हासुहेङ बुङ का मालाताङ्का |
\v 3 हाइपालिपानु ख्रिस्त काङ्को दोफा नुइ धुइखे दोका प्रमान नेलाइ भोसुखेना | नेलाइ दोफाको  व्यवहारता वा कमजोर मान्थु, कालाउ वा नेलाइकोता सरबुङ्साइका हि |
\v 4 हाइपालिपानु कमजोरिता वा क्रुसता तोइन्हाहि,कालाउ परमेस्वरको सरबुङ्ता वा सिन्हुपाङ हि | एसापा केलाइ वाको दोफा कमजोर जेङ्नाखे,कालाउ नेलाइदोफाको केलाइको व्यवहारता परमेस्वरको सरबुङ्सो केलाइ वाकोदोफा सिन्हुतेङ ह्याङ |
\v 5 हाइपालिपानु कमजोरिता वा क्रुसता तोइन्हाहि,कालाउ परमेस्वरको सरबुङ्ता वा सिन्हुपाङ हि | एसापा केलाइ वाको दोफा कमजोर जेङ्नाखे,कालाउ नेलाइदोफाको केलाइको व्यवहारता परमेस्वरको सरबुङ्सो केलाइ वाकोदोफा सिन्हुतेङ ह्याङ |
\v 6 का आसा पाङ्का,कि केलाइ असफल जेङ्का मान्ठुन्हाहि दोअ्तेङ नेलाइ थाहा गिस्वाना |
\v 7 कालाउ केलाइ परमेस्वरता दोमचाकाइ पानाखे,नेलाइ हासुबुङ मारेम्का मापासु | केलाइ जाचता सफल जेङ्का भाइपा देखा जेङ्लाउबुङ नेलाइ चाहि जेदोङ असल हि ओदोङ पासु |
\v 8 हाइपानु केलाइ सत्येको बिरोधता हाइदोङ पालि मादाङ,केवल सत्येको भाअ्सिङ खिनिङ पालि द्वाङ |
\v 9 हाइपानु केलाइ कमजोर हिलाउ कालाउ नेलाइ सार्मर्थि हिलाउ केलाइ आनन्दित जेङ्नाखे | नेलाइको उन्नतिको भाअ्सिङ केलाइ दोमचाकाइन्हाखे  पानाखे |
\v 10 नेलाइसो खेङ्लाउ का इदोइ लिखेदोङ्खा,इदोइ हितुहोइकि नेलाइकोता लोलाउ प्रभु कासेहेङ पिका खाबारा थाङ्पातेङ का प्रयोग पालि मागोयाको|  याते वा बानाइलिको भाअ्सिङ पिका हि, रा्अ्लिको भाअ्सिङ माको|
\v 11 लास्ताता ओनेगेलाइ, एला बिदा पिसु | सिद्ददताको लक्स्य तासु | सान्तावना निङ्सु | झाराङ्दोफा सहमत जेङ्सु | सान्तिता हिसु,कालाउ मायारु ,कालाउ सान्तिको परमेस्वर नेलाइ दोफाङ ह्यावा |
\v 12 एमिसो भेनेङहेङ पबित्तरो चुम्बनहोइ सेउपासु |
\v 13 झाराङ खान्धुराइगेलाइ नेलाइहेङ सेउपाका पिगिल्का हि |
\v 14 प्रभु येसु:ख्रिस्तको अनुग्रह,परमेस्वरको प्रेम कालाउ पबित्तरो आत्माको सङ्गति नेलाइ झाराङ्दोफा ह्याको |
