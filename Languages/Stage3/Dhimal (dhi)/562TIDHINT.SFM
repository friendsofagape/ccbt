\id 2TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 तीमुथियुस
\toc1  2 तीमुथियुस
\toc2  2 तीमुथियुस
\mt1  2 Timothy
\mt1 2 तीमुथियुस
\c 1
\p \v 1 ख्रिस्त येसु:को एनोङ प्रेरित पावलसो,परमेस्वर कासिहेङ प्रेरित बानाइलि खाङ्हि | वा कासिहेङ ख्रिस्त येसु:ता जिनको प्रतिग्याताको बारे बानाल पालि आदेस पिहि |
\v 2 काङ्को प्रिय सोना चान तिमोथि दोफा,कालाउ आबा परमेस्वर कालाउ केलाइको प्रभु ख्रिस्त येसु:सो नासेहेङ,अनुग्रह,कृपा कालाउ सान्ति मिलियाको |
\v 3 निसिन कालाउ नितिम ताइको दोमचाकाता नासिहेङ फोमपाङ्का,काङ्को दोमचाकाइका गेलाइता का नाङ्को भाअ्सिङ परमेस्वरहेङ धन्यबाद चदाइखा | काङ्को आजाइ -आजुगेलाइ सेवापाका परमेस्वर वादोङ हिकाहि,जेदोङ काथापालि उचित हि दोअ्का का गिखा,इङ्कोङ काथागेलाइ पातेङ का दिनाङ वाको सेवा पाङ्का |
\v 4 का काङ्को मनता मितिह्यापाका फोम्पाखा ,ओदोङ भाअ्सिङ का नासेहेङ भेतिलि मेनाङ उत्सुक हिगा ज्याइसो का आनन्दहोइ  पोङ्घातेङ हिलि द्वाको  |
\v 5 का नाङ्को सत्ये खान्धुरिबुङ फोम्पाखा,नाङ्को आजाइ लोइस कालाउ नाङ्को आमाइ युनिस्माता इन्सिका किसिमको खान्धुरि हिगाहि | एला का निस्चित हिगा नाङ्कोबुङ इन्सिकाङ खान्धुरि हि |
\v 6 ओदोङ भाअ्सिङ का नासेहेङ परमेस्वर पिका इङ्को बरदान को बारे फोम्पालि खाङ्खा ,जेलाउ का ताइको काङ्को खुर नाङ्कोता ताअ्घा, परमेस्वर नासेहेङ इङ्को वरदान पिहि | एला का चाहिखा इङ्को बरदानको उपयोग पाअ् कालाउ में दाल्दाल्लातेङ धालाङ्गापा भाइपाङ् बाराको |
\v 7 परमेस्वर केलाइहेङ माथिका आत्मा पिका हि, वा केलाइहेङ सरबुङ्को आत्मा, कालाउ आत्मासयमीको आत्मा पिका हि |
\v 8 ओदोङ भाअ्सिङ केलाइको प्रभु येसु:को बारेता द्याङ्गेलाइहेङ दोअ्लि मालेदेरसु | कालाउ का कैदता हिगा दोअ्तेङ्बुङ मालेदेरसु,कालाउ ये: बानालको भाअ्सिङ का दोफा दुःखता सहभागि जेङ्सु | एन्सापालि परमेस्वर केलाइहेङ सरबुङ पिखे |
\v 9 परमेस्वर केलाइहेङ बान्चिपाका हि कालाउ केलाइहेङ ताइको पबित्तरो द्याङ बानाइका हि | या केलाइ हाइदोङ पातेङ जेङ्का माको | माको,परमेस्वर या वाको इस्सा कालाउ अनुग्रहहोइ केलाइहेङ बान्चिपाहि कालाउ वाको द्याङ जेङ्लि काइहि | या अनुग्रह ख्रिस्त येसु:पाहा केलाइहेङ लाम्फोर्तिसोङ खान्तेङ्बुङ लाम्फा सोङ पिका हिगाहि |
\v 10 इङ्को अनुग्रह नासेहेङ नानि थिकापा तिङ्पाका मान्थुघाहि,केलाइको मुक्ति दाता ख्रिस्त येसु:लोतेङ न्हुसो इङ्को तिङ्पाहि | येसु:सिकाहेङ नासापाहि कालाउ जिवनको दामा तिङ्पाहि | एइ ये: बानालपाहासो येसु:केलाइहेङ अनन्त जिवनको इङ्को दामा तिङ्पाहि |
\v 11 ओदोङ ये: बानाल बानालपालिको भाअ्सिङ एमि गुरु कालाउ प्रेरितको रुपता कासेहेङ नियुक्त पाहि |
\v 12  ओदोङ ये: बानाल बानालपालिको भाअ्सिङ एला का कष्ट भोगिलि परितेङ हिगा,कालाउबुङ काङ्को लेदेर मान्थु | का वा एमिहेङ गिखा ज्याइहेङ का खान्धुरिपाघा | का खान्धुरि पाखा कि कासिहेङ वा   स   सोम्पिपिखा काङ्को हेरचाह पालि इङ्को दिना थेकापा वा राजि पाकाहि |
\v 13 काङ्को सो हिङ्का सत्ये सिकस्या गेलाइको भाइपाङ पासु ख्रिस्त येसु:ता हिका केलाइको प्रेम कालाउ खान्धुरिदोफा इदोइ सिकस्या गेलाइको अनुसरन पा | इङ्को सिक्स्यागेलाइ नाङ्को सिकस्याको  भाअ्सिङ उदाहरन जेङ |
\v 14 नासिहेङ पिका सत्येको रक्स्या पा,केलाइकोता हिका पबित्तरो आत्माको साघाइकाको इङ्को काथागेलाइ को रकस्सया पा |
\v 15 नासिहेङ थाहा हि कि एसियाता कासिहेङ झाराङ लाअ्हि | थाइगेलस कालाउ हर्मोजेनस धरिबुङ कासेहेङ लाअ्हि |
\v 16 अन्सिफरसको जाहानहेङ परमेस्वर कृपा पाको दोअ्तेङ का दोम्चाखा | अन्सिफोरस कासेहेङ काङ्को कष्टता हेन्जाङ खेप सघाइहि , कासिहेङ  बन्दि तिङ्तेङ वा मालेदेर हि |
\v 17 ओहो! जेलाउ वा रोमता लोहि कासेहेङ मानिङ्पा भरि वा कासेहेङ लागातार भोअ्तेङ हि |
\v 18 का दोम्चाखा इङ्को दिना प्रभु अन्सिफोरसहेङ कृपा पाको | ना रेम्फा गिखेना कि एफिससता वा कासेहेङ हेन्जाङ प्रकारसो सघाइहि |
\c 2
\p \v 1 तिमोथि! ना काङ्को चान भाइका हिना,ख्रिस्त येसु:ता हिका केलाइको अनुग्रहता दृदता जेङ्सु |
\v 2 का धिरपाका काथा ना हिङ्का हिना,आरु हेन्जाङ द्याङ्गेलाइ इङ्को काथा हिङ्का हि | नासेहेङ पत्यार लागेका द्याङ्गेलाइहेङ इङ्को काथागेलाइ सोमपि जेसाङ इम्बालाइबुङ इङ्को पाहासो आरू गेलाइहेङ धिरपालि योग्य जेनाको |
\v 3 केलाइको दुःखको भागिदार जेङ्सु,ख्रिस्त येसु:को सन्चो लान्ठागेलाइ भाइका दुःखगेलाइ स्विकार पासु |
\v 4 लान्ठागेलाइ ताइको नायकेहेङ सनतुस्त बानाइलि भोखे | ओदोङ भाअ्सिङ वा साधारन जिवनको कामता माफसिखे |
\v 5 एदि हिदोइबुङ खेलाडि धाअ्काता भाग र्-हुलि इचसा पाहेपानु इनाम निङ्लिको भाअ्सिङ वा धाअ्काको  नियम पालन पालि गोइखे |
\v 6 किसानगेलाइ थाङ्का परिस्रम पाखे वा ताइमि योपाका बालिको लाङ् खाबारा हिलि गोइखे |
\v 7 काङ्को दोअ्का काथा गेलाइता बिचार पासु,प्रभु नासेहेङ इदोइ बुझिलि दोका गोताङ सरबुङ प्यावा |
\v 8 येसु:ख्रिस्तको फोमपासु,वा दाउदको सान्तान हिकाहि | येसु:हेङ सिकासो न्हुसो सिन्हुपाका हिगाहि,ओदोङ भाअ्सिङ ये: बानाल का द्याङ्गेलाइहेङ दोअ्खा |
\v 9 कालाउ इङ्को ये:बानाल खान्तेङ का दुःख निङ्चातेङ हिघा, आपराधिहेङ भाइपाङ झिनझिरिहोइ धेउका आवास्थाता का कष्ट निङ्तेङ हिघा | कालाउ परमेस्वरको सिक्स्या झिनझिरिहोइ माधेउनाखे |
\v 10 ओदोङ भाअ्सिङ का इदोइ गोताङ  कष्टगेलाइ धर्यता पुर्बक भोगितेङ हिघा,परमेस्वर चुनिका इङ्को झाराङ्को भाअ्सिङ्का एसापाखा ख्रिस्त येसु:ता हिका इङ्को द्याङ्गेलाइ मुक्ति निनाको दोतेङ्दोङ का इदोइ यातानागेलाइ स्विकार पाखा | ओदोङ मुक्तिसो महिमा लोखे जेदोङ अनन्त हिखे |
\v 11 या एनोङ जातिङ्को सिकस्या हि: एदि केलाइ वाको दोफा सि:कानु,कालाउ केलाइबुङ वाको दोफाङ सिन्हुधाङ | 
\v 12 एदि केलाइ दुःख कालाउ कष्ट सहिलि दोहेपानु केलाइ वाको दोफाङ सासन पाङ | एदि केलाइ  स्विकार  माहेपानु वाबुङ केलाइहेङ स्विकार मापावा  |
\v 13 एदि केलाइ खान्धुराइ माजेङ्लाउबुङ,वा झन हेन्जा खान्धुरि हिकाहि हाइपालिपानु वा ताइको स्वभाबहेङ अस्विकार पालि मादोखे |
\v 14 द्याङ्गेलाइहेङ इदोइ काथागेलाइ दोअ्तेङ हिसु,कालाउ परमेस्वर आगाता इम्बालाइहेङ चेतावनि पि ज्याइ सो ओबालाइ बचन चुम्पुतेङ हिदोइबुङ काथाता माफेसुसु | बचनगेलाइको बारेता काथा चिसु काथा हाइबुङ फाइदा मान्थु | जातिङ्कोङ इदोइहोइ हिङ्कालाइहेङबुङ नासा पाखे |
\v 15 परमेस्वरको आगाता इसिका खाल्को ताइमिङ जाअ्लि भरसक कोसिस पासु कि वा नेलाइहेङ अनुमद्न पावा | ताइको कामता लेदेरका माजेङ्सु,भरू सत्ये सिक्स्याहेङ ठिकसो प्रयोग पाका द्याङ जेङ्सु |
\v 16 ज्याइ परमेस्वरसो लोका माको इन्सिका माजेङ्का काथागेलाइ दोअ्कालाइसो फारापा हिसु | इन्सिका काथा होइ द्याङ्गेलाइहेङ परमेस्वरको झनझन बिरोधि बानाइलि आगालधाअ्पाखे |
\v 17 इम्बालाइको धाताइका सिक्स्या जिउता रोग भाइपाङ चारयावा,हाइमिनियोस कालाउ फिलितोस इन्सिकाङ द्याङ्गेलाइ दोङ |
\v 18  इम्बालाइ सत्ये सिक्स्या लाअ्हि,इम्बालाइ धिरपाखेकि सिकासो सिन्चालते लाम्फाङ जेङ्हि | इदोइदोङ रिति होइ इङ्को न्हेमि हेथेते द्याङ्गेलाइको खान्धुरिगेलाइहेङ मअ्पादोङ्खे |
\v 19 कालाउ परमेस्वरको द्द जग जातिङ हिखे,कालाउ इङ्कोता इदोइ साप लगिकाहि,''प्रभु ताइको द्याङ्गेलाइहेङ नाल्खे,''कालाउ प्रभुको मिङ र्-हुका जति गोताङ द्याङ अधर्मसो दुरेदोङ ह्याको |
\v 20  एनोङ सातासोना कालाउ चान्दिहोइ बानाइका आनेमाने हिखे,कालाउबुङ इन्ता फाला कालाउ भनोइहोइ बानाइका आमेनेबुङ हि | आधे बिसेस कामको भाअ्सिङ हिखेपानु  आधे साधारन कामको भाअ्सिङ हिखे |
\v 21 एदि हासुबुङ ताइमिहेङ मारेमका कामसो बिसुद बानाइखेपानु वासेहेङ बिसेस रेमकाकामता प्रयोग पावा | उङ्को द्याङ पबित्तरो जेनावा कालाउ वा साको माझनको भाअ्सिङ उपयोगि जेङ्खे वा गोताङ कामको भाअ्सिङ रेमका कालाउ सोबाइका जेङ्खे |
\v 22 धानाको अभिलासासो दुरे हिसु रेमका जिवन जाइलि खान्धुरि,प्रेम कालाउ सान्ति निङ्लि बारका कोसिस पासु | इदोइ काथागेलाइ सुद हृदय जेङ्का कालाउ प्रभुता खान्धुरिहिका द्याङ्गेलाइको सङ्गत पालि कोसिस पासु |
\v 23 हाइदोङ मागिका कालाउ सम्झिलि मादोका जालबाजिगेलाइ लाअ्सु ना गिखेना इन्सिका जाबाजि पातेङ हेन्जा झन मारेमका काथा गेलाइ जेनावा |
\v 24 प्रभुको सेवक चेरसुलि माएल,झाराङ दोफा दाया हिलिगोइखे | प्रभुको सेवक एल्का गुरु हिल गोइखे,वा सहिलिदोका हिलिगोइखे |
\v 25 ताइमिदोफा सहमत माजेङ्का द्याङ्गेलाइहेङ वा नम्रता तिङ्पातेङ धिरपालि गोइखे | परमेस्वर ओबालाइको हृदय परिबर्तन पालि द्वाङ कालाउ ओबालाइ सत्येहेङ स्विकार ह्यावा |
\v 26 कालाउ ओबालाइ चेतना निङ्तेङ दियाबलसको जालेसो खातावा,ज्याइ ओबालाइहेङ वाको इस्सा आनुसार चलिलि बन्दि बानाइका हि | 
\c 3
\p \v 1 या फोमपा आन्तिमको दिनागेलाइता खाताराको समय ज्यावा | 
\v 2 इङ्को दिना गेलाइता द्याङगेलाइ ताइमि कालाउ ताका हेङ खिनिङ माया पावा | इङ्को काखिनिङ गिखा काखिनिङ रेमका हिगा घमण्दि पाका  कालाउ बोमिहेङ चेरका काम पाखे | द्याङ्गेलाइहेङ ताइको आबा आमाइको आग्या पालन मापाङ | कालाउ वाको दोअ्फा मासातावा | इसिका कारनसो परमेस्वर दोङ द्याङ्गेलाइहेङ मन मपरियावा |
\v 3 द्याङ्गेलाइ दोङ बोमिहेङ माया मापावा,इम्बालाइदोङ बोमिहेङ स्यामा पालि मादावा,इम्बालाइदोङ मारेम्का काथा दोतावा,इम्बालाइदोफा ता-ताइमिता मिलितेङ हिलि माग्यावा | इम्बालाइ बोमिहेङ मारेम्का सम्झिलि तुस्स, निच तिनावा कालाउ एल्का काथागेलाइहेङ सि;सि दुर;दुरपातेङसा हेलापावा |
\v 4 आन्तिमको दिनागेलाइता द्याङ्गेलाइ ताइकोङ सानाइतिको सतुर जेनावा हाइदोङ बिचारदोङ मापासिङ इम्बालाइ मुर्खा काम पावा | इङ्को दि:का जेनावा,इम्बालाइ परमेस्वर खान्तेङ सुख चैन मोजमस्तिहेङ हेन्साङ दोङ प्रेम पावा |
\v 5 इम्बालाइ परमेस्वरको सेवा पाका भाइका खिनिङ पावा | कालाउ ब्यबहारता इम्बालाइ परमेस्वरको सेवा मापावा,तिमोथि ना,इन्सिका द्याङगेलाइसो दुरेहि |
\v 6 इन्सिका हेथे द्याङ्गेलाइ साता हानिखे कालाउ पापसो पुरा दुबिका बेबालहेङ ताइको साता ताअ्खे | इम्बालाइदोङ पालिखाङ्का मारेमका कामगेलाइसो इम्बालाइदोङ पाप भारि हानिखे |
\v 7 इङ्को बेबालाइ जेलाउबुङ नावा ग्यानगेलाइ धिरलि भोखे,कालाउ इम्बालाइ सत्येहेङ पुरारुपसो बुझिलि हेलाउबुङ योग्यको माजेङ्खे |
\v 8 जेन्नोस कालाउ जेम्ब्रसहेङ फोमपा इम्बालाइ मोसाको बिरुद हिगाहि इदोइ द्याङ्गेलाइबुङ इन्सिकाङ हि | इम्बालाइ सत्येको बिरोधि इम्बालाइको बिचार आवाइतुगिल्काहि | इम्बालाइ सत्येको दामाता हिगिल्लिसो आवाइका हि |
\v 9 कालाउ इम्बालाइ ताइको कामता सफल जेङ्लि हेलाबुङ मादावा,झाराङ गिखे कि इम्बालाइ मुर्ख हि | जेन्नोस कालाउ जेम्ब्रेसको बारेता भाइपा झाराङ दोङ ग्यावा कि इम्बालाइ ह़ाइदोङ मागिका हि |
\v 10 काङ्को बिसोयोता ना गोताङ गिखेना,का हाइ धिरपाङ्का, हेसा हिखा, ना गिखेना | ना काङ्को जिवनको लकस्य,काङ्को खान्धुरि,कालाउ धर्यहेङ प्रेमबुङ गिखेना |  ना गिखेना कि कोसिस पालि का हेलाउबुङ मालाताङ्का |
\v 11 ना काङ्को दुःख गेलाइ कालाउ दानहाइ निङ्चाका गिखेना, एन्तिओक आइकोनियम कालाउ लिस्तर्ताका हुता घातिका घाताना गेलाइ ना गोताङ गिखेना | इङ्को थामेगेलाइता का सामाना पालि गोइका कष्टगेलाइ नासेहेङ थाहा हि,कालाउ प्रभु दोङ कासिहेङ इङ्को बिपतिसो बान्चिपाहि |
\v 12 ख्रिस्त येसु:ता ज्याइ परमेस्वर दोङ चाहिका भाइपा बान्चिलि भोखे वादोङ कष्टगेलाइ भोगिलि गोइखे |
\v 13 द्याङ्गेलाइ ज्याइ दुस्त कालाउ बोमिहेङ दोखा पिकालाइबुङ हिखे,इङ्को मारेम्का सोबुङ मारेम्काता हानिकाताङ हानिखे |  इम्बालाइ बोमिहेङ हाइदोङ मागिका तिङ्खे कालाउ इम्बालाइ ताइमिहेङ बुङ  हाइदोङ मागिका बानाइतेङ हिखे |
\v 14 नादोङ धिरका सिकस्या सो नादोङ गिलिगोयाना हाइपालिपानु इङ्को सत्येहि दोतेङ नासेहेङ भरोसा हि | इदोइ काथा गिखेना हाइपालिदोनु इम्बालाइ जेसाङ नासिहेङ इङ्को धिरपाहि इम्बालाइ भरोसा योग्य हि |
\v 15 नाङ्को जामालकालसोङ नासेहेङ पबित्तरो सास्त्तर थाहा हि | इदोइ धर्मसास्त्तर दोङ ग्यानि बानाइखे | कालाउ इङ्को ग्यानसो ख्रिस्त सो खान्धुरिसो जिबनको मुक्तिभारि चुम्पुखे | 
\v 16 गोताङ धर्मसास्त्तरगेलाइ परमेस्वरदोङ पिकाहि,इङ्को धर्मसास्त्तर गेलाइ सिक्स्या पिलि कालाउ द्याङ्को जिवनता हिका मारेम्का काथा गेलाइ तिङ्पापिका कामता लागाइका हि | धर्म सास्त्तरगेलाइ गल्ति सुध्राइलि कालाउ एल्का जिवन हेसा जिउलि गोइखे दोअ्तेङ धिरपाका हि |
\v 17 परमेस्वरको गोताङ सेवक धर्म सास्त्तरको सिकस्या धिरतेङ सा तियार जेङ्सु कालाउ हिसिकाबुङ रेमका काम पालि वासिहेङ गोइका गोतेङ काथा पुरा जेङ्खे |
\c 4
\p \v 1  परमेस्वर कालाउ येसु:ख्रिस्तको मिङ्ता का नासेहेङ आदेस पिखा | सिन्हुका कालाउसि:का इदोइ काथागेलाइ पिताइहेङ हेठे झना ताइको खान्धुरिको  लक्स्यता मापुगितेङ हानेका हि | नादोफा अनुग्रह ह्याको |
\v 2 द्याङ्गेलाइहेङ बानाल हिङपा,जिसिकाङ बेलाबुङ इदोइ दोअ् | द्याङ्गेलाइहेङ इम्बालाइ पालि गोइका काम दोपि | इम्बालाइको भुल जेङ्लाउबुङ इम्बालाइहेङ उत्साह पि | इदोइ काथा गेलाइ बार्का धेर्य कालाउ सावधान  सिक्स्यासो पा |
\v 3 समय इस्का लाङ, जेलाउ द्याङ्गेलाइ सत्ये सिक्स्या सहेलि मादाङ | इम्बालाइ हेङ्सा गुरुजिगेलाइ निङ्चावा जाइ इङ्को द्याङ्गेलाइको इच्सागेलाइ दोफा इम्बालाइ मिल्यावा | इङ्को गुरुजिगेलाइ इम्बालाइ दोङ इम्बालाइहेङ हिङ्लि  खाङ्का काथागेलाइ धिर्पावा |
\v 4 द्याङ्गेलाइ सत्ये हिङ्लि लाअ्ताङ ,इम्बालाइ धाताइका काथागेलाइ पिताइयावा |
\v 5 कालाउ ना जेलाउ बुङ ताइमिहेङ सयमिता ताअ्लि गोइखे | एसाङ दुःख दोङ लोलाउ इङ्कोहेङ स्विकार पा |  ये: बानाल, बानाल पाका काम माला | परमेस्वरको सेवकदोङ पाका जेदोङ्बुङ काम गितेङ पा |
\v 6 काङ्को जिवनहेङ परमेस्वरको माझाको बेदिता बलिदान पिदोङ्खे | का इदोइ जिवनहेङ लाअ्लि बेला लोका हि |
\v 7 का धुमता फेसुलाका हिघा, कालाउ काङ्को  धाअ्का काम पुरा दोपाका हिघा | का  खान्धुरि  ताका हिघा |
\v 8 एला एनोङ मुकुतसो कासेहेङ र्-हुमतेङ हिका हि | का परमेस्वर दोफा ठिक हिकाको कारनसो का इङ्को धार्मिकताको मुकुट निनाङका | इदोइ वादोङ कासेहेङ इङ्को मुकुत इङ्कोङ दिनाता प्यावा | वा इङ्को मुकुत इङ्को गोताङ द्याङ्गेलाइहेङ प्यावा,ज्याइदोङ,वाको लोका दामा खाङ्तेङ हिखे कालाउ जाइदोङ वाको प्रतिकस्या पाका हिका हि |
\v 9 जेथे धेमा सम्भव ज्यावा,का दोफा लोलि कोसिस पा |
\v 10 डेमस सुमिङहेङ हेङ्साङ  प्रेम पागाखे कालाउ वा कासेहेङ लाअ्दोङ्खे,वा थेस्लोनिकिकि हानेहि | क्रेसेनस गलातिया हानिहि कालाउ तितस डालमितियावा हानिहोइ |
\v 11 एलाउ लुका खिनिङ का दोफा हि | मर्कुसहेङ भेतिलि  हाने कालाउ ना लोलाउ वासेहेङ ना दोफा चुम्तेङ लो | वा कासेहेङ इता काङ्को कामता सघाइलि दोकावा |
\v 12 ताइकिकसहेङ का एफिससता दिङ्गिल्घा |
\v 13 का  त्रोआस्ता हिलाउ इङ्ता कार्पसदोफा काङ्को कोट लाधिगा , ना लोलाउ इङ्को बुङ चुमापि | काङको किताबगेलाइ जाइ धालेको पातारा बुङ चुमापि | इङको हेन्साङ आवस्यकता हि |
\v 14 चिरको काम पाका सानाइति अलेकज्यान्दर  कासेहेङ हेङसाङ हान्ति पाका हि | प्रभु वासेहेङ रेम्का दण्ड पिलि दावा |
\v 15 ना बुङ सर्तक हि कालाउ ना वासेहेङ हान्ति पुगिपालि मादावा | केलाइको सिक्स्याको वा एकदम बिरोध पाका हि |
\v 16 लाङफर्तिको हिङ्काता का कासेहेङ काङ्को भासिङ बान्चिलि दोअ्हि,कासेहेङ साथ पिका इङता हासु मान्ठुघाखे | झाराङ  कासेहेङ लाअ्हि , का दोमपाघा कि परमेस्वर नेलाइहेङ   स्यामा  प्यावो |
\v 17 कालाउ प्रभु काङ्को दोफा हिघाखे , वादोङ कासेहेङ भारबुसाइका बानाइहि जाइसो गैर-यहुदिगेलाइ ये:-बानाल ब्यखया पालि दोघा  | प्रभुदोङ चाहेका हिघाहि कि गोताङ गैर यहुदिगेलाइ ये:-बानाल हिङ्लि गोयाङ | का खुह्वाको नुइसो खाअ्घा | 
\v 18 एदि हासुदोङ कासेहेङ हान्ति पालि भोखे,प्रभु कासेहेङ उददार पाङ , वा कासेहेङ बान्चिपावा,कालाउ ताइको अनन्त सारभिता चुमावा | वाको महिमा हेलालाउबुङ ह्यावा | आमेन |
\v 19 प्रिस्किला कालाउ अक्विलाको दोफा ओन्सिफरसको गोतेङ जाहानगेलाइहेङ सेउपाखा हि |
\v 20 इरासत्तस कोरन्थिताङ हि, कालाउ का त्रोफिमसहेङ मिलेतसाता लातेङ लोगा  वा आतुइसा  मेसालोका हिगाखे |
\v 21 चुङ्दिनको समय खाङ्तेङ लाम्फादोङ का दोका लोलि सकभर कोसिस पा | युबलस नासेहेङ सेउपाखा पिगिल्खे | पुदेनस लिनसक्लोडिया कालाउ इता हिका झाराङ दादा-ओने,बाइ-आनाउ गेलाइहेङ ताइको सेउपाखा पिगिल्दोङ्खे |
\v 22 परमेस्वरको आत्मा नाङ्को  दोफा ह्याको नाङ्को  दोफा अनुग्रह ह्याको |
