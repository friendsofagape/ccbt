\id PHP
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलिप्पियों
\toc1  फिलिप्पियों
\toc2  फिलिप्पियों
\mt1  Philippians
\mt1 फिलिप्पियों
\c 1
\p \v 1 का नेलाइहेङ ख्रिस्ता हाइदोङ पासु दोअ्लि गोइका हि ? आधे काथागेलाइ हि | हाइ नेलाइको मायारू होइ नेलाइ हेङ कासेहेङ सु:खपि दोअ्खे ? नेलाइ आत्माता केलाइदोफा जोम्सुखेन्हा ? नेलाइकोता कृपा कालाउ दाया हि ?
\v 2 एदि इदोइ काथागेलाइ नेलाइकोता हिहेपानु काङ्को भाअ्सिङ हाइदोङ पापिसु दोअ्तेङ का सेउपाखा | इदोइ कासिहेङ मेनाङ लेङ्चापावा | नेलाइ झाराङ्को हृदय इन्सिकाङ काथागेलाइ सोच्याको कालाउ इनता इन्सिकाङ प्रेम ह्याको मिलितेङ एनौदोङ उदेस्य चुमतेङ बान्चिसु |
\v 3 जेलाउ आधे काथा पासुखेन्हा, स्वार्थ कालाउ हाइदोङ मागिकाको बाखिनाइ मापासु | नम्र कालाउ ताइमिहेङ खान्तेङ आरु गेलाइहेङ झन इज्जत जेङ्का गिसु |
\v 4 ताइको भाअ्सिङ खिनिङ रूचि मातासु,भरु भेनेङ्गेलाइको जिवनताबुङ रूचि ताअ्सु |
\v 5 ताइको जिवनता ख्रिस्त ये:सुको भाइपाङ सोचे कालाउ पासु |
\v 6 ख्रिस्त ताइमिङ गोताङ काथाता परमेस्वर भाइपाङ हिघाहि | वा परमेस्वर बाराबोरको हिघाहि | कालाउबुङ वा परमेस्वरदोफा हिका बराबोरहेङ ताइको भाअ्सिङ् ताअ्लि गोइका सम्पति भाइपा मापाहि |
\v 7 परमेस्वर दोफा वाको थामे वा लाअ्पिहि कालाउ द्याङ जेङ्तेङ जोलोम हि | कालाउ सेवक जेङ्हि |
\v 8 जेलाउ वा इदोइ पृथ्विता हिघाहि वा ताइमिहेङ मेनाङ नम्र बानाइहि | वा सि:का थेकापाङ आग्याकारि जेङ्हि कालाउ क्रुसता सि:हि |
\v 9 ख्रिस्त परमेस्वरको आग्या पालन पाहि ओदोङ भाअ्सिङ परमेस्वर वासेहेङ झाउका थामेता थुकापाहि | परमेस्वर ख्रिस्तको मिङ्गेलाइहेङ आरु भेनेङ  मिङ्गेलाखान्तेङ झाराङ खान्तेङ महान बानाइ हि |
\v 10 वा एसा पाहि जेलाउ कि स्वर्ग,पृथ्वि कालाउ पातालता गोताङ आमेने येसु: को मिङ्ता तिरु  थुववाको | 
\v 11 येसु: ख्रिस्तदोङ प्रभु हि''दोअ्तेङ गोताङ देतोङ्होइ सुइकार पाको | जेलाउ द्याङ्गेलाइ एसा दोअ्खे,वाते  आबा परमेस्वरता महिमा चुमावा |
\v 12 काङ्को  आनाङ  (प्रिय)सानाइतिगेलाइ | नेलाइ दिनाङ दोअ्का काथा किका हिसुन्हा | जेलाउ का नेलाइदोफा हिघाखा,नेलाइ परमेस्वरको आग्याकारि हिघासुखेन्हा | इदोइ झन हेन्जा महत्वपुर्ण काथाहि कि एला का नेलाइ दोफा मान्थुलाउबुङ नेलाइ परमेस्वरको आग्या किसुखेना | काङ्को साघाइ माकोसिङ्बुङ नेलाइ ताइको मुक्तिको भाअ्सिङ कोसिस पासु | परमेस्वरसो थिसु कालाउ आदार पातेङ इन्सिकाङ पासु |
\v 13 परमेस्वर नेलाइकोता काम पादोङ्खे | वासिहेङ हिदोइहोइ लेङ्चापालि दो:लि इङ्को पालि वादोङ साघाइखे कालाउ सरबुङ पिखे | कालाउ इन्सिका पालि सरबुङ बुङ् वादोङ पिखे |
\v 14 हिदोइबुङ गन्-गन् कालाउ काथाता माफेसुसिङ गोताङ काम पासु |
\v 15 जेलाउ नेलाइ दुस्त द्याङ्गेलाइको आगाता न्रिर्दोसि,पोङ्घातेङ परमेस्वरको  सुद्द जामालगेलाइ, सुमिङ्ता चिल्काका फुरु भाइपाङ जेङ्स्वाना |
\v 16 जिवन निङ्का सिकस्यागेलाइ इम्बालाइहेङ पि कालाउ ख्रिस्त आरूङ लोलाउ काङ्को काम मामाताङ काङ्को कोसिस खेर मानिहि दोअ्तेङ का नेलाइको बाखिन पालि द्वाङ्का |
\v 17  नेलाइको खान्धुरिसो नेलाइको जिवनहेङ परमेस्वरको सेवाता एलोङ बलि जेनावा | नेलाइको बलिपुर्न पालि का ताइको हिति पिलि गोइलि दोअ्लाबु्ङ पाहे पानुबुङ का नेलाइदोफा, झाराङ्दोफा लेङ्चाङका कालाउ सुकाका (आनन्दमय )जेनाङ्का हि |
\v 18 एसापासोङ नेलाइबुङ कादोफा लेङ्चालि कालाउ  सुकाकापा (आनन्दमय) जेङ्लि गोइस्वाना |
\v 19 थिमोथिहेङ नेलाइकोता धेमाङ दिङ्गिल्लाङ्का दोअ्तेङ का प्रभु ये:सुता आसा पाखा | नेलाइको बारेता हिङ्तेङ का हाउसाह्याङ्का |
\v 20 तिमोथि भाइका भेनेङ द्याङ का दोफा मान्थु | वा नेलाइकोता सत्ये चासो हि |
\v 21 तिमोथि भाइका भेनेङ द्याङ का दोफा मान्थु | वा नेलाइकोता सत्ये चासो हि |
\v 22 तिमोथि हिसिका द्याङ हि नेलाइ गिसुखेना | एलोङ चान हेसा आबाको सेवा पाखे एन्साङ्दोङ ये:बानालको बानालता वा का दोफा सेवा पाका हि  दोअ्का काथा नेलाइ गिसुखेना |
\v 23 का वासेहेङ धेमाङ दिङ्गिल्लि भोखा | कासेहेङ  हाइ जेङ्खे इङ्को गितेङ्साङ , का वासेहेङ दिङ्गिल्लाङका |
\v 24 का पुराङ भरोसाता हिघा कि नेलाइहेङ धेमाङ भेतिलि हानिलि प्रभु साघायाङ |
\v 25 इपाफ्रोडाइटस ख्रिस्तता हिका काङ्को ओनेगेलाइ | ख्रिस्तको जेरता वा बुङ कादोफा काम कालाउ सेवा पाखे | जेलाउ कासेहेङ सघाइको खाचो परिका हिघाहि,नेलाइ वासेहेङ काङ्कोता दिङ्गिल्पिसुन्हा | एला वासेहेङ नेलाइको हिकातादोङ दिङ्गिल्लि गोयाङ दोअ्का बिचार पादोङ्खा |
\v 26 का वासेहेङ इदोइ भाअ्सिङ दिङ्गिल्खा कि नेलाइहेङ भेतिलि वा बुङ मेनाङ बयाकुल हि | जेलाउ वा सिता लोतेङ हि दोअ्का हिङ्नासिङ वा पिरता हिघाहि |
\v 27 एइ,वा जातिङ्कोङ मासाधेका हिघाहि | कालाउ सिलिना हिलि जेङ्का हिघाहि | परमेस्वर वासेहेङ खिनिङ मादायाहि कासेहेङ बुङ दायाहि,कालाउ का हेन्जा पिर पालि मागोइखा |
\v 28 ओदोङ भाअ्सिङ का वासिहेङ दिङ्गिल्लि काङ्को मेनाङ इच्छा हि | वासेहेङ तिङ्तेङ न्हुसो नेलाइबुङ मेनाङ लेङ्चास्वाना कालाउ का नेलाइको फिक्रि पातेङ हिलि मागोयाङ |
\v 29 प्रभुता वासेहेङ बारका  सुकुपासो (आनान्दसो )स्वागत पासु | इपाफ्रोडाइट्स  भाइका हिका द्याङ्हेङ आदार पालि गोइखे |
\v 30 ख्रिस्तको कामको भाअ्सिङ वा झान्दै सि:हि | कासिहेङ  साघाइलिको भाअ्सिङ वा ताइको प्राण दोङ सङ्कटता ताहि | इन्सिका साहायाता पालि नेलाइ मादोस्वाना |
\c 2
\p \v 1 का नेलाइहेङ ख्रिस्ता हाइदोङ पासु दोअ्लि गोइका हि ? आधे काथागेलाइ हि | हाइ नेलाइको मायारू होइ नेलाइहेङ कासेहेङ सु:खपि दोअ्खे ? नेलाइ आत्माता केलाइदोफा जोम्सुखेन्हा ? नेलाइकोता कृपा कालाउ दाया हि ?
\v 2 एदि इदोइ काथागेलाइ नेलाइकोता हिहेपानु काङ्को भाअ्सिङ हाइदोङ पापिसु दोअ्तेङ का सेउपाखा | इदोइ कासिहेङ मेनाङ लेङ्चापावा | नेलाइ झाराङ्को हृदय इन्सिकाङ काथागेलाइ सोच्याको कालाउ इनता इन्सिकाङ प्रेम ह्याको मिलितेङ एनौदोङ उदेस्य चुमतेङ बान्चिसु |
\v 3 जेलाउ आधे काथा पासुखेन्हा, स्वार्थ कालाउ हाइदोङ मागिकाको बाखिनाइ मापासु | नम्र कालाउ ताइमिहेङ खान्तेङ आरु गेलाइहेङ झन इज्जत जेङ्का गिसु |
\v 4 ताइको भाअ्सिङ खिनिङ रूचि मातासु,भरु भेनेङ्गेलाइको जिवनताबुङ रूचि ताअ्सु |
\v 5 ताइको जिवनता ख्रिस्त ये:सुको भाइपाङ सोचे कालाउ पासु |
\v 6 ख्रिस्त ताइमिङ गोताङ काथाता परमेस्वर भाइपाङ हिघाहि | वा परमेस्वर बाराबोरको हिघाहि | कालाउबुङ वा परमेस्वरदोफा हिका बराबोरहेङ ताइको भाअ्सिङ् ताअ्लि गोइका सम्पति भाइपा मापाहि |
\v 7 परमेस्वर दोफा वाको थामे वा लाअ्पिहि कालाउ द्याङ जेङ्तेङ जोलोम हि | कालाउ सेवक जेङ्हि |
\v 8 जेलाउ वा इदोइ पृथ्विता हिघाहि वा ताइमिहेङ मेनाङ नम्र बानाइहि | वा सि:का थेकापाङ आग्याकारि जेङ्हि कालाउ क्रुसता सि:हि |
\v 9 ख्रिस्त परमेस्वरको आग्या पालन पाहि ओदोङ भाअ्सिङ परमेस्वर वासेहेङ झाउका थामेता थुकापाहि | परमेस्वर ख्रिस्तको मिङ्गेलाइहेङ आरु भेनेङ  मिङ्गेलाखान्तेङ झाराङ खान्तेङ महान बानाइ हि |
\v 10 वा एसा पाहि जेलाउ कि स्वर्ग,पृथ्वि कालाउ पातालता गोताङ आमेने येसु: को मिङ्ता तिरु  थुववाको | 
\v 11  येसु: ख्रिस्तदोङ प्रभु हि''दोअ्तेङ गोताङ देतोङ्होइ सुइकार पाको | जेलाउ द्याङ्गेलाइ एसा दोअ्खे,वाते  आबा परमेस्वरता महिमा चुमावा |
\v 12 काङ्को  आनाङ  (प्रिय)सानाइतिगेलाइ | नेलाइ दिनाङ दोअ्का काथा किका हिसुन्हा | जेलाउ का नेलाइदोफा हिघाखा,नेलाइ परमेस्वरको आग्याकारि हिघासुखेन्हा | इदोइ झन हेन्जा महत्वपुर्ण काथाहि कि एला का नेलाइ दोफा मान्थुलाउबुङ नेलाइ परमेस्वरको आग्या किसुखेना | काङ्को साघाइ माकोसिङ्बुङ नेलाइ ताइको मुक्तिको भाअ्सिङ कोसिस पासु | परमेस्वरसो थिसु कालाउ आदार पातेङ इन्सिकाङ पासु |
\v 13 परमेस्वर नेलाइकोता काम पादोङ्खे | वासिहेङ हिदोइहोइ लेङ्चापालि दो:लि इङ्को पालि वादोङ साघाइखे कालाउ सरबुङ पिखे | कालाउ इन्सिका पालि सरबुङ बुङ् वादोङ पिखे |
\v 14 हिदोइबुङ गन्-गन् कालाउ काथाता माफेसुसिङ गोताङ काम पासु |
\v 15 जेलाउ नेलाइ दुस्त द्याङ्गेलाइको आगाता न्रिर्दोसि,पोङ्घातेङ परमेस्वरको  सुद्द जामालगेलाइ, सुमिङ्ता चिल्काका फुरु भाइपाङ जेङ्स्वाना |
\v 16 जिवन निङ्का सिकस्यागेलाइ इम्बालाइहेङ पि कालाउ ख्रिस्त आरूङ लोलाउ काङ्को काम मामाताङ काङ्को कोसिस खेर मानिहि दोअ्तेङ का नेलाइको बाखिन पालि द्वाङ्का |
\v 17 नेलाइको खान्धुरिसो नेलाइको जिवनहेङ परमेस्वरको सेवाता एलोङ बलि जेनावा | नेलाइको बलिपुर्न पालि का ताइको हिति पिलि गोइलि दोअ्लाबु्ङ पाहे पानुबुङ का नेलाइदोफा, झाराङ्दोफा लेङ्चाङका कालाउ सुकाका (आनन्दमय )जेनाङ्का हि |
\v 18 एसापासोङ नेलाइबुङ कादोफा लेङ्चालि कालाउ  सुकाकापा (आनन्दमय) जेङ्लि गोइस्वाना |
\v 19 थिमोथिहेङ नेलाइकोता धेमाङ दिङ्गिल्लाङ्का दोअ्तेङ का प्रभु ये:सुता आसा पाखा | नेलाइको बारेता हिङ्तेङ का हाउसाह्याङ्का |
\v 20 तिमोथि भाइका भेनेङ द्याङ का दोफा मान्थु | वा नेलाइकोता सत्ये चासो हि |
\v 21 भेनेङ गेलाइते ताइमिताङ मस्त हि | ख्रिस्त येसु:को कामता  इम्बालाइ हिदोइबुङ चासो मान्थु |
\v 22 तिमोथि हिसिका द्याङ हि नेलाइ गिसुखेना | एलोङ चान हेसा आबाको सेवा पाखे एन्साङ्दोङ ये:बानालको बानालता वा का दोफा सेवा पाका हि  दोअ्का काथा नेलाइ गिसुखेना |
\v 23  का वासेहेङ धेमाङ दिङ्गिल्लि भोखा | कासेहेङ  हाइ जेङ्खे इङ्को गितेङ्साङ , का वासेहेङ दिङ्गिल्लाङका |
\v 24 का पुराङ भरोसाता हिघा कि नेलाइहेङ धेमाङ भेतिलि हानिलि प्रभु साघायाङ |
\v 25 इपाफ्रोडाइटस ख्रिस्तता हिका काङ्को ओनेगेलाइ | ख्रिस्तको जेरता वा बुङ कादोफा काम कालाउ सेवा पाखे | जेलाउ कासेहेङ सघाइको खाचो परिका हिघाहि,नेलाइ वासेहेङ काङ्कोता दिङ्गिल्पिसुन्हा | एला वासेहेङ नेलाइको हिकातादोङ दिङ्गिल्लि गोयाङ दोअ्का बिचार पादोङ्खा |
\v 26  का वासेहेङ इदोइ भाअ्सिङ दिङ्गिल्खा कि नेलाइहेङ भेतिलि वा बुङ मेनाङ बयाकुल हि | जेलाउ वा सिता लोतेङ हि दोअ्का हिङ्नासिङ वा पिरता हिघाहि |
\v 27 एइ,वा जातिङ्कोङ मासाधेका हिघाहि | कालाउ सिलिना हिलि जेङ्का हिघाहि | परमेस्वर वासेहेङ खिनिङ मादायाहि कासेहेङ बुङ दायाहि,कालाउ का हेन्जा पिर पालि मागोइखा |
\v 28 ओदोङ भाअ्सिङ का वासिहेङ दिङ्गिल्लि काङ्को मेनाङ इच्छा हि | वासेहेङ तिङ्तेङ न्हुसो नेलाइबुङ मेनाङ लेङ्चास्वाना कालाउ का नेलाइको फिक्रि पातेङ हिलि मागोयाङ |
\v 29 प्रभुता वासेहेङ बारका  सुकुपासो (आनान्दसो )स्वागत पासु | इपाफ्रोडाइट्स  भाइका हिका द्याङ्हेङ आदार पालि गोइखे |
\v 30 ख्रिस्तको कामको भाअ्सिङ वा झान्दै सि:हि | कासिहेङ  साघाइलिको भाअ्सिङ वा ताइको प्राण दोङ सङ्कटता ताहि | इन्सिका साहायाता पालि नेलाइ मादोस्वाना |
\c 3
\p \v 1 कालाउ एला काङ्को दाइओने -बाइओने गेलाइ ! प्रभुता  आनन्द  जेङ्सु | जेलाउ यादोङ नेलाइहेङ झन सुरुक्स्य ताताङ इङ्को काथा घुरि-घुरि लेखितेङ हिलि कासिसहेङ हाइदोङ कस्ट भाइका मातिङ्खा |
\v 2 दुष्ट काम पाकालाइसो थिसु,  इङ्को खियागेलाइ भाइकादोङ हिखे | इम्बालाइ द्-याङ्हेङ झाअ्मिरिलि  भोखे | 
\v 3 कालाउ केलाइ जातिङ्को खतना पाका हिनाहि | केलाइ  परमेस्वरहेङ आत्मासो  आराधाना पानाखे, | केलाइ केलाइको खन्धुरि ख्रिस्ट येसु:ता तानाखे कालाउ केलाइ हाइपालिद्-वाङ इङ्कोता माको |
\v 4 का ताइमिङ्ता भरोसा पाखा, कालाउबुङ का मापरिखा | एदि  हासुबुङ  दोअ्खे  कि वा तामिङ्ता भरोसा पालि दोअ्खे कालाउ का इङ्को खाङ्तेङ हेन्सापालि डाङ्का | 
\v 5 काङ्को  जोलोम जेङ्काको  येए दिनाता काङ्को खाताना जेङ्का हि  | का इस्राएल राइजिकोदोङ कालाउ बिन्यामिन  हारागुतियाको (वङ्सकोदोङ)  हिघा| का एमि यहुदिदोङ कालाउ काङ्को आमाइ- आबाबुङ यहुदिदोङ हिघाहि | मोसाको ब्यवास्था काङ्को भाअ्सिङ महत्वपुर्न हिघाहि |  अदोङ भाअ्सिङ का फारिसि जेङ्घा |
\v 6  का यहुदि धर्मको कट्टर समर्थक  हिगाखा  | कादोङ मन्डलिगेलाइहेङ  साताइघाखा |कादोङ जेदेङ प्राकार सो मोसाको ब्यावास्था पालान पाघा इङ्कोता हासुबुङ  कासेहेङ गल्ति  तिङ्लि मादोघाखे |
\v 7  का यहुदि धर्मको कट्टर समर्थक  हिगाखा  | कादोङ मन्डलिगेलाइहेङ  साताइघाखा |कादोङ जेदेङ प्राकार सो मोसाको ब्यावास्था पालान पाघा इङ्कोता हासुबुङ  कासेहेङ गल्ति  तिङ्लि मादोघाखे |
\v 8 इङ्को झोको खिनिङ माको, का फोमपाखा, काङ्को प्रभु येसु:को माहानताहेङ गिकाको तुलानाता गोताङ काथा गान्दिलि मादोका हिघाखे | येसु:हेङ दुसुवाङ्का दोअ्तेङ्सा  का  गोतेङ काथा लाअ्पिघा कालाउ हेला इङ्को गोतेङ बेकार तिङ्घा | 
\v 9 कालाउ यादोङ कासेङ येसु:दोफा मिलिलि पिहि | ख्रिस्टता का धार्मिकता हिघा, कालाउ इदोइ एल्का नियम पिताइका माको | इदोइ  परमेस्वरता खान्धुरिको माध्यामसो लोखे परमेस्वर कासिहेङ  धार्मिक बानाइलि ख्रिस्टता काङ्को खान्धुरिहेङ प्रयोग पाहि |
\v 10 का ख्रिस्टहेङ खेनिङ कालाउ जेदोङ्होइ वासेहेङ सिकासो सिन्चाल्पाहि इङ्को  सरबुङ्हेङ  गिलि भोअ्खा | का येसु:को कस्टको भागेदार जेङ्लि भोअ्खा कालाउ  वाको सि:काता वाको भाइपाङ भेइलि खाङ्खा |
\v 11  कालाउ काङ्कोता आसा हि काबुङ  येसु:ता सि:कासो  ल्होकाङ्का |
\v 12 परमेस्वर कासिहेङ चाहिका भाइपाङ का जेङ्लि दोअ्होइघा दोअ्का काङ्को भनाइ माको | का इङ्को  लक्स्यता थुकालि दोका मान्थुघा |  कालाउ इन्ता थुकाका कालाउ  लक्स्य   निङ्लि  का  दिनाङ लागातार चेस्टा पातेङ हिघा | येसु:दोङ उङ्कोङ भोखे कालाउ कासेहेङ वाको ताइको बानालि |
\v 13 दाइ-ओने, बाइ- ओनेगेलाइ का गिखा,का आरुबुङ इङ्को लक्स्यता ठुकाका मान्थुघा | कालाउ एनोङ काथा जेदोङ् का हेलालाउबुङ पाङ्का, इकोदोङ हि: का बितिका काथा निलप्याका कालाउ ताइको  लाम्फाकोङ लक्स्यता थुकालि का  सक्दो  थेकापा कोसिस पाङ्का |
\v 14 ल्क्स्यता थुकाका कालाउ पुरूस्कार निङ्का कोसिस का पातेङ्साङ ह्याङ्का | इङ्को पुरूस्कार काङ्को भाअ्सिङ पाक्का बानाइका हि| हाइपालिपानु  परमेस्वरदोङ कासेहेङ ख्रिस्टपाहासो आत्मा जिबनताहुता  काइका हि |
\v 15 केलाइ ज्याइ आत्मिक वाराङ जेङ्का हिनाहि झाराङ्दोङ इदोइ किसिमसो सोचिलि गोइखे | कालाउ एदि इदोइ हासुबुङ हाइदोनोंङ बिसयता नाङ्को बिचारदोफा मामिलि हेथे इसिका भेनाङ  खाल्को सोचिहिपानु परमेस्वरदोङ  वासेहेङ  झालाझालापा दोप्याङ |
\v 16 कालाउ केलाइता लाम्फासो होका सत्ये दोअ्लि लालि मान्थु | 
\v 17 दाइ-ओने कालाउ बाइ-ओनेनेलाइ,  नेलाइ झाराङ्दोङ का बान्चेका कोनिङ  नेलाइ बान्चिलि चेस्टा  पालि गोइखे |   कालाउ इङ्को द्याङ्गेलाइहेङ पिताइसु  ज्याइ- ज्याइ केलाइ बानाइका  कालाउ दोअ्का तरिकाता बान्चितेङ हिका हि |
\v 18 हेन्जा द्याङ्गेलाइ ख्रिस्टको  क्रुसको सतरू भाइका जेङ्तेङ बान्चिका हि | कादोङ इन्सिका द्याङ्गेलाइको बारेता  बाराम्बार (जेलाउबुङ) दोतेङ लोका हिघा कालाउ एलाबुङ का मिति ह्यापातेङ नेलाको बारेता दोङ्तेङ हिघा |
\v 19  इम्बालालाइ जेदोङ तरिकासो बान्चिका  हि  इङ्को  नेलाइहेङ इन्सिकाङ बिनासभारि धाकालायाङ | नेलाइ  परमेस्वरको सेवा  मापाखे  | इङ्को ताइमिहेङ खु:सिपालि खिनिङ बान्चिखे | इङ्को लेदेरनाका भाइका कामगेलाइ पाखे कालाउ इङ्कोता गर्ब पाखे |
\v 20 कालाउ कलाइ स्वार्गको बासिन्दादोङ ,केलाइको मुक्तिदाताको स्वार्गसो आगुमनको भाअ्सिङ केलाइ ह्रुम्तेङ हिनाहि | प्रभु येसु:ख्रिस्ट केलाइको मुक्तिदाता हिका हि |
\v 21 वादोङ केलाइको कम्जोर जिउ फेरिपितेङ वाको  सरबुङ्होइ ताइकोङ भाइपा महिमासालि जिउ (द्याहा) बानाइप्याङ | इङ्कोङ  सरबुङ्होइ वाको गोताङ ओनेमानेगेलाइ ताइको  खाबाराता  चुमालि योग्य जेङ्का जेनाङ |
\c 4
\p \v 1 काङ्को प्रिय आनाङ दाइ ओनेगेलाइ,कालाउ बाइ-बेजान ओनेगेलाइ,का नेलाइहेङ मायारू पाखा कालाउ भेतिलि मन पाखा | नेलाइ कासेहेङ लेङचापा सुन्हा कालाउ नेलाइ हुसो गर्ब बनाइसुन्हा | का धिरपाका भाइपा नेलाइ प्रभुहेङ पिताइसु |
\v 2 का एयोदिया कालाउ सुन्तुहेङ्बुङ प्रभुता इन्साङ मन लागाइलि सेउपाखा |
\v 3 काङ्को सानाइति भायागेलाइ,जेलाउ नेलाइ कादोफा खान्धुराइ जेङ्तेङ सेवा पासुन्हा का नेलाइहेङ इदोइ न्हेलोङ बेबालगेलाइ ज्याइ का दोफा ये:बानाल,  बानाल पालि सङ्घरसो पाहि,इम्बालाइहेङ साघाइसु  दोअ्खा | कादोफा काम पाका कालाउ भेनेङ्गेलाइ दोफाङ इम्बालाइबुङ कामपाका हि | जिवनको किताबता इम्बालाइको मिङ्बुङ ताअ्काहि |
\v 4 दिनाङ प्रभुता आनन्द पासु,का आरुङ द्वाङका प्रभुता आनन्द पासु |
\v 5 द्याङ्गेलाइ तिनाको कि नेलाइ नम्रो कालाउ दायाका जेङ्सु ,प्रभु धेमाङ ल्वाङ |
\v 6 हिदोइबुङ काथाको फिक्रि मापासु | भरू गोइका गोताङ काथाको भाअ्सिङ परमेस्वरहेङ अन्तर बिन्ति(सेउपासु) कालाउ दोमचाकाइसु | कालाउ दोमचालाउ परमेस्वरहेङ धन्यबाद पिसु |
\v 7 परमेस्वर पिका सान्तिहोइ नेलाइको मन कालाउ हृद्यहेङ येसु: ख्रिस्ता जोगाइतेङ ताअ्प्याका | सान्ति ज्याइ परमेस्वर पिखे,वा वथे माहान हि कि केलाइ गिलि मादोन्हाखे |
\v 8 दाइ-ओनेगेलाइ कालाउ बाइ-बेजान ओनेगेलाइ,जेदोङ-जेदोङ काथागेलाइ मेनाङ रेम्का कालाउ बाखानाइ पालि सोबाइका हि इङ्को बारे सोचे | जेदोङ-जेदोङ काथागेलाइ सत्ये कालाउ मानिलि गोइका हि पबित्ततरो कालाउ थिक हि,रेम्का कालाउ सोबाइका हि इन्सिकाङ खिनिङ बिचार पासु |
\v 9 जेदोङ काथागेलाइ नेलाइ धिरसुन्हा,ग्रहन पासुन्हा,हिङ्सुन्हा कालाउ काङ्कोता तिङ्स्वाना,इङ्को काथागेलाइ पासु ! कालाउ सान्तिको परमेस्वर नेलाइदोफा ह्यावा |
\v 10  प्रभुता का मेनाङ सुकापा(आनन्द) हिघा कि का दोफा नेलाइ आरोङ चासो तिङ्पासुन्हा | या नेलाइको चासोते हिघाहि कालाउ तिङ्पालि दोअ्का मौका निङ्का मान्थुघासुखेना |
\v 11  का इदोइ काथागेलाइ वादोङ्खा,कालाउ काङ्कों दोअ्काको माने इदोइ माको कि कासेहेङ हाइदोङ आमेनेको खाचो हि | का ते ताइमिदोफा जेदोङ हि उङ्कोताङ सन्तोस हिका तालिम र्-हुका हिघा |
\v 12 का गिखा गरिब जेङ्लाउ हेसा हिलि गोइखे कालाउ जेलाइ काङ्कोता हेन्जा हिलाउबुङ का गिखा | गोताङ दु;ख सु:ख ता हेसा हिलि इन्सिका रहस्य का धिरका हिघा |का हामु भेल्पा चालि निउलाउ कालाउ मानिङ्लाउ हेसा जिवन बितिपालि गोइखे का घिरका हिघा | गोइका गोताङ निङ्लाउबुङ हाइदोङ मानिङ्लाउबुङ हेसा लेङचालि गोइखे का धिरका हिघा |
\v 13 का गोताङ काथागेलाइ पालि द्वाङ्का हाइपालिपानु ख्रिस्त कासिहेङ सरभुङ प्याङ |
\v 14 कालाउबुङ कासिहेङ गोइका बेला,जेलाउ नेलाइ साघाइसुना,रेम्का पासुन्हा |
\v 15 का लाम्फा-लाम्फा ये:बानाल, बानाल पाका ना फिलिप्पिगेलाइहेङ थाहा हि | जेलाउ का म्यासिदोनिया हानिघा,ओङ्को समयता नेलाइदोफा एलोङ खिनिङ मण्डलि हिघाहि ज्याइ कासेहेङ साघाइहि |
\v 16 जेलाउ का  थिसलोनिकाता हिघाखा हेन्जा पतक नेलाइ कासेहेङ गोइका आमेने पिगिल्सुना |
\v 17  का नेलाइसो उपहार भोका दोअ्का इङ्को पटक्कै माको | कालाउ दानसो जेदोङ निङ्खे इङ्को पुरूस्कार नेलाइ निङ्सु इङ्को का भोखा |जेदोङ् दानसो लोखे |
\v 18 ताइमिहेङ गोइका गोताङ आमेनेता दोफा हि कालाउ गोइका खान्तेङ हेन्जाङबुङ हि | इपाफ्रोडाइटस नेलाइ पिगिल्का सान्देसगेलाइ चुम्तेङ्लोहि ओदोङ भाअ्सिङ कासिहेङ गोइका गोतेङ काथा कादोफा हि | नाङ्को भेतिदो परमेस्वरहेङ चढाइका मेनाङ मालामालाका बलिदान हि | परमेस्वर इङ्को ग्रहन पाखे कालाउ इङ्को होइ वासेहेङ लेङ्चापाखे |
\v 19 काङ्को परमेस्वरदोफा ख्रिस्त येसु:ता निङ्का महिमामय सम्पतिहि कालाउ वा नेलाइको वा गोताङ खाचो पुरा पाप्यावा | येसु:को महिमाहोइ काङ्को परमेस्वर मेनाङ धनि हि, कालाउ इङ्को धन ख्रिस्तता हिका नेलाइको गोताङ खाचोपुरा पालि खर्च जेनावा |
\v 20 केलाइको आबा कालाउ परमेस्वरको महिमा  हेलाउलाउबु्ङ (सदा सर्बदा) ह्याको | आमेन |
\v 21 ख्रिस्त हिका परमेस्वरको गोताङ खान्धुराइगेलाइहेङ केलाइको सेउपाका हिङ्पापि |
\v 22 गोताङ कादोफा ज्याइ ओनेगेलाइ हि इम्बालाइबुङ जाइमासि पिगिल्खे | परमेस्वरता हिकालाइसो बिसेस ज्याइ सिजरको महलता हि,नेलाइहेङ जाइमासि दोअ्का हि |
\v 23 केलाइको प्रभु येसु:को महिमा नेलाइ झाराङ्कोता ह्याको |
