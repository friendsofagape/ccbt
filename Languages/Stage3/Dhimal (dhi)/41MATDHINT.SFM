\id MAT
\ide UTF-8
\rem Copyright Information: Creative Commons Attribution-ShareAlike 4.0 License
\h मत्ती
\toc1 मत्ती का सुसमाचार
\toc2 मत्ती
\mt1 Matthew
\mt1 मत्ती
\c 1
\p
\v 1 आब्राहामको चान, दाउदको चान, कलाउ येसुःको चानको आबा-आजुलाइ |
\v 2 इसाहाको आबा आब्राहाम हिघाहि, याकुबको आबा इसाहको आबा हिघाह, याकुब, यहुदा कालाउ वाको दाइ ओने गेलाइको आबा |
\v 3 यहुदा फरोस कालाउ जाहेरको, आबा हिघाहि,ओबालाइको आमाइ,तामार हिघाहि,फारेसचाहि, हेस्रोनको आबा हेस्रोनचाहि आरामकोआबा हिघाहि|
\v 4 आराम आम्मिनादाबको आबा,आम्मिनादाबको नहसोंनको आबा, नह्सोन चाहि सलोमोनको आबा हिघाहि |
\v 5 बोअजको आबा सलोमोन हिघाहि, वाको आमाइ, राहाब हिघाहि , ओबेदको आबा बोअज हिघाहि,| वाको आमाइ रुथ हिघाहि ,कालाउ यिसैको आबा ओबेद हिघाहि |
\v 6 दाउद राजाको आबा यिसै हिघाखे सोलोमोनको आबा दाउद हिघाहि | वाको आमाइ, उरियाहको बे, हिघाहि |
\v 7 रहाबामको आबा सोलोमोन हिघाही , अबियाको आबा रहाबाम हिघाहि ,आसाको आबा अबिया हिघाहि|
\v 8 यहोसापातको आबा आसा हिघाह, यहोरामको आबा यहोसापात हिघाहि, उज्जियाह्को आबा यहोराम हिघाहि|
\v 9 योतामको आबा उज्जियाह हिघाहि, आहाजका आबा योताब हिघाहि, हिजकियाको आबा आहाज हिघाहि|
\v 10 मनस्सेको आबा हिजकिया हिघाहि, आमोनको आबा मनस्से हिघाहि| योसियाह्का आबा आमोन हिघाहिः|
\v 11 योसियाह याकोनियास कालाउ वाको ओनेगेलाइको आबा हिघाहिः| इम्बालाइ यहुदिगेलाइ हेङ बन्दि बानाइतेङ बेबिलोनता चुम्पुकाको लाम्फादौङ जेङका हिघाहि |
\v 12 बेबिलोनता बन्दि बानाइतेङ चुम्पुलि दोअ्तेङ न्हुसो सालतिएल आबा याकोनियास हिघाहि| यारुबाबेलको आबा सालतिएल हिघाखे |
\v 13 आबिउदको आबा यारुबाबेल हिघाहि ,एल्याकिमको आबा आबिउद हिघाहि, आजोरका आबा एल्याकिम हिघाहि |
\v 14 सादोकको आबा आजोर हिघाहि, आखिमको आबा सादोक हिघाहि| एलिउदको आबा आखिम हिघाहि |
\v 15 एलाजारको आबा एलिउद, मतानको आबा एलाजार हिघाहि, याकुबको आबा मतान हिघाहि|
\v 16 याकुबको चान, योसेफ हिघाहि, वाको बे को मिङ मरियम हिघाखे | एदोइ दोङ मरियम पाहासो येसुःको जोलम जेङ्हिः, वासिहेङ ख्रिस्त दोअ्खे |
\v 17 एसापा आब्राहामको दाउद थेकापासो तेद्या कुल जेङ्हि, दाउदको बेला सोंङ बेबिलोनता उल्हापाका थेकापासो तेद्या, कुल जेङ्हि, कालाउ बेबिलोनता उल्हापाका बेला थेकापासो तेद्या ख्रिस्तको कुल जेङहिः|
\v 18 एसोपा येसुःख्रिस्त जोलोम जेङ्हि| योसेफदोफा मरियमको बिहु जेङ्लि तोम्का हिघाहि| कालाउ बिहु जेङ्लि लाम्फादोङ पबित्तरो आत्मासो मरियमको हामुता चान, हिका थाहा जेङहि |
\v 19 मरियमको के, योसेफ धार्मिक द्याङ हिनाङ| वासिहेङ लेदेरपालि मन मापासिङ दोअ्तेङ लिःता लिताङ पाहोंसा लाःलि खाङदाखे |
\v 20 जेलाउ, जोसेफ इङ्को काथाता बिचार पाघाखे| परमप्रभूको दुत एनि सपनाता लोतेङ वासिहेङ दोअ्हि, योसेफ दाउदको चान, नाङ्को बे मरियमहेङ ताइको 'बे' बानाइलि माथि | हाइपालिदोनु वाको हामुता ज्याइहि, वाते पबिततरो आत्मा सो हि |
\v 21 वा एलोङ चान,जेनाना ना वाको मिङ येसुःतापि हाइपालिदोनु वादोङ ताइको द्याङ्गेलाइको ओबालाइको पापसो बानचिपावा
\v 22 अगमबक्ता पाहासो परमप्रभु दोअ्का गोताङ वचन थुकालि जेङ्लि एसा जेङ्हि |
\v 23 खाङ्सु एलोङ बेजान चान ह्यावा कालाउ वा एलोङ चान, जेनावा कालाउ वा वाको मिङ इम्मानुएल तापियावा, जेदोङ्को माने परमेस्वर केलाइ दोफा |
\v 24 जेलाउ योसेफ निन्धासो ल्होहिः, कालाउ प्रमप्रभुको एलोङ दुत जेसाङ वासिहेङ दोअ्हि | एन्साङ मरियमहेङ ताइको बे पातेङ ताअ्हि |
\v 25 जेलाउ थेकापा मरियम चान, माजेम्पाभर योसेफ वाको दोफा माजिम्हि ,योसेफ वाको मिङ येसुःतापिहिः
\c 2
\p \v 1 हेरोद राजाको सोमोइता याहुदिमको बेथेलेहेमता जेलाउ येसुःको जोलम जेङ्हिः, इन्ता नुहेसो ज्योतिसिगेलाइ यरूसेलेमता लोहि कालाउ ओबालाइ दोअ्हि |
\v 2 यहुदिगेलाइको राजा जेन्तेङ  जोलम जेङका हिसो हि, हाइपालिदोनु | केलाइ वाको फुरु नुहे तिङनाहि कालाउ केलाइ वासिहेङ सेउपालि लोका हिनाहिः|
\v 3 जेलाउ हेरोद राजा इङ्को हिङ्हिः, वा निरासा जेङ्हिः कालाउ वाको दोफाङ गोताङ यरुसेलेमबुङ निरासा ज़ेङहि | 
\v 4 "कालाउ वा गोताङ बारर्का धामिगेलाइ हेङ् कालाउ द्याङगेलाइको सास्तिरिगेलाइ जोम्पाहि,  कालाउ हिअ्हि, ""ख्रिस्तको जोलोम हिसों जेनाङ ?"
\v 5 ओबालाइ वासिहेङ दोअ्हि,  यहुदियाको  बेथेलेहेमता | हाइपालि दोनु अगमबक्ता लेखीका हि |
\v 6 ओइ बेथेलेहेम, यहुदा सारभिको देरागेलाइ, ना हिदिबुङ यहुदाको सासकको माझाता हिदोइ खान्तेङ्बुङ आतुङ्का मान्थुना, हाइपालिदोनु नाङ्को एलोङ सासक उल्लेहेतेङ लावा, वादोङ काङ्को द्याङ इस्राएल हेङ खानावा | '
\v 7 कालाउ हेरोद राजा इङ्को ज्योतिसिगेलाइ हेङ ए-कुन्हा मातिङका थामेता काइतेङ फुरु हिदोइ पहर हि, इङको ओबालाइसो भेचा पाहि |
\v 8 वा ओबालाइहेङ एसा दोअ्तेङ बेथेलेहेमता दिङ्गिलहि, हानेसु ,कालाउ रेम्फा इङ्को चानहेङ भोसु, वासिहेङ निङ्नु कासेहेङ्बुङ बानाल दोअ्पिसु | कालाउ काबुङ वासिहेङ लोतेङ तिरु थोतेङ सेउपाङ्का |'' 
\v 9 जेलाउ इम्बालाइ राजाको काथा हिङतेङ ताइको दामा चाहि , जेदङ फुरु ओबालाइ न्हुहे भारि तिङ्का हिघाखे, इङ्को फुरु ओबालाइको आगा-आगापाहा हानिहि, कालाउ जामाल हिका थामेता थुकातेङ इङ्को फुरु इन्ताङ जाअ्हि |
\v 10 जेलाउ ओबालाइ इङ्को फुरु तिङ्हि, कालाउ ओबालाइ हेन्जा लेङचाहि | 
\v 11 कालाउ इम्बालाइ सालिता दुल्तेङ ओबालाइ जामालहेङ वाको आमाइ मरियमको कोल्हेता हिका तिङ्हि, कालाउ पोम्भेलेतेङ वासिहेङ सेउपाहि | कालाउ ताइको सिपि खाइतेङ वासिहेङ सोना, मालामालाका धुमाना कालाउ मुराको ताका चढ़ाइहि |
\v 12 कालाउ इम्बालाइ हेरोदकोता घुरितेङ मानिसु दोअ्तेङ सपनाता थिपाहि | कालाउ इम्बालाइ भेनेङ  दामापाहा सो ताइको  सारभि भारि ओबालाइ घुरिहि | 
\v 13 ओबालाइ इन्तासो हानिलि दोअ्तेङ , परमप्रभुको एलोङ दुत सपनाता योसेफ दोफा तिङ चालाहि कालाउ वा एसा दोअ्हि, ''ल्हो, म्हुइका जामाल कालाउ वाको आमाइ सुधाङ दोफाङ मिस्र सारभिता खासु,कालाउ नासिहेङ का जेलाउ थेकापा माद्वाङका एन्सालाउ थेकापा इनता हि | हाइपालिदोनु ,जामालहेङ से:लिको भासिङ हेरोद राजा जामालहेङ भो:लि तेङहि | '' 
\v 14 कालाउ वा ल्होतेङ म्हुइका जामाल कालाउ जामालको आमाइहेङ आधा न्हिसिनता   दोफाङ चुम्तेङ मिस्र सारर्भिता हानिहि ,
\v 15 कालाउ हेरोद मासिपा भर इम्बालाइ इन्तादौङ हि,'' परमप्रभु वाको दोफा काथा दोअ्हि एसा अगमबक्ता सो पुरा जेङहि , ''का काङको चानहेङ मिस्र सारभि सो काइघा |'' 
\v 16 ज्योतिसिगेलाइ हेरोद राजाहेङ धाताइका थाहा गिहि, कालाउ वा इसका चेरताम्पाही | कालाउ वा बेथेलेहेमको कालाउ भेरपाको थामेगेलाइको न्हें बासार कालाउ इन्तासो म्हुइका गोताङ जामालगेलाइ से:लि लागाइ हि |
\v 17 जेलाङ यर्मिया अगमबक्ता दोअ्हि, इङ्को बचन पुरा जेङहि , 
\v 18  ''रामाता एलोङ गाला हिङ्हि, जिउधाइ ल्होपा खारकाङ-खारका कालाउ बार्का गालासो, उदाङ्का राहेल ताइको जामाल गेलाइको भासिङ खारतेङ्साङ हिका,आरुगेलाइ लाइपालाबुङ  वा माकिका ,हाइपालिदोनु एला वाको जमालगेलाइबुङ मान्थु | ''
\v 19 कालाउ हेरोद राजा सि:काको न्हुसो, परमप्रभुको एलोङ स्वर्ग-दूत सपनाता योसेफ दोफा तिङ्चालाहि, मिस्रता एसा दोअ्हि, 
\v 20 'ल्हो, कालाउ जामाल वाको आमाइहेङ दोफाङ चुम्तेङ इस्राएल सारभिता हानेसु, हाइपालिदोनु जामालहेङ से:लि खाङ्कालाइ झाराङ सिहइ | ''
\v 21 कालाउ वा ल्होतेङ ताइको जामाल कालाउ जामालको आमाइहेङ ताइदोफा चुम्तेङ इस्राएल सारभिता घुरिहि | 
\v 22 यहुदियाता ताइको आबा हेरोदको थामेता वाको चान, अख्रिलाउस राज्या पाका दोअ्का हिङ्तेङ योसेफ इन्सो हानेलि थिहि, कालाउ सपनाता चेताना निङ्तेङ वा गालिल दोअ्का सहरको थामेभारि हानिहि | 
\v 23 कालाउ वा नासरत दोअ्का सहरता हानितेङ हि , एसापा अगमबक्ता गेलाइसो  दोन्हाका वचन थुकाहि: ''वासिहेङ दोङ नासरि दोअ्खे | ''
\c 3
\p \v 1  ओदोङ  बेला बप्तिस्ता पिका यु:हान्ना यहुदियाको भाइ-भाइका थामेता लोहि, कालाउ ल्होतेङ एसा दोतेङ बानाल पालि तेङ्हि,
\v 2 'पासताइ पासु ,हाइपालिदोनु  परमेस्वरको सारभि भेरपा ल्होका हि |''
\v 3 "जाइको बिसोइता यसैया अगमबक्ता एसा दोअ्हि: हाइपालिदोनु उङ्को यादोङ,  “एमि द्-याङको र्-हिकाइका गाला मारालाका थामेता "" परमप्रभुको दामा बानाइसु, कालाउ वाको दामा सिधा बानाइसु' |''"
\v 4 यु:हान्ना उतको मुइसासो थिर्का धाबा गु:घाहि, केङ्खेनेता धालेको तेपाना तेअ् घाहि,  कालाउ जिराम बाय्हाको दिकागेलाइ चाघाहि |
\v 5 यरुसलेम कालाउ गोताङ यहुदिया, कालाउ यर्दन करपाहाङ्को थामेको झाराङ द्-याङगेलाइ वाको दोफा ल्होहि,
\v 6 कालाउ ओबलाइ ताइको पाप मानितेङ यर्दनको झोराता वाकोसो बप्तिस्ता र्-हुलि तेङहि |
\v 7 कालाउ न्हुसो हेन्जा फारिसिगेलाइ कालाउ सादुकिगेलाइ सो बप्तिस्ता र्- हुलि लोका तिन्तेङ वा ओबालाइहेङ दोअ्हि, ओइ  ''पुय्याँको चान गेलाइ , लोलि खाङ्का चेरताङ्कासो खाअ्लि हासु नेलाइहेङ चेताना पिहि? 
\v 8 इङको भाअ्सिङ  पासताइ पासु कालाउ सोबाइका सेका सेपासु |
\v 9  केलाइको आबा आब्राहामदोङ दोअ्तेङ ता-ताइमिता मादोसु, हाइपालिदोनु का नेलाइहेङ दोअ्खा, परमेस्वर इङ्को उन्थुइसो आब्राहामको भाअ्सिङ चान,चामिन्दी, बनाइपालि दावा | 
\v 10 सिङ्को गोराता एलाङदोङ दुफे  थेङन्हाहोइ | इङको भाअ्सिङ रेम्का मासेका गोताङ सिङ पाल्तेङ लोम्पावा,कालाउ मेता थालावा | 
\v 11  नेलाइहेङ ''काते मन्ता आखेका हिकाको भाअ्सिङ चिको बप्तिस्मा प्याङका, एमि का न्हुसोल्वा का खान्तेङ वा हिन्जा सर्बुङ हि, कालाउ का वाको खोकोइको जुत्ताको फिताबुङ  खाइलि  सोबाइका मान्थुघा | एला वा नेलाइहेङ पबिततरो आत्माहोइ बप्तिस्ता प्यावा | 
\v 12 फाचिका रा वाकोङ खुरता हि, कालाउ ताइको खाइरा्म हेङ गोताङ धाइ-धाइ प्यावा,  कालाउ ताइको गहुम भाकारता जोम्पावा, कालाउ गुन्धा चाहि हेलाउबुङ मासिका मेता ढुकावा | ''
\v 13 कालाउ येसु: गालिल पाहासो यु:हान्नाकोता लोहि वाकोसो यर्दन झोराता युह्न्नासो  बप्तिस्ता र्- हुलि लोहि | 
\v 14 कालाउ यु:हान्ना एसा दोअ्तेङ वासिहेङ रोकिलि खाङघाखे, ''बुरु कासिहेङ कि नाङ्कोसो  बप्तिस्ता र्हुलि गोइका हि, नादोङ काङको दोफा लोखेना ?''  
\v 15 कालाउ येसु:वासिहेङ दोअ्हि, ''एलाङ एसाङदोङ हिलि पि , हाइपालिदोनु केलाइ गोताङ धार्मिकता एसापाहासो पुरा पालि गोयाङ''  कालाउ यु:हान्ना राजि जेङहि |
\v 16  कालाउ येसु: बप्तिस्ता र्- हुहितेङ ओदोङ घुरि चिसो उल्हितेसाङ, स्वर्ग फाङगिल्हि,  कालाउ ताइ हुता परमेस्वरको आत्मा कुर्जा भाइपा खुअ्काताङ पाका तिङ्हि | 
\v 17 कालाउ स्वर्गसो इसिका एलोङ गाला उल्लीहि, ''या काङको मायारु चान, का यादोफा मेनाङ लेङ्चाका हिघा | ''
\c 4
\p \v 1 कालाउ भुतसो जाचिलिको भासिङ पबित्तरो आत्मासो येसु:हेङ  मारालाका थामेता चुम्पुहि |
\v 2  वा न्हेकुरि दिना न्हेकुरि न्हिसिन थेकापा हाइबुङ माचासिङ हिलाउ म्हीतुहि | 
\v 3  जेलाउ वासिहेङ जाचिका वाको दोफा लोतेङ दोअ्हि,  एदि ''ना परमेस्वरको चान नु या उन्थुइ गेलाइहेङ तोले जेनाको दोअ्तेङ आग्या पि |'' 
\v 4 कालाउ येसु: वासिहेङ दोअ्हि, ''एसा लेखेका हि, तोलेहोइ खिनिङ ''द्याङ्गेलाइ माको, भरू नुइसो ओल्हेका परमेस्वरको गोताङ वचनहोइ बान्चिखे' | ''
\v 5 आरूङ भुत वासिहेङ् पबित्तरो सहरता चुम्पुतेङ  मुन्दिरको  तुप्पाता ताहि, 
\v 6 कालाउ वासिहेङ् दोअ्हि, ''ना परमेस्वरको चान हिनु, इतासो लेता धाअ्से ,(तोङ,) हाइपालिदोनु इसिका लेखेका हि,  'वा दोङ् ताइको दुत गेलाइहेङ जिम्मा नासिहेङ प्यावा कालाउ ओबालाइदोङ नासिहेङ ताइको खुर-खुरता हुता दोङ खोतावा,  माकुनेते नाङ्को खोकोइ उन्थुइता थुन्हावा' |''
\v 7 येसु:वासिहेङ दोअ्हि, ''एसा लेखिका हि,  'ना: परमप्रभु ताइको परमेस्वरहेङ माजाचे' |''
\v 8 आरूङ् न्हुसो वासिहेङ भुत एलोङ झाउका राता चुम्पुही,  सुमिङ्को  गोताङ सारभि कालाउ इङ्को बैभब वासिहेङ तिङ्पाहि , 
\v 9 कालाउ वासिहेङ दोअ्हि, कासिहेङ ''ना पोम्भेलेतेङ सेउपानु, इदोइ गोताङ आनेमाने का नासिहेङ पियाङ्का |'' 
\v 10 येसु:वासिहेङ दोअ्हि, ए ''भुत, ना कासो दुरे जेङग ! हाइपालिदोनु लेखिकाहि,  'ना दोङ परमप्रभु ताइको परमेस्वर हेङ खिनिङ् सेउपालि, कालाउ वाको खिनीङ सेवा पालि' |'' 
\v 11 कालाउ न्हुसो भुत येसु:हेङ लाअ्हि , कालाउ न्हुसो आधे स्वर्गद्त्गेलाइ येसु:कोता लोहि वाको सेवा पातेङ हि |
\v 12 येसु: हिङ्हि यु:हान्ना थुनाता परिका हि दोअ्तेङ कालाउ वा गालिलभारि हानिहि,  
\v 13 कालाउ वा नासरत लाअ्तेङ कर्फनहुमता हानितेङ इन्ताङ वासा हिलि तेङहि,  इङ्को सहर जाबुलुन कालाउ नाप्तालिको थामेता, परिका समुन्द्रको काम्भेता परिखे |  
\v 14 येसु:अगमब्कता यासाइयाको दोअ्का काथा इदोइदोङ पाहासो एसापा पुरा पालिको भाअ्सि दोअ्हि |  
\v 15 'जबुलुन मुलुक कालाउ नाप्तालिको मुलुक, यर्दनपारि समुन्द्र भारि, ये:सु मानिङलाइको गालिल,
\v 16 किति-कितिकाता हिका द्याङ्गेलाइ एलोङ बारर्का फाइसालामका  तिङ्का हि , सि:का को स्यारेता हिका सारभिता हिका गेलाइ हुता फाइसालमका हि |''
\v 17 येसु:एनसालाउदोङ ये:बानाल पाकाताङ दोअ्हि,  पासताइ पासु, हाइपालिदोनु स्वर्गको सारभि भेरपाङ लोदोङखे | '' 
\v 18 गालिल समुन्द्रको काम्भेता हानिकाताङ पालाउ वा पतुरुस दोअ्का सिमोन कालाउ ओने आन्दिरीयास, न्हेमि दाइ ओनेदोङ समुन्द्रताजाले आअ्काताङ पाका तिङहि| इम्बालाइ हाया माङकालाइ हिघाहि | 
\v 19 येसु:इम्बालाइहेङ दोअ्हि, ''काङ्को दोफा तिसु, नेलाइहेङ का द्याङ्गेलाइहेङ माङ्का बानायाङका |''
\v 20 कालाउ इम्बालाइ ओदोङ्घुरि जालेगेलाइ लाअ्तेङ येसु:दोफा हानिहि | 
\v 21  इन्तासो हानिकाताङ पालाउ वा जब्दियाको न्हेमी चान याकुब, कालाउ वाको ओने यु:हान्नाहेङ, ओबालाइको आबा जब्दिया, दोफाङ नाउ हुता ताइको जाले पुइकाताङ पाका तिङ्हि,  कालाउ वा इम्बालाहेङ काइहि |
\v 22 कालाउ ओदोङ्घुरि नाउता आबाहेङ सिअ्धितेङ ओबालाइ येसु:दोफा हानिलि तेङ्हि | 
\v 23 येसु:ओबलाइको चाउघारागेलाइता धिरपाकाताङ, कालाउ सारभिको ये:बानाल पाकाताङ ,कालाउ द्याङ्गेलाइको हिसिकाबुङ खालको मिसा कालाउ जिउ फिरकाहेङ एल्पाकाताङ सारा गालिलभारि हानिहि |
\v 24 वाको काम तिङ्तेङ सिरियाभरि मारफाङ चारचाराइहि, कालाउ मासाधेकागेलाइ,  कालाउ गोताङ खालको मिसालोका, गाइल्हि खोका,तुतेङहिका, कालाउ लोङ्का बेथा हिका, कालाउ भुत धेलका गोताङ द्याङ्गेलाइहेङ वाकोता चुमाहि , वा ओबालाइ झाराङ्हेङ एल्पाहि |
\v 25 कालाउ गालिल डेकापोलिस, यरुसलेम,याहुदिया कालाउ यर्दन पारिसो बार्का जेर वासिहेङ पिताइहि |
\c 5
\p \v 1 वा जेरगेलाइहेङ तिङ्तेङ तिकारभारि ताङ्लाहि,कालाउ वा इन्ता योम्हि कालाउ वाको दोफा चात्यागेलाइ हानिहि |
\v 2  कालाउ वा नुइ धुल्ली तेङ्हि कालाउ इम्बालाइहेङ धिरपालि तेङ्हि :
\v 3 'धन्य आत्माता बलियाकागेलाइ, हाइपालिदोनु स्वर्गको सारभि नेलाइको भाअ्सिङ या |
\v 4 धन्य सोक पाकालाइ, हाइपालिदोनु नेलाइदोङ् सान्तावना निङ्स्वाना | 
\v 5 धन्य सोझाकागेलाइ, हाइपालिदोनु नेलाइ पृथ्वीको खावारा निङ्स्वाना |
\v 6  धन्य धार्मिकताको भाअ्सिङ म्हुतुकालाइ कालाउ 'चि' आम्लि किकालाइ, हाइपालिदोनु नेलाइ हेलाउबुङ 'चि, आम्लि माकिस्वाना |
\v 7 धन्य दायापाकालाइ, हाइपालिदोनु इम्बालाइदोङ दाया निनावा | 
\v 8 धन्य सुद्द हृदय हिकालाइ, हाइपालिदोनु इम्बालाइदोङ परमेस्वरहेङ तिनावा | 
\v 9  धन्य मिलिपाकागेलाइ, हाइपालिदोनु इम्बालाइदोङ परमेस्वरको चान,चामिन्दी जेनावा |
\v 10 धन्य दार्मिकताको भाअ्सिङ साताइनाकागेलाइ,हाइपालिदोनु स्वर्गको सारभि इम्बालाइकोदोङ |
\v 11  ''धन्यको हिसुना नेलाइ, जेलाउ द्याङ्गेलाइ काङ्को भाअ्सिङ नेलाइहेङ निन्दा पावा | कालाउ साताइयावा, कालाउ माजेङ्का काथागेलाइ दोअ्तेङ नेलाइको बिरुदता गोताङ खालको आखेका काथा दोअ्तावा |
\v 12 कालाउ नेलाइ लेङ्चासु, मारफाङ मायारु पासु, हाइपालिदोनु स्वर्गता नेलाइको बार्का इनाम जेनावा | हाइपालिदोनु नेलाइ खान्तेङ लाम्फाको अगमबक्ता गेलाइहेङ्बुङ ओबालाइ एसाङ सताइधाखे | 
\v 13  '' 'नेलाइ पृथ्वीको देसे, देसे ताइकादोङ मान्थुनु,कालाउ हाइहोइ ता:का बानाइलि रो? इङ्कोते बाहार थाइगिललावा, कालाउ द्याङ्गेलाइ याङगिलयावा हाइपालिदोनु हिदोइबुङ  काम  मालागि जेनावा |  
\v 14 'नेलाइ  सुमिङ्को फाइसालामका तिकारता ता:का सहर हेलाउबुङ म्होलि मादावा | 
\v 15 द्याङ्गेलाइ गेसा जोलाइतेङ पाथि लिता माताखे, वाते चेरादानि हुता ताअ्खे, कालाउ साता हिका झाराङ्हेङ फाइसालामाका पिखे | 
\v 16 नेलाइको फाइसालामका द्याङ्गेलाइको आगाता एसा ठाठाइताको, कालाउ ओबालाइ नेलाइको सु:ख तिनाको, कालाउ स्वर्गता हिका नेलाइको आबाको महिमा जेनाको | 
\v 17 'व्यावस्था कालाउ अगमबक्तागेलाइहेङ का माअ्पालि लोघा दोअ्तेङ मासोचिसु ,भरु का मापालि माको पुरा पालि लोघा |
\v 18 जातिङ्को का नेलाइहेङ दोअ्खा, जेलाउ थेकापा स्वर्ग कालाउ पृथ्वी मातेङ मान्हावा इन्सालाउ थेकापा गोताङ काथा पुरा माजेङ्सा हिदोइबुङ व्यवस्थासो एलोङ्बुङ आनेमाने मामातावा |
\v 19 एसापाहा ज्याइदोङ इदोइ आग्या गेलाइसो झाराङ खान्तेङ म्हुइका आग्या मापानु,  कालाउ द्याङ्गेलाइहेङ इन्साङ पालि धिरपानु, कालाउ वा स्वर्गको सारभिता झाराङ्खान्तेङ म्हुइका जेनावा | | कालाउ ज्याइदोङ इङको आग्या कितावा कालाउ धिरपावा, वादोङ स्वर्गको सारभिता बारका जेनावा | 
\v 20 हाइपालिदोनु का नेलाइहेङ दोअ्खा, नेलाइको मन परमेस्वरता सास्तिरि कालाउ फारिसिगेलाइको खान्तेङ हेन्जा मान्थुनु नेलाइ हिदिबुङ पाहासोबुङ स्वर्गको सारभिता दुल्ली मादोस्वाना | 
\v 21 लाम्फाको द्याङ्गेलाइ एसा दोअ्घाखे ''नेलालाइ हिङ्का हिसुना, 'ना मासे',हासु से:तावा वा दण्डको योग्य जेनावा |'
\v 22 का नेलाइहेङ दोअ्खा, हासुबुङ ताइको ओनेदोफा चेरताम्पाखे वा दण्डको योग्य जेनावा, कालाउ ज्याइ ताइको ओनेहङ अपमान पाखे, वा चाउघाराको साता गोताङ दोअ्लि गोयावा | कालाउ ज्याइदोङ ताइको ओनेहेङ 'ना मुर्ख'   हिना दोअ्खे, वा नरकको मेता ह्यावा |
\v 23 ना बेदिता ताइको ताका ताअ्लि खाङ्लाउ लाम्फादोङ,नाङ्को ओनेको जिउता कालाउ नाङ्को बिरुद्ता याद हिनु थाहापा, 
\v 24 कालाउ नाङ्को ताका बेदीको भेरपा ताअ्तेङ,कालाउ हाने | लाम्फा ताइको ओने दोफा मिले, कालाउ न्हुसो लोतेङ ताका बेदिता ताअ् | 
\v 25 आदालतता हानिलाउ दामा ताङ ''नाङ्को सतुरु दोफा मिलिसु,  माकुनेते नाङ्को सतुरु नासिहेङ न्यायाधिसको खुरता ताअ्प्यानाउ,  कालाउ न्यायाधिस अफिसरको खुरता ताअ् प्यायानाउ कालाउ ना चाहि झ्यालखानाता परियाना |
\v 26 'जातिङ्को, का नेलाइहेङ दोअ्खा, गोताङ ताका ना तिरिलि मादोपा भरि ना इन्तासो उल्हिलि मादोवाना | 
\v 27 'जातिङ्को, का नेलाइहेङ दोअ्खा, गोताङ ताका ना तिरिलि मादोपा भरि ना इन्तासो उल्हिलि मादोवाना | 
\v 28  का नेलाइहेङ दोअ्खा, हासुबुङ हिदोइबुङ वाजान कालाउ बेजान लाइहेङ  लेसाइलिको भाअ्सिङ ताइको मनको इच्सा पाखे, वा लाम्फादोङ ताइको मनहोइ वादोफा लेसाइखे | 
\v 29 एदि नाङ्को दाङ्पाहा मिसिया नासिहेङ पाप पालि लागाइनु इङ्कोहेङ उल्हापातेङ थाइगिलपि, हाइपालिदोनु गोताङ जिउ नगरकता थाइगिल्लि खान्तेङ, भरू जिउको एलोङ आमेने राम्लि नाङ्को भासिङ रेम्का जेनावा |
\v 30 नाङ्को दामपाहा खुर नासिहेङ पाप पालि लगाइनु इङ्को खुर पाल्तेङ थाइगिल | हाइपालिदोनु नाङ्को गोताङ जिउ नरकता हानावा भरू नाङ्को एनोङ भाग थाइगिलनु नाङ्को भासिङ रेमका  जेनावा| 
\v 31 'एसाबुङ दोहोन्हाका हि, हासुबुङ ताइको 'बे' हेङ लाखे, वा वासिहेङ खाति पोका पातारा लेखि प्याको | ''
\v 32 का नेलाइहेङ दोखा, जाइ ताइको बे, हेङ कासिबेरि बाहेक आरुङ भेनेङ कारनसो लानु, वा वासिहेङ कासिबेरि बनाइयावा, जाइ इङ्को बेबालहेङ बिहुपावा, वाबुङ कासिबेरि जेनावा | 
\v 33 आरूङ नेलाइहेङ इदोइ काथा हिङ्का हिसुना, लाम्फाको द्याङ्गेलाइ एसा दोअ्का हिघाहि,  ''ना धाताइका केरा माचा, भरू परमप्रभुता चाका केरा पुरा पा: |''
\v 34 का नेलाइहेङ जातिङ्को दोअ्खा, केरा मा-माचा, कालाउ स्वर्गको मिङ्ता केरा माचा, हाइपालिपानु इङ्को स्वर्ग ते परमेस्वरको सिहासन,  
\v 35 नाते पृथ्वीको, हाइपालिदोनु इङ्को ते वाको पाइताला खिनीङ, नाते यरुसलेमको,  हाइपालिदोनु इङ्कोते माहाराजाको सहर | 
\v 36 ताइको पुरुङ्को केरा माचा, हाइपालिदोनु ना एलोङ पुसुङ्हेङ नाते जेका, नाते दाका बनाइ माद्वाना |
\v 37 नेलाइको दोअ्का काथा जातिङ्कोनु जातिङ्को 'दोसु:, 'माकुनु माको 'दोसु,  इङ्को खान्तेङ जेन्जा पापसो लोखे | 
\v 38  ''नेलाइ इसिका दोअ्का  हिङ्का  हिसुना, एसा दोअ्का हि, 'मिसियाँ को बद्लिता मिसियाँ, कालाउ तासिङ्को  बद्लिता तासिङ|'
\v 39 का नेलाइहेङ दोअ्खा, पापि दोफा माफेसुसु माचेरसेसु ,जाइ नाङ्को दाम्पाहाँ गाला चाउर्हिनु, भेनेङ गालाबुङ दोअ्पि | 
\v 40  एदि हिदोइबुङ द्याङ नासिहेङ मुद्दा चालाइतेङ नाङ्को दौरा सुरुवाल चुम्पुलि खाङ्नु, ना वासिहेङ नाङ्को नोसोइ बुङ पि | 
\v 41 एदि हिदोइबुङ द्याङ नासिहेङ ए कोस हानिलि दोहेपानु, ना न्हे कोस हानिपि |
\v 42 नाङ्को दोफा र् -हेकालाइहेङ पि, कालाउ नाङ्को दोफा रिन र्-हेलि खाङ्कालाइहेङ हाइ दोङ मापि | 
\v 43  ''नेलाइ इसिका दोअ्का हिङ्का हिसुना,  ''नाङ्को देरागेलाइहेङ मायारू पासु, कालाउ मन्दा माताहेङ  खाङ्लि माकिसु |'
\v 44 काते नेलाइहेङ दोअ्खा, ताइको सतुरुगेलाइहेङ मायारू पासु, कालाउ नेलाइहेङ साताइकागेलाइको भासिङ दोमचाकाइसु पासु, 
\v 45 कालाउ नेलाइ स्वर्गता हिका ताइको आबाको चान चामिन्दी ज़ेङ्स्वाना | कालाउ वा मारेम्का मन हिका कालाउ रेम्का मन हिका न्हेमिङ्दोङ सान्हेको धाङ्का पिखे,  कालाउ धर्मी कालाउ पापि न्हेमिङ्दोङ दायाखे |
\v 46  हाइपालिदोनु नेलाइदोफा मायारू पाकाहेङ खिनीङ मायारू पासुना पानु नेलाइहेङ हाइ इनाम हि रो? हाइ पोत ल्होपाकागेलाइबुङ एन्साङ दोङ मापाखे रो ?
\v 47  ताइको दादा ओनेगेलाइहेङ खिनीङ नेलाइ सेउपासुना पानु हाइ भेनेङगेलाइ खान्तेङ हेन्जा हाइ पासुन्हा रो ? हाइ खान्धुरि मापाकालाइबुङ एन्साङ मापाखेरो ? 
\v 48 इङ्को भाअ्सिङ जेसाङ स्वर्गता हिका नेलाइको आबा सिद्द हि, नेलाइबुङ एन्साङ सिद्द हिलि गोइस्वाना | ''
\c 6
\p \v 1  ''खबदार, नेलाइ द्याङ्गेलाइहेङ तिङ्पालिको भाअ्सिङ धर्मं कर्म पापासु माकुनुते स्वर्गता हिका आबासो नेलाइहेङ हिदोइबुङ इनाम मानिङ्स्वाना | 
\v 2 नेलाइ ''जेलाउ दान पिसुखेना, कालाउ ताइको आगता तुनजाइ माधुइपासु, |जेसाङ दि:कालाइ चाउघोरातागेलाइता कालाउ दामागेलाइता द्याङ्गेलाइ सो बाखानाइ निङ्लि को भाअ्सिङ पाखे | का नेलाइहेङ जातिङ्को, दोखा, नेलाइ ताइको इनाम निङ्सोहोइना |
\v 3 जेलाउ दान ना पिखेना, दामपाहाको खुर हाइ पाखे केपाहाको खुर हाइबुङ थाहा मागियाको | 
\v 4 नाङको दान मातिङ्काता ह्याको,कालाउ मातिङ्काताबुङ तिङलि दोका नाङको आबा नासिहेङ इनाम प्यावा | 
\v 5 """जेलाउ ना दोमचाकाइलाउ इङ्को दि:कागेलाइ  भाइपा माजेङ, हाइपालिदोनु द्याङ्गेलाइ दामाको कोन्हा क़ालाउ चाउघारागेलाइता जातेङ  आरूगेलाइ तिनाको दोअ्तेङ दोमचालि मन्दाताखे | का नेलाइ हेङ जातिङ्को, दोअ्खा, नेलाइ ताइको इनाम निङ्लि दोसुहोइना |"
\v 6 जेलाउ ना दोमचाखेना, नाङ्को कोठा लिता दुल, कालाउ फिनु गि: मातिङ्का थामेता हिका नाङ्को आबाहेङ दोमचाकाइ कालाउ मातिङ्का थामेताबुङ तिङ्लि दोअ्का नाङ्को आबा नासिहेङ इनाम प्यावा |
\v 7 काजेलाउ ना दोमचाखेना, नाङ्को कोठा लिता दुल, कालाउ फिनु गि: मातिङ्का थामेता हिका नाङ्को आबाहेङ दोमचाकाइ कालाउ मातिङ्का थामेताबुङ तिङ्लि दोअ्का नाङ्को आबा नासिहेङ इनाम प्यावा |लाउ दोमचाकाइ पालाउ प्रभुहेङ खान्धुरि मापाका द्याङ्गेलाइ भाइपा एन्साङ माबोबोकाइ | हाइपालिदोनु हेन्जा दोअ्लाउ खिनीङ ओबलाइको दोमचाका  हिङ्पिखे दोअ्तेङ ओबालाइ बिचार पाखे | 
\v 8 इङ्को भाअ्सिङ ओबालाइ भाइपा नेलाइ माजेङ्सु, हाइपालिदोनु नेलाइ वाको दोफा र्-हेकाको लाम्फाङ  नेलाइहेङ हिदोइ-हिदोइ काथा गोइका हि, दोअ्तेङ गोताङ नेलाइको आबा गिखे | 
\v 9 नेलाइ चाहि एसा दोअ्तेङ दोमचाकाइ पासु: 'हे स्वर्गता हिका, केलाइको आबा, नाङ्को मिङ पबित्तरो जेनाको |
\v 10 नाङ्को सारभि लाको स्वर्गता हिसिकाहि इन्सिकाङ भाइका,  नाङको इच्छा इदोङ धर्तीता पुरा जेनाका |
\v 11 नानि केलाइको दिनाङ  चाका -आमका उम पि |
\v 12 केलाइको मारेम्का माफ पि, जेसाङ केलाइ ताइको मारेम्का गेलाइहेङ माफ़ पिका हिनाहि |
\v 13 केलाइहेङ जाचिकासो बान्चिपा, कालाउ मन मारेम्का सो लाअ्पापि | हाइपालिदोनु, सारभि खाबारा सरबुङ कालाउ महिमा हेलाउलाउबुङ नाङ्कोदोङ  ह्याको, आमेन |' 
\v 14 हाइपालिदोनु नेलाइ द्याङ्गेलाइको मारेम्का काम माफ पापिनु स्वर्गता हिका नेलाइको आबाबुङ नेलाइहेङ माफ प्यावा | 
\v 15 द्याङगेलाइको मारेम्का काम नेलाइ माफ़ मापापिनु नेलाइको आबाबुङ नेलाइको मारेम्का कामको माफ़ मापा पियावा | 
\v 16 'जेलाउ म्हितुपाङ हिसुखेना, नेलाइ हेलाउबुङ दि:कागेलाइ  भाइपा म्याउ-म्याउका र्-हाइ मातिङ्पासु| हाइपालिदोनु द्याङ्गेलाइ म्हितुपा हिका तिङ्पालि ओबालाइ ताइको र्-हाइ दापाखे | जातिङ्को, का नेलाइहेङ दोअ्खा, नेलाइ ताइको इनाम निङ्का हिसुना | 
\v 17 जेलाउ नेलाइ म्हितुपाङ हिलाउ ताइको पुरुङता चुइति लगाइसु, कालाउ खुर,खोकोइ कालाउ र्-हाइ झासु |
\v 18 कालाउ नाङ्को म्हितुपाङ हिका द्याङ्गेलाइ माको, भरु मातिङ्का थामेताबुङ तिङ्लि दोअ्का, नाङ्को आबा नासिहेङ इनाम प्यावा | 
\v 19 पृथ्वीता''ताइको भाअ्सिङ धन-सम्पति माजोम्पा, जेता पेसा कालाउ खियालागितेङ नासपाखे जेता चोर गेलाइ सा  रा्हातेङ  चुम्पुखे |
\v 20 भरु ताइको भाअ्सिङ स्वर्गता धन-सम्पति जोम्पासु, जेता पेसा कालाउ खियाँ लागितेङ नास पालि मादोखे, कालाउ चोरबुङ  माचुम्पुखे | 
\v 21 २१ हाइपालिदोनु जेसो नाङ्को धन हिखे, इन्ता नाङ्का मनहि हिखे |
\v 22 एदि नाङ्को मिसियाँ बिगिरका हिनु, नाङ्को गोताङ जिउदोङ कितकितितावा | कालाउ नाङ्को लिता हिका फाइसालामका एदि कितिकितिका जेङ्नु, कालाउ इङ्को दाकिल-किलका इसिका झन कितिकितिकातावा !
\v 23 एदि नाङ्को मिसियाँ बिगिरका हिनु, नाङ्को गोताङ जिउदोङ कितकितितावा | कालाउ नाङ्को लिता हिका फाइसालामका एदि कितिकितिका जेङ्नु, कालाउ इङ्को दाकिल-किलका इसिका झन कितिकितिकातावा !
\v 24  का''हासुबुङ न्हेलोङ दाउनेयाको कामपालि मादावा  हाइपालिदोनु वा एअ्मिहेङ मायारू पावा कालाउ भेनेङ्हेङ खाङ्लि माकितावा | कालाउ एअ्मि पाहा चाहि साम्हेर्लियावा, कालाउ भेनेङ्हेङ चाहि हाइदोङ माको वा दोतेङ बिचार पावा  इङ्को भाअ्सिङ ,नेलाइ परमेस्वरकोलाउ धनको सेवापालि मादोसुवाना | 
\v 25  ''का नेलाइहेङ दोअ्खा,'हाइ चालि, हाइ आम्लि' कालाउ' जिउको भासिङ चिन्ता मापासु |'' का नेलाइहेङ दोअ्खा हाइ चालि आम्लि कालाउ हाइ जिउता होङ्लिको भासिङ दोतेङ  चिन्ता मापासु, हाइ जिवन चाकाआम्का खान्तेङ कालाउ जिउचाहि धावा लोखोन खाङ्तेङ बारका रो ?
\v 26 बादेलको जिहाजुम्लेङगेलाइहेङ खाङ्सु नाते इम्बालाइ  ना चालाइदोङ बिखे,  ना ते उमदोङ चेतेङ चुमाखे, नाते भाकारता जोम्पाखे, कालाउबुङ स्वर्गता हिका आबा ओबलाइहेङ चापाखे | हाइ नेलाइ ओबालाइ खान्तेङ हेन्जा दामको मान्थुसुन्हा रो?  
\v 27 नेलाइसो हासुचाहि चिन्ता पातेङ ताइको उमेर ए दिना रि्-म्पालि दावा रो ?
\v 28 'कालाउ नेलाइ हाइपालि लोखन धाबाको भाअ्सिङ चिन्ता पासुखेना?  खाङ्सु, इङ्को मिलिङ्ता हिका लिलि ल्हेहेङ , इङ्को हेसा बाराखे |वाते ना मेहेनेत पाखे, नाते वा सुतेदोङ चेखे | 
\v 29  कालाउबुङ का नेलाइहेङ दोअ्खा, सोलोमोन राजा जेन्तेङ्बुङ  इङ्को ल्हे गेलाइ सो एनोङको जतिबुङ साजाइन्हाका मान्थुघाखे |
\v 30 एसापा नानि हिका जुम्नी मेता थाइगिल्लिलि गोइका  घासिहेङ्ते परमेस्वर साजाइतेङ ताअ्खे, ओइ खान्धुरि मापाकागेलाइबुङ, हाइ झन परमेस्वर नेलाइहेङ वा हेन्जा माहोम्पावा रो ?  
\v 31  इङ्को भाअ्सिङ नेलाइ 'हाइ चालि आम्लि?' हाइ होङ्लि? दोअ्तेङ फिकिरि मापासु 
\v 32  हाइपालिदोनु परमेस्वरता खान्धुरि मापाकालाइ खिनीङ या गोताङ आनेमाने निङ्लि इच्छा पाखे, कालाउ स्वर्गता हिका नेलाइको आबा या गोताङ आनेमाने गोयाङ दोतेङ गीखे |
\v 33 झाराङ्खान्तेङ लाम्फा परमेस्वरको सारभि भोसु,  कालाउ वाको भाइका मन जेङ्का भोसु , कालाउ इङ्को गोताङ आनेमाने वा नेलाइहेङ थपि प्यावा |
\v 34 जुम्निको भाअ्सिङ नेलाइ फिकिरि मापासु, दिनाङ -दिनाङ ताइ-ताइको सामास्याहिखे | कालाउ जुम्निको दिनाबुङ ताइकोङ सामास्यागेलाइ हिखे |''  
\c 7
\p \v 1  ''ओबालाइहेङ दोसि मातिङ्पिसु, कालाउ परमेस्वरबुङ नेलाइहेङ दोसिलि मातिनाङ |
\v 2 हाइपालिदोनु जेसाङ नेलाइ आरू गेलाइहेङ दोसि तिम्पीस्वाना, एन्साङ दोङ नेलाइबुङ दोसिलि जेङस्वाना | जेदोङ आनेमानेहोइ नेलालाइहेङ जोख्यावा (दोनावा), एन्साङ्पातेङ नेलाइको भाअ्सिङ्बुङ जोख्यावा | 
\v 3 'हाइपालिदोनु ना ताइको ओनेको मिसियाँता  हिका धुला तिङ्खेना, कालाउ नाङ्को ताइको मिसियाँता हिका बारका धेङ्ग्रा बुङ मातिङ्खेना?
\v 4 कालाउ नाङ्कोङ मिसियाँता हिका बारका मिसिङ्को धेङ्ग्रा हिका ना तिङ्लि मादोखेना | कालाउ ना हेसा दोअ्लि द्वाना, ''कासिहेङ नाङ्को मिसियाँ लिताको धुला ओल्लापालिपि |'
\v 5 ओइ दि:कालाइ, लाम्फा नाङ्को मिसियाँता हिका बारका मिसिङ्को धेङ्ग्रा ओल्लेपा,कालाउ खिनीङ नाङ्को ओनेको मिसियाँता हिका धुला ओल्लेपालि ना रेम्फा तिनता |
\v 6 खियागेलाइहेङ ''जेदोङ आनेमाने पबित्तरो हि इङ्को मापिसु , ओबालाइ दोङ नासिहेङ झाअ्मारायावा कालाउ टुक्रा- टुक्रा पातेङ थेतावा, ताइको  मोतिगेलाइ पायाको आगाता माथाल्सु, वाते खोकोइहोइ याङ्गिल्लावा कालाउ घुरितेङ चिलि गिल्लावा |  
\v 7 """र्-हेसु"" कालाउ परमेस्वर नेलाइहेङ प्यावा,  भोसु कालाउ नेलाइ निङसुवाना, ढक-ढक पासु, कालाउ नेलाइको भाअ्सिङ हिअ्प्यावा |"
\v 8 हाइपालिदोनु जाइ र्-हेखे,वा दोङ निनावा, ज्याइ भोखे वादोइ निङ्खे, जाइ ढक-ढक पाखे, बाअ्को भाओसिङ फिनु हिनावा |
\v 9 'नेलाइ मध्ये सो हासुको आबा वाला, ताइको चान तोले र्हिनु हाइ वासिहेङ उन्थुइ प्यावा रो ?
\v 10 जेलाउ नाङ्को चान हाया र्-हेलाउ वासिहेङ पुय्याँ प्यावा रो? 
\v 11 नेलाइको मन मारेम्का जेन्तेङ्बुङ ताइको चान,चामिन्दिगेलाइहेङ रेम्का आनेमाने गेलाइ पिलि गिसुखेना,  झन स्वर्गता हिका नेलाइको आबा दोफा र्-हेकालाइहेङ हेथे जेन्जा पातेङ रेम्का आनेमाने प्यावा |  
\v 12 नेलाइ दोफा द्याङ्गेलाइ हिसिका पाका मनदा तासुखेना, कालाउ नेलाङ्बुङ द्याङ्गेलाइ दोफा इन्सिकाङ  पासु, मोसाको ब्यबस्थाता कालाउ अगमबक्ताको याकोङ उपदेस  पिका हि |  
\v 13 'चेसुमेसुका फिनुसो लिता दुल्छु, हाइपालि दोनु इङ्को पाहा स्वर्ग थुकापाखे | नरकता हानेका दामा एकदम सजिलो कालाउ फाराका हिखे, कालाउ इन्तासो द्याङ्गेलाइ लिता दुल्खे |
\v 14  हाइपालिदोनु जिवनको दामाता चुम्पुका फिनु चेसुमेसुका हिखे, कालाउ इङ्को दामा हेन्जा मासुकाका हिखे | जेदोङ दामा जिवनता थुकापाखे | कालाउ इङ्को दामाता तेकालाइ आतुइसा खिनिङ हिखे | 
\v 15 'धाताइका अगमबक्ता गेलाइसो नेलाइ दुरे हिसु, इम्बालाइ भेडामेसाको, रूप भाइपा नेलाइ दोफा लोखे | कालाउ लिता चाहि स्याइलेगेलाइ भाइपा हिखे |
\v 16  ओबालाइको काम पाकासो नेलाइ ओबालाइहेङ नाल्लि दोस्वाना , जेसाङ द्याङ्गेलाइ चुइको सिङ्सो अंगुर कालाउ चुइ भाइका सिङ्सो अन्जिर सेका पेलि निङ्खे र ? एन्साङ्दोङ मारेम्का द्याङ्गेलाइ सो रेम्का काम माजेङ्खे |  
\v 17 १७ एन्साङ गोताङ रेम्का सिङ रेम्का सेका पिखे| कालाउ मारेम्का सिङ मारेम्कादोङ सेका पिखे | 
\v 18 एलोङ रेम्का सिङ मारेम्का सेका मासेपाखे, |कालाउ मारेम्का सिङ रेम्का सेका मासेपाखे |
\v 19 एसाङ ओबालाइको सेका कामपाहा सो नेलाइ धाताइका अगमबक्तागेलाइ नाल्लि दोसुवाना |
\v 20  एसाङ ओबालाइको सेका कामपाहा सो नेलाइ धाताइका अगमबक्तागेलाइ नाल्लि दोसुवाना |
\v 21 "'कासिहेङ ""प्रभु,प्रभु"" दोअ्का गोताङ द्याङ स्वर्गको सारभिता दुल्लि मानिनाङ | कालाउ ज्याइदोङ स्वर्गता हिका काङ्को आबाको इच्सा दोअ्का पाखे | वा दोङ स्वर्गको सारभिलिता दुल्लि निनावा | "
\v 22 न्हुसोको दिनाता हेन्जा द्याङ्गेलाइ कासिखेङ द्वा,नादोङ केलाइको 'प्रभु, केलाइ नाङ्को मिङ्ता अगमबाणी दोनाहि,कालाउ नाङ्को मिङ्ता केलाइ इङ्को भुतगेलाइ उल्लापातेङ दिगिल्न्हाहि | कालाउ नाङ्कोङ मिङ्ता इस्तुङ सरबुङ कामगेलाइ पानाहि रो ? ' 
\v 23 कालाउ का नेलाइहेङ प्रस्ट द्वाङ्का, ना इङ्को पाप काम पाकालाइ 'का सो दुरे हाने|'  'का नेलाइहेङ हेलाबुङ नाल्का मान्थुघा | 
\v 24 'हासुबुङ द्याङ काङ्का दोअ्का काथागेलाइ हिङ्खे कालाउ पाखे,  वादोङ बुद्दिमान द्याङ ताइको सा उन्थुइहुता धाम्हि |
\v 25 कालाउ इन्ता बारका वाइ लोहि, बानेबुङ्लोहि,  कालाउ दुरभेरमा लोहि कालाउ इङ्को साता थुन्हाहि, कालाउबुङ इङ्को सा मालोङ्हि, हाइपालिदोनु उन्थुइ हुता बनाइका हिगाहि |
\v 26  हिदोइबुङ द्याङ काङ्को काथा हिङ्खे कालाउबुङ माकिखे, इङ्को एलोङ(मुर्ख)हाइदोङ मागिका द्याङ भाइका,ज्याइदोङ ताइको सा बाला हुता बानाहि | 
\v 27 वाइ लोहि, कालाउ बानेलोहि,कालाउ भेरमाबुङ लोहि इङको साता थुनाहि,कालाउ इङ्को सा लोङ्हि,इङ्को द्वाङ होइहि | 
\v 28 जेलाउ द्याङ्गेलाइ येसु:को धिरपाका हिङ्हि झाराङ भारबुसाइहि |
\v 29 हाइपालिदोनु येसु:ओबालाइहेङ ब्यबस्थाको सास्तिगेलाइ भाइका माधिरपाहि,भरु खाबारा हिका द्याङ्गेलाइ भाइपा धिरपाहि | 
\c 8
\p
\v 1 येसु:आरदाङसो लेता खुअ्हि कालाउ हेन्जा द्याङगेलाइ येसु:हेङ लेसारा पिताइहि |
\v 2 एन्सालाउ एलोङ दुन्दिया रोग्या वाको भेरपा लोतेङ,ताइको पुरुङ तुघुरपातेङ दोअ्हि, “हे प्रभु,नाङ्को मन हिनु कासिहेङ एनाङ एल्पालि द्वाना |''
\v 3 येसु:इङ्को द्याङ्हेङ साइहि,कालाउ वा दोअ्हि ''का मन पाखा,ना एलाङ एल''योमावा |
\v 4 कालाउ येसु: वासिहेङ दोअ्हि, ''एसा लेखिका हि, तोलेहोइ खिनिङ ''द्याङगेलाइ माको, भरू नुइसो उल्हीका परमेस्वरको गोताङ वचनहोइ बान्चिखे' | ''
\v 5 आरूङ भुत वासिहेङ् पबित्तरो सहरता चुम्पुतेङ थानको (मन्दिर ) तुप्पाता ताहि,
\v 6 कालाउ वासिहेङ् दोअ्हि, ''ना परमेस्वरको चान हिनु, एतासो लेता धाअ्से ,(तोङ,) हाइपालिदोनु इसिका लेखिका हि, 'वा दोङ् ताइको दुत गेलाइहेङ जिम्मा नासिहेङ प्यावा कालाउ ओबालाइदोङ नासिहेङ ताइको खुर-खुरता हुता दोङ खोतावा, माकुनेते नाङ्को खोकोइ उन्थुइता थुन्हावा' |''
\v 7 येसु:वासिहेङ दोअ्हि, ''एसा लेखिका हि, 'ना: परमप्रभु ताइको परमेस्वरहेङ माजाचे' |'' ८ आरूङ् न्हुसो वासिहेङ भुत एलोङ झाउका राता चुम्पुही, सुमिङ्को गोताङ सारभि कालाउ इङको बैभब वासिहेङ तिङपाहि,
\v 8 कालाउ कप्तान दो:हि,''हे प्रभु,''नासिहेङ काङ्को साता स्वागत पालि का योग्यको मान्ठुघा | कालाउ खिनिङ बचन दोपि,कालाउ काङ्को चाकारिया एलावा |
\v 9 कालाउ वासिहेङ दोअ्हि, कासिहेङ ''ना पोम्भेलेतेङ सेउपानु, इदोइ गोताङ आनेमाने का नासिहेङ पियाङ्का |''
\v 10 येसु:वासिहेङ दोअ्हि, ए ''भुत, ना कासो दुरे जेङग ! हाइपालिदोनु लेखिकाहि, 'ना दोङ परमप्रभु ताइको परमेस्वर हेङ खिनिङ् सेउपालि, कालाउ वाको खिनीङ सेवा पालि' |''
\v 11 कालाउ न्हुसो भुत येसु:हेङ लाअ्हि | कालाउ न्हुसो आधे स्वर्गद्त्गेलाइ येसुकोता लोहि वाको सेवा पातेङ हि |
\v 12 इन्ता चाहि सारभिको चान,चामिन्दीगेलाइ बाहार कितिकितिकाता थाइगिल्नाहाङ | कालाउ इङ्को थामेता द्याङ्गेलाइ खाराङ,कालाउ तासिङ जिताङ | ''
\v 13 जेलाउ येसु:इङ्को कप्तानहेङ दोअ्हि, नाङ्को सिता ''हाने, ना जेसाङ खान्धूरि पाना, एन्साङ नाङ्को होलि एल्का ज्याङ |'' कालाउ इन्कोङ पहर वाको होलि एल्हि |
\v 14 येसु:पतरुसको साता हानिहि | इन्ता पत्रुसको जुबेहेङ येसु:जेन्जा मिसासो ल्होलि मादोका कालाउ चौकिता उन्धितेङ हिका तिङ्हि |
\v 15 कालाउ येसु: वाको खुर साइहि, इन्सालाउदोङ वा मिसासो एल्हि | कालाउ ल्होहि वा वासिहेङ साम्हेर् हि |
\v 16 कालाउ बेल्हाका पहर, द्याङ्गेलाइ भुत धेलकालाइहेङ हेन्जा द्याङगेलाइ येसु:कोता चुमाहि | येसु: भुतगेलाइहेङ दिगिल्हि, ज्याइ-ज्याइ मासाधिका हिगाहि | इन्को झाराङ्हेङ एल्पालि |
\v 17 यसैया अगमबक्ता दोअ्का गोताङ काथा येसु:पुरापाहि, ''वा केलाइको कमजोरिगेलाइ लापापाहि, कालाउ केलाइको बेथागेलाइ वादोङ चुम्पुहि |''
\v 18 येसु:ताइको कोरपाहाङ बारका द्याङ्गेलाइहेङ तिङ्हि, कालाउ येसु:झोराको ओदोइ पार ताइको चात्यागेलाहेङ हानेलि दोअ्हि |
\v 19 एन्सालादोङ एअ्मि सास्तिरि वाकोता लोहि कालाउ दोअ्हि, ''हे, गुरुज्यू | ना हिसो हिसो हानाना, काबुङ नाङको न्हू न्हु ल्वाङका |''
\v 20 येसु:वासिहेङ दोअ्हि, ''स्याइलेगेलाइको हिका काना हि, बादेलता जिन्हा जूइलेङ हिका भासा हि, बुरु द्याङको चानको भाअ्सिङ ते पुरुङ म्होका थामे मान्थु |''
\v 21 एलोङ भेनेङ द्याङ ज्याइ येसु:को चात्यागेलाइ सो एअ्मि हिघाहि वा येसु:हेङ दोअ्हि | ''हे प्रभु,लाम्फा हानितेङ कासिङ काङ्को आबाहेङ लि:लि पि | कालाउ न्हुसो का नाङ्को दोफा ल्वाङका | ''
\v 22 येसु:इङ्को द्याङ्हेङदोहि, ''काङ्को दोफा लोसु, सिका द्याङ्गेलाहेङ सिकालाइदोङ लि:ताको |''
\v 23 येसु:नाउता दोल्लि दोतेङ, वाको चात्यागेलाइ दोफाङ हानिहि |
\v 24 जेलाउ नाउ समुन्द्राता हानिकाताङ पालाउ थाहा मागिसिङ एन्सालाउदोङ बारका दुम भेरमा लोहि | उल्लाउ उल्लाउपा बाने लोनाङ नाउबुङ दुबिलि तोम्हि | कालाउ चिबुङ नाउता पोङगालि तोम्हि | येसु:चाहि जिम्तेङ हिघाहि |
\v 25 "चात्यागेलाइ ल्होतेङ येसु:हेङ इसिका दोतेङ ल्होपाहि ''गुरुज्यु,केलाइहेङ बान्चिपा केलाइ दुबिलि तोम्न्हाहोइ |"" "
\v 26 येसु:इम्बालाइहेङ दोअ्हि, नेलाइ हाइपालि एसापा थिसुखेना,हाइ नेलाइता इङको झोकोबुङ खान्धुरि मान्थु | कालाउ येसु:भेरमा कालाउ उल्ला उल्लाउका बानेहेङ दोअ्हि भेरमा सिकापा गाङ, कालाउ गाङहि कालाउ भेरमा चाकामान्दा जेङहि |
\v 27 गोताङ द्याङ्गेलाइ भाङ्भाङहि | कालाउ ओबालाइ दोअ्हि, याते हिसिका द्याङ, हाइपालिदोनु भेरमा कालाउ समुन्द्रबुङ याको काथा साअ्खे |
\v 28 जेलाउ येसु:ओदोइपार गदरिनि गेलाइको थामेता लोहि, कालाउ दुस्त आत्मा हिका न्हेमि द्याङ तोम्सो लोकाताङ पालाङ येसु:हेङ दुसुहि | इम्बालाइ इसिका थिलि गोइका द्याङ हिघाहि, |हासुबुङ इन्तासो हानेलि ल्होलि मादोघाखे |
\v 29 इम्बालाइ येसु:कोता हानितेङ बारका गालाहोइ र्-हिकाइतेङ दोअ्हि | ''ओइ परमेस्वरको चान,नाङको केलाइदोफा हाइ हि रो? केलाइको बेला माजेङसिङ केलाइहेङ | दण्ड पिलि ना इता ल्होन्हा ?''
\v 30 कालाउ इन्ता भेरपा पायाको जेर दुगिल्घाखे |
\v 31 कालाउ इङ्को दुस्त आत्मा हिकालाइ येसु:हेङ सेउपाहि कालाउ दोअ्हि, |केलाइहेङ या द्याङगेलाइसो दिगिल्लि खाङ्नु पानु, मायारू पातेङ इङ्को पायागेलाइको जेर लिता दुल्लि पि |''
\v 32 येसु:इम्बालाइहेङ दोअ्हि, ''हानेसु|'' कालाउ माएल्का मनगेलाइ उल्हितेङ पायागेलाइ लिता दुल्हि, कालाउ पायाको गोताङजेर तिकारसो धासिकाताङ समुन्द्राता वाङ्तेङ सिहि |
\v 33 कालाउ पाया घोकालाइ खाअ्हि, कालाउ सहरभारि हानितेङ गोताङ काथा कालाउ इन्का भुत धेल्का हेङ हाइ जेङहि गोताङ हिङपाहि |
\v 34 कालाउ सहरको गोताङ द्याङ्गेलाइ उल्तितेङ येसु:हेङ खाङलि ल्होहि, कालाउ द्याङ्गेलाइ येसु:हेङ तिङहि | कालाउ ओबालाइ इङ्को थामेसो ना हाने दोतेङ येसु:हेङ सेउपालि तेङहि |
\c 9
\p \v 1 येसु :एलोङ नाङता धोल्तेङ काम्भेको ओदोइपार हानिहि,कालाउ वा ताइको सहरभारि थुकाहि | 
\v 2 द्याङ्गेलाइ एमि गाइलि खोका कालाउ सिधाउतादोङ थाला जेङ्का द्याङहेङ येसु:कोता चुमाहि | येसु:ओबलाइको खान्धुरि तिङ्तेङ इङ्को गाइलि खोकाहेङ दोअ्हि, '' चान, माथि | नाङ्को मारेम्का पाका गोताङ काम स्यामा जेङ्होइ |
\v 3 कालाउ सास्तिरिगेलाइसो आधिमि ताइ-ताइमिता दोअ्हि, ''याते परमेस्वरको मान्काहि |''
\v 4 येसु:ओबालाइको मनको बिचार बुझिहि कालाउ दोअ्हि, हाइपालि नेलाइ ताइको हृद्य  इसिका दोसुखेना |
\v 5 हाइपालिदोनु ,हाइ दोअ्लि  सोबाइयाङ,  'नाङ्को मारेम्का पाका एल्होइ दोअ्लि ना इतासो, 'ल्हो कालाउ ते दोअ्लि ? 
\v 6 भरु नेलाइ या गिसु ,  द्याङ्को चान,हेङ पृथ्वीता पाप स्यामा पालि खावारा हि | कालाउ येसु:इङ्को गाइलि खोकाहेङ दोअ्हि, 'ल्हो, कालाउ नाङको चौकि चुम्तेङ, सिता हाने | ''
\v 7 कालाउ वा ल्होहि, ताइको साभारि हानेहि | 
\v 8 जेलाउ द्याङ्गेलाइ इङ्को तिङ्हि,  कालाउ ओबालाइ थिचौङ्हि, कालाउ द्याङ्गेलाइ इसिका भारबुसाइ पिका परमेस्वरको बाखानाइ पाहि |
\v 9 जेलाउ येसु:हानिकाताङ पालाउ वा एमि मति मिङ पाका द्याङहेङ दुसुहि,  मति पोत ल्होपाका थामेता चोम्तेङ हिघाहि | येसु:वासिहेङ दोअ्हि, ''का दोफा लौउ|''  कालाउ वा जुरुक्क ल्होहि कालाउ येसु:दोफा दोङ हानिहि | 
\v 10 येसु:उमचालि चोम्का पहर, इन्ता इस्तु पापिगेलाइ,कालाउ पोत ल्होपाकागेलाइ लोतेङ येसु: कालाउ वाको चात्यागेलाइ दोफा उमचालि योम्हि | 
\v 11 येसु:इङ्को द्याङगेलाइ दोफाङ उम चाकाताङ पाका फ़ारिसिगेलाइ तिङ्हि,  कालाउ फारिसिगेलाइ येसु:को चात्यागेलाइहेङ हिअ्हि,  ''हाइपालि नेलाइको गुरू पोत ल्होपाका ,कालाउ पापिगेलाइ दोफा योम्तेङ उम चाखे ?'' 
\v 12 फारिसिगेलाइ दोकाताङ पाका काथा येसु:हिङ्हि,  कालाउ वा दोअ्हि, ''बेथा मान्थुका द्याङ्गेलाइहेङ बैधे मागोइखे | ज्याइ को बेथा हि वासिहेङदोङ बैधे गोइखे |
\v 13 का नेलाइहेङ एलोङ काथा द्वाङ्का,  हाने कालाउ या दोअ्का हाइकुनु धिरसु: | का जिन्हा-जुइलेङ्को बलि माको, काते द्याङ्को मायारू भोखा|' कालाउ  का इता धारमिक द्याङ्गेलाइहेङ भेतेलि लोका माको, भरु पापिगेलाइहेङ भोलि लोघा | ''
\v 14 जेलाउ युह्न्नाको चात्यागेलाइ येसु:कोता लोहि,  ओबालाइ येसु:हेङ दोअ्हि | केलाइ कालाउ फारिसिगेलाइ हेन्जा जोसो बरत हिनाखे, कालाउ नाङ्को चात्यागेलाइ हाइपालि बर्त्त माहिखे ? ''
\v 15 येसु:दोअ्हि बिहुको बेला ज्याइ दारा(बहुला) दोफा हिखे,  वाको मन मातुखे,  कालाउ जेलाउ वाको बेला लोखे | एन्सालाउ ओबालाइसो दारा हेङ खेङखे | कालाउ ओबालाइको मन तुखे,कालाउ इम्बालाइ बर्त र् -हुखे कालाउम्हितुपाङ हिखे | 
\v 16 हासुबुङ पुरना लोखनता हिका कानाता चुनचालाका लोखनको टुक्रा मातालाइखे | हासुबुङ इन्सा पानु,इङ्को टुक्रा पुरना लोखानसो थेतावा,कालाउ झन इङ्को काना मारेम्का जेनावा |
\v 17 हासुबुङ  दाखरसहेङ पुरना धालेको झोलाता माह्वातावा,  हासुबुङ पुरना धालेको झोलाता दाखरस  ह्वानु, इङ्को झोलाबुङ थेनावा, कालाउ इङको दाखरसबुङ बिगिरावा, इङ्को भाअ्सिङ द्याङ्गेलाइ नावा झोलागेलाइता नावा दाखरस ह्वाखे,एसापा, दाखरस कालाउ धालेको झोलागेलाइ  रेम्का ह्यावा |
\v 18 येसु:इम्बालाइहेङ या काथा दोअ्काताङ पालाउ, एन्सालाउदोङ चौघारा साको एअ्मि सासक येसुकोता लोहि,  येसु:को आगता लोतेङ तुघुरतेङ दोअ्हि,  'काङ्का एलोङ खिनिङ चामिन्दि सि:हि, का सेउपाखा ना नाङको साता लोपि, कालाउ नाङ्को खुर चामिन्दि हुता ताअ्पि ,कालाउ आरूङ सिन्हुतावा |''  कालाउ आरूङ नावा जिउ निनावा | 
\v 19 एन्सालाउदोङ येसु:ल्होहि,कालाउ सासक दोफा हानिहि | कालाउ येसु:को चात्यागेलाइ बुङ न्हुन न्हु हानेहि | 
\v 20 तेन्हे बासार खान्तेङ लाम्फासोङ, हिति होतेङ हिका मासाधेका बेबाल इन्ता हिघाहि | कालाउ वा न्हुपाहा लोतेङ वाको धावा(लोखन)साहि |
\v 21 कालाउ वा मन मनता दोअ्हि, ''का वाको धावा खिनिङ साइलि निङ्हि पानु का एलाङ्का |'' 
\v 22 येसु:न्हु घुरिहि  कालाउ इङ्को बेबालहेङ तिङ्तेङ,  कालाउ दोअ्हि, ओइ ''चामिन्दि ,माथि,  नाङ्को खान्धुरि होइ ना एल्का हिना|'' एन्सालाउदोङ वा एल्हि | 
\v 23 येसु:यहुदि सासक दोफा साता लोहि, इन्ता वा द्याङ्गेलाइ मन तुका धुन बाजाइतेङ हिका तिङहि | कालाउ वा इन्ता हेन्जा द्याङगेलाइ खार्तेङ हिकाबुङ तिङ्हि | हारपालिदोनु इङ्को साता एलोङ बेजान सि:का हिघाहि | 
\v 24 येसु: दोअ्हि, ''बाहार हानेसु,  इङ्को बेजान सि:का मान्थु, वाते जिम्तेङ खिनिङ हि |'' कालाउ वाको काथा हिङ्तेङ द्याङगेलाइ  वासिहेङ लेङ्पिहि | 
\v 25 जेलाउ येसु:द्याङ्गेलाइहेङ सासो बाहार दिङ्गिलहि,  कालाउ येसु:इङ्को बेजानको कोठा लिता  दुल्हि,  कालाउ येसु:वाको सुर चाहि, ओदोङ घुरि इङ्को बेजान ल्होहि | 
\v 26 कालाउ या काथा बानाल गोताङ थामेभारि चारचाराहि | 
\v 27 जेलाउ येसु: इङ्को थामेसो हानिकाताङ पालाउ ,न्हेमि मिसियाँ मातिङका कान्हा द्याङ येसु:हेङ लेसारापिताइ हि | इङ्को कान्हागेलाइ बारका गालाहोइ खारकाताङ दोअ्हि,  'ओइ दाउदको चान, सेउपाखा केलाङहेङ एल्पापि | 
\v 28 जेलाउ येसु: सा लिता दुल्हि, इङ्को कान्हा द्याङगेलाइ येसु:कोता लोहि | वा   इङ्को कान्हा गेलाइहेङ दोअ्हि ,हाइ का नेलाइहेङ आरूङबुङ तिङ्लि दोअ्का बानाइयाङका  दोअ्तेङ नेलाइहेङ खान्धुरि जेङखे ? कान्हा द्याङ्गेलाइ जोबाफ दोअ्हि, “एइ, प्रभु, केलाइहेङ खान्धुरि जेङ्खे |” 
\v 29 कालाउ न्हुसो येसु:ओबालाइको मिसियाँ गेलाइ साइतेङ दोअ्हि,  “का नेलाइहेङ तिङपालि द्वाङ्का दोअ्का खान्धुरि नेलाइ दोअ्फा हि | इसिकाङ हिलि पिसु | '' 
\v 30 कालाउ ओबालाइ ओदङ्घुरि तिङ हि | येसु:ओबालाइहेङ थाङ्का थिपाहि, कालाउ येसु:दोअ्हि, “या काथा हासुबुङ थाहा मागियाको |” 
\v 31 कालाउबुङ इङ्को कान्हा द्याङ्गेलाइ बाहार हानिहि |कालाउ इङ्को थामेता द्यापाहाङ येसु:को बानाल थुकाहि | 
\v 32 जेलाउ इङ्को न्हेमि द्याङ हानिकाताङ पालाउ,आधिमि द्याङ्गेलाइ भेनेङ एअ्मि द्याङहेङ येसु:कोता चुमाहि | वासिहेङ भुत धेल्का हिघाहि इङको भाअ्सिङ वा नुइ धुइलि सरबुङ मादोअ्घाखे |
\v 33 कालाउ येसु:इङ्को द्याङसो भुत उल्लापापिहि,  कालाउ इङ्को द्याङ नुइ धुल्लि तेङहि | द्याङगेलाइ भाङ्भाङ्हि, कालाउ दोअ्लि तेङहि, ''इस्राएलता इसीका घाटाना हेलाबुङ जेङका मान्थुघाखे | ''
\v 34 फारिसिगेलाइ दोअ्हि,''भुतगेलाइको नाइके एलोङ खिनिङ हि | ज्याइदोङ वासिहेङ भुत दिगिल्का सारबुङ पिका हि | कालाउ वा मासन उल्लापाखे|''
\v 35 येसु:गोताङ सहर काल़ाउ देरागेलाइ भारि हानिहि | कालाउ इम्बालाइको चौघारा गेलाइता धीरपाहि,कालाउ सारभिको बारेता ये बानाल हिङपाहि | येसु:गोताङ खाल्को बेथा कालाउ मिसा गेलाइ एल्पाहि | 
\v 36 येसु:जेरहेङ तिङ्हि, कालाउ इम्बालाइको भाअ्सिङ मन तुपाहि | हाइपालिदोनु इम्बालाइ आबा,आमाइ मान्थुका भाइपा हिघाहि | कालाउ गोठालो माकोसिङ भेड़ा,मेसा भाइपा चिलिबिलिका जेन्तेङ आवाइगिल्का हिघाहि | 
\v 37 येसु:ताइको चात्यागेलाइहेङ दोअ्हि,''सेकाते हेन्जा हि, ''सेका चेका खेताला चाहि आतुइसा हि | 
\v 38 'प्रभु सेकाको माझन, वासिहेङ दोमचाकाइ(प्रार्थना)| कालाउ सेका जोम्पालि हेन्जा खेतालागेलाइ दिङ्गिल प्यावा | '' 
\c 10
\p \v 1 येसु:वाको तेन्हें चात्यागेलाइहेङ काइहि | कालाउ वा दुस्त आत्मा हिकालाइहेङ उल्लापाका खाबारा इम्बालाइहेङ पिहि | कालाउ वा गोताङ खाल्को बेथा कालाउ मिसागेलाइ एल्पालि दोअ्का खाबारा इम्बालाइहेङ पिहि | 
\v 2 कालाउ इङ्को तेन्हे चात्यागेलाइको मिङ एसापा हि:सिमोन ज्याइहेङ पत्रुसबुङ दोअ्खे, कालाउ वाको दादा अन्द्रियास, जब्दियाको चान,याकुब; कालाउ वाको ओने यु :हन्ना; 
\v 3 फिलिप, कालाउ बारथोलोमाइ, थोमा, कालाउ पोतल्होपाका मति, कालाउ आल्फायासको चान,याकुब, कालाउ थेदियास,
\v 4 सिमोन कनानि कालाउ य:हुदा इस्कोरियोत,इङकोङ द्याङ हिघाहि ज्याइ येसु:हेङ रि्-मचापाहि |
\v 5 येसु:इङ्को तेन्हें चात्यागेलाइहेङ एसा दोअ्तेङ आदेस पिहि, कालाउ वा सारभिको बिसोयता बानाल पालि दिङगिल्हि, कालाउ येसु:दोअ्हि | ''खान्धुरि मापाका गेलाइको माझाता मान्हेसु, कालाउ सामारिगेलाइको सहरताबुङ मादुल्सु |
\v 6 भरु इस्राएल द्याङ्गेलाइकोता हानेसु, इम्बालाइ राम्का भेड़ा मेसा,भाइका हि |
\v 7 जेलाउ नेलाइहेङ्दोङ हानिसुवाना, 'स्वर्गको सारभि लोलि तोम्काहि: दोअ्तेङ बानाल पासु |
\v 8 मिसालोकालाइ हेङ एल्पासु,सिकालाइहेङ सिन्हुपासु, रोग्या खोअ्कालाइहेङ ओसेरेपैति पासु,  द्याङ गेलाइसो भुत(मासान)दिगिल्पिसु | का नेलाइहेङ एन्साङ या खाबरागेलाइ प्याउका जेसाङ नेलाइबुङ एन्साङ पासु |
\v 9 ना ताइदोअ्फा सोना,चान्दि कालाउ तामा,हाइदोङ
\v 10 काम पालिको भाअ्सिङ झोला,न्हेलोङ धोति,जुत्ता,लाठी,माचुम्पुसु | हाइपालिदोनु खेतालाको वाको उम निङ्लि गोयावा | 
\v 11 जेलाउ नेलाउ हिदोइबुङ देरा कालाउ सहर भारि हानिसुवाना इन्ता एनौङ ना एनौङ सोबाइका द्याङ्हेङ भोसु, कालाउ इन्तासो माघुरियापा भरि इङ्को थामे मालासु ,कालाउ वाकोङ साता हिसु | 
\v 12 ना सा लिता दुल्तेसाङ वासिहेङ दोअ् नासिहेङ रेम्फा जेनाको | 
\v 13 इङ्को सा सोबाइका हिनु,नेलाइको सान्ति इङ्को साता सान्ती लाको | एदि इङ्को सा सान्ति मान्थुनु, नेलाइको सान्ति नेलाइ दोफाङ घुरितेङ ल्वाको | 
\v 14 एदि हासुबुङ नेलाइहेङ रेम्फा मापानु | जेलाउ नेलाइको बानाल माहिङपिनु, इङ्को सा कालाउ इङ्को सहर सो बाहार उल्हिलाउ ताइको खोकोइको बाला र्-हिसु |
\v 15 नेलाइहेङ का जातिङ्को, दोअ्खा, न्यायको दिनता इम्बालाइको बेथा सोदोम कालाउ गोमोराको खान्तेङ मारेम्का सहिलिबुङ मादोका जेनाङ | 
\v 16 'हिङ्सु, का नेलाइहेङ स्याइलेको माझाता भेड़ामेसा,भाइपा दिगिल्लाङ्का, इङ्को भाअ्सिङ पुह्याँ,भाइपा आगाल धा: कालाउ कुर्जा भाइपा सोझा जेङ |
\v 17 गोताङ द्याङ्गेलाइसो दुरे हिसु, इम्बालाइ  नेलाइहेङ रि्म्मावा कालाउ आदालातता चुम्पावा, कालाउ इम्बालाइ नेलाइहेङ ओबालाइको चौघारा साता चुम्पुतेङ नेलाइहेङ  द्वालीहोइ सुताइयाका | 
\v 18 ओबालाइ नेलाइहेङ हाकिम कालाउ सासकको आगाता चुम्पावा | काङको भाअ्सिङ नेलाइहेङ एन्सा पावा | कालाउ नेलाइ सासक,कालाउ  गैर-यहुदीगेलाइ आगाता काङको गवाहि जेङ्सुवाना | 
\v 19 जेलाउ नेलाइ रिम-निन्चास्वाना, |कालाउ हाइपालि, हेसा धुइलि,हेसा पातेङ धुइलि, दोअ्तेङ इनसिका काथाता पिर मापासु | इङ्को काथा एन्सालाउदोङ नेलाइ धुइलि गोइका, काथा नेलाइहेङ दोअ्पियावा | 
\v 20 हाइपालिदोनु जेदोङ काथा दोअ्लि गोइका नेलाइ मादोसुवाना, परमेस्वरको आत्मादोङ नेलाइ पाहासो वा धुइयावा | 
\v 21 'दाइ ओनेगेलाइ ताइकोङ दाइ ओनेगेलाइहेङ खाङ्लि माकितावा,  कालाउ इम्बालाइ ताइ ताइमिता से:लि द्याङ लागाइयावा | ओबालाइ ताइकोङ चानगेलाइ से:लि द्याङ लगाइयावा | चान,चामिन्दि, आबा,आमाइहेङ खाङ्लि माकितावा,  कालाउ ओबालाइ सेलिको भाअ्सिङ दाउ भोगिल्लावा | 
\v 22 गोताङ द्याङ्गेलाइ नेलाइहेङ खाङ्लि माकितावा | हाइपालिदोनु नेलाइ कासिहेङ पिताइसुखेना | जेदोङ द्याङ न्हुसो थेकापा सहितेङ हिखे, वा दोङ उदार निनावा | 
\v 23 जेलाउ नेलाइहेङ एलोङ सहरसो दिगिल्लावा भेनेङ सहरता हानेसु | का नेलाइ दोफा जातिङको दोअ्खा | द्याङको चान,मालोसिङ नेलाइ लाम्पादोङ इस्राएल गोताङ सहरगेलाइ पाहासो हानेलि दोअ्का हिसुवाना |
\v 24 हासुबुङ ''चात्या गुरु खान्तेङ माबाराखे |नाते हिदोइबुङ चाकारिया माझन खान्तेङ बाराखे | 
\v 25 चात्या ताइको गुरु भाइका कालाउ चाकारिया ताइको माझन भाइका हिलि गोइखे |साता बारकागेलाइहेङदोङ मासान दोअ्हेपानु | जाहान कालाउ आरूङ साको द्याङ्गेलाइहेङ इङ्को खान्तेङ, हेन्जा मारेम्का दोअ्तावा | 
\v 26 'इङ्को भाअ्सिङ द्याङ्गेलाइसो थिका काम मान्थु | थुम्तेङ टा:का हिदोइबुङ काथा बाहार हिनावा | कालाउ कुन्हाता म्होतेङ हिका गोताङ काथागेलाइ प्रकट जेनावा |
\v 27 या गोताङ काथागेलाइ का नेलाइहेङ दाकिलकिलकाता द्याङ्का,  कालाउ नेलाइ या काथा फाइसालामकाता दोअ्लि गोइसुवाना | इङ्को काथागेलाइ नेलाइहेङ का न्हातोङ न्हातोङता दोप्याङ्का कालाउ नेलाइ या गोताङ काथागेलाइ झाराङ्हेङ भाइभाइपा दोअ्लि गोइसुवाना | 
\v 28 द्याङ्गेलाइसो माथिसु, ओबालाइ नाङ्को जिउहेङ खिनिङ सेतावा, ओबालाइ आत्माहेङ से:लि मादोअ्वा | नेलाइ वासिहेङ खिनिङ थीलि गोइसुवाना ज्याइ नाङको जिउ कालाउ आत्माहेङ नरकता चुम्पुखे | वा जिउ कालाउ आत्माहेङ नरकता पिगिल्लि दोअ्वा |
\v 29 """सारन्ह्या पि:लि गोइनु न्हेलोङ सारन्ह्याको दाम (ताका) एलोङ खिनिङ ताका तिरिलि गोइखे |कालाउबुङ नाङ्को आबाको इच्छा माकोसिङ एलोङबुङ सारन्ह्या मासियावा | "
\v 30 नाङ्को पुरुङता हेथे पुसुङ गेलाइ हि, वा इङ्को गिखे, कालाउ गान्दिलिबुङ दोअ्खे  | 
\v 31 इङ्को भाअ्सिङ माथिसु | नेलाइ इङ्को सारन्हया गेलाइ खान्तेङ हेन्जा म्ह्त्यको हिसुना | 
\v 32 'हासुबुङ कासिहेङ द्याङ्गेलाइको आगाताङ कि:नु,काबुङ वासिहेङ काङ्को स्वर्गता हिका परमआबाको आगताङ कि:ताङका | 
\v 33 हासुबुङ कासिहेङ द्याङ्गेलाइको आगाताङ कि:नु,काबुङ वासिहेङ काङ्को स्वर्गता हिका परमआबाको आगताङ कि:ताङका | 
\v 34 'का पृथ्वीता (धर्तिता) सान्ति चुमालि ल्होघा दोअ्तेङ मासम्झे | भरु सान्ति माको,काते तरबार चालाइलि ल्होका हिघा |
\v 35 हाइपालिदोनु का द्याङहेङ वाको आबाहेङ खाङ्लि माकिका, चामिन्दि वाको आमाइहेङ खाङ्लि माकिका, नामा कालाउ वाको जुबेहेङ खाङ्लि माकिका बानाइलि ल्होघा | 
\v 36 कालाउ द्याङको दुसमन चाहि ताइकोङ जाहान लितासोङ लावा | 
\v 37 'हासुबुङ कासिहेङ खान्तेङ हेन्जा ताइको आबा आमाइहेङ मायारू पाखे, इङ्को काङ्को आखेका जेनावा | ज्याइदोङ कासिहेङ खान्तेङ हेन्जा ताइको चान,चामिन्दि हेङ मायारू पाखे, वा काङ्को अयोग्य जेनावा |
\v 38 हासुबुङ ताइको क्रुस  तोल्हितेङ  काङ्को न्हु मालोखे, इङ्को काङ्को आखेका जेनावा |
\v 39 ज्याइदोङ ताइको जिउहेङ बान्चिपालि खाङ्खे, वा इङ्को मो:पावा,ज्याइदोङ ताइको जिउहेङ प्रभुको भाअ्सिङ मो:पाखे कालाउ वा निनावा |
\v 40 'नेलाइहेङ ज्याइ रेम्फा पाखे,कासिहेङ बुङ रेम्फा पावा, ज्याइदोङ कासिहेङ रेम्फा पाखे | कालाउ कासिहेङ  दिङ्गिल्काहेङबुङ रेम्फा पावा |
\v 41 अगमबक्ताहेङ अगमबक्तादोङ दोअ्तेङ मानितेङ रेम्फा पानु अगमबक्ताको इनाम निनावा | धर्मि द्याङहेङ धर्मिद्याङदोङ दोअ्तेङ मानितेङ रेम्फा पानु वाबुङ धर्मि द्याङको इनाम निनावा |
\v 42 ज्याइदोङ इङ्को आतुइका जामाल गेलाइसो एमिहेङ काङ्को चात्या मानितेङ ए लोटा चि खिनिङ पिलाउबुङ | जातिङ्को का नेलाइहेङ दोअ्खा,वा ताइको इनाम का सो बारका निनवा'' 
\c 11
\p \v 1 येसु:ताइको तेन्हे चात्यागेलाइहेङ धिरपाकाताङ कालाउ ताइको काथागेलाइ दोअ्लि दोअ्तेङ वा गालिलको सहर भारि ये:बानाल पालि कालाउ धिरपालि हानिहि | 
\v 2 बप्तिस्ता पिका यु:हान्ना जेल खानाता हिघाहि,| ख्रिस्त पाका गोताङ काथागेलाइ वा हिङ्हि | कालाउ यु:हान्ना ताइको चात्यागेलाइहेङ येसु: कोता दिङगिल्हि | 
\v 3 यु:ह्न्नाको चात्यागेलाइ येसु:हेङ हिअ्हि,''यु:हन्ना लोदोङ्खे दोअ्का द्याङ नादोङ ना, माकुनु ते केलाइ आरूङ भेनेङ द्याङ्हेङ र्-म्लि गोइका कि ? 
\v 4 येसु:दोअ्हि,''यु:हन्ना कोता हानेसु,  हिङ्का कालाउ तिङ्का काथागेलाइ दोअ्सु | 
\v 5 कान्हा गेलाइ आरूङ मिसिया तिङ्लि दवाङ, न्हातोङ माहिङ्का बहिरा गेलाइ हिङ्लि द्वाङ | सि:कालाइ सिन्हुतेङ ल्होकाङ | लेङ्ग्रागेलाइ तेलि द्वाङ, कालाउ गरिब द्याङ्गेलाइहेङ ये:बानाल हिङपादोङखे | 
\v 6 एदि हिदोइबुङ द्याङ कासिहेङ रेम्फा पानु इङ्का द्याङ धन्यको हि: | 
\v 7 जेलाउ यु:हन्नाको चात्यागेलाइ ताइको दामाता हानिकाताङ पालाउ,येसु:इङ्को द्याङ्गेलाइहेङ यु:हान्ना बारेता काथा दोअ्लि तेङ्हि, वा दोअ्हि नेलाइ मारालाका   थामेता हाइपाली उल्लिसुना ? हाइ भेरमा होइ हेङ्गालाइन्हापाका  कोसेको सिङ्हेङ खाङ्लि ?
\v 8 हाइपालिपानु नेलाइ हाइको भाअ्सिङ मारालाका थामे भारि हानेसुना ? आखेका उखेका धावा होङ्का द्याङहेङ खाङ्लि ? इङ्को रेम -रेम्का धावा होङ्तेङ राजाको साता हिका द्याङगेलाइ |
\v 9 एसा माकुनु हाइ खाङलि नेलालाइ बाहार उल्लिसुना ह:? हिदोइबुङ एलोङ अगमबक्ता हेङ ? एइ:,का नेलाइहेङ दोअ्खा, एलोङ अगमबक्ता खान्तेङ माहान यु:हन्ना दोङ |
\v 10 यु:हान्ना वादोङ एलोङ जाइको बिसोयता धर्मसास्तरता लेखेका हि: 'हिङ्सु, का काङ्को दुतहेङ नाङ्को लाङ -लाङ दिङगिल्प्याङका, वादोङ नाङको भाअ्सिङ दामा बनाइ प्यावा | '
\v 11 का नेलाइहेङ जातिङ्को, दोअ्खा: बप्तिस्मा पिका यु:हान्ना पृथ्वीता जोलोम जेङका गोताङ द्याङ्गेलाइ खान्तेङ माहान हि: | कालाउ स्वर्गको सारभिता वा झाराङ खान्तेङ आतुइका हि:,कालाउ बुङ वा यु:हान्ना खान्तेङ बारका हि:|  
\v 12 बप्तिस्मा पिका यु:हन्नाको सोमोय सोङ एला थेकापा स्वर्गको सारभि दिनाङ दिनाङ हेन्जा जेन्तेङ हानिका हि,  कालाउ सारबुङसाइका द्याङगेलाइ जबरजस्ति इङ्कोहेङ रि्म्खे | 
\v 13 गोताङ अगमबक्तागेलाइ कालाउ मोसाको ब्यबस्था सो यु:हान्ना सुधाङ्को सोमोय मालोपा भरि न्हुसो लोलि खाङ्का काथागेलाइको बिसोयोता अगमबानि पाका हि: | 
\v 14 इदोइ अगमबक्ता कालाउ ब्यबस्था सो दोअ्का काथाता नेलाइ खानधुरि पासुना पानु,यु:हान्नादोङ एलिया दोतेङ नेलाइ खान्धुरि पासुवाना | ब्यवस्था कालाउ अगमबक्तागेलाइ वा ल्वाङ दोअ्का हि: | 
\v 15 काङ्को काथा हिङ्लि दोनु नेलाइ इङ्को काथागेलाइ हिङसु | 
\v 16 'एलाको द्याङगेलाइको बिसोयता का हाइ दोअ्लि ? इम्बालाइ हाइ खाल्को हि: ? एलाको द्याङगेलाइ धा:ताइका आतुइ-आतुइका जामालालाइ भाइका हि | एलोङ हुदासो जामालाइ भेनेङ हुदा गेलाइहेङ काइखे |
\v 17 नेलाइको भाअ्सिङ केलाइ बाजा धुइपानाहि,कालाउबुङ नेलाइ मान्हासुना; केलाइ मन तुका लेनाहि,कालाउबुङ नेलाइको मन मातुपासुना |'
\v 18 द्याङगेलाइ इन्सिकाङ हि,  दोअ्तेङ का हाइपालि दोअ्घा ? हाइपालिदोनु जेलाउ यु:हान्ना लोहि वा आरू भाइपा माचागिल्हि, माआमगिल्हि | कालाउ मेनाङ द्याङगेलाइ, वासिहेङ भु:त धेल्का हि दोअ्खे |
\v 19 द्याङको चान,भेनेङ द्याङगेलाइ भाइपाङ चाकाताङ आ्म्काताङ लोहि, द्याङगेलाइ दोअ्हि वासिहेङ  जिहुका हि दोअ्हि, कालाउ वा एलोङ आम्का द्याङ,  कालाउ वा पोत ल्होपाकागेलाइ कालाउ पापिगेलाइको भाया(साथि) | कालाउ बुद्दि चाहि वाको काम पाकासोदोङ थाहा जेङखे |'' 
\v 20 येसु: इङ्को सहरगेलाइहेङ चेरहि इन्सो वा एस्तुङ सारबुङसाइका कामगेलाइ पाका हिघाहि | येसु:इङ्को सहरको द्याङगेलाइहेङ चेरहि | हाइपालिदोनु ओबालाइ ताइको हिगिल्का चागिल्का सो कालाउ मन पासताइतेङ  घुरिलि माकिहि | 
\v 21 येसु:दोअ्हि,''ओइ कोराजिन! नासिहेङ धिक्कार हि |ओइ बेथसेदा,नासिहेङ धिक्कार हि | का नेलाइ कोता हेन्जा सारबुङ्साइका कामगेलाइ पापिघा | एदि इसिकाङ सारबुसाइका कामगेलाइ टायर कालाउ सोदोमता पानु भरू इन्सोको द्याङगेलाइ लाम्फादोङ भाङग्रा लोखोन होङ्तेङ कालाउ बुसिरि उतेङ पासताइधावा कालाउ मारेम्का काम लाअ्धावा | 
\v 22 कालाउ का दोअ्खा,न्यायको दिनाता टायर कालाउ सदोमको खान्तेङ ओबालाइको दासा झन मारेम्का जेनावा | 
\v 23 ए:कर्फनहुम,हाइ ना स्वर्ग थेकापा हुता तोलिह्यानारो? आह:नासिहेङ ते लेता सिका थामे थेकापा हुल्पाङ | नाङ्को हुता का हेन्जा सारबुङसाइका कामगेलाइ पाका हिघा | एदि इदोइ इसिकाङ कामगेलाइ सोदोमता जेङनु,इन्ताको द्याङगेलाइ झाराङ ताइको पापगेलाइ पालि लाका हिदावा |कालाउ इङ्को सहर एला थेकापा हिदावा |
\v 24 का नेलाइहेङ दोअ्खा, कि न्यायको दिनाता सदोमको खान्तेङ नाङ्को दासा झन मारेम्का जेनावा |
\v 25 इङ्को पहर येसु:दोअ्हि,''हे आबा,स्वर्ग कालाउ पृथ्वीको परमप्रभु, का नासिहेङ सेउपाखा | का नाङ्को बाखानाइ पाङ्का | हाइपालिदोनु ना इङ्को काथागेलाइ बुद्दिमान कालाउ सिधा द्याङगेलाइसो म्होना | कालाउबुङ ना ओबालाइहेङ तिङपापिसुना जाइदोङ म्हुइ-म्हुइका जामालाइगेलाइ भाइका हि |
\v 26 एइ, काङ्को आबा,ना इसिका पाना जेदोङ ना पालि खाङघाखेना | 
\v 27 'काङ्को आबा कासिहेङ गोताङ बेबास्था पापिका हि |आबा बाहेक आरू हासुबुङ चानहेङ मानाल्खे | चान बाहेक आरू हासुबुङ आबाहेङ मानाल्खे | कालाउ चान जेदोङ द्याङगेलाइहेङ आबाकोता तिम्पालि मन पाखे ओबालाइ खिनिङ आबाहेङ नालावा |
\v 28 काङ्को दोफा लोउ,  जाइ माइका हिसुना, कालाउ ल्हिकासो एरिन्हाका नेलाइहेङ आत्माको भाअ्सिङ माइसा चापाङ्का | 
\v 29 काङ्को काम कालाउ काथा सा:सु, कालाउ काङ्को सो धिरसु,  का बिनम्र कालाउ  नमका हृदयको हिघा, कालाउ नेलाइ ताइको आत्माता माइसा निङचासुवाना | 
\v 30 जातिङको काङको काम पालि सजिलो हि,  कालाउ नेलाइहेङ पिका कामबुङ होम्का हि | ''
\c 12
\p \v 1 इङ्को बेला येसु:माइसाका दिना सेकामिङका मिलिङ भारिसो हानिघाखे कालाउ वाको चात्यागेलाइ म्हितुतेङ मिङका सिसा पेतेङ कालाउ चाकाताङ हानिहि | 
\v 2 कालाउ फारिसिगेलाइ इङ्को तिन्तेङ वासेहेङ दोअ्हि,''खाङ्तो,नाङ्को चात्यागेलाइ माइसाका दिनाता,जेदोङ मापालि गोइका ओदोङ पाखे |'' 
\v 3 कालाउ वा इम्बालाइहेङ दोअ्हि,''दाउद, वा कालाउ वाको दोफा हिकालाइ, म्हितुलाउ हाइ पाका हिघाहि:, हाइ नेलाइ  पढेका (पोर्हेका) मान्थुघा सुखेना ?'' 
\v 4 हेसापातेङ वा परमेस्वरको  सा लि:ता दुल्तेङ परमेस्वरहेङ चारहाइका तोले चाहि ? इ्ङ्को तोलेचाहि नाते वासिहेङ नाते वाकोदोफा हिकालाइहेङ, इङ्को तोलेचाहि धामिगेलाइहेङ खिनिङ खाबारा हिघाहि |'' 
\v 5 हाइ ब्यवास्थाता लेखिका पढेका (पोरि्हिका) मान्थुघासुखेना, हेसा पातेङ माइसाका  दिनता धामिगेलाइ परमेस्वरको साता (मन्दिरता) माइसाका दिनाहेङ असुद (आखेका )बानाइखे,कालाउबुङ ओबालाइ हाइदोङ थाहामागिका (निर्दोस)जेङखे |'' 
\v 6 'कालाउ का नेलाइहेङ दोअ्खा,चाउघारा खान्तेङ बार्का एअ्मि हि'' |
\v 7 'धरमसास्तरता इसिका दोका हि, का जिहा,जुङलेङको भोक माको,का द्याङगेलाइको मापारु भोखा |''
\v 8 हाइपालिदोनु द्याङको चान माइसाका दिनाको प्रभु |'' 
\v 9 येसु:इन्तासो उल्हितेङ,ओबालाइको चाउघाराता हानिहि |
\v 10 इन्ता एअ्मि खुर सेङ्का द्याङ हिघाखे | इम्बालाइ येसु:हेङ मारेम्का बनाइलि दाउ भोघाहि ओदोङ भाअ्सिङ वासिहेङ हिअ्हि, ''हाइ माइसाका दिनाता हासुहेङ्बुङ एल्पालि ठिक हि ?'' 
\v 11 वा इम्बालाहेङ दोअ्हि,''नेलाइको सो एमिको एलोङ भेड़ा,मेसा हि, कालाउ माइसाका दिनाता इङ्को वाङखाराकाता वाल्लानु ,हाइ वा इङ्कोहेङ चातेङ बाहार माउल्लि पावा रो ?'' 
\v 12 एअ्मि द्याङ भेड़ा,मेसा खान्तेङ हेन्जा दामको (ताको) हिखे | ओदोङ भाअ्सिङ माइसाका दिनाता रेम्का पालि एल्का हि |'' 
\v 13 कालाउ वा इङ्को द्याङहेङ दोअ्हि,''नाङको खुर फेनापा|'' वा ताइको खुर  फेनापाहि,कालाउ इङ्को खुर भेनेङ्पाहाको खुर भाइपाङ एल्का जेङहि |
\v 14 कालाउ फारिसिगेलाइ बाहार हानेतेङ वासिहेङ हेसापातेङ नासापालि द्वाङ दोतेङसा वाको बिरोधता सालाउपालि तेङहि | 
\v 15 इङ्को काथा गीतेङ येसु:इन्तासो हानिहि:, कालाउ हेन्साङ द्याङ वाको लेसारा पिताइहि,कालाउ वा इम्बालाइ झाराङहेङ एल्पाहि:| 
\v 16 हिदोइबुङ द्याङ वा हासु दोअ्तेङ हिलाउबुङ मादोपिसु दोअ्तेङ इम्बाइलाहेङ थिपाहि | 
\v 17 यसैया अगमबक्तासो दोअ्का, काथा पुरा जेनाको दोअ्तेङ एसा जेङहि | 
\v 18 'काङ्को बान्धाइति (दास) का वासेहेङ साल्का हिघा,काङको मायारु वाकोसो का हाउसाइघा,का काङ्को मन वाकोता ताअ्पियाङ्का, कालाउ वा जाति जातीगेलाइको न्यायको  ये:बानाल प्यावा | 
\v 19 वा नाते चेरस्वावा, ना हेन्साङ र्हिकायावा,ना ते हासुबुङ वाको गाला दामाभारि हिनावा | 
\v 20 कालाउ उन्हाका होन्ताला हेङ वा माथुरावा वा चिपा-चिपापा जोल्का गेसाहेङबुङ मासेतावा,कालाउ न्हुसो न्यायहेङ जितिपावा | 
\v 21 कालाउ वाको मिङ्ता जाति-जातिगेलाइ आसा पावा |''
\v 22 भुत धेल्का एअ्मि मिङ मातिङका कान्हा लाता द्वाङहेङ येसु:कोता चुमाहि |येसु:वासिहेङ एल्पाहि, इङ्को लाता नुइ धुइलि कालाउ तिङलि तेङहि |
\v 23 कालाउ झाराङ जेरगेलाइ भारबुसाइतेङ दोअ्हि,''हाइ या दाउदको चान दोङ रो ?'' 
\v 24 इदोइ काथा हिङतेङ फारिसिगेलाइ दोअ्हि, ''इदोइ द्याङ भुतको माझन बालजिबुलसो भुतगेलाइहेङ उल्हिपाखे |'' 
\v 25 वा इम्बालाइको मारेम्का काथा थाहा गितेङ इम्बालाइहेङ दोअ्हि, ''एलोङ सारभिता ताइ-ताइमिता लाअ्सुन्हा पानु, तिकितेङ हिलि माद्दावा |जेदोङ साको जाहान ताइ-ताइमिता लाअ्सुन्हानु, इङ्को जाहानबुङ रेम्फा जेन्तेङ हिलिबुङ मादुवावा | ''
\v 26 भुत कालाउ भुत हेङ उल्लिपानु, इङ्को ताइकोङ बिरोधता बाखार् न्हावा, कालाउ वाको सारभि हेसापातेङ तिक्यावा ? 
\v 27 एदि का बालबिजुलसो भुतगेलाइहेङ उल्लिपानु, नेलाइको चानगेलाइचाहि हासुपाहासो उल्लिपाखे ? ओदोङ भाअ्सिङ ओबालाइदोङ नेलाइको न्यायकर्ता जेनावा |''
\v 28 एदि का परमेस्वरको सरबुङ (सक्ति) सो भुतगेलाइहेङ उल्लिपानु परमेस्वरको सारभि नेलाइकोता लोहोइ दोतेङ गिसु |'' 
\v 29 'हाइपालिपानु लाम्फा बल्याका द्याङहेङ माजिम्सा, वाको सालि:ता दुल्तेङ हासुबुङ वाको धनगेलाइ चुम्पुलि दावारो ? इङ्को बल्याका द्याङहेङ जिमतेङखिनीङ वा सा लिताको धन खुलि दावा | 
\v 30 'ज्याइ काङ्को दोफा मान्थु, वा काङको बिरोधता हि, कालाउ जाइ का दोफा माजोम्पाखे,वा राइखे ''| 
\v 31 'ओदोङ भाअ्सिङ का नेलाइहेङ दोअ्खा, हिसिकालाउबुङ पाप पाका द्याङगेलाइ, कालाउ परमेस्वरहेङ मारेम्का दोकालाइहेङ माफ़ जेनाङ, कालाउ पबित्तरो आत्माको बिरोधता मारेम्का पाकालाइहेङ चाहि माफ माजेनाङ |'' 
\v 32 हासुबुङ, द्याङ्को चानको बिरोधता जेदोङ दोअ्लाबुङ वासेहेङ इदोइ युगता कालाउ न्हुसो लोका युगताबुङ माफ मानिनावा |'' 
\v 33 'ओदोङ भाअ्सिङ सिङ्हेङ रेम्फा बानाइसु, कालाउ वाको सेकाबुङ रेम्फा जेनावा |माकुनु सिङ्हेङ मारेम्का बानाइसु, कालाउ वाको सेकाबुङ मारेम्का जेनावा |हाइपानु सेकासोदोङ सिङ्हेङ नाल्खे |
\v 34 ओइ पुह्याँको चानगेलाइ| नेलाइ ताइमिदोङ मारेम्का हिसुना,रेम्का काथा हिसापातेङ दोअ्लि दोसुवाना? हाइपालिपानु ताइ लि:ता पोङ्घातेङ हिका काथागेलाइदोङ नुइसो उल्हिखे |'' 
\v 35  कालाउ रेम्का द्याङ,ताइलि:ता भरितेङ(पोङ्घाका) हिका रेम्का बिचारसो रेम्काङ बिचार उल्हिपाखे, कालाउ मारेम्का द्याङ,ताइलि:ता मारेम्का बिचार भरिकासो मारेम्काङ बिचार उल्हिपाखे'' |
\v 36 'का नेलाइहेङ दोअ्खा,माजेङका काथा जेदोङ द्याङगेलाइ दोअ्तावा न्यायको दिनता ओबालाइ वाको हिसाब पिलिगोयावा |'' 
\v 37 'हाइपालिपानु नाङको बचनगेलाइसो नादोङ धर्मी जेनाना,कालाउ नाङको बचन गेलाइसो नादोङ रेम्का जेङतेङ  ह्याना |'' 
\v 38 कालाउ सास्तिगेलाइ कालाउ फारिसिगेलासो आधिमि वासेहेङ दोअ्हि,''गुरूज्यु ,केलाइ नाङकोसो एलोङ चिन्हा खाङ्लि खाङ्न्हाखे |'' 
\v 39 वा इम्बालाइहेङ दोअ्हि,''मारेम्का मन हिकालाइ, कालाउ कासिबिरिनिगेलाइ | खिनिङ चिन्ह दोप्याङका | 
\v 40 हाइपालिपानु जेसाङ योना बार्का हायाको हामुङ लि:ता सुम दिना कालाउ सुम न्हिसिङ हिघाहि, ओसाङदोङ द्याङको चानबुङ तोम लि:ता सुम दिना,कालाउ सुम न्हिसिङ ह्यावा | 
\v 41 निनवेको द्याङ्गेलाइ न्यायको दिनाता इदोइ पुस्तादोफा जाअ्लि:गोयावा,कालाउ वासिहेङ दुसिलि तेनावा,हाइपालिपानु इम्बालाइ योनाको ये: बानाल हिङ्तेङ पासताइ पासु :,( पसुताब) खाङसु,योना खान्तेङ एमि माहान एता हि |
\v 42 माहेको माहारानि: न्यायको दिनाता इदोइ पुस्तादोफा जाअ्लि: गोयावा,कालाउ वासिहेङ दोसि  प्यावा, हाइपालिपानु वा इस्तु दुरेसो सोलोमनको बुद्दिको काथा हिङ्लि: लोका हिघाहि  खाङ्सु,|  सोलोमन खान्तेङ गोताङ काथा गिका एमि द्याङ इता हि| 
\v 43 'जेलाउ दुस्त आत्मा द्याङ्सो उल्हितेङ वा थाइ-थाइका थामे भोलि हानिहि,:कालाउ बुङ वा हिसोबुङ मानिङहि: |
\v 44 कालाउ वा दोअ्खे, ''जेदोङ थामेसो का उल्हितेङ लोघा,ओदोङ साता का घुरितेङ हानाङका|'  घुरितेङ लोलाउ वा साहेङ रेम्फा साजाइका तिङहि |'
\v 45 कालाउ वा हानेतेङ ताइसुधिङ न्हिमि भुतगेलाइ  ताइदोफा चुमातेङ लि:ता दुलतेङ हिलितेङ्हि | कालाउ इङ्को द्याङको न्हुसोको दासा लाम्फोरतिको खान्तेङ रेम्फा जेङ हि | एदोइ मारेम्का पुस्ताहेङबुङ एन्साङ जेनावा | 
\v 46 येसु:जेरगेलाइ दोफा काथापाकाताङ पालाउ,वाको आमाइ कालाउ ओनेगेलाइ बाहार जा:तेङ हि,नाङ्को दोफा काथापालिखाङ्खे |'' 
\v 47 इंङ्को बेला एमि द्याङ येसु:हेङ दोअ्हि, '' हिङ्पि नाङ्को आमाइ कालाउ ओनेगेलाइ बाहार जा:तेङ हि, नाङ्को दोफा काथापालि खाङ्खे |'' 
\v 48 वाको दोफा काथापाकाहेङ येसु:दोअ्हि, ''काङ्को आमाइ हासु ? काङ्को ओनेगेलाइ हासु ?'' 
\v 49 कालाउ वा ताइको खुरहेङ,''द्याङ्गेलाइहेङ तिम्पातेङ ताइ चत्यागेलाइ दोअ्हि,''खाङ्सु काङ्को आमाइ कालाउ ओनेगेलाइ |'' 
\v 50 'हाइ पालिपालिपानु ज्याइ स्वर्गता हिका काङ्को आबाको दोअ्का साअ्तावा, वादोङ काङ्को ओनेगेलाइ; कालाउ काङ्को बेजान ओनेगेलाइ,कालाउ काङ्को आमाइ |'' 
\c 13
\p
\v 1 कोकोङ दिना येसु :सासो उल्हितेङ समुन्द्राको काम्भेता योमलाहि |
\v 2 कालाउ हेन्जाङ बारका जेरगेलाइ वाको भेरमा लोतेङ जोमहि,:कालाउ वा नाउता घोल्तेङ योमहि,कालाउ झाराङ द्याङगेलाइ समुन्द्रको काम्भेता जाअ्हि: |
\v 3 वा इम्बालाइहेङ निङ्पिकासो हेन्साङ काथा दोअ्पिहि | वा दोअ्हि,''एमि चालाइ बिका चालाइ बिलि उल्लि हि |
\v 4 कालाउ बि:लाउ आधे चालाइ धामाभारि बिन्हाहि,कालाउ जिन्हा लोतेङ चापिहि |
\v 5 आधे चालाइ आतुन्सा भोनोइहिका उन्थुइ भारि बिन्हाहि | इङ्को चालाइ मारफा योलि तेङहि: |
\v 6 जेलाउ सान्हे धेल्हि हि, इङ्को योका चालाइ चुअ्हि:जारि मान्थुनाङ चालाइ इघुरिताङ सेङ्हि: |
\v 7 आधे चालाइ चुइको झुन्जि भारिको माझाता बिन्हाहि,कालाउ आधेसो एकुरि ते,आधेसो सुमकुरि,आधेसो नाकुरि,दुना सेका पिहि: |
\v 8 आधे चालाइ नोमका भोनोइता परिहि,कालाउ आधे एसाइ,आधे सुमकुरि,आधे ए कुरि तेगुना सेका फल पिहि |
\v 9 जाइको न्हातो हि,वा हिनाको |''
\v 10 कालाउ चात्यागेलाइ लोतेङ वासेहेङ दोअ्हि, ''ना इम्बालाइदोफा हाइपालि निङ्पिकासो खिनिङ दोखेना ?''
\v 11 वा इम्बालाइहेङ जोबाफ पिहि, ''नेलाइहेङते स्वर्ग सारभिको रहस्य पिकाहि |कालाउ ओबालाइहेङ चाहि पिका मान्थु |''
\v 12 हाइपालिपानु ज्याइ दोफा हि:वासेहेङ्दोङ प्याङ,कालाउ वाको दोफा हेन्जाङ जेनावा | ज्याइदोफा मान्थुवा,वाको दोफा हिकाबुङ वाकोसो घिङ्प्यावा |'
\v 13 'ओदोङ भाअ्सिङका इम्बालाइदोफा निङ्पिुकासो दोअ्पिखा,हाइपानु इम्बालाइ खाङ्नुते खाङ्खे म्हामा तिङ्खे, हिङ्नुते हिङ्खे ,म्हामा गिखे |''
\v 14 यसैयाको अगमबानि इम्बालाइता पुरा जेङ्का हि:| हिङनुते नेलाइ हिङसुखेना,कालाउ हेलाङबुङ मागिसुखेना | खाङ्नुते खाङसुखेना,कालाउ हेलाङबुङ मातिङसुखेना |
\v 15 हाइपालिपानु इदोइ द्याङ्गेलाइको मन थुम्नाकाहि: कालाउ इम्बालाइ ताइको मिसिया थुम्तेङ ताअ्काहि: माकुनु इम्बालाइ मिसियाहोइ तिन्दावा, न्हातोहेङ हिन्दावा,मनसो बुझिदावा, कालाउ घुरिदावा,कालाउ का इम्बालाइहेङ एल्पा पिदाङ्का |
\v 16 नेलाइको मिङ धन्यको हि, हाइपालिपानु वा तिङ्खे, नेलाइको न्हातोङ धन्यको हि,हाइपालिपानु वा हिङ्खे |
\v 17 जातिङ्को, का नेलाइहेङ दोअ्खा, नेलाइ तिङ्का काथा हेन्साङ अगमबक्तागेलाइ,कालाउ धर्मिगेलाइ खाङ्लि मन पाघाखे,कालाउबुङ मातिङ्हि:,कालाउ इम्बालाइ हिङ्का काथा हिङ्लि खाङ्घाखे,कालाउबुङ माहिङ्हि: |
\v 18 चालाइ बिकाको निङ्पिका काथा हिङ्सु |
\v 19 जेलाउ हासुबुङ सारभिको बानाल हिनावा,कालाउबुङ माबुझियावा,कालाउ दुस्त लावा,कालाउ वाको मनता जेदोङ बिन्हाकासो घिन्तेङ चुम्पुवा | दामाभारि बिन्हाका चालाइचाहि इङ्कोदोङ |
\v 20 आतुइसा भोनइहिका उन्थुइगेलाइता बिन्हाका चाहि इङ्कोदोङ, ज्याइ बचन हिङ्खे,कालाउ हिन्तासोङ हाउसाइतेङ वा खान्धुरि पाखे |
\v 21 कालाउ इङ्कोको ताइकोङ जारि मान्थुनाङ इङको आतुङ्सा दिना खिनिङ बान्चिखे,कालाउ बचनको कारन होइ कस्त,सताइनाका लोतेङ्साङ इङ्को लाअ्खे |
\v 22 चुइको माझाता बिन्हाका चालाइ इङ्कोदोङ,वा बचन हिङ्खे,सुमिङको(संसारको) सुरताहोइ,धनको मायारुहोइ रेम-रेम्का आनेमाने तिङ्तेङ बचनहेङ लाअ्पिगिल्खे | कालाउ वा सेका सेफालि माद्वावा |
\v 23 कालाउ रेम्का मिलिङता बिन्हाका चालाइ इङ्कोदोङ,वा बचन हिङ्खे,कालाउ ताइ मनता ताअ्खे,कालाउ नाकुरि, सुमकुरि कालाउ ए-कुरिते दुना पातेङ सेफाके |
\v 24 कालाउ न्हुसो येसु:इम्बालाइहेङ धिरपालि आरूङ भेनेङ निङ्का हिङ्पाहि | येसु:दोअ्हि,”स्वर्गको सारभि एलोङ द्याङ भाइका | जाइताइको मिलिङ्ता रेम्का चालाइ बि:हि |
\v 25 इङ्कोङ दिनासो,न्हिसिङ्ता झाराङ द्याङगेलाइ जिमलाउ, सतुर लोतेङ गहमको माझामाझाता सामा बि:पितेङ हानेहि |
\v 26 कालाउ बिकाको न्हेनि सुम्निता गहम योहि,कालाउ बारालि तेङ्हि,एन्सालाउ दोङ सामाबुङ बारालि तेङहि
\v 27 वाको चाकारियागेलाइ लोहि कालाउ दाइनियाहेङ हि:हि,नेउ,ना ताइको मिलिङता रेम्का चालाइ थिङका माकोरो? कालाउ इन्को सामाको सिङ चाहि हिसोसो लोहि ?
\v 28 इङको द्याङ जोबाफ पिहि,'हिदोइबुङ सतुरगेलाइ इङको बि:का हिघाहि '|
\v 29 वा दोअ्हि,इङसा मापासु,माकुनुते नेलाइ सामा उ:लाउ गहमबुङ उ:न्हावा |
\v 30 सिसा मिङका पहर थेकापा इङको न्हेमिहेङ दोफाङ बारालि पिसु | सिसा मिङका बेला का चेकालाइहेङ दोताङका लाम्फा सामा उ:तेङ मेता दुलिको भासिङ बोझा जिङसु ,कालाउ गहमचाहि काङको भाकारता ता:पिसु |
\v 31 वा आरूङ इम्बालाइहेङ दोअ्हि,स्वर्गको सारभि एलोङ पासाइको दाना भइका,एमि द्याङ इङको चुम्पुतेङ ताइ बारिता थिङहि |
\v 32 गोताङ खान्तेङ म्हुइका दाना,जेलाउवा योतेङ बाराखे गोताङ सार्सिङ खान्तेङ बाराखे, कालाउ एलोङ सिङदोङभाइखे,कालाउ बादेलहुता उराइका जिहारोलाइ इन्ता बासा हिखे |
\v 33 "वा इम्बालाइहेङ आरूङ भेनेङ निङपिकासो दो:हि,""स्वर्गको सारभि खमिर भाइका हि,एमि बेबाल एकुरि ना किलो ग्राम तोलेता मिसिलाइहि,कालाउ इङको गोताङ खमिर फुलितेङ दिक माजेम्पा धाउ इङकोहेङ एपाहा ता:हि ""|"
\v 34 एदोइ काथा येसु:जेरगेलाइहेङ दो:हि | वा इम्बालाइहेङ निङपिकासो बाहेक भेनेङ हाइदोङ मा दोहि |
\v 35 """का ताइको नुइ निङकागेलाइसो खिनिङ दोताङका, सुमिङ(संसार)को सुरुसङ म्होतेङ ताअ्का काथा का बानाल पाङका | अगमबक्तासो एसा दोका बानाल पुरा जेङहि |”"
\v 36 "वा कालाउ जेरगेलाइहेङ ला:घितेङ साअ्ता हानिहि,कालाउ वाको चात्यागेलाइ वाको ता लोतेङ,''मिलिङ्को सामाको निङ्काको माने केलाइहेङबुङ दोपिनि""दोअ्हि |"
\v 37 वा इम्बालाइहेङ जोबाफ पितिङ दोअ्हि,''रेम्का चालाइ बि:काचाहि द्याङको चान'' |
\v 38 वा इम्बालाइहेङ जोबाफ पितिङ दोअ्हि,''रेम्का चालाइ बि:काचाहि द्याङको चान'' |
\v 39 सामा बि:काचाहि साइतान(भुत) सतुर | चेका पहरचाहि सुमिङको दोका दिना, (अन्तको)खेतालागेलाइ चाहि स्वर्गदुतगेलाइ |''
\v 40 'जेसाङ सामा उ:तेङ मेता दुप्यावा,सुमिङ (संसार)को दोका दिनाबुङ एन्साङ जेनावा |''
\v 41 द्याङ्को चान ताइको स्वर्गदुतगेलाइहेङ दिङ्गिलावा,कालाउ ज्याइ पाप पालि लगाइकागेलाइहेङ,कालाउ झाराङ दुस्त काम पाका लाइहेङ स्वर्गदुत वाको सारभिता जम्पावा कालाउ वाको सार्भसो उल्लापावा |
\v 42 कालाउ इम्बालाइहेङ मेताको दालदाल्ला पोखरिता थालप्यावा | कालाउ इन्ता द्याङगेलाइ खारावा,कालाउ तासिङ जि:तावा |
\v 43 'कालाउ रेम्का कामपाका धर्मि गेलाइ ताइ परमेस्वर आबाको सारभिता बेला भाइपा चम्केका जेनावा | ज्याको न्हातोङ हि वा हिनाको |''
\v 44 'स्वर्गको सारभि एलोङ मिलिङता लि:तेङ ताअ्का गाडधन भाइका,एमि |हिदोइबुङ द्याङ इङ्को निङ्हि कालाउ वा मेनाङ लेङ्चाहि वा इङकोहेङ,आरोङ मिलिङ्ता म्होहि |कालाउ हानेतेङ ताइको गोताङ आनेमाने पितेङ इङको मिलिङ चोल्हि |''
\v 45 'कालाउ आरूङ एलोङ सारभि रेम्का मोतिगेलाइ भोका एमि ब्यापारि भाइका |''
\v 46 ' वा एलोङ बहुमुल्य (हेन्जा जाङ्का) मोति निङ्हि,कालाउ हानेतेङ ताइको गोताङ आनेमाने पितेङ इङको मोति चोल्हि |''
\v 47 स्वर्गको सारभि समुन्द्रता आअ्का एलोङ गुतिजाले भाइका,इन्ता गोताङ जातको हायागेलाङ देखे |''
\v 48 'कालाउ हेन्साङ (हेन्जाङ) हायागेलाइ जालेता देहि,ओबालाइ जाले तान्हेतेङ बाहार समुन्द्रको काम्भेता उल्हिपाहि,कालाउ रेम-रेम्का हायाहेङ दुङग्रिगेलाइता ह् वाहि,कालाउ मारेम्का गेलाइहेङ थाहगिल्हि |''
\v 49 सुमिङको न्हुसोको दिना इन्साङ जेनावा,स्वर्गदुतगेलाइ लोतेङ दुष्टगेलाइहेङ धर्मिगेलाइको माझासो खेनावा |''
\v 50 'कालाउ इम्बालाइहेङ मेको वाङ्खाराका खाराता थालप्यावा | इन्ता द्याङगेलाइ खारावा,कालाउ तासिङ जि:तावा |''
\v 51 येसु:इम्बालाइहेङ हिअ्हि:,''हाइ नेलाइ इदोइ काथा गोताङ बुझिसुना? ''कालाउ इम्बालाइ दोअ्हि:,''बुझिन्हाहि |''
\v 52 येसु:आरूङ इम्बालाइहेङ दोअ्हि,''ओदोइ भाअ्सिङ स्वर्गका सारभिको धिरपाका काथा गोताङ सास्तिरि ज्याइ एमि द्याङको साअ्को माजन भाइका,जाइ ताइको भाकारसो नावा कालाउ पुरना कालाउ रेम्का आनेमाने गेलाइ बाहार उल्हिपाखे |
\v 53 इदोइ निङ्पिका काथागेलाइ दोअ्लि दोतेङ,येसु:इन्तासो हानिहि |
\v 54 कालाउ ताइको साअ्ता लोतेङ वा इम्बालाइको चाउघाराता इम्बालाइहेङ इसिका धिरपाहि,इम्बालाइ वासेहेङ्तिङ्तेङ भाङभाङ्तेङ ता-ताइमिता दोअ्हि,''वासेहेङ बुदधि भारबुसाइका कामपालि,सारबुसाइगेलाइ हितासो निङहि ?''
\v 55 हाइ या मिस्त्रिको चान माकोरो? हाइ वाको आमाइको मिङ मरियम,कालाउ वाको ओनेगेलाइ याकुब, योसेफ,सिमोन र यहुदा माकोरो?''
\v 56 'हाइ वाको बेजान ओनेगेलाइ झाराङ केलाइकोङ देराता मान्थुरो? या इसिका काथागेलाइ निङहि? कालाउ इम्बालाइ येसु:दोफा चेरताङपाहि |
\v 57 येसु:इम्बालाइहेङ दोअ्हि,''अगमबक्ताहेङ ताइको थामेता कालाउ ताइकोङ साअ्ता मान मानिङ्खे |भरू बो देराता मान निङ्खे |''
\v 58 कालाउ येसु:इम्बालाइको खान्धुरि मातिन्तेङ इन्ता सारभुसाइका काम मापाहि |
\c 14
\p \v 1 एनसालाउ गालिल प्रदेसको सासक हेरोद येसु:को नावाइ हिङहि |
\v 2 हेरोद ताइको भारदार गेलाइहेङ दोअ्हि!,वा बप्तिस्मा पिका युहन्ना:| वा सिकासो सिन्हुकाहि | ओदोङ भाअ्सिङ सारबुङता इदोइ कामगेलाइ वाकोसो जेङतेङ हिका हि |''
\v 3 हाइपालिदोनु हेरोद ताइको ओने,फिलिपको बे हेरोदियासको भासिङ युहन्ना:हेङ रिम्तेङ कालाउ धेउतेङ झ्यालखानाता हवाका हिघाहि |
\v 4 हाइपालिदोनु यु:हान्ना:हेरोदहेङ एसा दोअ्का हिघाखे | ''ना वासिहेङ ताइ बे भाइपा ता:लि थिक मान्ठु |''
\v 5 ओदोङ भाअ्सिङ हेरोद वासिहेङ से:लि  इच्सा पाका हिघाहि | कालाउबुङ वा द्याङगेलाइसो थिघाखे | हाइपालिदोनु इम्बालाइ वासिहेङ अगमबक्ता गिघाखे |
\v 6 जेलाउ हेरोदको जोलोम दिना लोहि,एन्सालाउ हेरोदियासको चामिन्दि इम्बालाइको माझाता न्हानेङ लेङचापाहि |
\v 7 ओदोङ भाअ्सिङ हेरोद वासिहेङ जेदोङ र्-हेलाउबुङ प्याङका दोअ्तेङ केरा चातेङ प्रतिग्या पाहि |
\v 8 कालाउ वाको आमाइ धिरपाका भाइपाङ वा एन्साङ दोअ्हि,''कासिहेङ बप्तिस्मा पिका यु:हान्ना:को पुरुङ इता थालिता चुमापि |
\v 9 कालाउ राजाहेङ मारफाङ चिन्ता जेङहि | कालाउबुङ ताइको केरा चाका कालाउ बानसालाइगेलाइको आगाता हेरोद इन्सिकाङ पालि हुकुम पिहि,
\v 10 कालाउ हेरोद झ्यालखानाता यु:हान्ना:को पुरुङ पाल्लि लागाइहि |
\v 11 कालाउ यु:हान्ना:को पुरुङ थालिता चुमातेङ इङ्को बेजानहेङ पिहि | कालाउ इङ्को बेजान वाको आमाइकोता चुम्पुहि |
\v 12 कालाउ उङ्को न्हुसो यु:हान्नाको चात्यागेलाइ लोतेङ वाको सिका जिउ चुम्तेङ लिहि | कालाउ ओबालाइ हानितेङ येसु:हेङ बानाल पिहि |
\v 13 जेलाउ येसु:यु:हान्नादोफा जेङ्का घाटानागेलाइ हिङ्हि,कालाउ वा एलोङ नाउता घोल्तेङ एकोन्हा थामेता  हानेहि | जेलाउ द्याङगेलाइ  येसु:इन्ता सो हानिलि दोहोइ दोअ्का काथा थाहा गिहि | ओबालाइ ताइको सहर लाअ्तेङ मिलिङ्को दामापाहा तेतेङ  येसु:हेङ लेसारा पिताइहि |
\v 14 जेलाउ येसु:नाउ सो काम्भेता लेता खुअ्हि | इन्ता वा द्याङगेलाइको हुद्दा  तिङ्हि | वाको ओबालाइहेङ तिङतेङ मारपाङ मन तुहि,कालाउ ओबालाइता मासाधेका  कालाउ मिसा लोकालाइहेङ एल्पाहि |
\v 15 जेलाउ बेल्हाका पहर वाको चात्यागेलाइ येसु:कोता हानितेङ दोअ्लि तेङ्हि,''इता हिदोइबुङ  द्याङ माहिखे | एला हेन्जा पहर हानिहोइ इम्बालाइहेङ दिङ्गिल्पि, कालाउ इम्बालाइ ताइमिदोङ हानितेङ ताइको भाअ्सिङ चाका आम्का आनेमाने चोलाको |''
\v 16 येसु:दोअ्हि,''द्याङगेलाइ  इतासो मानाको भरू नेलाइ ताइमिदोङ ओबालाइहेङ चाकाआम्का को बेबस्था पापिसु |''
\v 17 'चात्यागेलाइ दोअ्हि,केलाइ दोफा नालोङ तोले कालाउ न्हेलोङ हाया खिनिङ हि: |''
\v 18 कालाउ येसु:दोअ्हि,इङ्को तोले कालाउ हायागेलाइ एता चुमासु |''
\v 19 कालाउ न्हुसो येसु:गोताङ द्याङगेलाइहेङ सिङजोल्जोल्का जाबाराता सारिपा योम्पालि चात्यागेलाइहेङ दोअ्हि | कालाउ वा नालोङ तोले कालाउ न्हेनोङ हाया र्-हि | वा बादेलभारि खान्तेङ परमेस्वरहेङ धन्यबाद पिहि | कालाउ वा तोलेगेलाइ पोङतेङ चात्यागेलाइ हेङ इङ्को तोले पिहि | चात्यागेलाइ चाहि तोले द्याङगेलाइको माझाता बाखाराइ पिहि |
\v 20 झाराङ चाहि कालाउ धाइहि | गोताङ द्याङगेलाइ उम चालि दोतेङ,न्हुसो चात्यागेलाइ दाइका गोताङ पोङनाका गेलाइ जोम्पातेङ तेन्हे दाल्हि पोङघाहि |
\v 21 इन्ता बेबालाइ कालाउ जामालाइ बाहेक जोसो नाकुरि हाजार द्याङगेलाइ हिघाहि |
\v 22 इन्सालाउ येसु:चात्यागेलाइहेङ नाउता ताङ्तेङ् समुन्द्रको ओदोइपाइ हानिलि दोअ्हि | कालाउ वा का आसा न्हुसो ल्वाङको दोअ्तेङ काथा दोअ्हि | द्याङगेलाइहेङ साभारि दिङगिल्लिको भाअ्सिङ येसु:इन्ता हि: |
\v 23 येसु:द्याङगेलाइहेङ बिदा पिलि दोतेङ वा एक्लाङ तिकारता दोमचाकाइलि   ताङलाहि | कालाउ वा बेलोम्पा थेकापा एक्लाङ इन्ता हि: |
\v 24 एन्सालाउ थेकापा नाउ हेन्जा दुरे थेकापा हानिहि दोअ्का हिघाहि | भेरमा ओबालाइ जेसोङ हानिघाहि,इङ्कोङ पाहासो लोहि,कालाउ नाउहेङ आगा साराइलि मादोघाखे |
\v 25 र्-हिमा मुचेलमाचेललाउको पहर,येसु:चि हुता तेकाताङ ओबालाइको हिका भारि हानिहि |
\v 26 वासिहेङ चि हुता तेगिल्का तिङ्तेङ चात्यागेलाइ थिलि तोम्का हिघाहि | ओ!याते भुत |''कालाउ ओबालाइ थितेङ र्-हिकाइहि |
\v 27 कालाउ येसु:ओदोङ घुरि दोअ्हि,''धारस पासु,ओङ्को कादोङ!  थिलि मागोइस्वाना | ''
\v 28 पतरुस दोअ्हि,''प्रभु, इदि जातिङकोनु इङ्को ना दोङ्नु,कासिहेङ चि हुता तेतेङ नाङकोता लोलि दोअ्पि |''
\v 29 येसु:दोअ्हि,''लोउ पतरुस |''कालाउ पतरुस नाउ सो खुअ्तेङ  चि हुता तेकाताङ येसु:हिकाता हानिहि |
\v 30 येसु:दोअ्हि,''लोउ पतरुस |''कालाउ पतरुस नाउ सो खुअ्तेङ  चि हुता तेकाताङ येसु:हिकाता हानिहि |
\v 31 ओदोङ्घुरि येसु:पतरुसको खुरचाहि | कालाउ येसु:दोअ्हि,''ए खानधुरि  मापाका ना हाइपालि संङ्का पाखेना ?''
\v 32 जेलाउ पतरुस कालाउ येसु:न्हेमिदोङ नाउता धोल्हि भेरमा बुङ गाङहि |
\v 33 नाउता हिका येसु:को चात्यागेलाइ वाको आराधाना पाकाताङ दोअ्लि तेङ्हि,''जातिङको ना परमेस्वरको चान हिना |''
\v 34 कालाउ ओबालाइ काम्भेता पारालि दोतेङ गनेसरेतको थामेता थुकाहि |
\v 35 इङ्को थामेता द्याङगेलाइ येसु:हेङ तिङ्ही | वा जातिङको हासुवाला दोअ्तेङ इम्बालाइ गिहि | कालाउ ओबालाइ इङ्को थामेभारिको दामापाहाङ गोताङ द्याङगेलाइहेङ येसु:इन्ता लोका हि दोअ्तेङ बानाल चारचाराइ पापिहि | इस्तुङ मासाधेकागेलाइहेङ येसु:कोता तापुहि |
\v 36 ओबालाइ वाको लोखनहेङ साइलिको भाअ्सिङ अनुमति र्-हि हाइपालिदोनु ओबालाइको मिसा एलाको दोतेङ | 
\c 15
\p \v 1 कालाउ न्हुसो आधेमि फारिसिगेला कालाउ सासतिरितिगेलाइ येसु:कोता हानिहि | ओबालाइ यरुसलेमसो लोका हिघाहि ओबालाइ दोअ्हि , 
\v 2 नाङ्को  चात्यागेलाइ हाइपालि केलाइको आजाइ-आजुकोगेलाइको (पुर्खा)  बानाइका नियमगेलाइ बिगिरपाखे ?चालि खान्तेङ  लाम्फा इम्बालाइ  खुर माझाखे |''
\v 3 येसु:ओबालाइहेङ जोबाफ  पिहि,''नेलाइबुङ हाइपालि ताइको  मुमधुमको  भाअ्सिङ   परमेस्वरको आग्या बिगिरपासुखेना ?
\v 4 परमेस्वर दोअ्का हि,ताइको आमाइ कालाउ आबाको आदार पा | आरूङ वा दोअ्हि,ज्याइ ताइको आबा कालाउ आमाइगेलाइको अपमान पाखे वासिहेङ से:लि गोइखे 
\v 5 नेलाइ ज्याइदोङ काङ्कोसो ना हाइदोङ निङ्लि दोअ्घाखेना इङ्को परमेस्वरहेङ  चढाइका हि,दोअ्तेङ  ताइको आमाइ आबाहेङ दोअ्सुखेना | वा ओबालाइहेङ आदार पातेङ हिलि मागोयाङ दोअ्का धिरपासुखेना | 
\v 6 नेलाइ इङ्को द्याङहेङ ताइको आबाको आदार पालि मागोयाङ दोअ्सुखेना | एसादोङ नेलाइ ताइको नियमको भाअ्सिङ परमेस्वरको आदेसहेङ एपाहा खेङ्सुखेना | 
\v 7 नेलाइ दि:कालाइ (चिचा) |यासैया नेलाइको बारेता थिक दोअ्हि | यासैया दोअ्का हिघाहि,
\v 8 इङ्को द्याङगेलाइ कासिहेङ नुइहोइ खिनिङ आदार पानाखे दोअ्खे | कालाउबुङ ओबालाइको  हृदय चाहि काङ्कोसो दुरे हि | 
\v 9 कासिहेङ अर्पन पाका आराधाना ओबालाइको ब्यर्थ हि | ओबालाइ ताइमिङ बानाइका नियमगेलाइ खिनिङ पालन पालि धिरपाखे |
\v 10 येसु:द्याङगेलाइहेङ ताइदोफा काइहि | कालाउ वा दोअ्हि,''का नेलाइहेङ हाइबुङ दोअ्ताङका | हिङ्सु कालाउ  इङ्कोहेङ  बुझे | 
\v 11 जेदोङ झोकोकाथा नुइलिता दुल्खे,इङ्को द्याङगेलाइहेङ असुद् मापाखे | कालाउबुङ  जेदोङ नुइसो बाहार उल्लिखे,इङ्कोहोइदोङ द्याङगेलाइहेङ  असुद् बानाइखे | 
\v 12 जेलाउ चात्यागेलाइ येसु:कोता लोहि कालाउ वासिङ दोअ्हि,''हाइ नासिहेङ थाहा जेङ्हि नाङ्को दोअ्का काथासो फारिसिगेलाइ चेरतामपाहि दोअ्का थाहा गिना ?
\v 13 येसु:दोअ्हि,''स्वर्गको काङ्को आबा माथिङ्का हिदोइबुङ सिङ उन्हाताङ |
\v 14 फारिसिगेलाइहेङ लापिसु | इम्बालाइ द्याङगेलाइहेङ ठोङ्नुते ठोङ्खे,कालाबुङ इम्बालाइको ठोङ्का चाहि एलोङ कान्हा भेनेङ कान्हाहेङ ठोङ्का भाइका खिनिङ जेङ्खे | कालाउ जेलाउ एलोङ कान्हा भेनेङ कान्हाहेङ ठोङ्खे कालाउ न्हेमिदोङ खाराता वालातावा |''
\v 15 पतरुस दोअ्हि,''आन्चा ना द्याङगेलाइहेङ दोअ्का काथाको ब्याख्या केलाइहेङ पा:पि |''
\v 16 येसु:हि;हि,''हाइ नेलाइहेङ्बुङ या काथा बुझिलि इस्तुङ गारो जेङका हि ?
\v 17 नेलाइ या मागिसुखेना कि नुइसो चाका आमेने हामुता थुकाखे | कालाउ न्हुसो जिउसो जेदोङ आमेने बाहार हानिखे | इङ्को काम मालागिका जेङ्खे | 
\v 18 नुइ पाहासो उल्लिका जेदोङ्बुङ उत्पना  हृदयता हिखे,कालाउ इङ्कोदोङ द्याङ्हेङ असुद बानाइखे | 
\v 19 हाइपालिपानु हृदयता इसिका मारेम्का काथागेलाइ लोखे | मारेम्का बिचार,से:का,कासिबिरि, उलुगिल्का,खुअ्का,केरा चाका,धाताइका,कालाउ बोमिको मारेम्का काथा दोगिल्का उल्लिखे | 
\v 20 इदोङ काथागेलाइको द्याङहेङ असुद् बनाइखे | भरु खुर माझासिङ चालाउबुङ द्याङहेङ असुद् माबानाइखे | 
\v 21 येसु:इङ्को थामे लाअ्तेङ कालाउ टायर कालाउ सिदोनको थामेभारिहानिहि |
\v 22 इङ्को थामेको एलोङ कनानि बेबाल येसु:कोता लोहि | कालाउ वा खारकाताङ दोअ्हि,''परमप्रभु, दाउदको चान,का हुता दायापा | काङ्को चामिन्दिहेङ दुस्त आत्मा   धेल्का हि,वासिहेङ भुत सानताइका हि | कालाउ वा एकदम पिडा जेङका हि |''
\v 23 कालाउबुङ इङ्को बेबालहेङ जोबाफ पिलि येसु:बुङ मादोअ्हि | कालाउ येसु:कोचात्यागेलाइ वा कोता लोतेङ सेउपालि तेङ्हि,''नेउ या बेबालहेङ दिङगिल्पि,या केलाइको लेसारा पिताइतेङ र्-हिइतेङ हि |''
\v 24 येसु:दोअ्हि,''इस्राएलता  राम्का भेडा मेसाको भाअ्सिङ खिनिङ हानिलि दोअ्तेङ परमेस्वर कासिहेङ दिङगिल्हि |''
\v 25 येसु:कोता इङ्को बेबाल आरूङ लोहि | कालाउ येसु:को आगाता पोम्भेलेतेङ वा दोअ्हि,''प्रभु,कासिहेङ साघाइ पि |''
\v 26 येसु:जोबाफ पिहि,जामालाइको तोले खियाहेङ पिलि रेम्का जेनाङ रो ?''
\v 27 इङ्को बेबालदोहि,''प्रभु,खियागेलाइबुङ ताइको माझनको  चाङ्चौकि सो लेता हुल्का तोलेको पोङ्न्हाका चाखे |''
\v 28 कालाउ इन्ता सो येसु:दोअ्हि,''एइ बेबाल | नाङ्कोता बारका खान्धुरि हि | ना हाइ भोखेना का इङ्कोङ पापियाङका |''कालाउ वाको चामिन्दि एल्सालाउ दोङ एल्हि |
\v 29 कालाउ येसु:न्हुसो इङ्को ,थामे लाअ्तेङ गालिल समुन्द्रको काम्भेता हानेहि | कालाउ येसु:तिकारता ताङतेङ इन्ताङ योम्हि |
\v 30 इस्तु,द्याङगेलाइ येसु:कोता लोहि | इङ्को द्याङगेलाइ इस्तुङ मिसा लोतेङ मासाधेकालाइहेङ चुम्तेङ लोहि,कालाउ येसु:को आगाता ताअ्पिहि | लेङग्रा,कान्हा,लाटा,कालाउ बैइरा जेरसो चुम्तेङ चुमाका हिघाहि | येसु:इङ्को झाराङहेङ एल्पापि हि | 
\v 31 लाटागेलाइ धुइलि दोअ्का जेङ्हि | मासाधेकालाइ बल्याहि | तेलि मादोकालाइ आरूङ तेलि दोअ्का जेङ्हि | कालाउ कान्हागेलाइ आरूङ तिङ्लि दोअ्का जेङ्हि | इसिका भाङभाङका तिङ्तेङ इङ्को द्याङ्गेलाइ भरबुसाइहि लाम्फा इसिका हेलाबुङ तिङ्का माहिघाखा दोतेङ इस्राएलको परमेस्वरहेङ धन्यवाद पिहि |
\v 32 येसु:ताइ चात्यागेलाइहेङ काइतेङ दोअ्हि,इदोइ द्याङगेलाइहेङ तिङ्तेङ कासिहेङ दाया जेङ्का हि | एला इम्बालाइ कादोफा सुमदिनासोङ हि,कालाउ इम्बालाइ दोफा  चाका आम्का हाइदोङ मान्ठु | का ओबालाइ हेङ म्हितुपाङ मादिङगिल्लाङ | साअ् हानिका दामाता ओबालाइ झाका लोङलि दा्वा | ''
\v 33 चात्यागेलाइ येसु:हेङ हि:हि,एदोइ द्याङगेलाइहेङ चापालि एदोइ झोको उम केलाइ हेतासो  निङलि दोअ्लि ? केलाइ सहरसो हेन्जा दुरे निन्हाहि |''
\v 34 येसु:जोबाफ पिहि,''नेलाइ दोअ्फा हेलोङ तोले हि ? ''चात्यागेलाइ जोबाफ पिहि,''केलाइ दोअ्फा न्हिलोङ तोले कालाउ म्हुम्हुइका हाया हि |''
\v 35 येसु:झाराङहेङ जाभाराता (घासिता) योम्लि दोअ्हि | 
\v 36 येसु:न्हिलोङ तोले कालाउ हाया खुरता चुम्तेङ उमको भाअ्सिङ परमेस्वरहेङ धन्यबाद पिहि | कालाउ वा इङको तोले पोङतेङ  चात्यागेलाइहेङ पिहि | ओबालाइ द्याङगेलाइहेङ बाराइहि |
\v 37 गोताङ द्याङगेलाइ चाहि,कालाउ घाइहि | कालाउ चात्यागेलाइ  चालिमादोका  तोलेको पोङ्न्हागेलाइ जोम्पाहि इङ्को न्हि दाल्हि पोङपाहि |
\v 38 इनता आतुइसा दोअ्लाउबुङ द्या हाजार द्याङगेलाइ हिघाहि | इङ्कोता बेबाल कालाउ जामालगेलाइबुङ हिघाहि |
\v 39 जेलाउ इम्बालाइचाहि,येसु:इम्बालाइहेङ ता-ताइ मिको साअ्भारि दिङगिल्हि | कालाउ वा एलोङ नाउता धोल्तेङ मग्दानको थामेभारि  हानेहि | 
\c 16
\p \v 1 फारिसिगेलाइ कालाउ सदुकिगेलाइ येसु:कोता लोहि | ओबालाइ येसु:हेङ जाचिलि खाङ्घाखे | कालाउ ओबालाइ येसु:हेङ परमेस्वरसो लोका हि दोअ्का प्रमानको भाअ्सिङ लिला तिङ्पालि | दोम्चाका पाहि |
\v 2 येसु:दोअ्हि,''जेलाउ नेलाइ बेला दुब्लि तोम्का तिङ्स्वाना, कालाउ दोअ्स्वाना,बादेल इ:का हि,दिना रेम्काङ जेनाङ |'' 
\v 3 कालाउ र्-हिमा नेलाइ दोअ्स्वाना | बादेल दाकिलकिल्का हि,कालाउ इ:का हि,नानि दुमभेर्मा लोवाङ | इदोइ दिनाको सकेतगेलाइ | जेलाउ नेलाइ बादेल खान्तेङ इङ्को सकेत बुझिसुखेना,एलाङ हाइ जेन्दोङ्खे इङ्को नेलाइ बुझिलि गोइखे | एदोइ सकेत या,कालाउ एदोइ सकेतगेलाइको माने नेलाइ मागिसुखेना |
\v 4 मारेम्का काथा दोअ्का कालाउ पापि द्याङगेलाइ चिनाको भाअ्सिङ लिला भोखे | ओबालाइहेङ योनाको चिना खिनिङ कालाउ वा इन्तासो भेनेङ थामे हानिलिको भाअ्सिङ इङको थामे ला:हि |
\v 5 येसु:कालाउ वाको चात्यागेलाइ गालिल समुन्द्रको ओदोइपाइ हानेहि |चात्यागेलाइ ताइदोफा तोले चुम्पुलि निल्हि |
\v 6 येसु:ओबालाइहेङ दोअ्हि,''ताइमिहेङ बान्चिवासु |फारिसिगेलाइ कालाउ सादुकि गेलाइको साउरि चालसो ताइमिहेङ जोगाइसु |
\v 7 चात्यागेलाइ इङ्को काथाको बारेता काथा दोअ्लि तेङ्हि | कालाउ चात्यागेलाइ दोअ्हि,केलाइ ताइमि दोफा तोले चुमाका मान्ठुनाङ येसु:इसिका दोअ्हि दोअ्तेङ ता-ताइमिता काथापालि तेङ्हि |
\v 8 येसु:चात्यागेलाइको इदोइ काथा गितेङ | कालाउ वा ओबालाइहेङ दोअ्हि |''हाइपालि तोलेको बिसोयता नेलाइ काथा पातेङ हिसुखेना ? नेलाइदोअ्फा आतुइसा खिनिङ खान्धुरि हि |
\v 9 नेलाइ हाइपालि एलाउबुङ मागिसुखेना ? माबुझिसुखेना ? नालोङ तोले ना हाजार द्याङगेलाइहेङ चापाघा न्हुसो नेलाइ हेथे दाल्हो ल्होपाका हिघासुना नेलाइहेङ फोम मान्ठु ?
\v 10 कालाउ एसादोङ द्या हाजार द्याङगेलाइ न्हितोङ तोले चाका काथा कालाउ, हेथे दाल्हो नेलाइ जोम्पासुना,नेलाइहेङ थाहा मान्ठु ?
\v 11 का नेलाइहेङ तोलेको बिसोयता दोअ्का माको दोअ्तेङ नेलाइ हाइपालि माबुझिसुखेना ? का नेलाइहेङ फारिसिगेलाइ कालाउ सादुकिगेलाइको साउरिसो थिसु दोअ्खा |''
\v 12  कालाउ ओबालाइ बुझिहि,वा तोलेको साउरि सो माको,फारिसिगेलाइ कालाउ सादुकिगेलाइ को धिरपाकासो नेलाइ थिसु |
\v 13 जेलाउ येसु:सिजरिया फिलिप्पिको थामेता थुकाहि | वा ताइको चात्यागेलाइ हि:हि,का द्याङको चान | द्याङगेलाइ कासिहेङ हासुको दोअ्खे ?''
\v 14 चात्यागेलाइ जोबाफ पिहि,आधिमि नासिहेङ बप्तिस्मा पिका यु:हान्ना:दोअ्खे | आधिमि नासिहेङ एलिया दोअ्खे | कालाउ आधिमि नासिहेङ यर्मिया कालाउ हिदोइबुङ अगमबक्तागेलाइसो एमि दोअ्खे |
\v 15 कालाउ येसु:ताइको चात्यागेलाइहेङ दोअ्हि,''नेलाइ चाहि का हासु दोतेङ दोसुखेना कुनु ?''
\v 16 सिमोन,पतरुस जोबाफ पिहि,ना चाहि ख्रिस्त हिना |''हुसि हिका परमेस्वरको चान |''
\v 17 येसु:दोअ्हि ''ना धन्यकोहिना,ओइ योनाको चान सिमोन | हिदोइबुङ द्याङ कालाउ जाति नासिहेङ इदोइ धिरपाका माको | स्वर्गता हिका काङको आबा नासिहेङ तिङ पापिका हि |
\v 18 एसाङ का द्वाङ्का,ना पतरुस हिना | कालाउ का काङ्को मन्डलि एदोइ उन्थुइ हुता बानायाङका | काङ्को मण्डलिहेङ राम्पालि सी:का सरबुङ्गेलाइ हाइदोङ पालि मादोवा |
\v 19 का स्वर्गको ताल्चा नेलाइहेङ प्याङका | जेलाउ नेलाइ इदोइ पृथ्विता न्यायको भाअ्सिङ धुइसुवाना कालाउ इङ्को न्याय परमेस्वरको न्याय जेनावा | जेलाउ ना इङ्को पृथ्विता हासुहेङ बुङ माफ प्याना कालाउ इङ्को माफ परमेस्वरको माफ जेनावा |''
\v 20 कालाउ एन्सालाउ येसु:ताइ चात्यागेलाइहेङ दोअ्हि,हासुहेङबुङ मादोअ्सु इता ख्रिस्त हि दोअ्तेङ थिपाहि |
\v 21 एन्सालाउसोङ एसा येसु:ताइ चात्यागेलाइका यरुसलेम हानिलि गोइका हिघा दोतेङ प्रस्त पापिहि | कालाउ यहुदिगेलाइको धर्मगुरु,कालाउ मुख्य धामिगेलाइ कालाउ ब्यबस्थाका सास्तरिगेलाइ वासिहेङ हेन्साङ दानायावा | येसु:ताइ चात्यागेलाइ दोअ्हि कि वासिहेङ से:लिदोङ गोयाङ | कालाउ सुमनिको दिनाता सिकासो सुन्हुतेङ ल्होकावा |
\v 22 येसु:हेङ एक्लाङ एपाहा चुम्पुतेङ पतरुस हाइपाका , मापाका गोताङ जोखानापालि तेङ्हि,''परमेस्वर नासिहेङ इसिका काथासो बान्चिपावा,एइ परमप्रभु ना हुता इसिका काथागेलाइ माल्वाङ |''
\v 23 कालाउ येसु:पतरुसभारि घुरितेङ दोअ्हि,ना कासो दुरे हाने, मासान!काङ्को पकस्यता मान्थुना | परमेस्वर सोचेका भाइपा ना मासोचिखेना | ना द्याङगेलाइ सोचेका भाइका खिनिङ |
\v 24 कालाउ येसु:ताइ चात्यागेलाइ दोअ्हि, हासुबुङ कासिहेङ पिताइलि खाङ्नु वा ताइमिहेङ गोइका आमेनेगेलाइ सो इन्कार पालि गोयावा | कालाउ वासिहेङ पिका क्रुस फातेङ कासिहेङ लेसारा पिताइलि वा गोयावा |
\v 25 ज्याइ ताइ | जिउहेङ बान्चिपालि खाङ्खे वा इङ्को मो:पावा,कालाउ जाइ काङ्को भाअ्सिङ जिउ मोपाखे वा निनावा | 
\v 26 हिदोइबुङ द्याङ गोताङ सुमिङ्दोङ ताइ -खुरता पाखे,कालाउबुङ जिउचाहि मो:पानु वासिहेङ हाइ फाइदा हि रो ? ताइको जिउ निङ्लि हिदोइ्बुङ द्याङ हाइ पिलि दोअ्खे?
\v 27 ताइ आबाको महिमा दोअ्फाङ द्याङको चान ताइ दुतगेलाइ दोफा ल्वाङ | एन्सालाउ द्याङको चान झाराङ्हेङ ताइ कामको भाअ्सिङ इनामगेलाइ प्यावा |
\v 28 नेलाइहेङ का जातिङको दोअ्खा | आधिमि द्याङ इता जातेङ हि,वा ताइको सि:लि खान्तेङ लाम्फाङ द्याङको चानको सारभि लोका तिनावा |''
\c 17
\p \v 1 कालाउ येसु:तुनि न्हुसो ताइदोअ्फा पतरुस,याकुब कालाउ यु:हान्ना हेङ चुम्तेङ एलोङ झाउका लाख भारि चुम्पुहि | इम्बालाइ चाकामान्दा थामेता हिघाहि |
\v 2 इम्बालाइको मिसिया आगाता,येसु:को जिउ भाङगिन्हाहि | कालाउ वाको होङका लोखोन तालि भारपाङ जेका जेङहि |
\v 3 कालाउ इम्बालाइ न्हेमि द्याङ दोफा येसु:नुइ धुइतेङ हिका तिङ्हि | ओबालाइ मोसा कालाउ एलिया हिघाहि |
\v 4 पतरुस येसु:हेङ दोअ्हि,''प्रभु,इदोइ केलाइ इता हिका एल्काङ जेङ्हि | इदोइ एल्काङ हि,एदि ना मन पानु का इता सुम्लोङ खोपारा धामाङका,एलोङ नाङको भाअ्सिङ,भेनेङ मोसाको भाअ्सिङ कालाउ एलोङ चाहि एलियाको भाअ्सिङ |
\v 5 जेलाउ पतरुस काथा पाकानाङ हिघाहि,एन्साउदोङ एक्कासि एलोङ फाइसालामका बादेलहोइ इम्बालाइहेङ ठुम्ही | बादेललितासो एलोङ गाला उल्हिहि | गाला इसिका हिघाहि,या काङ्को चान कालाउ का यासिहेङ मायारू पाखा | का वाको दोफा  हेन्जाङ लेङचाखा | याको काथा दोअ्का किसु |''
\v 6 चात्यागेलाइ इङ्को गाला हिङ्हि | इम्बालाइ मेनाङ थिहि,कालाउ ओबालाइ पोम्भेलेहि |
\v 7 येसु:ताइ चात्यागेलाइ  दोफा लोहि | कालाउ ओबालाइहेङ साइहि | कालाउ वा दोअ्हि,''ल्होसु | नेलाइ थिलि मागोइसुवाना |''
\v 8 चात्यागेलाइ पुलुक्क खाङ्हि,हासुहेङबुङ मातिङ्हि | इन्ता येसु:खिनिङ हिघाहि |
\v 9 येसु:कालाउ वाको चात्यागेलाइ लाखसो लेता खुअ्दोङ्धाखे | वा चात्यागेलाइ हेङ आग्या पिहि,रा ता नेलाइ तिङका इङको घाटाना गेलाइको बारेता द्याङको चान सिका सो सिन्हुतेङ माल्होपा थेकापा हासुहेङ बुङ हाइदोङ मादोसु |कालाउ न्हुसो खिनिङ नेलाइ तिङ्का काथागेलाइ द्याङगेलाइहेङ दोअ्सु |''
\v 10 चात्यागेलाइ येसु:हेङ हिअ्हि,''हाइपालि ब्यबस्थाका सास्तिरिगेलाइ ख्रिस्त लोका खान्तेङ लाम्फा एलिया लोलि गोयाङ दोखे ?''
\v 11 कालाउ येसु:दोअ्हि,''एलिया लोधोदोङ खे दोअ्तेङ ओबालाइ थिकोङ दोअ्का हि | कालाउ या जातिङभारि ना एलिया दोङ ल्वाङ कालाउ गोताङ काथाको थिकसो ब्यबस्थापाङ |
\v 12 का नेलाइहेङ दोअ्खा,एलिया लाम्फाङ लोलिदोअ्होइ,कालाउबुङ इम्बालाइ वासिहेङ मानाल्खे | वासिहेङ ओबालाइ जेदोङपालि खाङधाखे एन्साङ पाहि | एन्साङ द्याङको चानहेङबुङ ओबालाइको खुरसो दान्हाइ निन्चावा |''
\v 13 कालाउ खिनिङ चात्यागेलाइ इम्बालाइहेङ बपतिस्ता पिका युहन्ना:को बिसोयता दोअ्का रैइसो दोअ्तेङ बुझिहि |
\v 14 येसु:कालाउ वाको चात्यागेलाइ आरुङ द्याङ्गेलाइ हिका थामेता हानिहि | एलोङ द्याङ येसु:को आगाता हानितेङ तुघुरहि |
\v 15 इङ्को द्याङ दोअ्हि,''परमप्रभु, काङ्को चानहेङ दायापापि | वासिहेङ झाका लोङ्का बेथा खोअ्का हि | इदोइ बेथासो वा साताइन्हाका हि | काङ्को चान धुरिधुरि मेता कालाउ चि:ता लोङखे |
\v 16  का काङ्को चानहेङ नाङ्को चात्यागेलाइकोता चुमाघा, ओबालाइ वासिहेङ एल्पालि मादोअ्हि |''
\v 17  येसु:जोबाफ पिहि,नेलाइदोफा खान्धुरि मान्ठु | नेलाइको जिवनदोङ भ्रष्ट हि | नेलाइदोफा हेलाउ थेकापा का ह्याङका ? नेलाइदोफा हेलाउ थेकापा का र्-हुमतेङ   हिअ्लि ? इङ्को वाजानहेङ इसो चुमासु |''
\v 18 येसु:इङ्को वाजान लिता हिका भुतहेङ बाहार उल्लिपिहि दोअ्हि | कालाउ इङ्को वाजानसो भुत बाहार उल्लिहि,कालाउ एन्साउसोदोङ इङ्को वाजान एल्हि | 
\v 19 कालाउ चात्यागेलाइ एअ्-कुन्हाता लोहि | ओबालाइ दोअ्हि,''केलाइ इङ्को वाजानसो भुत खाअ्पालि गोताङ खालको पानाहि | कालाउबुङ केलाइ इङ्को मासानहेङ दिगिल्हि मादोअ्नाहि | हाइपालि केलाइ मासान हेङ खाअ्पालि मादोअ्नाहि ?''
\v 20 येसु:जोबाफ पिहि,''नेलाइ मासान उल्लिपालि मादोअ्सुना,हाइपालिदोनु नेलाइकोता खान्धुरि एकदम आतुइसा हि | का नेलाइहेङ जातिङको दोअ्खा | एदि नेलाइको खान्धुरि पासाइको चालाइ झोको खिनिङ हिलाउबुङ्ते इङ्को हेमा दाङग्राहेङ ( हिमाल,पर्बत) इतासो हाने दोअ्तेङ नेलाइ इङ्कोहेङ दोअ्लि दोसुधाना | ''कालाउ इङ्को इन्तासो हानिधावा | नेलाइको भाअ्सिङ या गोताङ काथा सम्भब हिघाहि |
\v 21 कालाउबुङ इसिका भाइका दोमचाकालाउ चाहि भुत कालाउ उपबाससो बुङ माउलियावा |''
\v 22 कालाउ न्हुसो,चात्यागेलाइ गालिलता जोम्हि | येसु:इम्बालाइहेङ दोअ्हि,द्याङ्को चानहेङ द्याङ्गेलाइको काबुता तातावा | 
\v 23 इङ्को द्याङगेलाइ द्याङ्को चानहेङ सेअ्तावा,कालाउबुङ द्याङ्को चान सुम्निता सिन्हुतेङ ल्होकावा | ''येसु:हेङ सेअ्ताङ  दोअ्का हिङ्तेङ  चात्यागेलाइको हेन्जा मन तुहि |
\v 24 येसु:चात्यागेलाइ चुम्पुतेङ कर्फनहुमता आधिमि द्याङ पतरुसकोता लोहि | एदोइ द्याङ्गेलाइ न्हे पल्ति पोत ल्होपापाकालाइ हिघाहि | ओबालाइ पतरुसहेङ हिअ्हि,''हाइ नेलाइको गुरु न्हे पल्ति पोत तिरेखे ?''
\v 25 पतरुस जोबाफ पिहि,''एइ येसु:इङ्को पोतगेलाइ तिरेखे |''कालाउ पतरुस  येसु:हिका साअ्ता हानिहि | पतरुस  नुइधुइलि खाङ्लाउ लाम्फाङ,येसु:दोअ्हि,''इदोइ सुमिङ्ता राजा द्याङ्गेलाइ पाहासो खालखालको किसिमको पोतगेलाइ निङ्खे | कालाउ पोत तिरिका द्याङ्गेलाइ चाहि हासु ? हाइ इम्बालाइ राजाको साको द्याङ्गेलाइ ? या त इङ्को भेनेङ  द्याङगेलाइ ? भासिहेङ ना हाइ द्वाना ?''
\v 26 पतरस जोबाफ पिहि,भेनेङ द्याङ्गेलाइ पोत तिरेखे | येसु:दोअ्हि ''एन्सा पानु राजाको ताइको जाहान पोत तिरिलि मागोइखे |
\v 27 केलाइ एदोइ पोत ल्होपाकालाइहेङ चेर माताङपाप्याङ इङ्को भाअ्सिङ पोत बुझाइसु | पोखारिता हानेसु कालाउ हाया बन्चिता रि्मसु | ना लाम्फा रि्मका हाया चुमा,वाको नुइ आ:कालाउ एलोङ चान्दिको सिक्का निनावा | इङ्को सिक्का पोत ल्होपाकालाइहेङ पिसु | इन्तासो नाङ्को कालाउ काङ्को पोत तिरिन्हावा कालाउ द्वा |''
\c 18
\p \v 1 एन्सालाउदोङ चात्यागेलाइ येसु:दोफा लोतेङ कालाउ हिअ्हि,''स्वर्गको सारभिता झाराङ खान्तेङ बार्का माहान हासु वाला ?''
\v 2 येसु:एलोङ म्हुइका  जाम्बालहेङ ताइ दोअ्फा काइहि | कालाउ चात्यागेलाइको  आगाता इङ्को जाम्बालहेङ जापाहि |
\v 3 कालाउ दोअ्हि,''का नेलाइहेङ जातिङ्को दोअ्खा | एदि नेलाइ आतुइका जामालगेलाइ  भाइपा माफेरिसुना पानु नेलाइ हेलाउबुङ स्वर्गको सारभिता दुल्लि मादोअ्सुवाना |
\v 4 ताइमिहेङ इदोइ आतुइका जामालाइ  भाइपाङ नम्र बनाइलि दोअ्खे वा दोङ स्वर्गको सारभिता माहान जेनावा |
\v 5 'जेदोङ द्याङ्गेलाइ इदोइ म्हुइका जाम्बालाइहेङ काङ्को मिता ग्रहन पानु,वा कासिहेङ बुङ ग्रहन पाका हायावा |''
\v 6 एदि एलोङ म्हुइका  जामाल काङ्को हुता खाङ्धुरि पानु | कालाउ हासुबुङ इङ्को म्हुइका जाम्बालहेङ पाप पालि लगाइहे पानु,इङ्को द्याङ्को भाअ्सिङ  मेनाङ मारेम्का जेनावा | वाको भाअ्सिङ ते निर्-घाता एलोङ बारका  (जान्ता)जातो तोइपितेङ वासिहेङ्दोङ वाङ्खाराका समुन्द्रता ह्वालि रेम्काङ  जेनाङ |
\v 7 जेदोङ कारनसो द्याङ्गेलाइ पाप पापाखे या सुमिङ्ता का इङ्को द्याङ्गेलाइको भाअ्सिङ दु:ख जेङ्खा | इसिका घाटाना जेङ्लि गोयाङ | कालाउ इसिका काम पाकालाइहेङ हेलाउबुङ रेम्का माजेनावा |
\v 8  एदि नाङ्को खुरखोकोइ नासिहेङ पाप पालि लागाइनु इङ्को पाल्तेङ थाइगिल्पि | न्हेनोङ खुर कालाउ न्हेनोङ हेलाबुङ मासिका अनन्तको नरकको मेता थाइगिल्लि खान्तेङ भरु लुला कालाउ लेङग्रा जेन्तेङ हिलि नाङ्को भाअ्सिङ रेम्का जेनावा |
\v 9 एदि नाङ्को मिसियाँ नासिहेङ पाप पालि लगाए पानि इङ्कोहेङ उल्लापातेङ थाइगिल्पि | न्हेनोङ मिसियाँ जेन्तेङबुङ जेलाउबुङ नरकको मेता थाइगिल्लि खान्तेङ ते भुरु काना जेतेङ जिवनभरि हिअ्लि नाङ्को भासिङ रेम्का जेनावा |
\v 10 'होसियार हिसु | नेलाइ इदोइ म्हुकाइसो एअ्मिहेङबुङ हेला मापासु | हाइपालि दोनुका नेलाइहेङ दोअ्का,इदोइ जामालगेलाइको स्वर्गता दुतगेलाइ हि | कालाउ इम्बालाइ नाङ्को आबाको दर्सन दिनाङ पातेङ ह्यावा |
\v 11 हाइपालिपानु परमेस्वरको चान राम्कालाइहेङ बान्चिपालि लोका हि |
\v 12 'नेलाइ हाइ बिचार पासुखेना ? एदि हिदोइबुङ द्याङ्को नाकुरि भेडा मेसा हि, कालाउ हिदोइबुङ एलोङ राम्नु,आरूङ भेनेङ द्याकुरि ते-क्वाहा भेडा मेसाहेङ तिकारता ताअ्तेङ कालाउ वा राम्का भेडा मेसाहेङ भोलि मान्हावारो ? हाइ या ठिक माकोरो ?
\v 13 जेलाउ वा राम्का भेडा मेसाहेङ निङ्हेपानु,जातिङ्को का नेलाइहेङ दोअ्खा | इङको द्याकुरि ते-क्वाहा भेडा मेसा खान्तेङ वा इङको एलोङको भाअ्सिङ वा हेन्जा लेङ्चावा |
\v 14 एसाङदोङ स्वर्गता हिका नेलाइको आबाको इसिका इच्सा हि,कि इदोइ आतुइका जामालगेलाइसो एमिबुङ मारामाको |
\v 15 'जेलाउ नाङ्को ओने कालाउ बेजान ओने नाङ्को बिरूद्ता अपराध पानु जेलाउ वा एअ् कुन्हाता ह्यावा ना वाकोता हाने | कालाउ वा हाइ गल्ति पाका हि वासिहेङ सम्झाइ | एदि वा नाङ्को काथा हिङ्पिहिपानु, नाङ्को ओने नाङ्को  जेनावा |
\v 16 एदि वा हिङ्लि माकिपिनु,ताइ दोफा आरुभेनेङ सानाइति एमि न्हेमिहेङ चुम्तेङ हाने कालाउ न्हेमि सो सुमि गवाहिसो गोताङ काथागेलाइ पक्का जेनाको |
\v 17 एदि वा नेलाइको काथाबुङ हिङ्लि  माकिनु,वासिहेङ मण्डलिको आगाता चुमासु | मण्डलिको द्याङ्गेलाइ दोअ्काबुङ मासानु वासिहेङ परमेस्वरता खान्धुरि मापाका कालाउ पोत ल्होपाका  भाइपाङ ब्याभाहार पासु | 
\v 18 जातिङ्को,का नेलाइहेङ दोअ्खा ,नेलाइ पृथ्विता जेदोङ धेउस्वाना, इङ्को स्वर्गता धेउनावा | कालाउ नेलाइ पृथ्विता जेदोङ खाइस्वाना इङ्को स्वर्गता खाइप्यावा |
\v 19 'का नेलाइहेङ दोअ्खा,''इदोइ पृथ्विता हिदोइबुङ कथाकोबारेता नेलाइसो न्हेमि मिलितेङ सहमति जेङ्सुवाना पानु कालाउ इङ्को भासिङ दोमचाकाइनु | कालाउ नेलाइ हिदोइ आमेनेको भासिङ दोमचाकाइसुवाना इङ्को काङ्को स्वर्गिय आबासो निङ्सुवाना |
\v 20 इङ्को जातिङको,हाइपालिदोनु न्हेमि वा सुमिका दोफा खान्धुरि पातेङ जोम्हे पानि,का नेलाइको इन्ता नेलाइको दोफा ह्याङका |''
\v 21 जेलाउ पतरुस येसु:कोता लोतेङ हिअ्हि,''प्रभु काङ्को ओने काङ्को बिरोधता घुरि घुरि गल्ति पाखे,का हेअ् पल्ट थेकापा वासिहेङ माफ पिली? हाइ न्हि पल्ट थेकापा ?
\v 22 येसु:जोबाफ पिहि,''का नेलाइ झाराङ्हेङ दोअ्खा ,एदि वा गल्ति पातेङ हिअ्लाबुङ ना न्हि गुना सुमकुरि ते पटक स्यामा  पिलि गोइखे |''
\v 23 'इङ्को भाअ्सिङ स्वर्गको सारभि एलोङ राजा भाइका हि,ज्याइदोङ ताइको नोकर गेलाइसो हिसाब मिलिपालि निश्चय पाहि,
\v 24 राजा हिसाब मिलिपालितेङ हि | वाको एलोङ नोकर ते हाजार चांदिको सिक्काको रिनि हिघाहि |
\v 25 इङ्को नोकर रिन तिरिलि मादोका जेङ्हि | कालाउ राजा वासिहेङ दोअ्हि,नाङ्को बे,कालाउ चान चामिन्दि कालाउ ना दोफा हिका गोताङ आनेमाने पितेङ रिन चुक्ता पालि आदेस पिहि |
\v 26 कालाउ इङ्को चाकारिया माझनको खोकोइ तुघुरतेङ चाहि कालाउ  सेउपाहि  ,''काङ्को भाअ्सिङ आतुइसा र्-हुम्पि | कालाउ कासिहेङ लागेका जेथे रिन हि का तिरियाङका |
\v 27 इङ्को कथा हिङ्तेङ राजाहेङ चाकारिया हुता द्याङ जेङ्हि | कालाउ वा वासिहेङ रिन तिरिलि मागोयाङ दोअ्हि कालाउ वासिहेङ रिन मुक्त जेन्तेङ हानिलि पिहि |
\v 28 न्हुसो,इङ्को नोकर भेनेङ चाकरियाहेङ दुसुहि,ज्याइदोङ वाकोसो एसाइ चांदिको सिक्का रिन र्-हुका हिघाहि | वाको निरघा एरितेङ दोअ्हि,''नाङ्को रिन एलाउदोङ तिरिलि दोपा |''
\v 29 कालाउ इङ्को नोकर तिरुथोतेङ सेउपालि तेङ्हि,''कासिहेङ दाया पा का नाङ्को गोताङ रिन चुक्ता पाउका |''
\v 30 इङ्को लाम्फाको चाकारिया र्-म्हिलि मादोहि | वा भेनेङ चाकरियाको  बिरुद्ता उजिरि ह्वाहि कालाउ वासिहेङ जेल्ता चुम्पु पिहि | रिन तिरिलि मादोपा भरि वा जेल्ता हिलि गोइहि |''
\v 31 आरू भेनेङ चाकरियागेलाइ इङ्को  घाताना तिङ्हि | इम्बालाइ दु:खि जेङ्हि,कालाउ इम्बालाइ ताइको माझनहेङ इङ्को गोताङ घाटानाको बिसोयता हिम्पा पिहि |
\v 32 'जेलाउ माझन चाकरियाहेङ काइहि कालाउ वासिहेङ दोअ्हि,'ए नाते दुस्त चाकरिया | ना काङ्कोसो हेन्जा रिन चुम्पुका हिघाखेना | ना का दोफा  सेउपाना कालाउ का नासिहेङ माफ पापिघा | ना चाहि नाङ्को रिनिहेङ दाया तिङ्पालि मादोना |
\v 33 का नासिहेङ दाया पाका भाइपाङ नाबुङ वासिहेङ दायालि गोइका माकरो ?
\v 34 माझन मारफाङ चेर ताङ्पाहि कालाउ दण्ड पिलिको भाअ्सिङ इङ्को चाकरियाहेङ झयालखानाता हवा पिहि | गोताङ रिन मातिरिपा भरि वा जेलतादोङ हिलि गोइहि |
\v 35 'राजाबुङ स्वर्गता हिका काङ्को आबा हाइ पाखे इङ्कोङ पाहि | एदि नेलाइ झाराङ ताइको दादा ओनेगेलाइहेङ ताइको हृद्यसो माफ मापाना पानु,काङ्को स्वर्गको आबा बुङ नासिहेङ माफ माप्यावा |''
\c 19
\p \v 1 इदोइ गोताङ काथागेलाइ हिङ्पालि दोतेङ येसु:गालिल लाअ्तेङ  हानिहि | कालाउ यर्दन झोराको ओदोइपारको भेरपाङ हिका यहुदिया थामेभारि वा थुकाहि |
\v 2 हेन्जा द्याङ्गेलाइ येसु:दोफा लोहि | येसु:मासाधेका गेलाइहेङ एल्पा पिहि |
\v 3 आधे फारिसिगेलाइ येसु:कोता वाको जाच पालि लोहि | ओबालाइ येसु:हेङ हिअ्हि,''हाइ हिदोइबुङ निउता हासुबुङ ताइको बेहेङ  लाअ्लि दोअ्खे ?''ओबालाइ येसु:गलत काथा दोअ्का भोधाखे |
\v 4 येसु:जोबाफ पिहि,''हाइ नेलाइ धर्मसास्तरता पढेका मान्थुसुना ? जेलाउ परमेस्वर मुमिङ हेङ सिरजाइ हि, ''वा वाजन कालाउ बेजान बानाइहि |
\v 5 कालाउ परमेस्वर दोअ्हि,ओदोङ भाअ्सिङ द्याङ ताइको आबा आमाइहेङ लातेङ ताइ बे दोफा मिलितेङ हिअ्खे | एसाङ इदोइ न्हेमि द्याङ एलोङ जेनावा |
\v 6 एला इङ्को न्हेमि माको,भरु एलोङदोङ जिउ जेनावा | ओदोङ भासिङ परमेस्वर ज्याइहेङ एदोफाङ तेपाका हि | वासिहेङ हासुबुङ  द्याङगेलाइ मालापाको |
\v 7 इम्बालाइ येसु:हेङ दोअ्हि,''मोसा हाइपालि बिहुको खाति पोका कालाउ लाअ्का पातारा  पितेङ बेहेङ लाअ्पिका आग्या पिहि ? 
\v 8 येसु:इम्बालाहेङ दोअ्हि,''नेलाइ को हृद्य ठाङ्का हिनाङ,मोसा बेहेङ लाअ्का अनुमति नेलाइहेङ पिकाहि | कालाउ लाम्फासो चाहि इसिका मान्थुघाखे |
\v 9 का नेलाइहेङ दोअ्खा, ज्याइ कुसुमि बाहेकासो ताइ बेहेङ लोअ्तेङ आरूङ भेनेङ दोफा बिहु पाखे,वा कुसुमि(कासिबेरी) पाखे | कालाउ ज्याइ दोङ लाअ्पिका बेबालहेङ बिहु पाखे,वाबुङ कुसुमि पावा |''
\v 10 चात्यागेलाइ वासिहेङ दोअ्हि ''के''कालाउ ''बे''को एसाङदोङ जेङ्तेङ हिनु ते,बिहु मापासिङ हिलि रेम्का जेनावा |''
\v 11 येसु:ओबालाइहेङ जोबाफ पिहि,''गोताङ द्याङगेलाइ या बचन ग्रहन पालि मादोखे,इम्बालाइ खिनिङ पालि दावा ज्याइहेङ इदोइ पिका हि |
\v 12 हाइपालिदोनु आधिमिको जोलोमदोङ नपुसक हिअ्खे | आधिमि चाहि द्याङगेलाइदोङ बानाइका नपुसक हिअ्खे | कालाउ आरूङ आधिमि चाहि ताइ ताइमिदोङ स्वर्गको सारभिको भासिङ नपुसक बानाइखे | ज्याइदोङ एदोइ ग्रहन पालि दोखे,वा इङको ग्रहन पाको |''
\v 13 जामालगेलाइहेङ येसु:खुर चातेङ दोमचाकाइ प्याको दोअ्तेङ द्याङगेलाइ आतुइकालाइहेङ वाकोता चुमाहि | चात्यागेलाइ चाहि इङ्को द्याङ्गेलाइ चेरहि |
\v 14 कालाउ येसु:दोअ्हि,''जामालगेलाइहेङ का दोफा लोलि पिसु | ओबालाइ हेङ माखोराइसु | हाइपालि दोनु स्वर्गको सारभि चाहि एदोङ इसकाङगेलाइ कोदोङ |''
\v 15 कालाउ जामालगेलाइको हुता खुर तातेङ वा इन्तासो हानिहि |
\v 16 एमि द्याङ येसु:कोता लोतेङ दोअ्हि,''हे गुरु,का हेलाबुङ मासिका जिबन निङलिको भासिङ(अनन्त जिबन) हाइ रेम्का काम गोइखे ? 
\v 17 येसु:वासिहेङ दोअ्हि,रेम्का हाइ इङ्को को बिसोयता ना कासिहेङ हाइपालि हिअ्खेना ? रेम्का ते एलोङ खिनिङ हि | एदि ना जिबनता दुल्लि खाङ्नापानु,आग्यागेलाइ पालन पासु |''
\v 18 वा येसु:हेङ दोअ्हि ''हिदोइ चाहि कुनु ?''येसु:वासिहेङ दोअ्हि ''ना मासे,ना कासिबिरि मापा,ना माखु,ना धाताइका गवाहि मापि |
\v 19 ताइको आबा आमाइको आदार पासु,कालाउ ताइको देरागेलाइ ताइमिङ भाइपाङ प्रेम पासु |''
\v 20 इङ्को धाना वाजान येसु:हेङ दोअ्हि,''इदोइ गोताङते का पालन पाका हिका | एलाको दोफा हाइ कमि हिरो ?'' आरू एला का हाइ पालि गोयाङ ?
\v 21 येसु:वासिहेङ दोअ्हि,''ना सिद्द हिलि खाङ्नु, हानितेङ नाङ्को दोफा हिका गोताङ आनेमाने पितेङ गरिबगेलाइहेङ पि,कालाउ स्वर्गको धन निनाना कालाउ लोतेङ काङ्को  न्हुलोउ |'' 
\v 22 जेलाउ इङ्को धाना वाजान द्याङ इङ्को काथा हिङ्हि,वा हेन्जा दु:खि जेन्तेङ हानेहि | हाइपालिदोनु वाको इस्तुङ धनसम्पति गेलाइ हिघाहि |
\v 23 कालाउ येसु:ताइको चात्यागेलाइ दोअ्हि,''जातिङ्को, का नेलाइहेङ दोअ्खा, स्वर्गको सारभिता धनि द्याङ्गेलाइ दुल्लि गाहो् जेनावा |
\v 24 आरुङ का नेलाइहेङ दोअ्खा, धनि द्याङ्गेलाइ परमेस्वरको सारभि लिता दुल्लि खान्तेङ भरु उँटहेङ बिन्दुको कानापाहासो लिता दुल्लि सुकातावा |
\v 25 इङ्को काथा हिङ्तेङ चात्यागेलाइ मारफाङ भाङ्भाङ्हि कालाउ हिअ्हि,हासु चाहि उदा्र निङ्लि दावा ?''
\v 26 इम्बालाइहेङ येसु:खान्तेङ दोअ्हि, द्याङ्गेलाइको भाअ्सिङ सम्भब मान्थु, भरु परमेस्वरको भाअसिङ गोताङ काथागेलाइको सम्भव हि |''
\v 27 कालाउ पतरुस वासिङ दोअ्हि ''हिङ्पि, केलाइते गोताङ  आमेगेलाइ  लातेङ नाङ्को दोफा लोका हिनाहि | केलाइ चाहि हाइ निनाङ कुनु ?''
\v 28 येसु:ओबालाइहेङ दोअ्हि,''जातिङ्को का नेलाइहेङ दोअ्खा,नेलाइ हासुबुङ काङ्को दोफा लोकाहिसुना, नेलाइ नावा सिरजाइका | जेलाउ द्याङ्को चान ताइको महिमाको सिहासनता योमावा,जेलाउ नेलाइबुङ तेन्हे कुलहुता हिसुवाना,कालाउ इस्राएलको तेन्हे कुल हुता इन्साफ पासुवाना |
\v 29 हिदोइबुङ द्याङ ज्याइ काङ्को मिङ्को भाअ्सिङ सा,दादा-ओने कालाउ बाइ-बेजान ओने,कालाउ आबा-आमाइ कालाउ चान-चामिन्दि कालाउ मिलिङ लाअ्का हि,वा साइ गुना निनावा, कालाउ हेलाउबुङ मासिका जिवनको खाबारा निनावा |
\v 30 हेन्जा जसो ज्याइ लाम्फा हि न्हुसो जेनावा,कालाउ न्हुसो जेङ्का गेलाइ चाहि लाम्फा जेनावा |''
\c 20
\p \v 1 'स्वर्गको सारभि मिलिङ्को एलोङ माझन भाइका हि,ज्याइदोङ र्-हिमाङ ताइको दाखबारिता खेतालागेलाइहेङ  ताका पितेङ काम लगाइलि बाहार उल्लिहि |
\v 2 खेतालागेलाइ दोफा ए दिनाको निङ्का ज्याला इदोइ झोको दोतेङ वा ओबालाइहेङ ताइको दाखबारिता दिङ्गिल्हि |
\v 3 जेलाउ वा क्वा बजेको पहर बाहार उल्लिहि, वा आरूगेलाइहेङ हातेता मेनाङ जागिल्का तिङ्हि,
\v 4 कालाउ वा इम्बालाइहेङ दोअ्हि, नेलाइबुङ दाखबारिता हानेसु,कालाउ नेलाइहेङ जेदोङ थिक हि का नेलाइहेङ प्याङका |''
\v 5 कालाउ इम्बालाइ इन्ता हानेहि | आरूङ वा तेन्हे बजेको पहर कालाउ सुम बजेको पहर बाहार उल्लितेङ एनसाङ पाहि |
\v 6 वा ना बजेको पहर बाहर उल्लिहि आरूङ भेनाङ्गेलाइहेङ मेनाङ जा गिल्तेङ हिका निङ्हि, कालाउ ओबालाइहेङ दोअ्हि | 'नेलाइ हाइपालि इता लिपाङ मेनाङ जातेङ हिसुखेना ?'
\v 7 'कालाउ ओबालाइ वासिहेङ दोअ्हि,'केलाइहेङ हासुबुङ ज्यालाता काम लागाइका मान्थु | कालाउ वा ओबालाइहेङ दोअ्हि,'नेलाइबुङ दाखबारिता हानेसु |
\v 8 'जेलाउ बेल्लाका पहर जेङ्हि, दाखबारिको माझन ताइको काम पाकालाइहेङ दोअ्हि, खेतालागेलाइ काइतेङ न्हुसो थेकापा लोकागेलाइ कालाउ लाम्फा लोकालाइ थेकापा सो ओबालाइहेङ कामको ज्याला पिसु |'
\v 9 'ना बजेको पहरता कामता लागेकालाइ लोहि,कालाउ इम्बालाइ झाराङ पुरा दिनाको ज्याला निङ्हि |
\v 10 जेलाउ लाम्फा ज्यालाता लागेकागेलाइ लोहि | कालाउ इम्बालाइ आसा हेन्जादोङ निनाङ दोअ्तेङ बिचार पाहि,कालाउबुङ इम्बालाइ झाराङ ए दिनाको ज्याला निङ्हि |
\v 11 कालाउ ज्याला निङ्लि दोतेङ मिलिङको माझनको बिरुद्ता इम्बालाइ गन-गन पालि तेङहि |
\v 12 ओबालाइ दोअ्लि तेङहि,'इदोइ न्हुसो लोकालाइ ए पहर खिनिङ कामपाहि, कालाउबुङ ना इम्बालाइहेङ केलाइ लिपाङ काम पाका हिका फुका कालाउ चेराका भेम्का सहिकागेलाइ भाइपाङ बानाइका पाना |
\v 13 'कालाउ वा ओबालाइ सो एमिहेङ जोबाफ पिहि |''सानाइति का नासिहेङ हाइदोङ अन्याय पाका मान्थुघा | हाइ ना कादोफा पुरा एनिको ज्यालाता काम पालि राजि जेङ्का माकोरो ?
\v 14 नाङ्को निङ्का ज्याला चुम्तेङ हाने | या न्हुसोको हेङ्बुङ नासिहेङ हेथे पिघा ओदोङ झोकोका प्याङ्का |
\v 15 काङ्को दोफा हेथे हि,इङ्को का ताइमिङ्दोङ चाहिका जति पालि माद्वाङ्का रो ? काङ्को उदारता ता नाङ्को मिसिया हाइपालि तुखे ? 
\v 16 'ओदोङ भाअ्सिङ न्हुसोको लाम्फा जेनावा कालाउ लाम्फाको न्हुसो जेनावा |''
\v 17 यरुसेलेमभारि हानिकाताङ पालाउ येसु:ताइको तेन्हे चात्यागेलाइहेङ भन्चापातेङ दामाता ओबालाइहेङ दोअ्हि |
\v 18 'केलाइ यरुसेलेमभारि हानिनाखे | एला द्याङ्को चान मुख्य धामिगेलाइ कालाउ सास्तिरिगेलाइको खुरता ताअ्पिप्यावा, कालाउ इम्बालाइ वासिहेङ सिकाको दण्ड कालाउ दुसियावा |
\v 19 वासिहेङ खुजालाइयावा,  द्वाली लगाइयावा ,कालाउ क्रुस्ता तोइलि दोतेङ ओबालाइ वासिहेङ खान्धुरि मापाका गेलाइको खुरता ताअ्पिप्यावा, कालाउबुङ वा सुम्निता बान्चितेङ  ल्होकावा |''
\v 20 जेलाउ जब्दियाको चानगेलाइको आमाइ ताइको चानगेलाइ हेङ दोफाङ चुमातेङ येसु:आगता तिरहु थोतेङ वाको दोफा बिन्ति पाहि (सेउपाहि )|
\v 21 येसु:वासिहेङ हिअ्हि,''ना हाइ भोखेना ? ''वा,येसु:हेङ दोअ्हि,''आग्या पिसु कालाउ नाङ्को सारभिता, काङ्को इदोइ न्हेलोङ चानगेलाइ एमि नाङ्को दामपाहा खुरभारि, कालाउ भेनेङ चाहि नाङ्को केअ्पाहा खुरभारि योम्लि निनाको |''
\v 22 कालाउ येसु:जोबाफ पिहि | नेलाइ हाइ र्-हेते्ङ  हिसुखेना इङ्को मागिसुखेना | जेदोङ कचौरा जामबातिता का आम्लि खाङ्का हिघा | हाइ नेलाइ इङ्को आम्लि दोअ्सुवाना | ओबालाइ दोअ्हि,''द्वाङ |''
\v 23 येसु:दोअ्हि,''काङको जामबाति नेलाइ आम्सुवाना | कालाउबुङ काङ्को दामापाहा कालाउ केपाहा योमलि पिका काङ्को खाबारा खुरता मान्थु | एदोइ थामे नेलाइकोदोङ, ज्याइको भाअ्सिङ काङ्को आबा तियार पालि दोअ्का हि |''
\v 24 इदोइ काथा हिङ्तेङ तेमि इङ्को न्हेमि दाइओने दोफा मेनाङ चेरताङपाहि |
\v 25 येसु:ओबालाइहेङ ताइदोफा काइतेङ दोअ्हि | नेलाइहेङ थाहादोङ हि,येसु:हेङ मानिङ्का लाइको सासकगेलाइ नेलाइ दोफा निरङ्कुस सासन पावा | कालाउ बा -बारकागेलाइ नेलाइ दोफा खाबारा पावा |
\v 26 नेलाइको माझाता इसिका माजेनाङ, कालाउबुङ ज्याइ नेलाइकोता बारका जेङ्लि मन पाखे |वा चाहि नेलाइको सेवापाका चारिया जेङ्लि गोयावा |
\v 27 जेदोङ द्याङ नेलाइसो लाम्फा जेङ्लि मन पाखे | वा नेलाइको बान्धाइति जेनावा |
\v 28 जेसाङ द्याङको चानबुङ सेवा निङ्लि माको भरु सेवा पालि कालाउ हेन्जाङ द्याङ्गेलाइको ताका तिरेतेङ लाअ्पालि कालाउ ताइको जिउ पिलि लोहि |
\v 29 ओबालाइ यरिहोसो हानिकाताङ पालाउ, एलोङ बारका जेर वाको न्हु हानिहि |
\v 30 दामाको आलि भारि योमतेङ हिका न्हेमि कान्हागेलाइ येसु:इदोइदोङ दामा हानिदोङ्खे दोअ्का हेङ्तेङ एसा दोअ्तेङ रहिकाहि,  हे' प्रभु, दाउदको चान,केलाइहेङ  दाया पासु |''
\v 31 इङ्को जेरगेलाइ ओबालाइहे सिकापा हिसु दोतेङ चेरहि | कालाउबुङ ओबालाइ झन इसिका दोतेअ्ङ बलपातेङ र्-हिकाइहि | '' हे' प्रभु, दाउदको चान,केलाइहेङ दाया पासु |''
\v 32 जेलाउ येसु:तक्क जाहि कालाउ ओबालाइहेङ  काइतेङ दोअ्हि,''नेलाइ हाइ भोसुखेना ? का नेलाइको भाअ्सिङ हाइ पापिलि ?''
\v 33 ओबालाइ वासिहेङ दोअ्हि,''हे' प्रभु,केलाइको मिसियाँ हिअ्पि |''
\v 34 येसु:थिपातेङ ओबालाइको मिसियाँ साइपिहि,कालाउ ओदोङ घुरि ओबालाइ मिसियाँ तिङहि,कालाउ ओबालाइ वाको दोफा हानिहि |
\c 21
\p \v 1 जेलाउ येसु:कालाउ वाको चात्यागेलाइ यरुसलेम भेरपाको जैतुन तिकारको बेथफागेता थुकालि लोहि , कालाउ येसु:न्हेमि चात्यागेलाइहेङ इसिका दोअ्तेङ दिङ गिल्हि |
\v 2 'नेलाइ भेरपाको देराभारि हानेसु | इन्ता थुकातेसाङ नेलाइ एलोङ गधा कालाउ वाको चान धेउका निङ्सुवाना , इङ्कोहेङ खाइतेङ  काङ्कोता चुमासु |
\v 3  हासुबुङ नेलाइहेङ हाइदोङ दोनु,'प्रभुहेङ माको खाचो हि,दोअ्सु | कालाउ वा तुरुन्तै इङ्को वा पिगिल्लावा |''
\v 4 अगमबक्ता पाहासो दोअ्का बचन पुरा जेनाको दोअ्तेङ या जेङ्का हि,
\v 5 'सियोनको चामिन्दिगेलाइ दोसु, खाङ्सु ,नेलाइको राजा नेलाइकोता लोधोङ्खे, बिनम्र जेङ्तेङ गधा हुता सवार जेङ्तेङ, गधाको चान,एलोङ गधाको चानहुता धोल्तेङ |''
\v 6 कालाउ चात्यागेलाइ हानिहि,कालाउ येसु:ओबालाइ आराइका भाइपाङ पाहि |
\v 7 ओबालाइ गधाको चानहेङ चुम्तेङ येसु:कोता घुरेतेङ चुम्तेङ ल्होहि | ओबालाइ गधाहेङ ताइको धावा गुअ्पाहि,कालाउ येसु:ओङ्को हुता धोल्हि |
\v 8 येसु:यरुसलेम भारि हानिका दामा गधाता धोल्तेङ हानिहि | हेन्जाङ द्याङगेलाइ येसु:को भासिङ दामाता धावागेलाइ दा:पिका हिघाहि | आरू द्याङ्गेलाइ चाहि सिङ्को दालेङ पाल्तेङ ल्हाफा गेलाइ दामाता दा:पिहि,  दा:पिका हिघाहि |
\v 9 आधिमि द्याङगेलाइ येसु:को आगा-आगाता तेघाहि | आधिमि द्याङगेलाइ येसु:को न्हु-न्हु तेगिल्घाखे |कालाउ द्याङ्गेलाइ इसिका दोअ्तेङ र्-हिकाइलि तेङ्हि, दाउदको चान होसन्ना!'प्रभुको मिङ लोका धन्यका हि!' स्वर्गको परमेस्वरको बाखाइ पासु |''
\v 10 जेलाउ येसु:यरुसलेम लिता धुल्हि | गोताङ सहरको द्याङगेलाइ भाङ्भाङ्का जेङ्हि | इम्बालाइ हिअ्हि,''या सासु को ?''
\v 11 येसु:दोअ्फाङ लोका द्याङ जोबाफ पिहि,''वाते येसु: | कालाउ गालिल सहरको नासरत्त आगमबक्ता वा दोङ |''
\v 12 येसु:थानभारि हानिहि,  कालाउ वा चोल्का कालाउ पिका झाराङहेङ इन्तासो दिगिल्हि | वा ताका पिका हुता चाङ्चौकिगेलाइ उन्धिपाहि | कालाउ वा कुरजा पिकालाइको चाङ्चौकिगेलाइबुङ उल्तिपाहि |
\v 13 येसु:इनता हिका द्याङ्गेलाइहेङ दोअ्हि,''धर्मसास्त्रता इसिका लेखिका हि,'काङ्को 'सा दोम्चाकाको सा दोनाङ | कालाउ नेलाइ चाहि परमेस्वरको साहेङ डाकागेलाइको अड़ा बनाइसुना |''
\v 14 आधे कान्हा कालाउ आधे लेङ्ग्रा द्याङगेलाइ थानता येसु:कोता लोहि |येसु:इङ्को द्याङगेलाइहेङ एल पापिहि |
\v 15 मुख्य धामिगेलाइ कालाउ सास्तिरिगेलाइ इदोइ द्स्य तिङ्हि | इम्बालाइ येसु:को अचम्मको कामगेलाइ कालाउ  इस्वरको साता जामालाइ येसु:हेङ बाखानाइ पातेङ हिका तिङ्हि |जामालाइ दोअ्घाखे,''दाउदको चान,होसन्ना!''एदोइता धामिगेलाइ  कालाउ सास्तिरिगेलाइ मारफाङ थिचोल्हि |
\v 16 मुख्य धामिगेलाइ कालाउ सास्तिरिगेलाइ येसु:हेङ हिअ्हि,''जामालगेलाइ हाइ दोअ्तेङ हि, हाइ ना हिङ्ना?' 'येसु:जोबाफ पिहि,''एइ | हाइ नेलाइ हेलाबुङ धर्मसास्तरगेलाइता पढेका मान्थुसुना ? ''येसु:जामालगेलाइहेङ स्तुति पालि धिर्पाहि ?''
\v 17 कालाउ न्हुसो येसु:इङ्को थामहेङ लाअ्तेङ नगरसो बाहार बेथानिता हानिहि | इङ्को दिना इङ्सोङ बासा हि |
\v 18 न्हुदिनाको र्-हिमाङ, येसु:नगरभारि घुरिकाताङ पालाउ वा म्हुतुहि |
\v 19 वा दामाको काम्भे भेरपा कोसेको सिङ तिङ्हि | येसु:कोसेको सिङ भेरपा हानितेङ सेका चालि मन पाघाखे | इङ्को सिङ्ताते सेका कालाउ चाका हाइबुङ मान्थुघाखे |इङ्ताते  ल्हाफा खिनिङ हिघाहि, कालाउ येसु:इङ्को सिङ्हेङ दोअ्हि,''एला उप्रान्त नाङ्कोता सेका हेलाउबुङ माजेनावा |''आचानक इङ्को सिङ चुहि कालाउ सिहि |
\v 20 चात्यागेलाइ इङ्को तिङ्हि,ओबालाइ भारबुसाइहि | ओबालाइ हिअ्हि,''हेसापा कोसेको  सिङ सेङ्हि,कालाउ उघुरु सि:सि?''
\v 21 येसु:दोअ्हि,''का नेलाइहेङ जातिङ्को दोअ्खा |एदि नेलाइता खान्धुरि हिअ्नु कालाउ इङ्कोता साङ्खा मानथुनु,का भाइपाङ नेलाइबुङ पालि दोअ्सुवाना | नेलाइ इङ्को खान्तेङ हेन्जा पालि दोअ्सुवाना | ना इङ्कोहेङ दोअ्लि द्वाना,''ए लाख हाने कालाउ समुन्द्राता हुल | एदि नेलाइता खान्धुरि हिअ्नु,नेलाइ दोअ्का भाइपाङ दोङ जेनावा |
\v 22 खान्धुरि पातेङ र्-हेसुवाना पानु,नेलाइ दोम्चाकाइकाता र्-हेसुवाना,हिदोइबुङ आनेमानेबुङ निङ्स्वाना |
\v 23  येसु:थानको सा भारि हानिहि | कालाउ वा धिरपाकाताङ पालाउ, मुख्य धामिगेलाइ कालाउ द्याङ्गेलाइ येसु:कोता लोहि | इम्बालाइ येसु:हेङ दोअ्हि,''केलाइहेङ दोअ्सु | इदोइ कामगेलाइपालि नासिहेङ हाइ खाबारा हि ? इसिका खाबरा नासिहेङ हासु पिहि ? ''
\v 24 येसु:जोबाफ पिहि,''काबुङ नेलाइहेङ एलोङ काथा हिअ्हि मन पाखा | एदि नेलाइ कासिहेङ जोबाफ पिहेपानु, का हिदोइ खाबारा सो इदोइ कामगेलाइ पादोङ्खा दोअ्तेङ दोअ्ताङका |
\v 25 'कासिहेङ दोअ्सु:यु:हान्नाको: बपतिस्ता परमेस्वरसो ना द्याङ हासुपाहासो जेङ्हि ? मुख्य धामिगेलाइ कालाउ यहुदि नेतागेलाइ येसु:को इङ्को प्रस्नको बारेता काथा दुसुलि तेङ्हि | इम्बालाइ ताइ-ताइमि काथा पालि तेङ्हि,''एदि केलाइ यु:हान्नाको: बपतिस्ता परमेस्वरसोङ जेङ्काहिदोनु वा दावा,'एन्सापानु नेलाइ हाइ पालि यु:हान्नहेङ: खान्धुरि मापासुना ?'
\v 26 एदि केलाइ 'इदोइ बपतिस्ता द्याङ्पाहा सो दोङ जेङ्का हिघाहि,दोअ्हे पानु गोताङ द्याङ्गेलाइ केलाइ दोफा चेरतापावा | केलाइ द्याङगेलाइसो थिलि गोयाङ हाइपालिदोनु, इम्बालाइ झाराङ यु:हान्नाहेङ: अगमबक्ता दोतेङ खान्धुरि पाखे |''
\v 27 कालाउ न्हुसो इम्बालाइ येसु:हेङ जोबाफ पिहि,''यु:हान्नाहेङ: हिसो सो इङ्को खाबारा पिहि, केलाइ मागिनाखे |''जेलाउ येसु:बुङ दोअ्हि,''एन्सापानु काबुङ माअ्दोङ्का कि.का हिदोइ खाबारा सो इदोङ गोताङ कामगेलाइ पादोङ्खा |''
\v 28 'नेलाइ याको बारेता हाइ दोसुखेना ? सोचिसुखेना ? एमि द्याङको न्हेमि चान हिघाहि | इङ्को द्याङ ताइको जेठा चानहेङ दोअ्हि,'चान हाने कालाउ हानेतेङ नानि दाखबारिता काम पा |'
\v 29  चान जोबाफ पिहि, का मान्हाङ्का |'कालाउ वा न्हुसो ताइ मन बिचार घुरिहि,कालाउ हानेहि |
\v 30 कालाउ न्हुसो आबा भेनेङ चानदोफा हानिहितेङ दोअ्हि,'चान,हाने कालाउ नानि काङ्को दाखबारिता काम पा |'चान जोबाफ पिहि,'ते,आबा,का हानितेङ काम पाङ्का | इङ्को चान ते मान्हेहि |
\v 31 'एला इदोइ न्हेलोङ चानगेलाइसो हासु चाहि ताइको आबाको आग्या पालन पाहि | यहुदि नेतागेलाइ जोबाफ पिहि,''जेठा चाहि |''येसु:इम्बालाइहेङ दोअ्हि,''का जातिको काथा नेलाइहेङ दोअ्खा पोत ल्होपाकागेलाइ कालाउ कासिबिरि ,  मारेम्का द्याङगेलाइ दोअ्तेङ ठानिसुखेना | कालाउबुङ परमेस्वरको सारभिता नेलाइ खान्तेङ लाम्फा ओबालाइ दुल्लि निनावा |
\v 32 यु:हान्ना थिक जिवन बान्चिपाका उपाय तिङ्पालि लोका हिघाहि | कालाउबुङ नेलाइ युहन्नाहेङ पटकै खान्धुरि मापासुना | भरु पोत ल्होपाकागेलाइ कालाउ कासिबिरिगेलाइ यु:हान्नाहुता खान्धुरि पाहि | कालाउ पोत ल्होपाका कालाउ कासिबिरि गेलाइ यु:हान्नाहेङ खान्धुरि पाका इम्बालाइ तिङ्का हिघाहि |  कालाउबुङ इम्बालाइ वासिहेङ खान्धुरि पालि मन मापाहि |
\v 33 'या निङ्का हिङ्सु: हिदोइबुङ द्याङको मिलिङ हिघाहि | वा इङ्को मिलिङ्ता दाख लगाइहि | वा दाख मिलिङ्को कोरपाहाङ बेरेम खोराइ हि | कालाउ इन्ता लिता दाख पेलेका कोल बनाइका हिघाहि | आरूङ इङ्को द्याङ एलोङ खोपारा बनाइहि | वा ताइ मिलिङ आधिमि आध्यागेलाइको जिम्माता लाअ्पितेङ वा इन्तासो हानिहि |दाम लोअ्हि | 
\v 34 जेलाउ फसल ल्होपाका सोमय लोहि ,कालाउ इङ्को द्याङ ताइ चाकारिया गेलाइहेङ सेकाको ताइ भाग चुमालि दिङ्गिल्हि | 
\v 35 'आध्यारागेलाइ इङ्को चाकारियागेलाइहेङ रिम्हि कालाउ एमिहेङ दानाइहि ,भेनेङ्हेङ  सेअ्हि आरुङ  भेनेङ्हेङ चाहि उन्थुइहोइ  दानाइतेङ  सेअ्पिहि |''
\v 36 आरुङ इङ्को मिलिङ्को माझन आध्यारागेलाइकोता आरु चाकारियागेलाइ   दिङ्गिल्हि | वा लाम्फाको खान्तेङ हेन्जा चाकारियागेलाइ दिङ्गिल्का हिघाहि | कालाउबुङ  आध्यारागेलाइ  ओबालाइ  दोफाबुङ  इन्सिकाङ  ब्याउरा  पाहि |
\v 37 ''कालाउ न्हुसो वा ताइकोङ चानहेङ आध्यागेलाइ कोता दिङगील्हि | वादोअ्हि, आध्यागेलाइ  काङ्को   चानहेङ आदारपावा |''
\v 38 ''किसानगेलाइ ता-ताइमिता सल्लापाहि,'या ते माझनको चान कि रो! | या मिलिङ वाको जेनावा | केलाइ यासिहेङ सेअ्हेपानि या मिलिङ  केलाइकोङ जेनावा |''
\v 39 कालाउ किसानगेलाइ चानहेङ रिम्तेङ वासेहेङ मिलिङ बाहार सेअ्तेङ थाइ गिल्पि हि |
\v 40 'एला इङ्को मिलिङ्को माझन लोतेङ इङ्को किसानगेलाइहेङ हाइ पावा ?''
\v 41 इङ्को यहुदिधामिगेलाइ कालाउ नेतागेलाइ दोअ्हि,''वा इङ्को दुष्टगेलाइहेङ वा हेसापालाउबुङ सेअ्तावा | कालाउ न्हुसो वाको मिलिङ आरु भेनेङ किसानगेलाइहेङ चौइलि प्यावा | ज्याइ सेकाको सोमयता माझनहेङ वाको भाग बुझाइलि चुमावा ओबालाइहेङ इङ्को मिलिङ कमाइलि प्यावा |''
\v 42 येसु:इम्बालाइहेङ दोअ्हि,''जातिङ्को नेलाइ इङ्को धर्मसास्तर पदेका हिसुना, जेदोङ उन्थुइहेङ डकर्मीगेलाइ रद पाहि,ओदोङ उन्थुइ मुख्य कुन्हाको उन्थुइ जेङ्हि, या परमप्रभु पाका भाङ्भाङ्का हि |''
\v 43 'ओदोङ भाअ्सिङ का नेलाइहेङ दोअ्खा ,परमेस्वरको सारभि नेलाइकोसो धिरप्यावा | कालाउ न्हुसो परमेस्वर इसिका गेलाइ द्याङगेलाइहेङ प्यावा,ज्याइ परमेस्वर ताइको सारभिता चाहेका जोसोङ काम पापिखे |''
\v 44 कालाउ हासुबुङ  इङ्को उन्थुइ हुता हुल्लावा वा टुक्रा-टुक्रा जेन्तेङ पोङन्हावाका जेनावा | एदि इङ्को उन्थुइ हासुकोङ्बुङ  हुता हुल्नु इङ्को वासिहेङ धुलाको तोले भाइपाङ बनायावा |''
\v 45 येसु:निङ्पिका को माने मुख्य धामिगेलाइ कालाउ फारिसिगेलाइ हिङ्हि | येसु:ओबालाइ को बिसोयता धुइदोङ्खे दोअ्का काथा इम्बालाइ बुझिहि |
\v 46  इम्बालाइ येसु:हेङ रिम्लि दाउ भोगिल्तेङ हिघाहि | इम्बालाइ चाहि द्याङगेलाइसो थिघाहि | हाइपालिदोनु द्याङ्गेलाइता येसु:चाहि एलोङ अगमबक्ता दोअ्तेङ खानधुरि  पाधाखे |
\c 22
\p \v 1 येसु:द्याङ्गेलाइहेङ बुझिपालिका भाअ्सिङ निङ्पितेङ दोअ्हि |
\v 2 स्वर्गको सारभि एलोङ राजा भाइका हि,ज्याइ ताइको चानको बिहुता भातियार जुराइखे |
\v 3 राजा आधेमि द्याङगेलाइहेङ भातियारता निम्ता पिका हिघाहि | जेलाउ भातियार तियार जेङ्हि,राजा ताइ चाकारियागेलाइहेङ  इङ्को द्याङ्गेलाहेङ काइलि दिङगिल्हि | कालाउबुङ द्याङगेलाइ राजाको इदोइ भातियारता लोलि माकिहि |
\v 4 कलाउ राजा आरुङ चाकारियागेलाइहेङ एसा दोअ्तेङ दिङ्गिल्हि | राजा चाकारियागेलाइहेङ एसा दोअ्का हिघाहि,'का नेउता पिका इङ्को द्याङगेलाइहेङ उम तिघार जेङ्हि दोअ्तेङ दोअ्सु | का काङ्को पियागेलाइ कालाउ तोइ-तोइका गपुसगेलाइ सेअ्का  का हिघा | गोताङ आनेमाने तियार जेङकाहि | बिहुको भातिरता उमचालि लौउ |
\v 5 चाकारियागेलाइ इङ्को द्याङ्गेलाइहेङ भातियारता लोलि अनुरोध पाहि | कालाउबुङ इम्बालाइ चाकारियागेलाइको काथा हिङ्लि माकिहि | इङ्को द्याङ्गेलाइ ताइ-ताइको कामता काम पालि तेङ्हि | एमि ताइको मिलिङ्ता हानेहि,कालाउ भेनेङ चाहि ताइको ब्यापार भारि हानेहि |
\v 6 आधिमि नोकरगेलाइहेङ रिमतेङ सुताइहि,कालाउ ओबालाइहेङ सेअ्हि |
\v 7 राजा इन्सिका हिङ्तेङ चेरताङ्पातेङ तासिङ जिहि | कालाउ राजा ताइको सेना दिङगिल्हि, इङ्को ह्त्यारागेलाइहेङ सेअ्हि कालाउ इम्बालाइको सहर मे चोटेङ दुपिहि कालाउ बुसिरि बानाइपिहि |
\v 8 कालाउ न्हुसो राजा ताइको नोकरगेलाइ हेङ दोअ्हि,'बिहुको भतियार तियार हि | का इङ्को द्याङगेलाइहेङ काइघा, कालाउ इम्बालाइ या भातियारता लोलि योग्यको मान्थुघाखे (माजेङहि )|
\v 9 ओदोङ भाअ्सिङ नेलाइ गल्लि-गल्लिको कुन्हा-कुन्हा भारि हानेसु कालाउ जेथे तिङ्कालाइहेङ भातियारता लोलिको भाअ्सिङ नेउता पितेङ चुमासु | कालाउ ओबालाइ हेङ काङ्को भातियारता लोसु दोअ्पिसु |'
\v 10 कालाउ नोकरगेलाइ कुन्हा-कुन्हा भारि हानिहि | निङ्का थेकापा झाराङ्हेङ जोम्पाहि | इम्बालाइ रेम्का मारेम्का गोताङ द्याङगेलाइहेङ भातियार ता योम्लि चुम्पुहि | कालाउ इङ्को थामे द्याङ्दोङ द्याङ्होइ गुल्सु-मुल्सु जेङ्हि |
\v 11 जेलाउ इङ्को द्याङ्गेलाइ चाकाताङ पालाउ राजा खाङ्लि दोतेङ इनता लोहि | हिदोइबुङ एमिहेङ बिहुको लोखोनता मालोका राजा निङ्हि |
\v 12 राजा दोअ्हि 'सनाइति, ना इता लिता हेसा लोना ? बिहुको भाअ्सिङ होङ्का धावा ना होङ्का मान्थुना |'कालाउ इङ्को द्याङ हाइबुङ माधुहि |
\v 13 कालाउ राजा ताइको नोकरगेलाइहेङ दोअ्हि 'याको खुरखोकोइ जिङ्तेङ यासिहेङ कितिकितिकाता थाइगिल्पि जेता द्याङ्गेलाइ दु:ख जेङ्तेङ खारतेङ  पाकाताङ कालाउ तासिङ जितेङ ह्यावा |
\v 14 'एइ हेन्जा द्याङगेलाइहेङ काइका हि | कालाउ साल्का चाहि आतुइसा हि |''
\v 15 कालाउ फारिसिगेलाइ इङ्को थामे लाअ्तेङ हानिहि इनता येसु:धिरपाकाताङ हिघाहि |ओबालाइ वाकोङ काथाता येसु:हेङ फसेपालि काथा मिलि पाहि | 
\v 16 फारिसिगेलाइ येसु:हेङ फसेपालि आधिमि ताइको द्याङ्गेलाइ कालाउ आधिमि हेरोदि दलको द्याङ्गेलाइ दिङगिल्लिहि | कालाउ इङ्को द्याङ्गेलाइ दोअ्हि,''गुरु ज्यु,ना मारफाङ इमान्दार हिना केलाइ गिनाखे | केलाइ गिनाखे ना परमेस्वरको दामा थिक थेकापा धिरपाखेना | ना हासुबुङ दोफा माथिखेना | नाङ्को आगाता झाराङद्याङ एलोङ्दोङ हि | ओदोङ भाअ्सिङ नाङको बिचार चाहि हाइ केलाइहेङ दोअ्पि |
\v 17 सिजरहेङ पोत तिरिलि ठिक हि याते ठिक मान्थु ?''
\v 18 कालाउ येसु:थाहा गिहि इङ्को द्याङगेलाइ मारेम्का जालि पाहि खाङ्खे दोअ्तेङ | कालाउ येसु:इम्बालाइहेङ दोअ्हि ''नेलाइ चिचागेलाइ हिसुना | हाइदोङ माजेकका काथाता धाताइका निउपातेङ नेलाइ कासिहेङ फसिपालि खाङसुखेना ?
\v 19 पोत तिरिका  ताकाको सिक्का कासिङ तिङ्पासु | ''इङ्को द्याङ्गेलाइ येसु:एलोङ चादिको सिक्का तिङ्पाहि |
\v 20 येसु:आरुङ दोअ्हि,''ताकोको सिक्काता हासुको चित्र हि ? कालाउ हासुको मिङ इन्ता तापिका हि |''
\v 21  इङ्को द्याङ्गेलाइ जोबाफ पिहि,''इदोइ सिजरको चित्र हि कालाउ इन्ता सिजरको मिङ हि |''येसु:आरुङ दोअ्हि,जेदोङ सिजरको हि इङ्को सिजरहेङ पिसु कालाउ जेदोङ परमेस्वरको परमेस्वरहेङ पिसु |
\v 22 इङ्को द्याङगेलाइ येसु:को दोअ्का काथा हिङ्तेङ भारभुसाइ हि | कालाउ येसु:हेङ इन्ताङ लाअ्तेङ इम्बालाइ हानिहि |
\v 23 ओदोङ दिना आधे सादुकिगेलाइ येसु:कोता लोहि |सादुकिगेलाइ खान्धुरि पाधाखे कि हिदोइबुङ द्याङ सिकासो सिनचाङ्लि जेङ्तेङ माल्होकाङ | सादुकि गेलाइ येसु:हेङ एलोङ प्रस्न हिअ्हि |
\v 24 इम्बालाइ दोअ्हि,''गुरुज्यु,मोसाको दोअ्का भाइपाङ हिदोबुङ बिहुपाका वाबाल चानचामिन्दि माजेङ्सिङ सिहेपानु वाको दादाको भाअ्सिङ ओने बिहु पातेङ चानचामिन्दि जेङपालि इङ्को बेबालहेङ बिहु पालि द्वाङ ?
\v 25 केलाइ न्हिन्जा झना दादाओनेगेलाइ हिघानाहि | जेठा बिहु पाहि कालाउ सि:हि,वाको हिदोइबुङ जामाल मान्थुघाखे | ओदोङ भाअ्सिङ वाको ओने राडि भाउजिहेङ बिहु पाहि |
\v 26 कालाउ न्हुसो इङ्को न्हेदोङ ओनेबुङ सिहि | इन्सिकाङ घाटाना सुमदोङ ओनेदोअ्फाबुङ जेङ्हि | कालाउ इन्सिकाङ आरु भेनेङ दादाओनेगेलाइ दोफा जेङ्हि,एन्सा जेङ्काताङ न्हिलोङ दादाओने दोफाबुङ  एनसाङ घाटाना जेङ्हि |
\v 27 ओबालाइ झाराङ सि:हि इङ्को बेबालबुङ सि:हि |
\v 28 कालाउ इङ्को बेबाल दोफा न्हिमि ओनेगेलाइ बिहु पाहि | एला सिन्चालाउ इङ्को बेबालको के चाहि हासु जेनावा ?
\v 29 येसु:जोबाफ पिहि,''नेलाइ या काथा माबुझिसुखेना हाइपालिपानु द धर्मंसास्तरता हाइ लेखिका हि, इङ्को नेलाइ मागिसुखेना | परमेस्वरको सरबुङ्को बिसोयताबुङ हाइदोङ मागिसुखेना | 
\v 30  इङ्को बेला जेलाउ द्याङ्गेलाइ सिकासो सिन्हुतावा इन्ता बिहुको बारेता प्रश्न दोङ मालावा | द्याङगेलाइ इन्ता एमिसो भेनेङदोफा बिहु मापाङ | गोताङ द्याङ्गेलाइ स्वर्गको स्वर्गदुतगेलाइ भाइपाङ जेनावा |
\v 31 ओदोङ भाअ्सिङ सिन्चालाउको बिसोयता परमेस्वर नेलाइहेङ हाइ दोअ्का हि | इङ्को पढेका मान्थुसुना |
\v 32 परमेस्वर दोअ्का हि,'का आब्राहामको परमेस्वर,इसाहाकको परमेस्वर, कालाउ याकुबको परमेस्वर सि:का द्याङगेलाइको परमेस्वर माको भरू बान्चिकागेलाइ दोअ्फा हिखे |''
\v 33 द्याङगेलाइ हिङ्हि कालाउ येसु:को धिरपाकाता ओबालाइ आबाइ तुअ्हि | 
\v 34 येसु:सादुकिगेलाइहेङ एसापा जोबाफ पितेङ इम्बालाइहेङ सिकापा बानाइ पिका हिन्तेङ फारिसिगेलाइ जोम्हि |
\v 35 एअ्मि फारिसि मोसाको ब्यवस्थाता मेनाङ बुदि् हिका हिघाहि | ओदोङ द्याङ येसु:हेङ जाचिलि इच्सा पाहि |
\v 36 ओदोङ द्याङ येसु:हेङ हिअ्हि,''गुरुज्यु, ब्यबस्थाता झाराङ खान्तेङ बारका आग्या हिदोइ हि ?''
\v 37 येसु:जोबाफ पिहि,''ना गोताङ हृदयसो, गोताङ आत्मासो कालाउ गोताङ मनसो प्रेम पालि गोइखे | 
\v 38 इदोइदोङ लाम्फा कालाउ झाराङ खान्तेङ माहान आग्या या |
\v 39 न्हेतेङ आग्या चाहि लाम्फाको जुसोङ | भाङका हि:'ताइमिङ भाइपाङ आरु भेनेङ द्याङगेलाइहेङ बुङ प्रेम पालि गोइखे |''
\v 40 अगमबक्ता गेलाइको गोताङ ब्यवस्था कालाउ रचना गेलाइ इदोइदोङ /यादोङ/ न्हेलोङ आग्यागेलाइता आधारित हि |''
\v 41 जेलाउ इन्ता फारिसिगेलाइ जोम्तेङ हिघाहि,येसु:इम्बालाइहेङ एलोङ काथा हिअ्हि,
\v 42 ख्रिस्तको बिसोयता नेलाइको हाइ बिचार हि कुनु ? वा हासुको चान कुनु |''कालाउ फारिसिगेलाइ दोअ्हि,''ख्रिस्तु दाउदको चान |
\v 43 कालाउ न्हुसो येसु:फारिसिगेलाइ दोअ्हि,''एदि एन्सापानु दाउद हाइपालि वासिहेङ 'परमप्रभु' दोअ्हि ? दाउद पबित्तरो आत्माको सरबुङसो धुइतेङ हिघाहि |
\v 44 दाउद दोअ्हि,'प्रभु काङ्को प्रभुहेङ दोअ्हि,काङ्को दाम्पाहा योम,कालाउ का नाङ्को सतुरगेलाइ हेङ खाबाराता ता-ताङका |'
\v 45 दाउद ख्रिस्तहेङ 'परमप्रभु'दोअ्खे | एन्सा पानु हेसा वा दाउदको चान जेङ्हि रो ?''
\v 46 हिदोइबुङ फारिसिगेलाइ येसु:को इङ्को प्रस्नको जोबाफ पिलि मादोअ्हि | कालाउ ओदोङ दिना सो हासुबुङ येसु:हेङ आरुङ हेन्जा प्रस्नगेलाइ हिअ्लि साहस मापाहि |
\c 23
\p
\v 1 जेलाउ येसु:द्याङ्गेलाइ कालाउ ताइ चात्यागेलाइ दोफा काथापासुहि | येसु:दोअ्हि,
\v 2 'कानुनको सारतिगेलाइ कालाउ फारिसिगेलाइहेङ मोसाको नियमको बिसोयता धिरपालि खाबारा हि |
\v 3 ओदोङ भाअ्सिङ इम्बालाइ धिरपाका काथा पालन पासु; | इम्बालाइ जेसा पाखे एन्सा चाहि मापासु | इम्बालाइ जिवनसैलि भाइपा माजेङ्सु |इम्बालाइ सिकस्याते पिखे,ओबालाइदोङ चाहि मापाखे |
\v 4 द्याङ्गेलाइहेङ पालन पालि मादोका नियमगेलाइ पालन पालि इम्बालाइ आरुहेङ करकाप पाखे | इम्बालाइ चाहि ताइमिङ हिदोइ बुङ नियम पालन पालिबुङ बिचार मापाखे |
\v 5 'इम्बालाइ तिङ्पालिको भाअ्सिङ आइका-आइका | रेमरेम्का काथा पाखे | इम्बालाइ ताइको धर्मसास्तरगेलाइता बिसेस सन्दुक ताखे | इम्बालाइ सन्दुकगेलाइ बार- बारका बनाइखे | कालाउ दोमचाकाइलाउ द्याङगेलाइ तिनाको दोअ्तेङ र्-हिङ र्-हिङ्का धावागेलाइ लगाइखे |
\v 6 इङ्को कानुनको सास्तिरिगेलाइ कालाउ फारिसिगेलाइ उत्सबगेलाइता ,एदम रेमरेमका थामेगेलाइ भारि योमलि भोखे | एन्साङदोङ चाउघारा सा; गेलाइताबुङ मुख्य योमको थामेगेलाइता निङ्लि खाङ्खे |
\v 7 हातेबाजार गेलाइताबुङ इम्बालाइ द्याङ्गेलाइ पाहासो इज्जत निङ्लि बिचार पाखे | कालाउ इम्बालाइ 'गुरु' द्वाको दोतेङ इन्सिका खालको सम्बोधन पाका हिङ्लि मन पाखे |'
\v 8 नेलाइहेङ हासुबुङ गुरुज्यु माद्वाको | नेलाइ झाराङ दादाओनेगेलाइ, कालाउ बाइ ओनेगेलाइ | नेलाइको एलोङ खिनिङ 'गुरुहि |''
\v 9 कालाउ इदोइ पृथ्विता हासुहेङबुङ आबा दोतेङ सम्भोधन मापासु | नेलाइको एलोङ खिनिङ आबा हि | वा चाहि स्वर्गता हि |
\v 10 कालाउ नेलाइ हासुहेङ ''माझन''मादोसु | नेलाइको एलोङ खिनिङ मालिक ख्रिस्त हि |
\v 11 नेलाइको माझाता हासु झाराङ खान्तेङ माहान हि,वा नेलाइको (सेवक)सामाराइका जेङलि गोयावा |
\v 12 ज्याइ ताइमिङ्हेङ बार्का बानाइखे वा ताइमि नम्रो जेङ्लि गोइखे |
\v 13 'सास्तिगेलाइको कालाउ फारिसिगेलाइको भाअ्सिङ इङ्को ते मारेम्का जेनाङ | नेलाइ दिकालाइ हिसुना ,नेलाइ स्वर्गको सारभिता दुल्लि खाङ्का द्याङ्गेलाइहेङ बुङ फिनु गिपिसुखेना | कालाउ नेलाइ ताइमिङ्दोङ मादुल्सुखेना , कालाउ दुल्लि खाङ्का मन हिका आरूगेलाइहेङ्बुङ बाधा पिसुखेना |''
\v 14 [''धिक्कार नेलाइहेङ, सास्तिरि कालाउ फारिसिगेलाइ ,दिकालाइ,!हाइपालिदोनु नेलाइ ''राडि''गेलाइको सा चापिसुखेना, कालाउ बेलोम्पा-बेलोम्पा (र्-हिङ्का र-हिङ्का) दोम्चाका भाइपा खिनिङ पासुखेना | ओदोङ भाअ्सिङ आरू खान्तेङ नेलाइ हेन्जा दण्ड निङसुवाना |]
\v 15 'ना सास्तिरिगेलाइ कालाउ फारिसिगेलाइको भाअ्सिङ या मारेम्का जेनावा | नेलाइ चिचा हिसुना !हाइपालिदोनु नेलाइ एमिहेङ ताइको मत्तता चुमालि समुन्द्र कालाउ सारभि-सारभि चारिगिरसुखेना कालाउ वासिङ नेलाइको मतता चुमालि दोतेङ वासिहेङ नेलाइ खान्तेङ दोबर नरकको चान बानाइसुवाना |''
\v 16 इदोइ सास्तिरिगेलाइ कालाउ फारिसिगेलाइहेङ धिक्कार हि !नेलाइ कान्हा अगुवा हिसुना कालाउबुङ आरुगेलाइहेङ भोसुखेना | नेलाइ दोअ्सुखेना,'एदि थानता (मन्दिर) केरा चानु इङ्को हाइदोङ मानेका मान्थु(अर्थ) | एदि ओदोङ थानता का सोना हासुबुङ साइतेङ केरा चाहे पानि,वा इङ्को केरा चाका पुरा पालि गोइखे |
\v 17 नेलाइ कान्हा हाइदोङमागिका (मुर्खगेलाइ) हिसुना! सोना बारका ना सोनाहेङ पबित्तरो पाका इस्वरको सा बारका ?
\v 18 कालाउ नेलाइ दोअ्सुखेना,'एदि हासुबुङ बेदि साइतेङ केरा चाहे पानु इङ्को हाइबुङ माको | एदि हासुबुङ बेदि हुता को भेटि साइतेङ केरिया चाहे पानि वा ताइको केरा चाकाको रिनि जेनावा |'
\v 19 नेलाइ कान्हा, भेति कि भेतिहेङ पबित्तरो बानाइका बेदि बारका हा ..?
\v 20 ज्याइदोङ भाकल पातेङ बेदिहेङ चालाइखे वादोङ बेदि कालाउ इनता हिका भेति न्हेलोङ आमेने साइतेङ भाकल पाखा |
\v 21 कालाउ ज्याइ प्रतिग्या पालिको भाअ्सिङ थानताहेङ चालाइखे वा थानको कालाउ थानता हिका एमिहेङ साइतेङ किरिया चाका हिखे |
\v 22 ज्याइ स्वर्गको मिङ्ता केरा र्-हुखे वा परमेस्वरको सिहासन कालाउ इङ्को सिहासनता हिका ''हेङ''साइतेङ केरा र्-हुका ह्यावा |
\v 23 'सास्तिरिगेलाइ कालाउ फारिसिगेलाइहेङ धिक्कार | नेलाइ चिचा हिसुना! ताइकोता हिका गोताङ आमेनेको, पुदिना, सुप, कालाउ जिराको दसांसा ए, भाग खिनिङ परमेस्वरहेङ पिसुखेना | नेलाइ रेम्का जेङ्लि दामा तिङ्पालि कालाउ इमान्दार जेङ्लि भाइका ब्यवस्थाको मुख्य काथागेलाइहेङ हेला पासुखेना | नेलाइ इङ्को काथागेलाइबुङ हेला मापासिङ इदोइ कामगेलाइ पालि गोइद्वासुना |
\v 24 नेलाइ कान्हा हिसुना कालाउबुङ आरुहेङ आगुवाइ पालि कोसिस पासुखेना | नेलाइ चाला (भुसुना) चाहि पासिसुखेना कालाउ उटहेङ चाहि निअ्सुखेना,नेलाइ इसिकाङ हिसुना |
\v 25 'सास्तिरिगेलाइ कालाउ नेलाइ फरिसिगेलाइहेङ धिक्कार हि | नेलाइ दिका हिसुना !नेलाइ ताइको थालि कालाउ बाति बाहार खिनिङ झासुखेना | कालाउ लिता चाहि आरुगेलाइहेङ ठगितेङ सेतेङ चुमाका आनेमाने नेलाइदोङ लेङचापालि आनेमानेगेलाइ होइ भरिका हिखे |
\v 26 ओइ कान्हा फारिसिगेलाइ लाम्फा बातिको लिता मुन्झितेङ झासु,कालाउ इङ्कोहेङ आइथि मापासु | कालाउ कि बातिको बाहार भागबुङ चोखो जेनावा |
\v 27 'ब्यबस्थाको सास्तिरिगेलाइ कालाउ फारिसिगेलाइहेङ धिक्कार !नेलाइ दिका हिसुना | नेलाइ चुना तेका तोमगेलाइ भाइका हिसुना,ज्याइहेङ बाहार सो सुन्दुर तिङ्खे | कालाउ लिता चाहि सिका द्याङगेलाइको हारागेलाइ हिखे |
\v 28 नेलाइबुङ इन्सिकाङ | बाहारसो नेलाइहेङ रेम्काङ तिङ्खे | कालाउ लिता चाहि नेलाइ धाताइका कालाउ दिका (चिचा) सो पोङ्घातेङ हिसुना |
\v 29 'सास्तिरिगेलाइ कालाउ फारिसिगेलाइहेङ धिक्कार ! नेलाइ दिका हिसुना | लाम्फाको अगमबक्ता गेलाइको भाअ्सिङ नेलाइ तोम बानाइसुखेना | रेम्का द्याङ्गेलाइको तोम गेलाइ साजाइ सुखेना |
\v 30 'सास्तिरिगेलाइ कालाउ फारिसिगेलाइहेङ धिक्कार ! नेलाइ दिका हिसुना | लाम्फाको अगमबक्ता गेलाइको भाअ्सिङ नेलाइ तोम बानाइसुखेना | रेम्का द्याङ्गेलाइको तोम गेलाइ साजाइ सुखेना |''नेलाइ दोअ्सुखेना,'एदि केलाइ केलाइको आजाइ -आजुगेलाइको(-पुर्खागेलाइ) समयता हिनुते ,इङ्को अगमबक्ता गेलाइहेङ केलाइ से:लि केलाइ ओबालाइहेङ मासाघाइधाङ |''
\v 31 एसापा अगमबक्ता गेलाइहेङ से:का सान्तान केलाइदोङ दोअ्तेङ सुइकार नेलाइ ताइमिङ पिसुखेना |''
\v 32 ओदोङ भाअ्सिङ हानेसु कालाउ ताइको आजाइ -आजुगेलाइ सुरु पाका पापको कर्म पुरा पासु |''
\v 33 नेलाइ पुय्याँको सान्तानगेलाइ | परमेस्वर सो खालि मादोसुवाना | नेलाइ झाराङ दोसि निङ्सुवाना,कालाउ नरकता हानेसुवाना |
\v 34 ओदोङ भाअ्सिङ का नेलाइहेङ दोअ्खा का नेलाइको भाअ्सिङ अगमबक्ता गेलाइ,बुदि्मान द्याङ्गेलाइ कालाउ सास्तिरिगेलाइ दिङ्गिलप्याङका | इङ्को मध्येसो नेलाइ आधिमिहेङ टोइस्वाना,आधिमिहेङ नाङ्को सभा सा ता द्वालि म्हेसुवाना कालाउ एलोङ सहर भनेङ सहरथेकापा इम्बालाइहेङ गिल्गिल्सवाना |
\v 35 पृथ्विता हिति झोपाका गोताङ धर्मि द्याङको हिति | कालाउ हाबिल भाइका रेम्का द्याङको हितिसो बेरेक्याह्को चान, जकरियाको हिति थेकापा, ज्याइहेङ नेलाइको पबित्तरो थामेता कालाउ बेदिको माझाता सोहि हि उङ्को नेलाइकोङ पुरुङता जेनावा |
\v 36 का नेलाइहेङ जातिङ्को दोअ्खा, इदोइ गोताङ काथा इदोङ पुस्ता हुता आइलागियावा |
\v 37 'हे, यरुसलेम, यरुसलेम ! नेलाइ अगमबक्तागेलाइहेङ सेअ्स्वाना कालाउ नेलाइ कोता दिङ्गिल्का ये: बानाल पाकागेलाइहेङ उन्थुइ टोस्वाना | हेन्जाङ पल्ति नाङ्को द्याङ्गेलाइहेङ का गोराइलि खाङधाखा | जेसाङ कियाको भुन्दी ताइको किचानगेलाइहेङ पाखेना लिता पोम्खे, इन्साङदोङ का नाङ्को द्याङ्गेलाइहेङ गोराइलि भोका हिघा | कालाउबुङ नेलाइ कासिहेङ इन्सापालि मापिसुना |
\v 38 जेलाउ नेलाइको साबुङ उदादाङ्का भाइपाङ बानायावा |
\v 39 हाइपालिदोनु ,एला उप्रनता का, नेलाइहेङ दोअ्खा एला परमप्रभुको मिङ्ता लोका द्याङगेलाइ धन्य हि वासेहेङ स्वागत,मादोअ्पाभरि नेलाइ कासिहेङ मातिङ स्वाना |''
\c 24
\p \v 1 कालाउ येसु:थानसो  बाहार हानिलि तेङ्लाउ वाको चात्यागेलाइ वासिहेङ (मन्दिरको सा गेलाइ )  थानको सागेलाइ तिङ्पालि लोहि |
\v 2 येसु:चात्यागेलाइहेङ दोअ्हि,''इदोइ सा गेलाइ तिङ्दोङखेना ? का नेलाइहेङ जातिङ्को दोअ्खा, इदोइ सा गेलाइ भापा पापियाङ | हिदोइबुङ उन्थुइ भेनेङ उन्थुइ हुता धेसेतेङ माह्याङ |''
\v 3 इन्तासो न्हुसो येसु:जैतुन तिकारता योमतेङ हिघाहि | चात्यागेलाइ येसु:को दोफा ए कुन्हा ता,इम्बालाइ दोअ्हि,''इदोइ घाटाना हेलाउ जेनावा क्रिपायो केलाइहेङबुङ दोअ्पि | नाङ्को आगमनको कालाउ सुमिङ अन्तको संकेत चाहि हाइ ज्यावा ?''
\v 4 येसु:दोअ्हि,''थितेङ हिसु'',नेलाइहेङ हासुबुङ आनाइ(मुर्ख) बानाइलि मानिनाको |
\v 5 हेन्जाङ द्याङ्गेलाइ ल्वाङ कालाउ काङ्को मिङ ल्होकावा, इम्बालाइ 'का दोङ ख्रिस्त दोअ्तावा | कालाउ इस्तुहेङ आनाइ बानायावा |
\v 6 नेलाइ धुम(लडाइ) को बारेता हिङस्वाना, कालाउ नेलाइ एलाङ जेङ्का धुमको बारेताबुङ बानाल हिङस्वाना, कालाउ नेलाइ थिलि मागोइयाङ | इदोइ गोताङ घाटानागेलाइ जेङ्लि गोयाङ,कालाउ लास्ता एनाङदोङ माल्वाङ |
\v 7 हाइपालिदोनु एलोङ जाति कालाउ भेनेङ जातिको बिरोध पावा कालाउ सारभि-सारभिको बिरोधता धुम जेनावा | कालाउ हेन्जा थामेता अनिकाल जेनावा,कालाउ भुइचाल हानावा |
\v 8 इदोइ गोताङ आमेने तु निन्चाका ब्याथा जेङ्का भाइपाङ आइलाग्यावा |
\v 9 कालाउ न्हुसो नेलाइहेङ द्याङ्गेलाइ मारेम्का ब्याबाहार पावा,द्याङ्गेलाइ नेलाइहेङ सासकगेलाइको खुरता तापियावा कालाउ साताइ यावा कालाउ सेतावा |
\v 10 हेन्जाङ धाताइका अगमबक्ता गेलाइ उल्लिहयावा, इम्बालाइ द्याङगेलाइहेङ धाताइका काथागेलाइता खान्धुरि पापालि कोसिस पावा |
\v 11 सुमुमिङ भरिदोङ थुपरोङ दुस्तगेलाइ तिनाङ, कालाउ एदम खान्धुराइ गेलाइबुङ प्रेम मातिङपावा |
\v 12 सुमुमिङ भरिदोङ थुपरोङ दुस्तगेलाइ तिनाङ, कालाउ एदम खान्धुराइ गेलाइबुङ प्रेम मातिङपावा |
\v 13 ज्याइ चाहि लास्ता थेकापादोङ द्रद हिअ्खे वादोङ बान्च्चयावा |
\v 14 सुमुङ्भरिदोङ परमेस्वरको सारभिको बारेता ये: बानाल पानाङ, गोताङ सारभिगेलाइहेङदोङ इदोइ काथागेलाइ द्वाङ, कालाउ खिनिङ अन्त्य ल्वाङ |
\v 15 ओदोङ भाअ्सिङ जेलाउ नेलाइ दानिएल अगमबक्तासो दोअ्का बिनासकारि कालाउ थिलि गोइका पबित्तरो थामेता जातेङ हिका तिङ्स्वाना |''इदोइ काथा पदेका द्याङ याको माने बुझिलि गोइखे |
\v 16 'इङ्को बेला यहुदियाको द्याङ्गेलाइ लाखभारि धालि गोयाङ |''
\v 17 एदि हिदोइबुङ द्याङ साको चालाता हिनु सासो हाइदोङ चुमालि वा लेता माखुताको |
\v 18 एदि हासुबुङ मिलिङ्ता हिनु वा धावा नालि धुरितेङ मान्हेसु |
\v 19 इङ्को बेला,चानहिका बेलाइको कालाउ दुदु (चुपाका) आम्पाका जामालाइको आमाइगेलाइ हेङ बारका दु:ख जेनावा |
\v 20 माइसाकादिना कालाउ चुनजिनको बेला एन्सा खाअ्लि मागोयाको दोअ्तेङ दोमचाकाइसु | 
\v 21 हाइपालिदोनु ? एन्सालाउ ओसारापा दु:ख जेनावा | सिरजाइका (सृष्ति) को लाम्फा सो एला थेकापा सुमिङता(संसार) इसिका खालको दुःख जेङ्का मान्थुघाखे | न्हुसो हेलाउबुङ भबिस्यता इन्सिका दु:ख माल्वाङ |
\v 22 परमेस्वर इङ्को माहा कस्ट कालाउ दु:खको दिना आसा पोतोपाकाहि एदि वा मापोतोपानु  कालाउ बाधेपानु हिदोइबुङ द्याङ सिन्चालि माढोधाङ, कालाउबुङ ताइको साल्कालाइको भाअ्सिङ इङ्को दिना घतेपाहि |
\v 23 ओदोङ बेला आधिमि नेलाइहेङ एसा दोअ्लि द्वाङ 'खाङ्सु' ख्रिस्त इता हि,कालाउ नेलाइ इम्बालाइहेङ खान्धुरि मापासु |
\v 24 धाताइका ख्रिस्त कालाउ धाताइका अगमबक्तागेलाइ तिन्हाङ, बारका-बारका काथागेलाइ कालाउ भारबुसाइका काम गेलाइ पावा | दोहेपानु परमेस्वरको साल्तेङ ताअ्का द्याङगेलाइ सुधाङ (धोका) धाताइलिको भाअ्सिङ एन्सा पावा |
\v 25 खाङ्सु फोम ताअ्सु  का नेलाइहेङ लाम्फासोङ दोअ्का हिघा |
\v 26 हासुबुङ दोअ्नु ''ख्रिस्त  मारालाका थामेभारि हि | कालाउबुङ नेलाइ मारालाका  थामेभारि ख्रिस्तहेङ खाङ्लि मानेसु | कालाउ सालिता दोलाउबुङ खानधुरि मापासु |''
\v 27 जेलाउ द्याङ्को चानको आगमन जेनावा गोताङ द्याङ्गेलाइ तिङ्लि निनावा | इङ्को बेला बादेलता चिल्का-चिल्कातावा द्यापाहाङ फाइसालाका  (ठाइ-ठाइ ठायावा) भाइपा जेनावा | कालाउ इङ्को ठाइ-ठाइका द्यापाहाङ तिनावा |
\v 28 सिगुनगेलाइ जोम्तेङ हिका तिङ्तेङ नेलाइ इन्ताते सि:का गाइ पिया हि दोअ्तेङ गिस्वाना | ओदोङ भाअ्सिङ काङ्को आगमनबुङ इन्सिका इदोङ मिसियाको आगाता जेनावा |
\v 29 इङ्को दिना संकटगेलाइको न्हुसो |सान्हे कितिकितितावा,    कालाउ तालिबुङ ताइको फैसालामका माप्यावा | फुरुगेलाइ बादेलसो हुल्लावा  ,कालाउ बादेलको गोताङ आनेमाने गेलाइ इसो ओसो जेनाङ |
\v 30 इङ्को बेला (पहर) बादेलता चिना गेलाइ तिनाङ कालाउ उङ्को द्याङ्को चानको चिना जेनावा |सुमिङ भरिदोङ गोताङ द्याङ्गेलाइ खारावा | झाराङ द्याङगेलाइ  द्याङ्को चानहेङ बादेलता लोदोङ्का तिनावा | द्याङ्को चान सरबुङ कालाउ माहान गौरव चुम्तेङ लावा | 
\v 31 द्यापाहाङ आकासको एनोङ थामेसो आरु भेनेङ ओटाका थामे थेकापा परमेस्वरसो साल्का द्याङ्गेलाइहेङ जोम्पावा द्याङ्को चान तुरहिको गाला दोफाङ स्वर्गदुत गेलाइ दिङगिलप्याङ |
\v 32 कोसेको सिङ नेलाइहेङ धिरपावा जेलाउ सेकोको सिङ्को दालेङ्गेलाइ सिङ जाल जालका तिनावा कालाउ दोरका तिङ्तेङ नेलाइ गिस्वाना धाङ्का बेला भेरपाङ हि |
\v 33 एसाङ्दोङ नेलाइबुङ जेलाउ इदोइ गोताङ काथा जेङ्का तिङ्स्वाना, कालाउ वा भेरपाङ फिनुताङ हि दोअ्तेङ गिसु |
\v 34 जातिङ्को का नेलाइहेङ दोअ्खा कि इदोइ गोताङ काथा पुरा माजेङ्पाभरि या पुस्ता सिन्हुपा हिलाउदोङ इदोइ काथागेलाइ जेनावा |
\v 35 स्वर्ग कालाउ पृथ्वि ध्वस्त(मोतावा) जेनावा,कालाउबुङ काङ्को बचन ध्वस्त (मामोतावा) माजेनावा |
\v 36 इङ्को घाटाना हेलाउ जेनावा दोअ्तेङ हासुबुङ द्याङ उङ्को समय कालाउ दिना पागिखे | चान ताइमिहेङ कालाउ स्वर्गदुत गेलाइ बुङ मागिखे | कालाउ आबा खिनिङ थाहा गिखे |
\v 37 द्याङ्को चान लोलाउ ,उङ्को बेला इन्सिकाङ स्थिति जेनाङ जेसाङ नुहाको समयता(पहर) जेङ्का हिघाखे |
\v 38 इङ्को बेला जल-प्रलय जेङ्लि खान्तेङ लाम्फा द्याङ्गेलाइ चाखाताङ आमकाताङ पाघाखे | नुहा नाउता मादुल्पा भारि द्याङगेलाइ बिहु पाधोङघाखे कालाउ ताइको चान मान्दिगेलाइहेङ बिहु पालि पिधोङघाखे |
\v 39 द्याङ्गेलाइ हाइ जेङ्दोङ्खे दोअ्तेङ थाहा मागिगाखे | कालाउ ओदोङ बेला जलप्रलय जेङ्हि कालाउ गोताङ होइहि | द्याङ्को चानको आगमनबुङ एसाङ जेनाङ | 
\v 40 न्हेमि द्याङ्गेलाइ मिलिङ्ता काम पाकाताङ  ह्यावा | एमिहेङ तोलितेङ चुम्पावा कालाउ भेनेङ्हेङ लाअ्धियावा |
\v 41 न्हेमि बेबालाइ जान्ताता उम सुतेङ ह्यावा,एमिहेङ चुम्पावा कालाउ भेनेङहेङ लाअ्धियावा |
\v 42 'ओदोङ भाअ्सिङ हेलालाउबुङ तियार जेङ्तेङ हिसु | हेथे पहर नेलाइको परमप्रभु ल्वाङ दोअ्तेङ नेलाइहेङ थाहा गिलि मादोस्वाना |
\v 43 थाहा गिसु एदि सा को माझन चोर हेथे पहर ल्वाङ दोअ्का गिनु वा तियार जेङ्तेङ हिदावा |वा सर्तक जेङ्तेङ हिदावा कालाउ चोरहेङ सा लिता दुल्लि मापिघ्यावा |
\v 44 ओदोङ भाअ्सिङ नेलाइ बुङ तियार जेङ्तेङ हिसु | द्याङको चान इसिका पहरता लावा ज्याइको नेलाइ आसा पाका मान्थुस्वाना |
\v 45 'खन्धुरि कालाउ बुदि्मान  चाकारिया  हासु हि,ज्याइहेङ वाको माझन ताइको जाहान को चाकरियागेलाइहेङ ठिक-ठिक समयता चालि आम्लि प्यावाको दोअ्तेङ काम लगाइका हिखे |
\v 46 जेलाउ माझन लोखे कालाउ चाकारियागेलाइहेङ पिका काम पातेङ हिका निङ्नु,उङ्को नोकर धन्यको हि |
\v 47 का नेलाइहेङ जातिङको दोअ्खा | उङ्को माझन वासिहेङ ताइको दोफा हिका गोताङ सम्पति वाको खुरता जिम्मा लगायावा कालाउ वा गोताङ आनेमाने गेलाइको खाङ्सुलि जिम्मा निनावा |
\v 48 कालाउ नोकरदोङ दुस्त हिनु कालाउ ताइको माझन बेलोम्पा ल्वाङ दोअ्तेङ समझेपानु ओदोङ बेला हाइ ज्यावा ?
\v 49 कालाउ न्हुसो वा आरु भेनेङ नोकर गेलाइहेङ दानाइलि तेनावा | वा ताइमिङ भाइपाङ आरु द्याङ्गेलाइ दोफा योम्तेङतेङ चालि आम्लि तेनावा |
\v 50 उङ्को चाकारियाको माझन वा मासोचिका दिना कालाउ थाहा मागिका पहरता ल्वाङ |
\v 51 कालाउ वाको माझन वासिहेङ सहिलि मादोका दण्ड प्यावा कालाउ वासिहेङ दिकालाइको माझाता थाइगिल्यावा | इन्ता द्याङ्गेलाइ खारसुवा-वा कालाउ तासिङ रेतावा |
\c 25
\p \v 1 इङ्को बेला स्वर्गको सारभिता तेलोङ बेहुलि(दारवाइनिगेलाइ) गेलाइ भाइकाङ जेनावा,ज्याइ ताइ ताइको चेरा चुम्तेङ बेहुला ह्रम्लि हानिहि |
\v 2 नाअ्मि  बहुलिगेलाइ चाहि  हाइदोङ मागिका (मुर्ख) हिघाहि,कालाउ नालोङ बेहुलि गेलाइ चाहि बुदिृमान हिघाहि |
\v 3 उङ्को नाअ्मि हाइदोङ मागिका(मुर्ख) बेहुलिगेलाइ (दारवाइनिगेलाइ) ताइको चेरा चुम्पुहि कालाउ ताइ दोफा आसा फाल्तु चुइति चाहि माचुम्पुहि |
\v 4 कालाउ नाअ्मि बुदिृमानि बहुलिगेलाइ चाहि ताइ-ताइको चेराता कालाउ इम्बालाइ आसा हेन्जा जोम्पातेङ ताअ्का चुइतिबुङ चुम्पुहि |
\v 5 कालाउ बेहुला (दारा)  लोलि एकदम बेलोम्हि,  कालाउ झाराङ बहुलिगेलाइ माइतेङ जिम्लि तेङ्हि |
\v 6 कालाउ न्हिसिन्ता आधेमि र्-हिकाइहि,बेहुला लोखोइ वासिहेङ भेतिलि बाहार लोसु |
\v 7 कालाउ झाराङ बेहुलिगेलाइ(दारवाइनिगेलाइ)  नाङ्घाहि | इम्बालाइ ताइ-ताइको चेरा तियार पाहि |
\v 8 कालाउ बुद्धि मान्थुका बेहुलिगेलाइ (दारवाइनि) बुदिृहिका बेहुलिगेलाइहेङ (दरवाइनि) दोअ्हि, केलाइहेङ नेलाइको आतुइसा चुइति पिसु हाइपालि पानु केलाइको ता हिका चुइति दोहोइ, कालाउ चेरागेलाइ मि:मि होइ |(मिअ् मिअ्) होइ |
\v 9 'बुदिृमानि बेहुलिगेलाइ जोबाफ पिहि,'माको!हाइपालिदोनु केलाइकोता हिका चुइति नेलाइ झाराङ्को भाअ्सिङ प्रसस्त मापुग्याङ | भरु, नेलाइदोङ ताइमिङको भाअ्सिङ दोकानता हानेतेङ ताइको भाअ्सिङ चुइति चोल्सु, उङ्को रेम्का जेनावा |
\v 10 कालाउ न्हुसो इङ्को नामि हाइदोङ् मागिका (मुर्ख)  बेहुलिगेलाइ चुइति चोल्लि हानिहि | जेलाउ इम्बालाइ हानिदोङघाखे, ओदोङ पहर बेहुला लोहि,कालाउ तियार जेङ्का झाराङ बेहुलिगेलाइ बेहुलादोफा बिहुको भातियारता योम्लि हानिहि | कालाउ न्हुसो फिनु गिहि कालाउ ताल्चाबुङ लागाइहि | 
\v 11  ''एघुरिङ्ता आरू बेहुलिगेलाइ लोहि |इम्बालाइ दोअ्हि,'प्रभु-प्रभु केलाइहेङ फिनु हिपिसु केलाइ हेङ्बुङ लिता दुल्लि पिसु |'
\v 12 'बेहुला जोबाफ पिहि,का नेलाइहेङ जातिङ्को दोअ्खा, का नेलाइहेङ  मनाल्खा|
\v 13 'ओदोङ भाअ्सिङ हेलालाबुङ सतरक जेङ्तेङ हिसु | नेलाइ मागिसुखेना कि द्याङ्को चान हिदोइ दिना,याते हिदोइ पहरता ल्वाङ |''
\v 14 स्वर्गको सारभि उङ्को द्याङ भाइकाङ हिखे, ज्याइ ताइ सा सो भेनेङ थामे हानिलाउ | ताइको नोकर चाकारियागेलाइहेङ काइतेङ ताइको गोताङ आनेमानेगेलाइ इम्बालाइहेङ जिम्मा पिखे |'
\v 15 हिदोइ चाहि चाकारिया हेथे हाइपालि दोअ्खे दोअ्तेङ ओबालाइको खुबि अनुसार बिचार पाहि | कालाउ वा एमि चाकारियाहेङ ना, तोडा पिहि | भेनेङहेङ न्हे, तोडा पिहि |कालाउ सुमतेङ्हेङ ए तोडा पिहि | कालाउ वा ताइको दामा चाहि |
\v 16  जेदोङ चाकारियाहेङ ना,तोडा पिका हिघाहि वा मार्फा ब्यपार पालि तेङ्हि | वा आरुङ ना तोडा बदेपाहि |
\v 17 न्हे तोडा निङ्काबुङ एन्साङ पाहि | वाबुङ ताइको गोताङ ताका ब्यापारता लगाहि कालाउ न्हे तोडा कामाहि |
\v 18 कालाउ ए तोडा खिनिङ ताका निङ्का  चाकारिया हानिहि कालाउ भोनोइता तोतेङ वाङ्खाराका बानाइहि | वाको ताका वा उङ्को धाराता पुराइहि |
\v 19 'हेन्जा समय न्हुसो माझन साभारि घुरिहि | वा नोकर गेलाइहेङ इङ्को ताका गेलाइ इम्बालाइ हाइ-हाइ पाहि दोअ्तेङ हिअ्हि |''
\v 20 ना तोडा निङ्का चाकारिया ताका चुम्तेङ माझनकोता लोहि | वा दोअ्हि,'माहासाय, ना, कासिहेङ ना तोडा खान्धुरि पातेङ जिम्मा पिकाहिघाखेना |ओदोङ भाअ्सिङ आरु ना तोडा कामाइलि का उङ्को ताका कामता लागाइघा |'
\v 21 'माझन जोबाफ पिहि,''ना रेम्का पाना | ना असल चाकारिया नासिहेङ खान्धुरिपालि द्वाङ | आतुइसा ताका सोना हेन्जा कामाइना | ओदोङ भाअ्सिङ नासिहेङ आरु हेन्जा जिम्माबारि पिलि द्वाङ्का, लोउ का दोफा लेङचासु'
\v 22 'कालाउ न्हे तोडा निङ्का चाकारिया माझनकोता लोहि,वा दोअ्हि,'माहासाय,ना कासिहेङ न्हे तोडा पिका हिघाखेना | इङ्कोहेङ का ब्यापारता लागाइघा कालाउ आरु न्हे तोडा कामाइघा |
\v 23 'माझन जोबाफ पिहि,'ना रेम्काङ पाना | ना,असल चाकारिया हिना,ज्याइहेङ खान्धुरि पालि द्वाङ | आतुइसा ताका सोना हेन्जा कामाइना | ओदोङ भाअ्सिङ का नासिहेङ आरु हेन्जा जिम्माबारि प्याङका  लोउ कालाउ का दोफा लेङचासु |''
\v 24  ''कालाउ न्हुसो ए तोडा निङ्का चाकारिया माझनकोता लोहि | वा दोअ्हि,'माहासाय, का नासिहेङ हेन्जा ठाङ्का द्याङको भाइपा चिनिलि दोअ्घा | चालाइदोङ माथिङसिङ सेका बोझा ल्होपालि खाङ्खेना |''
\v 25 ओदोङ भाअ्सिङ का हेन्जा थिघा |का नाङ्को ताका भोनोइ लिता म्होतेङ हिघा,ना पिका इङ्को टोपाला इदोइ दोङ |''
\v 26 'माझन जोबाफ पिहि,'ना दुस्त कालाउ आल्थिका चाकारिया,चालाइ माथिङ्का थामेता सेका ल्होपालि लोका कालाउ चालाइ माविका थामेता सीसा जोम्पालि दोअ्तेङ ना कासिहेङ दोअ्ना,एन्सापानि |
\v 27  ''ना काङ्को ताका बैकता जोम्पालि गोइधाना | का जेलाउ घुरितेङ लोका हिघा इङको बेला गोताङ ताका निङ्लि दोअ्धाङका | कालाउ इङ्को ताकाको ब्याज निङ्लि दोअ्धाङ्का |
\v 28 'ओदोङ भाअ्सिङ माझान आरु हाकारियागेलाइहेङ दोअ्हि, इङ्को चाकारिया सो ताकाको सिपि धिङ्सु कालाउ ज्याइ दोफा तेतोडा हि वासिहेङ दोङ पिसु |
\v 29 ज्याइ दोफा जेथे हेन्जा हि वा आरु हेन्जा निनावा | ज्याइ दोफा हाइबुङ मान्थु,वाको दोफा हिका बुङ वाकोसो धिङप्यावा |'
\v 30 इङ्को काम मालागिका  चाकारियाहेङ बाहार कितिकितिकाता उल्लिपापिसु | जेता द्याङगेलाइ दु:ख कालाउ कस्टता तासिङ रेअ्तेङ,जितेङ खारतेङ हि |'
\v 31 'द्याङ्को चान आरुङ ल्वाङ, वा मारफाङ गौरव दोफाङ ल्वाङ | गोताङ स्वर्गदुत गेलाइबुङ वाको दोफाङ ल्वाङ, वा राजा भाइपा सिहासनता बिराजमान जेनावा |
\v 32 वाको आगाता सुमिङ्भारि गोताङ द्याङ्गेलाइ जोम्मावा |कालाउ द्याङ्को चान इङ्को द्याङ्गेलाइहेङ न्हेलोङ भागता खेनावा | इङ्को भेडा मेसा कालाउ आमा मेसागेलाइहेङ भेनेङ-भेनेङ भागता खेनाङ भाइपा ज्यावा |
\v 33 वा भेडा मेसागेलाइहेङ ताइको दामपाहा ताअ्तावा कालाउ आमामेसा गेलाइहेङ ताइको  के पाहा ताअ्तावा |
\v 34 राजा ताइको दामपाहा योम्कालाइहेङ द्वावा,''लोसु काङ्को आबा नेलाइहेङ हेन्जा आसिरबाद पिकाहि | लोसु कालाउ परमेस्वर नेलाइको भाअ्सिङ प्रतिग्या पाका सारभिता हिसु | सिरजाइकाको लाम्फासोङ इदोइ नेलाइको भाअ्सिङ तियार पाका हिघाहि |
\v 35 इङ्को नेलाइको सारभि,हाइपालिदोनु का म्हुतुका बेला नेलाइ कासिहेङ चालि पिका हिघासुना | का चिआम्लि किलाउ नेलाइ कासिहेङ चिआम्लि पिसुना | का एकलाङ कालाउ सा सो मारेम्का जेङतेङ हिलाउ,कालाउ एन्सालाउ नेलाइ कासिहेङ ताइको सा ता स्वागत पासुना |
\v 36 का नाङ्घाङ हिघाखा,कालाउ नेलाइ कासिहेङ लोखोन धावा होङ्लि पिका हिघासुखेना | का मासाधेका हिघाखा,कालाउ नेलाइ कासिहेङ सामाराइका हिघासुखेना | का कैदि हिघाखा,नेलाइ कासिहेङ खाङ्लि लोका हिघासुना |
\v 37 जेलाउ धार्मिक द्याङ्गेलाइ जोबाफ पियाङ,परमप्रभु,केलाइ नासिहेङ हेलाउ ,म्हुतुका हिका तिङ्नाहिरो ? कालाउ हेलाउ केलाइ नासिहेङ उम चालि पिनाहि ? केलाइ नासिहेङ हेलाउ चिआम्लि किका तिङ्नाहि, कालाउ केलाइ आम्लि चि पिनाहि ?
\v 38 केलाइ नासिहेङ हेलाउ ? एकलाङ सा सो मारेम्का जेङ्का तिङ्नाहिरो ?केलाइ हेलाउ नासिहेङ ताइको सा ता चुमानाहि रो ?
\v 39 ना हेलाउ नाङ्घाइ हिघाखेना रो ?केलाइ नासिहेङ लोखोन धावाहेङ होङ्पानाहि हि रो ? केलाइ हेलाउ नासिहेङ मासाधेका तिङ्नाहि रो ? ना ते कैदिदोङ हिका तिङ्नाहि, कालाउ केलाइ नासिहेङ सहायता पालि लोनाहि |
\v 40  ''कालाउ राजा इम्बालाइहेङ जोबाफ प्यावा,का नेलाइहेङ जातिङको दोअ्खा | इता नेलाइ काङ्को इदोइ जामालाइको भाअ्सिङ जे जेथे पाहि ,उङ्को दोङ थुप्रो हि |
\v 41 कालाउ नहुसो ताइको केए -पाहा योम्का द्याङहेङ राजा द्वावा,'का सो दुरे हाने | परमेस्वर लाम्फादोङ नेलाइहेङ दण्ड पिलि निश्चित पाका हि | हानेसु दिनाङ  दाल्दालाइतेङ हिका मेता दुल्सु | इङ्को मे दुष्टगेलाइ कालाउ दुतगेलाइको भाअ्सिङ जोलाइका |(मेधोअ्का)|
\v 42 नेलाइ हानेसु,हाइपालिदोनु का म्हितुका हिघाखा,नेलाइ हाइदोङ चालि मापिसुना | का चि आम्लि किका हिघाखा,नेलाइ हाइदोङ लाम्लि मापिसुना |
\v 43 का सासो एकलाङ कालाउ दुरेता हिघाखा,ना कासिहेङ ताइको सा ता माकाइना | का नाङ्घाङ हिघाखा कालाउ कासिहेङ होङ्लिको भाअ्सिङ लोखोन धावा मापिना | का मासाधिका हिघाखा, कालाउ कैदि हिघाखा,नेलाइ काङ्का वास्ता मापासुना |
\v 44 'कालाउ न्हुसो इम्बालाइबुङ जोबाफ पिहि,परमप्रभु ,केलाइ नासिहेङ हेलाउ म्हितुका कालाउ चि आम्लि किका तिङ्नाहि रो? ? केलाइ नासिहेङ हेलाउ एकलाङ हिका कालाउ सा सो दुरे हिका तिङनाहि रो? कालाउ केलाइ नासिहेङ हेलाउ नाङ्घाङ हिका कालाउ मासाधेका तिङ्नाहि रो? कालाउ इदोइ गोताङ तिङ्तेङ केलाइ साहायता मापानाहिरो ?
\v 45 'कालाउ न्हुसो इम्बालाइबुङ जोबाफ पिहि,परमप्रभु ,केलाइ नासिहेङ हेलाउ म्हितुका कालाउ चि आम्लि किका तिङ्नाहि रो? ? केलाइ नासिहेङ हेलाउ एकलाङ हिका कालाउ सा सो दुरे हिका तिङनाहि रो? कालाउ केलाइ नासिहेङ हेलाउ नाङ्घाङ हिका कालाउ मासाधेका तिङ्नाहि रो? कालाउ इदोइ गोताङ तिङ्तेङ केलाइ साहायता मापानाहिरो ?
\v 46 'जेलाउ इम्बालाइ आनन्तको दण्डको भागि जेनावा, कालाउ धार्मिकद्याङगेलाइ अनन्त जिवनता दुल्लावा |''
\c 26
\p \v 1 येसु:इङ्को गोताङ काथा दोअ्लि दोअ्तेङ न्हुसो ताइको चात्यागेलाइहेङ दोअ्हि,
\v 2 'नेलाइहेङ थाहादोङ हि,न्हे दिना न्हुसो निस्तार पारबा सुरू जेनाङ | कोकोङ दिना द्याङ्को चानहेङ क्रुस्ता तोइलि सतुरगेलाइ कोता पिपुवा वा |''
\v 3 कालाउ मुख्य धामिगेलाइ कालाउ यहुदि प्रधान अगुवागेलाइ धामिगेलाइको थामेता जोम्हि | प्रधान धामिका मिङ कैफाया हिघाहि |
\v 4 इङ्को सभाता येसु:हेङ रिम्लि दोतेङ दाउगेलाइ इम्बालाइ उल्लापाहि | इम्बालाइ आधिमि धाताइका निहु पातेङ येसु:रिम्लि कालाउ से:लिको भाअ्सिङ निस्चित पाहि |
\v 5 इम्बालाइ दोअ्हि,''निस्तार पारबा् को दिना केलाइ येसु:हेङ रिम्लि माद्वाङ | केलाइ द्याङ्गेलाइ चेर ताङपाङ कालाउ भाङ-भाङ्का भारबुसाइका माकिन्हाखे | 
\v 6 येसु:बेथानिता हिघाहि,वा रोग्या खोका सिमोनको साअ्ता हिघाहि |
\v 7 एलोङ बेजान सिसिको बोतलता हेन्जा दाम परेका अत्तरको चुइति चुम्तेङ वा कोता लोहि,कालाउ वा चालि योम्लाउ उङ्को बेजान अत्तर पुरुङ्ता हुपिहि |
\v 8 चात्यागेलाइ उङ्को तिङ्तेङ उङ्को बेजानदोफा चेरताङ्पाहि | चात्यागेलाइ हिअ्हि,''इङ्को अत्तर हाइपालि नासा पाना ?
\v 9 इङ्को हेन्जा दामता पितेङ गरिबगेलाइहेङ पि:लि दोधाङ |''
\v 10 येसु:इदोइ गोताङ काथा थाहा गितेङ,येसु:दोअ्हि,''नेलाइ वासिहेङ हाइपालिको सादेसुखेना ? वाते काङ्को भाअ्सिङ रेम्का काम पाका हि |
\v 11  इङ्को दोअ्का द्याङ गेलाइ दिनाङ नेलाइ दोफा हि | का चाहि दिनाङ नेलाइ दोफा माह्याङ्का |
\v 12  इङ्को बेजान काङ्को जिउदोङ भरि अत्तर लगाइपिहि | वा कासिहेङ का सिलाउ सि:का मुन्धुङको भाअ्सिङ तियार पाकाहि |
\v 13  का नेलाइहेङ जातिङ् भारि दोअ्खा,इदोइ ये :बानाल गोताङ सुमिङ भरि बानाल पानाङ | कालाउ गोताङ थामेगेलाइता इङ्को बेजानको पाका येल्का कामगेलाइ बुङ दोपियाङ, कालाउ द्याङ्गेलाइ वासिहेङ दिनाङ फोम्पातेङ ह्यावा |
\v 14 कालाउ न्हुसो तेन्हे चात्यागेलाइसो एमि मुख्य धामिगेलाइकोता हानेहि | उङ्को चात्याको मिङ यहुदा इसकरयोति हिघाहि |
\v 15 यहुदा दोअ्हि,''का नेलाइको खुरता येसु:सुम्पिप्याङका | इङ्कोको भाअ्सिङ कासिहेङ हेथे ताका पिस्वाना ? ''धामिगेलाइ वासिहेङ चादिको एकुरितेलोङ सिक्का पिहि |
\v 16 कोकोङ पहरसोङ यहुदा येसु:हेङ रिम्पालि दाउ भोगोल्हि तेङ्हि |
\v 17 आखमिरि तोलेको लाम्फाको दिना,चात्यागेलाइ येसु:कोता लोहि | चात्यागेलाइ दोअ्हि,''निस्तार पार्बाको उम चालि केलाइ नासिहेङ तियार पाप्याङ | केलाइ हिता उम गाका ना मन्दाताखेना |
\v 18 येसु:दोअ्हि,''सहर भारि हानेसु |काङ्को नाल्का द्याङ्कोता हानेसु | वासिहेङ दोअ्सु, गुरु एसा दोअ्लि दोअ्का हि, दोअ्तेङ दोअ्सु, काङ्को दोअ्का समय हेन्जाङ चेम्ताङ लोका हि | का निस्तार पार्बाको उम काङ्को गोताङ चात्यागेलाइ दोफा नाङ्को सा ता चाङ्का |''
\v 19 चात्यागेलाइ येसु:को आग्या जेसाङ गोताङ काम पापिहि | इम्बालाइ निस्तार पार्बाको उम तियार पाहि |
\v 20 जेलाउ बेल्हाकाताङ हानिधाहि, येसु:ताइको चात्यागेलाइ दोफा उम चालि योम्का हिघाहि |
\v 21 इम्बालाइ झाराङ उम चाकाताङ हिघाहि,येसु:दोअ्हि' 'का नेलाइहेङ जातिङ्भारि का दोअ्खा | नेलाइ मध्येसो एमि कासिहेङ रिम्पास्वाना |''
\v 22 चात्यागेलाइ इङ्को हिङ्तेङ मारफाङ दु:खि जेङहि, झाराङ वासिहेङ हिअ्हि,''प्रभु,हाइ  इङ्को का ? काते माको वाला ?
\v 23 येसु:जोबाफ पिहि,''ज्याइ काङ्को जामबात्तिता का दोफा खुर चोबिहि वादोङ कासिहेङ बिस्वासघात पाङ |
\v 24 द्याङ्को चान धर्मसास्तरता जेसा लेखिएका हि इन्सिकाङ जेङ्लि गोयाङ |कालाउ द्याङ्को चानहेङ सेअ्लिको भाअ्सिङ रिम्चापावा इङ्को द्याङ मारेम्का नतिजा भोगिलि गोयाङ | इसिका जेङलि खान्तेङ ता इङको द्याङको जोलोङदोङ माजेङनु बुरु रेम्धावा |
\v 25 कालाउ न्हुसो येसु:हेङ रिम्चापाका यहुदा येसु:हेङ दोअ्हि ''गुरुज्यु हाइ इङ्को कादोङ ? कालाउ येसु:वासिहेङ दोअ्हि,''एइ,इङ्को नादोङ |''
\v 26 चाकाताङ पालाउ येसु तोले खुरता तोलेहि | येसु:तोलेको भाअ्सिङ परमेस्वरहेङ धन्यबाद पिहि,कालाउ तोलेहेङ पोङ्हि |येसु:ताइको चात्यागेलाइ तोले पिहि,कालाउ दोअ्हि, ''इदोइ तोलेगेलाइ कोसु कालाउ चासु | इदोइ तोलेदोङ काङ्को जिउ |''
\v 27 कालाउ न्हुसो ए बाति दाखरस चुम्हि |येसु:दोअ्हि''नेलाइ झाराङ इतासो आम्सु |
\v 28 इङ्को दाखरस काङ्को हिति | काङ्को हिति परमेस्वर पाहासो वाको द्याङ्गेलाइको  भाअ्सिङ नावा कारार सुरु जेनावा | इदोइ हिति हेन्जाङ द्याङ्गेलाइ ओबालाइको पाप   स्यामाको भाअ्सिङ होपावा | 
\v 29 का नेलाइहेङ दोअ्खा:का या दाखरस आरुङ  हेलाउबुङ माल्वाङका जेलाउथेकापा काङ्को आबाको सारभिता  केलाइ नावा भाइपाङ जेन्तेङ केलाइ एदोफाङ आमामाङ |''
\v 30 इम्बालाइ झाराङ एलोङ ले ,लेहि | कालाउ न्हुसो इम्बालाइ ''जैतुन:तिकारता 'हानिहि |
\v 31 येसु:चात्यागेलाइहेङ दोअ्हि,  ''नानि आधा न्हिसिनता काङ्को कारनसो नेलाइ ताइको खानघुरि लाअ्स्वाना हाइपालिदोनु इदोइ धर्मसास्तरता लेखिएकाहि:' का गोठालोहेङ प्रहार पाङ्का कालाउ बागालको भेडा मेसा गेलाइ आवाइगिलावा |
\v 32 का सि:ते, का सि:कासो सिन्चालतेङ ल्होकाङ्का | कालाउ न्हुसो का गालिल हानाइका | नेलाइ थुकालि खान्तेङ  लाम्फा का इन्ता थुकाताङका |''
\v 33 पतरुस दोअ्हि,''झाराङ चात्यागेलाइ नाङ्को कारनसो खान्धुरि लाअ्तावा | का काङ्को खान्धुरि  हेलाउलाउबुङ  मालाअ्ताङ्का |''
\v 34 येसु:दोअ्हि,''का नासिहेङ जातिङ्भारि दोअ्खा |नानि बेल्हालाउ धाङगाइ किया ओलि खान्तेङ  लाम्फा ना, कासिहेङ सुम पतक लाअ्का ह्याना |''
\v 35 कालाउबुङ पतरुस जोबाफ पिहि,''का नासिहेङ हेलाउबुङ माअ्ताङका नादोफाङ सि:लि गेइलाबुङ का नासिहेङ इन्कार मापाङ्का |''कालाउ झाराङ चात्यागेलाइबुङ इदोइ काथा दोअ्हि |
\v 36  कालाउ न्हुसो येसु:ताइको चात्यागेलाइ दोफा गेतस्मनि दोअ्का थामेता हानेहि | येसु:ओबालाइ दोअ्हि,''नेलाइ एताङ हिसु,का चाहि आसा ओसो हानितेङ दोम्चाइयाङका |''
\v 37 येसु:पतरुस कालाउ जब्दियाको न्हेलोङ चानगेलाइहेङ ताइको दोअ्फा चुम्पुहि | कालाउ येसु:मेनाङ दु:खि जेङ्हि,कालाउ वाको मन आउलिहि |
\v 38 येसु:पतरुस कालाउ जब्दियाको न्हेलोङ चानगेलाइहेङ दोअ्हि,''काङ्को आत्मा मेनाङ दु:ख दु:खहोइ पोङघाका हि | काङ्को प्रान वाङ्खाराका सोकहेङ पोङ्घाकाहि | ना सिलि ना हिलि जेङ्का हि | नेलाइ इन्ता का दोफा माजिम्सिङ हिसु कालाउ र्-हुमसु |''
\v 39 कालाउ येसु:ओबालाइसो आसा दुरे हानेहि |येसु:भोनोइता तुघुरतेङ दोम्चाकाहि,''काङ्को आबा, जेङ्लिदोनु एदोइ कासिहेङ कस्तको या बाति आसा दुरे जेनाको | कालाउबुङ इदोइ काङ्को मनहोइ पाका भाइका माको नाङ्को मनहोइ जेनाको |''
\v 40 कालाउ न्हुसो येसु:ताइको चात्यागेलाइकोता लोहि | येसु:ओबालाइहेङ मस्तजिम्तेङ हिका तिङ्हि | येसु:पतरुसहेङ दोअ्हि,''ना काङको भाअ्सिङ एघान्ताङ्बुङ माजिम्सिङ हिलि मादोसुना ?
\v 41 माजिम्सिङ हिसु कालाउ दोम्चाकाइसु, ज्याइसो ना, परिकस्याता मापरियाना | नाङ्को आत्मा तियार हि,कालाउबुङ नाङ्को जिउ चाहि सेङ्का हि |''
\v 42 'आरूङ न्हुसो येसु:न्हेपतक हानिहि,कालाउ दोम्चाकाइलि तेङ्हि,''काङ्को आबा,एदि का माआम्का भरि इदोइ कस्तको बाति लाअ्पालि काङ्कोसा जेङ्लि मादोनु, ना हिसिका पालि खाङ्खेना इन्सिकाङ हिलि पि |''
\v 43 येसु:आरोङ न्हेखेता ताइको चात्यागेलाइ हिका थामेता लोहि,एन्सालाउबुङ येसु:ओबालाइहेङ मस्त जिम्तेङ हिका तिङ्हि हाइपालिदोनु ओबालाइको मिसिया हेन्जाङ निन्घा धुलाइतेङ हिघाहि,कालाउ मिस्याबुङ ल्हितेङ हिघाहि |''
\v 44 ओदोङ भाअ्सिङ येसु:ओबालाइहेङ लाअ्तेङ आसा फारापा हानिहि | कालाउ येसु:आरोङ  दोम्चाकाइ हि | सुम्खे लोलाउबुङ ओबालाइ लाम्फाको भाइपाङ तिङ्हि |
\v 45 कालाउ येसु:चात्यागेलाइहेङ लोतेङ दोअ्हि ,नेलाइ एलाबुङ जिम्तेङ हिस्वाना, कालाउ माइसातेङ हिसुन्हा ? एला द्याङ्को चानहेङ पापिगेलाइको खुरता  रिम्लि तोम्का पहर चेम्ताङ लोलि दोहोइ |
\v 46 ल्होसु! केलाइ एलाङदोङ हानिलि गोयाङ | इता कासिहेङ रिम्पाका द्याङ एताङ लोखोइ |
\v 47 येसु:काथादोकाताङ हिघाहि,उङ्को एन्सालाउदोङ यहुदा इनता लोहि,यहुदा तेन्हे चात्यागेलाइ सो एमि हिघाहि | यहुदा दोफा हेन्जा द्याङ्गेलाइ हिघाहि | उङ्को द्याङ्गेलाइहेङ मुख्य धामिगेलाइ कालाउ जनताको वाराङ प्रधानगेलाइ दिङ्गिल्का हिघाहि | यहुदाको इङ्को द्याङ्गेलाइ तरबार कालाउ भालागेलाइ चुम्तेङ लोका हिघाखे |
\v 48 यहुदा येसु:हेङ नालपालिको भाअ्सिङ इम्बालाइहेङ इदोइ चिनापिका हिघाहि | यहुदा दोअ्हि,''का जेदोङ द्याङहेङ चुमाइ चाङ्का इङ्कोदोङ येसु:वासिहेङ रिम्पुसु |'' 
\v 49 कालाउ यहुदा सोझाङ येसुकोता  हानितेङ दोअ्हि,''हे गुरुज्यु!''कालाउ यहुदा:येसु:हेङ चुमाइ चाहि |
\v 50 येसु:दोअ्हि,''ओइ सानाइति,ना हाइपालि लोना इङ्को वा |''ओदोङघुरि द्याङगेलाइ लोहि,कालाउ येसु:हेङ रिम्लि |
\v 51 जेलाउ इसिका जेङ्हि,कालाउ येसु:को दोफा हिका एलोङ चात्या तरबार उल्लिपाहि | वा बारका धामिको नोकरको चाकरियाको न्हातोङ पुक्कापा पाल्पिहि |
\v 52 येसु:वासिहेङ दोअ्हि,नाङ्को तरबार वाकोङ थामेता ह्वा! ज्याइ तरबार चालाइखे वासिहेङ तरबार होइदोङ सेअ्खे |
\v 53 नासिहेङ थाहा हि,का काङ्को भाअ्सिङ आबा दोफा साघाइलिको भाअ्सिङ  सेउपानु  वा स्वर्गदुतगेलाइ तेन्हे दर्जन एनाङदोङ दिल्गिल्प्यावा ?
\v 54 इदोइ का पानु हेन्जा धर्मसास्तरता लेखेका काथा पुरा जेनावा ? धर्मसास्तर इसिकाङ जेङ्लि गोयाङ दोअ्खे |''
\v 55 कालाउ येसु:गोताङ द्याङ्गेलाइहेङ दोअ्हि,''नेलाइ काङ्कोता तरबार कालाउ भालागेलाइ चुम्तेङ लोसुना,हाइ का एलोङ चोर रो ? का दिनाङ दिनाङ इस्वररुको थान्ता  योम्तेङ धिरपातेङ हिघाखा | कालाउ नेलाइ इन्ता कासिहेङ मारिम्सुना ?
\v 56 इदोइ गोताङ काथागेलाइ अगमबक्तागेलाइ लेखेका अनुसार पुरा जेनाको दोअ्हि,कालाउ इसिका जेङ्हि |''कालाउ न्हुसो गोताङ चात्यागेलाइ येसु:हेङ एकलाङ बानाइतेङ लाअ्तेङ हानेहि |
\v 57 येसु:हेङ रिम्कालाइ वासिहेङ मुख्य  धामि  कैयाफाको साता थुकापाहि | सास्तीरीगेलाइ कालाउ वाराङ यहुदी:गेलाइको  बार् -बार्काकालाइ इन्ता जोम्तेङ हिघाहि |
\v 58 पतरुस येसु:को न्हुअ् न्हुअ् हानेहि | जेलाउ येसु:हेङ मुख्य प्रधान धामिकोता चुम्पुदोङ्घाखे पतरुस मुख्य प्रधान धामिको साको सालेङ थेकापा हानेहि | वा इन्ता हानेतेङ पालेगेलाइको भेरपाङ योम्लि |एला हाइ जेनाउ वाला दोअ्तेङ पतरुसहे खाङ्लि खाङ्घाखे |
\v 59 प्रधान धामिगेलाइ कालाउ यहुदि नेतागेलाइको गोताङ माहासभाउ येसु:को बिरूद्ता एलोङ ना एलोङ धाताइका गोल्ति तिङ्पालि मेनाङ कोसिस  पाहि | ओदोङ पहासो इम्बालाइ येसु:से:लि खाङ्घाखे |
\v 60 इन्ता हेन्जाङ द्याङ्गेलाइ लोहि कालाउ येसु:को बिरुद्ता धाताइका गोल्तिगेलाइ लागाइहि | कालाउबुङ महासभाउ येसु:हेङ से:लिको भाअ्सिङ इन्सिका हिदोइबुङ मारेम्का सदर निङ्लि मादोहि | कालाउ कि न्हेअ्मि द्याङ लोतेङ दोअ्लि तेङ्हि,
\v 61 इदोइ द्याङ 'का परमेस्वरको सा र्-हालि द्वाङ्का कालाउ सुम्निको दिनाता आरोङ का इङ्को हेङ बानाइलि द्वाङका दोअ्का हि |''
\v 62 कालाउ मुख्य धामि ल्होतेङ येसु:हेङ दोअ्लि तेङहि,''इदोइ द्याङ्गेलाइ नाङ्को बिरुदृता माजेङ्का गोल्ति लागाइका हि | हाइ नाङ्को हुता लगाइका दोसगेलाइसो नाङ्को हाइबुङ जोबाफ मान्थु ? हाइ इम्बालाइ थिकोङ दोअ्का हि ?''
\v 63 येसु:सिकापाहि हाइदोङ मादोहि | कालाउ मुख्य धामि येसु:हेङ हिअ्हि,''एला बान्चिका परमेस्वरको मिङ्ता केरा चातेङ ना दोअ्,बान्चिका परमेस्वरको मिङ्ता केलाइहेङ जातिङको काथा दोअ्पि दोतेङ्का नासिहेङ आग्या पिखा | केलाइहेङ दोअ्पि हाइ ना दोङ परमेस्वरको चान ख्रिस्त हिना ?
\v 64 येसु:दोअ्हि,''एइ काङ्दोङ | कालाउ का दोअ्खा न्हुसो भबिस्यता नेलाइ द्याङको चानहेङ परमेस्वरको दाम्पाहा भारि योम्तेङ कालाउ स्वर्गको बादेलता लोकाताङ पाका तिङ्सुवाना |
\v 65  प्रधान धामि जेलाउ इङ्को काथा हिअ्हि वा मारफाङ चेर ताङ्पाहि | ताइकोङ धावा थेअ्तेङ वा दोअ्लि तेङ्हि,''इदोइ द्याङ परमेस्वरको निन्दा(मानकाइ) पाका हि,केलाइहेङ आरु भेनेङ काथा हाइपालि गोयाङ रो ? हाइ प्रमानको खाचो हिरो! नेलाइ झाराङ सिङ्सुना या परमेस्वरको बिरूद्को निन्दा पाका हि |''
\v 66 नेलाइको हाइ बिचार हि ? यहुदिगेलाइ जोबाफ पिहि,''वा दोसि हि वासिहेङ सेलिको भाअ्सिङ कालाउ दण्ड निङ्लिको भाअ्सिङ योग्य हि |''
\v 67 कालाउ न्हुसो द्याङ्गेलाइ येसु:को नुइ थुम्पिहि | इम्बालाइ वासिहेङ मुर्किहोइ दानाइहि | आधिमि येसु:हेङ चाउरिहि |
\v 68 इम्बालाइ दोअ्हि,''ना अगमबक्ता ख्रिस्त हिना दोतेङ प्रमान तिङ्पा! नासिहेङ दानाइका हासु हा! ?
\v 69 इङ्को बेला पतरुस सालेङ्ता योम्तेङ हिघाहि | एलोङ बेबाल चाकारिया लोतेङ दोअ्हि,''ना बुङ इङ्कोङ गालिल येसु:दोफा हिघाखेना |''
\v 70 कालाउ पतरुस इन्ता हिका झाराङ द्याङ्गेलाइको आगाता इङ्को  काथा  सुइकार मापाहि | वा एसा दोअ्हि नेलाइ हाइ दोअ्सुखेना का हाइदोङ माबुझिघा ?''
\v 71 कालाउ न्हुसो उङ्को थामे लाअ्हि | फिनु भेर्पा आरोङ बेबाल वासिहेङ तिङ्हि | कालाउ वा इन्ता हिका द्याङगेलाइहेङ दोअ्हि,''इदोइ द्याङ्बुङ नासरतको येसु:दोफा हिघाहि |''
\v 72 पतरस आरोङ सुइकार मापाहि | वा दोअ्हि 'परमेस्वरको मिङता केरा चातेङ दोअ्खा इङ्को द्याङ हासु का मानाल्खा |''
\v 73 एघुरिङ्ता,आधिमि जातेङ हिका द्याङ्गेलाइ पतरुसकोता हानिहि कालाउ दोअ्हि,''केलाइ गिन्हाखे एलोङ येसु:को चात्या मध्ये नाबुङ एअ्मि हिना | नाङ्को काथाको लिताको उङ्को मन प्रमान पिखे |''
\v 74 कालाउ पतरुस ताइमिहेङ धिक्कारलि तेङ्हि | कालाउ दोअ्हि,''का परमेस्वरको मिङ्ता केरा चातेङ द्वाङका कि इङ्को द्याङ हासु का नाल्काबुङ मान्थुघा |''पतरुस एन्सा दोअ्का बितिकोङ धाङगाइ किया ओहि |
\v 75 जेलाउ पतरूस येसु:को दोअ्का काथागेलाइ फोम जेङ्हि:''धाङ्गाइ किया ओलि लाम्फाङ कासिहेङ सुमखे ना कासिहेङ मानाल्लाना |'' कालाउ न्हुसो पतरुस बाहार हानितेङ धुरु धुरु पा  खारहि |
\c 27
\p \v 1 झेङ्काको र्-हिमाङ,येसु:हेङ सेअ्लिको भासिङ वाको बिरुदता झाराङ ओझागेलाइ (ओझा) कालाउ जनताको धर्मगुरुगेलाइ सल्लाह पाहि |
\v 2 कालाउ ओबालाइ वासेहेङ जिङ्तेङ,चुम्पुतेङ पिलातस हाकिमहेङ जिम्मा पिहि |
\v 3 इङ्को बेला वासेहेङ रिम्पाका यहुदा,वासेहेङ सेअ्लि खाङ्का दोअ्का काथा हिन्तेङ पास्ताइ पाहि,कालाउ मुख्य ओझागेलाइ क़ालाउ धर्मगुरुगेलाइहेङ न्हेकुरि ते चान्दिको सिक्का घुरिपालि चुमाहि | वादोङ  एलोङ द्याङ ज्याइ प्रभुहेङ बिस्वासघाट पाहि ?
\v 4 कालाउ वा दोअ्हि, का निर्दोसी द्याङ्हेङ धोका पितेङ पाप पाघा, वासेहेसेलि लागाइघा | '' कालाउ यहुदी अगुवागेलाइ दोअ्हि,''केलाइहेङ हाइ मतलब ? ना दोफा |'' केलाइहेङ इङ्को वास्ता मान्थु इङ्को नाङ्को समस्या केलाइको माको ''
\v 5 कालाउ वा चान्दिको सिक्कागेलाइहेङ  परमेस्वरको थान्ता थाल्तेङ हानिहि,कालाउ तोइतेङ ताइको जिउहेङ सेअ्हि |
\v 6 कालाउ मुख्य धामीगेलाइ चान्दिको सिक्कागेलाइहेङ चुम्तेङ दोअ्हि,भाकारता ता:लि रेम्का माज्याङ,हाइपालीपानु याते हितिको ताका पिका |
\v 7 इम्बालाइ ताइ ताइमिता सल्लाह पातेङ इङको ताका सो बोमिद्याङगेलाइ लिअ्लिको भासिङ कुमालेको मिलिङ चोल्हि |
\v 8 एन्सालाउसो एला थेकापा इङको मिलिङहेङ हितिको मिलिङ दोदोङखे |
\v 9 लाम्फाको अगमबक्ता यर्मियाको दोका काथा पुरा जेङ्हि |''इम्बालाइ चान्दिको न्हेकुरि ते सिक्का र्-हलि,इङ्को दाम रुपता,जेदोङ मुल्य एस्राएलको चान गेलाइहेङ ओबालाइ र्-हुता टोकि पिहि |''
\v 10 कालाउ परमप्रभु कासेहेङ आदेस पिका आन्सार कुमालेको मिलिङ्को भासिङ ओबालाइ पिहि |''
\v 11 येसु:हाकिमको आगाता जा:हि,कालाउ वा येसु:हेङ हि:हि ''हाइ ना यहुदि:गेलाइको राजा ?''येसु:दोअ्हि,''ना दोङ इन्साङ दोखेना |''
\v 12 कालाउ मुख्य ओझागेलाइ कालाउ धामीगेलाइ येसु:हेङ दोस लगाइहि, कालाउ वा हाइदोङ जवाफ मादोअ्हि |
\v 13 कालाउ पिलातस येसु:हेङ दो:हि,नासेहेङ आरोप लागाइका काथा माहिङ्ना | ना हाइपालि जोवाफ मापिखेना ?
\v 14 कालाउ येसु:पिलातसहेङ हाइदोङ जवाफ मापिहि | एदोइ काथा ता पिलातस भाङ भाङहि |
\v 15 निस्तार  पार्बाता द्याङ्गेलाइ दोअ्का बमोजिम हाकिम एमि कैदिहेङ ला:पिलि,गोइका मुन्धुम हिघाखे |
\v 16 इङ्को बेला इम्बालाइको एमि एदम दुस्त मन हिका बारब्बा  कैदि हिघाहि |
\v 17 झाराङ द्याङगेलाइ पिलातसको सा:ता जोम्का हिघाहि | पिलातस इम्बालाइहेङ दोअ्हि,नेलाइको भाअ्सिङ एमि द्याङहेङ लाप्याङ्का | कालाउ हिदोइ द्याङहेङ ला:पिलि दोअ्सु बारब्बा ना ख्रिस्त येसु:हेङ ?
\v 18 हाइपालिपानु पिलातसहेङ थाहा जेङ्का हिघाहि,इम्बालाइ मारेम्का बिचार सो येसु:हेङ वाकोता जिम्मा पिहि |
\v 19 पिलातस न्याय पाका कुरसिता योम्तेङ हिलाउ वाको बे:वासेहेङ एलोङ बानाल पिगिल्हि | बानाल इसिका हिघाहि,उङ्को निर्दोसीको बिरोधता हाइदोङ मापा |वाको बारेता नानिको न्हिसिङ्ता का सपना तिङ्घा | इङ्को सपनासो वाको कारण का हेन्साङ दुःख भोगेघा |
\v 20 कालाउ मुख्य ओझागेलाइ कालाउ यहुदि धर्मगुरु गेलाइ बारब्बाहेङ ला:पिलि,कालाउ येसु:हेङ से:लि दोअ्लिको भाअ्सिङ द्याङगेलाइहेङ तोङपाहि |
\v 21 इम्बालाइहेङ आरोङ पिलातस हिअ्हि,इदोइ न्हेमिता हासुहेङ ला:पिलि ठिक जेनाङ | इम्बालाइ दोअ्हि बारब्बाहेङ |
\v 22 पिलातसले इम्बालाइहेङ हिअ्हि,एन्सापानु ख्रिस्त दोअ्का येसु:हेङ हाइपालि गोयाङ ? झाराङ द्याङ्गेलाइ दोअ्हि,''वासेहेङ कृस्ता ताराइपि |''
\v 23 पिलातस इम्बालाइहेङ दोहि,''हाइपालि ? वा मारेम्का हाइपाका हि |''आरोङ झन र् काइतेङ इम्बालाइ पिलातसहेङ दोहि,''वासेहेङ क्रुस्ता ताराइ |''
\v 24 कालाउ पिलातुस हाइबुङ पारा मातिङ्हि आरुङ हेन्जाङ गोलमाल जेनाङबे दोअ्तेङ थिहि | कालाउ वा ताइको खुर चिहोङ झातेङ द्याङ्को आगाता हानितेङ दोअ्हि | नेलाइ ताइमिङ गिसु का या  द्याङ्को  से:काको दोसि मान्थुघा  नेलाइहेङ्दोङ उङ्को को दोसि लाग्याको |
\v 25 झाराङ द्याङ्गेलाइ जोअ्वाफ पितेङ दोअ्हि, वाको हिति केलाइहेङ कालाउ केलाइको सानतानता परयावा |''
\v 26 कालाउ पिलातस ओबालाइको भाअ्सिङ बारब्बाहेङ लाअ्पिहि | पिलातस आधिमि सिपालाइगेलाइ  येसु:हेङ द्वालिहोइ म्हेलि लागाइहि | कालाउ क्रुसता ताराइलि दोअ्हि |
\v 27 कालाउ पिलातसको सिपालाइ(लान्था) येसु:हेङ बार्का हाकिमको साता चुम्पुहि | इन्ता झाराङ सिपालाइ येसु:को कोरपाहाङ जाअ्हि |
\v 28 इम्बालाइ वाको लोखन होपितेङ,कालाउ वासिहेङ नेल्पा  धाबा होम्पा हि | 
\v 29 चुइको पुइका मुकुत वासेहेङ तुअ्पाहि | कालाउ वाको दाम्पाहा एलोङ खुरता लाठि ताअ् पिहि | कालाउ वासेहेङ हाइ हाइ दोअ्तेङ  इतराइतेङ दोअ्हि,यहुदिगेलाइको राजा केलाइ नासिहेङ सेउपानाखे |'' 
\v 30 सिपालाइ येसु:हेङ थोअ्हि | कालाउ वाको लाठिहेङ वाकोङ पुरिङता दान्हाइपिहि |
\v 31 कालाउ मारेम्का पालि दोअ्तेङ नेल्पा धावा खाइपिहि | वाको ताइकोङ धाबा होङ्पाहि | इन्तासो क्रुस्ता ताराइलि येसु:हेङ चुम्पुहि |
\v 32 हानेकाताङ पालाउ इम्बालाइ कुरेनि सिमोनहेङ दामाहा दुसुरि | येसु:को क्रुस फातेङ हानिलि वासेहेङ दोअ्हि |
\v 33 कालाउ इम्बालाइ गलगथा दोअ्का थामेता ठुकाहि | गलगथा दोअ्का चाहि खप्परे थामे | 
\v 34 जेलाउ इम्बालाइ गलगथा ठुकाहि कालाउ सिपाइगेलाइ  येसु:हेङ दाखरस आम्पाहि इनता खाका आनेमानेता मिस्लाइका हिघाहि, कालाउ येसु: आम्लि माकिहि |
\v 35 कालाउ येसु:हेङ इम्बालाइ क्रुस्ता तराइहि | वाको धावा हासु हाइ निनाङ् दोअ्तेङ् चित्ठा ताअ्हि | कालाउ वाको धावा इम्बालाइ बाखाराइहि |
\v 36 कालाउ इम्बालाइ इन्ता हितेङ येसु:हेङ पहरा पिहि |
\v 37 वाको पुरिङ हुसो ''यहुदिको राजा'' दोअ्का लेखिका दोस बानाल हिघाहि |
\v 38 वादोफा न्हेमि दाकागेलाइहेङबुङ ताराइहि | एलोङ्हेङ येसु:को दाम्पाहा,भेनाङ्हेङ केपाहा ताराइहि | 
\v 39 इन्ता हिका द्याङ्गेलाइ वासेहेङ इसिका दोअ्तेङ दोस लगाइहि |
\v 40 'नाङ माको  थानहेङ (मन्दिरहेङ) र्-हाअ्तेङ सुम्निता धाम्लि खाङ्का,''यदि ना परमेस्वरको चान नु ताइमिहेङ सिन्हुपातेङ क्रुससो खुअ्तेङ लोउ |''
\v 41 मुख्य ओझागेलाइ,सास्तिरिगेलाइ कालाउ यहुदी धर्मगुरुगेलाइ इन्ताङ हिघाहि | इङ्को द्याङ्गेलाइबुङ येसु:हेङ मारेम्का दोअ्हि |
\v 42 'इम्बालाइ दोअ्हि या वासिहेङ सिन्हुपालि दोअ्हि | कालाउ एला ताइमिहेङ सिन्हुपालि माद्वाङ | इजारायलको राजा क्रुससो खुअ्तेङ लोउ,इदोइ तिङ्नु केलाइबुङ नासेहेङ खाङ्धुरि पाङ |''
\v 43 वा परमेस्वरता आसा ताका हि | परमेस्वर दोङ वासिहेङ बान्चिपाको | यदि परमेस्वर वासिहेङ लापालि खाङ्नु,हाइपालि दोनु वा ताइमिदोङ दोका हि का परमेस्वरको चान |
\v 44 कालाउ वाको दोफा तोइन्हाका इङ्को डाकाइबुङ वासेहेङ खुजालाइहि |
\v 45 नितिमाको आधा पहरसो गोताङ सारभिता सुम बजे नितिमाङ कितिकितिहि | इन्सिका  घाताना सुमिङ्भरी सुम घान्ता थेकापा जेङ्हि |
\v 46 येसु:सुम बजेको पहर इसिका दोअ्तेङ बार्का गालाइहोइ  र्-काइहि,''एलि एलि लामा सबखथानि ?''इदोइ दोअ्का चाहि  हे: काङ्को परमेस्वर, ना कासेहेङ हाइपालि लाअ्न्हा ?''
\v 47 भेरपा जाअ्तेङ हिकालाइ इदोइ काथा हिङ्हि | ''खाङ्सु वा एलियाहेङ  काइखे  ?''
\v 48 कालाउ एमि द्याङ घाअ्तेसाङ हानितेङ स्पन्जता(चमचिता)  चि चुमातेङ येसु:हेङ मालिङ गोइता खोइनेङ चि आम्लिपिहि |
\v 49 एलिया लोतेङ वासेहेङ बान्चेपावा बे दोअ्तेङ ओबालाइ इनता खान्तेङ हिघाहि |
\v 50 येसु:आरोङ एखे बार्का गालाहोइ र्-हिकाहि | कालाउ वा सिहि |
\v 51 कालाउ मन्दिरको पर्दा ताइमिङ न्हे पाना (चिरा)जेङ्तेङ थेअ्हि | इङ्को पर्दा  हुता सो लेता थिकापा न्हे पाना जेङ्तेङ थेअ्हि | इङ्कोङ बेला भूइचाला लोहि कालाउ आरदाङ्गेलाइ भापाहि | 
\v 52 तोमगेलाइ चिरन्हाहि,कालाउ हेन्जाङ सि:कालाइ तोम सो सिन्हुतेङ ल्होहि |
\v 53 कालाउ इम्बालाइ झाराङ तोम्सो बान्चितेङ बाहार उल्लिहि | कालाउ येसु:सिकासो सिन्हुतेङ न्हुसो ओबालाइ पबित्र सहरता दुल्हि कालाउ जेन्जाङ द्याङगेलाइ कोता हानिहि |
\v 54 सिपालाइको अधिकारी कालाउ येसु:हेङ र्-हुमका सिपालाइ भुइचाल लोका,इन्ताको गोताङ जेङ्का घाटाना इम्बालाइ  तिङहि,कालाउ इम्बालाइ मारेम्फाङ थिहि |''कालाउ इम्बालाइ ''एसा दोअ्हि,''याते जातिङ्को परमेस्वको चान किरो ?
\v 55 इन्ता दुरेसोङ जाअ्तेङ खान्तेङ हिका द्याङ्ता बेबालाइबुङ हिघाहि | इङ्को बेबालाइ गालिलसो येसु:हेङ साम्हाराइलिको भाअ्सिङ येसु:दोफाङ लोका हिघाहि |
\v 56 मरियम मग्दालिनि,याकुब:कालाउ यसेफको आमाइ मरियम कालाउ जब्दिका चान गेलाइको आमाइ इङ्को बेबालाइ गेलाइ मध्य सो हिघाहि |
\v 57 कोकोङ दिनाको दिलिमा एमि द्याङ योसेफ यरुसलेमता लोहि | अरिमाथियाका देरा हिका वा येसु:कोङ एलोङ चात्या हिगाहि |
\v 58 वा पिलातसकोता हानेतेङ,येसु:को सिका जिउ र्-हेहि,कालाउ येसु:को सि:का जिउ चुम्पुलि पिलातस पिहि |
\v 59 कालाउ योसेफ मालामालाको धावा चोल्हि,मानचाउलिहोइ सि:का जिउहेङ लुन्घाहि |
\v 60 कालाउ येसु:को सि:का जिउहेङ एलोङ नावा तोमता ता:हि | योसेफ इङ्को तोम ताइमिको भासिङ उन्ठुइको आरदाङ्ता बानाइका हिघाहि | कालाउ इङ्को तोमको खारा थुम्लिको भाअ्सिङ एलोङ बारका उन्थुइ गाम्बाराइ पातेङ तोमको खारा तुम्हि | इदोइ काम पातेङ योसेफ ताइ दामा चाहि |
\v 61  मरियम मग्दालिनि, कालाउ मरियम मि पाका आरूङ भेनेङ बेबालबुङ तोमको भेनेङ पाहा योम्तेङ हिघाहि |
\v 62 तियार पाकाको न्हु दिना झाराङ खान्तेङ बारका ओझागेलाइ कालाउ फारिसिगेलाइ पिलातसकोता हानेहि |
\v 63 ओबालाइ दोअ्हि गुरुज्यु केलाइहेङ थाहा हि, या भानाइका द्याङ सुन्हुपा हिलाउ सुमनिता का आरुङ सिन्हुतेङ ल्होकाङ्का दोअ्का हिघाहि |
\v 64 इङ्को भाअ्सिङ सुम्नि थेकापा इङ्को तोमता र्-हुम्लिको भासिङ पाले तालि खाबारा पि,माकुनुते वाको चात्यागेलाइ लोतेङ इङ्को खुटेङ चुम्पावा,कालाउ दावा वाते सिकासो सिन्हुहितेङ ल्होहि दोअ्तेङ द्याङ्गेलाइहेङ दोअ्तावा कालाउ लाम्फाको खान्तेङ एनाङ झन हेन्जा मारेम्का जेनावा |
\v 65 कालाउ पिलातस दोअ्हि आतुइसा सिपालाइ चुम्तेङ हानेसु दोहेपानि रेम्फा तोमहेङ जोगेपातेङ तासु |
\v 66 जेलाउ इम्बालाइ इन्ता हानिहि,कालाउ इको तोमको नुइता बारका उन्थुइहोइ थुमि कालाउ पालेगेलाइहेङ र्-हुपातेङ ताहि |
\c 28
\p \v 1 माइसाचाकाको न्हुसो,आथारको लाङ दिना झेङ्का पहरता मरियम मग्दालिनि क़ालाउ भेनेङ मरियम तोम खाङ्लि लोहि |
\v 2 बारका भुइचान हानेहि,हाइपालिपानु परमप्रभुको ए:मि दुत स्वर्ग सो लेता खुहि,कालाउ लोतेङ उन्थुइ ला:पातेङ इङको सो पोमहि |
\v 3 वाको र्-हाइ बिजुलिभाइपा कालाउ लगाइका धाबा हिउ भाइका जेका कालाउ जाहाका हिघाहि |
\v 4 वासेहेङ थितेङ इङ्को र्-हुमको केलाइ लुकुइकुपा फिरहि,कालाउ सिनाङ भाइ हि |
\v 5 कालाउ स्वर्गदुत इङ्को बेबालाइहेङ दोअ्हि,''नेलाइ माथिसु,हाइपालि पानु कासेहेङ थाहा हि,नेलाइ क्रुसता ताराइन्हाका येसु:हेङ भोसुखेना |
\v 6 वा इता मान्ठु,हाइ पानु वाको दोकाबमोजिम वा सिन्हुतेङ ल्होका हि | मा:सानु लसु वासेङ ता:का थामे खाङ्सु |
\v 7 एला मार्फा हानेतेङ वाको चात्यागेलाइहेङ बानाल पिसु,हाइपानु वा सिकासो सिन्हुतेङ ल्होका हि |''
\v 8 कालाउ इम्बालाइ वा इता मान्ठु,हाइ पानु वाको दोकाबमोजिम वा सिन्हुतेङ ल्होका हि | मा:सानु लसु वासेङ ता:का थामे खाङ्सु |थितेङ कालाउ रामाइतेङ तोमको थामेसो उल्हेतेङ हानाहि,कालाउ वाको चात्यागेलाइहेङ इनताको घातानाको  बारेता तिङ्तेङ  बानाल पिलि धापुहि |
\v 9 ओदोङ्घुरि इङ्को बेबालाइ येसु:को चत्यागेलाइहेङ दोअ्पीलि धाअ्काताङ्पालाउ, येसु: इम्बालाको्  आगाता जाअ्तेङ हिघाहि| भेटेतेङ दोअ्हि,''सान्ति''बेबालाइ येसु:को भेरपालोतेङ वाको खोकोइ चा:तेङ  आराधना पाहि |
\v 10 कालाउ येसु:इम्बालाइहेङ दोअ्हि,''मा थिसु,हानेतेङ काङ्को ओनेगेलाइहेङ गालिलता हानिलि दोपिसु,कालाउ इन्ता ओबालाइ कासेङ तिनावा |
\v 11 एन्सालाउ इङ्को बेबालाइ दामाताङ हिघाहि | आधिमि र्-हुम्कालाइ सहरता हानेतेङ मुख्य  धामि द्याङहेङ इन्ता जेङ्का काथागेलाइको बारेता बानाल पिहि |
\v 12 कालाउ मुख्य धामिगेलाइ कालाउ यहुदी धर्मगुरुगेलाइ दोफाङ जोम्तेङ,इम्बालाइ साल्हा पाहि,कालाउ सिपाहि गेलाहेङ एसा दोतेङ हिन्जाङ घुस पिहि |
\v 13 नेलाइ एसापा दोसु,केलाइ जिम्लाउ दोङ वाको चात्यागेलाइ लोतेङ वासेहेङ खुटेङ चुम्पुहि |
\v 14 'इदोइ काथा हाकिमको न्हातोङ्ता थुकालाबुङ केलाइ वासेहेङ मानेपातेङ नेलाइहेङ बान्चेपाङ |
\v 15 कालाउ इम्बालाइ इङ्को ताका र्-हुतेङ,जेसाउ धिर्पाहि इन्साङ वासेङ इन्सालाउसोङ यहुदिगेलाइता नानिको दिनाथेकापा इदोइ काथा दोङ चारचाराइ हि |
\v 16 इङ्को तेन्हे झना चात्यागेलाइ गालिलको ओदोइपारको तिकारता हानिहि,इङ्कोङ थामेता हानेसु दोअ्तेङ,येसु:इम्बालाइहेङ आग्या पिका हिघाहि |
\v 17 इम्बालाइ वासेहेङ तिङ्तेङ सेउपाहि, आधिमि चाहि साङ्का पाहि |
\v 18 कालाउ येसु:इम्बालाइ दोफा लोतेङ दोअ्हि,'स्वर्ग र पृथ्विको गोताङ खाबारा कासेहेङ पिका हि |
\v 19  ओदोङ भाअ्सिङ हानिसु,कालाउ गोताङ सारभिको द्याङगेलाइहेङ चात्या बानाइसु,कालाउ आबा,चान कालाउ पबितरो आत्माको मिङङ्ता इम्बालाइहेङ बप्तिसता पिसु |
\v 20 का नेलाइहेङ आग्या पिका गोताङ काथा गेलाइपालि इम्बालाइहेङ धिरपासु |खाङ्सु,का युगको दोका थेकापा हेलालबुङ नेलाइदोफा का हाङ्का |
