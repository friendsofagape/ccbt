\id EPH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इफिसियों
\toc1  इफिसियों
\toc2  इफिसियों
\mt1  Ephesians
\mt1 इफिसियों
\c 1
\p \v 1  पौलूस तोरोफसी जी देवोन इच्छा सी येसू ख्रिस्तान प्रेषित छे तिना पवित्र एने प्रभू येसू ख्रीस्तामा विश्वासी मानसोन नाव जो इफिसमा छे 
\v 2  आम्रू बास देव एने प्रभू येसू ख्रिस्तान भूनी गोथू तुमुकाजे (कृपा) मोंग एने शांती जोळती रोये 
\v 3  आमरा प्रभू येशू ख्रिस्तान देव एने बासोन धन्यवाद होये कि चू आपणु काजे ख्रीस्तामा सोरगोन जागामा आखा भातीन आत्मिक आशीर्वाद आपलू छे 
\v 4  जोसो चू आपणु काजे जोग बोनने न पेहेले गोथू नेवाळ लेदलु कि आपणु तेरे साते मोंगो मा पवित्र एने चुखू रोहे 
\v 5  एने आपनी इच्छान वारलाविचार  आपणूक तेरे पेहेले नेवाळ्यू कि येशू मसीन लारे आपणु तेरा दत्तक पुऱ्या छे 
\v 6  कि तिनान तिनी महिमान मोंगो सी स्तुती होये, जीनाक चू आपणु काजे मोंगोमा फुकट आप्यू 
\v 7  आमु ते तीनान लुहीन लारे छुटकार मोतलोब आराधना तिनान तिना कृपान धोनोन अनुसारे जोळतो कि 
\v 8  जीणूक चू आखा एने समइन साते आमुकाजे घोनोस कोरायू 
\v 9  काहाकी चू आपणा इच्छान भेद तिना वारला वारला विचार एरे अनुसारे आमु काजे देखाळयु जीनासी चू आपणा खुदोमा विचार कोऱ्यु 
\v 10  कि टेमोन पुरो होयनेन ओसो व्यवस्था तीयारी होये कि जो काय धोरतीपोर छे आखो काय चो ख्रीस्तामा एखठा कोरे
\v 11  तीनामा जीनामा आमुबी तिनान इच्छा जो आपनी इच्छान मोतोसी आखो काय कोरतलु छे पेहेलेन ठेरावीन जायीन भागीदार कोरे 
\v 12  कि आमु जे पेहेलेसी ख्रीस्तापोर आशा मेकला होता तेरी भागीदार महिमान स्तुतीन वजेशी छे 
\v 13  एने तीनामा तुमरेमा बी, जोत्यार तुमु खोरलो वोचोन सोमव्या जो तुमरे उधारोन सुसमाचार छे एने जीनापोर तुमु विश्वास कोऱ्या करार कोऱ्या पवित्र आत्मान छापु लाग्यू 
\v 14  चू तेरो मुले लेवायनेन छुट कारान कोरता आमरी भागीदारी बयान छे कि तेरी महिमा स्तुती होये 
\v 15  इना रीतीसी, मे बी तीना विश्वासोन सुवार्ता सोमविन जे तुमु मानसोमा प्रभू येसू पोर छे एने आखा पवित्र मानसो पोर प्रगट होयो 
\v 16  तुमरेण कोरता धन्यवाद कोरनो नी छुळतलु एने आपनी प्रार्थना मा तुमुक फोम कोरे कोरतलु 
\v 17  कि आमरा प्रभू येसू ख्रिस्तान देव जू महिमान बास छे तुमुकाजे आपनी उवखमा ग्यान एने विजावोन आत्मा आपे 
\v 18  एने तुमरे मोनोन डूवा विजावो बोनो कि तुमु सोमजी लेवू कि बुलावनेन आशा काय छे एने पवित्र मानसोमा तेरो भागीदार महिमान ध्योन कोसो छे 
\v 19  एने तेरी सामर्थ्य आमरामा जे विश्वास कोरतला छे कोतरा महान छे तेरी ताकोदोन ओसोर तिना कामोन अनुसारे 
\v 20  जो चे ख्रीस्तामा कोऱ्या कि तीनाकाजे मोरलामा गोथू जिवाळीन सोरगोमा जागापोर आपणा जेवळे धोळे 
\v 21  आखा भातीन अधिकार प्रधानता एने सामर्थ्य एने प्रभावता एने होर एकान नावोपोर जे निस्ता इना मानसोमा बाखीन आवनेवावा मानसोपोर बी लेवाय जासे बोसळया 
\v 22  एने आखो काहीन तेरो पायो तोवे कोर देदु एने तीनाकाजे आखा चीजोपोर मुंडको ठेरावीन मोंडवीकाजे आप देदू 
\v 23  ज्यो तेरो डील छे एने तेरोत परिपूर्णता छे जो आखामा आखो काय पुरो कोरतला छे
\c 2
\p \v 1  चू तीनुकाजे बी जीवाळयु, जे आपणा गुणा एने पापोन कोरता मोरला होता 
\v 2  जीनामा तुमु पेहेले इना संसारो रिती पोर एने आसमानोन अधिक सेन सुबेदार मतलब तिना आत्मान अनुसारे चालता होता जे हिमी आग्या नी मानणे वाव काम कोरलू छे 
\v 3  इनामा आमु बी आखान आखा पेहेले आपणा डीलोन इच्छामा दाहळा विताळला होता एने मोनोन इच्छा पुरी कोरता होता एने दिसरा मानसो सारखो स्वभाव रीसोन पुऱ्या होता
\v 4  बाखीन देव जू दोयान मालिक छे, आपणा तिना मोटला मोंगोन वजेशी जीनामा चू आमरे पोर मोंग कोऱ्यु 
\v 5  जोत्यार आपणु गुणांन वजेशी मोरला होता ती आपणूक ख्रिस्ता साते जीवाळयु मोंगो सी तुमरो उद्धार होयलो छे 
\v 6  एने ख्रिस्त येशुमा तेरे साते उठाळयु एने सोरगोन जागे तेरे साते बोसाळयु 
\v 7  कि चू आपनी तिना कृपासि जू ख्रिस्त येसुमा आमरेपोर छे आवने वावा टेमोन आपणा कृपान घोन सोवटी मोटी धोन देखाळयु 
\v 8  काहाकी विश्वासोन लारे कृपासी तुमरोउद्धार होयलो छे; एने ज्यो तुमरे भूनी गोथा नी बाखीन देवोन दान छे
\v 9  एने नी फर्मान वोजेशी ओसो नी होयो कि कुदू घमंड कोरे 
\v 10  काहाकी आपणु तेरा बोनावला एने ख्रिस्त येसूमा तिना वारला कामोन कोरता बोनवाय गोयला जीणु काजे देव पेहेले गोथो आपणा काजे कोरणेन कोरता तीयार कोऱ्यु 
\v 11  इना वजेशी फोम कोरुकि तुमु जे डीलोन रीतीमा दिसरा जातीन छे एने जे माणसे डीलोन हातोसी कोरला सुंतान सुंतावावा कोवायता होता चे तुमुकाजे बिगर सुंतावावा कोयतला 
\v 12  तुमु माणसे तिनी टेमे ख्रिस्ता सी ओलोग एने इस्रायेलोन प्रजान पोरदेशी ओलोग कोरायला एने करार  भागीदार नी होता एने आशाहीन एने जोगोमा देवोसी सेटा होता 
\v 13  बाखीन हिमी येसू ख्रीस्तामा तुमु जे पेहेले नांबे होता ख्रिस्तान लुहीन लारे साते होय गोयला छे 
\v 14  काहाकी चोत आमरो मेव छे जू दुयू काजे एक कोर देदु एने ओलोग कोरणे वावा भीतळा काजे जी विचमा होती पाळ देदु 
\v 15  एने आपणा डीलोमा दुष्मोनी मतलोब चे नियम शास्त्र जेरी आग्या विधीन नियमोपोर होती मिटाळ देदु कि दुयोसी आपनेमा एन नोवलु माणूस पोयदा कोरीन मेवाळ देदु 
\v 16  एने क्रूस पोर दुष्मोनी काजे नाश कोर्रीन तेरे लारे दुयोकाजे एक डील बोनावीन देवाकाजे मेवाळयु 
\v 17  चू आवीन तुमुकाजे जे नांबे होता एने तीनुकाजे जे साते होता दुयू काजे मेल मिलापोन सुवार्ता कोयू 
\v 18  काहाकी तिनान लारे आमु दुयू एक आत्मामा बासोंचा पुगाळतलो 
\v 19  इनान कोरता तुमु हिमी विदेशी एने भोटकने वावा नी होय बाखीन पवित्र मानसोन संग स्वदेशी एने देवोन घोरानान होय गोया 
\v 20  एने प्रेषित एने भविष्यवक्तान पायो पोर जिनान कुपराण दोगळू येसू ख्रिस्त खुद हि छे बोनाव गोयलो छे 
\v 21  जीनामा बोनावलो एक सात मेवीन प्रभूमा एक पवित्र मोनदीर बोनतलो जातलो छे 
\v 22  जीनामा तुमु बी आत्मान लारे देवोन रोयनेन जागा कोसा एकठा बोनावला होता
\c 3
\p \v 1  इना रीतीसी मे पौलूस जो तुमु दिसरा जातीन कोरता प्रभू येसून बंदीवान छे 
\v 2  अगर तुमु देवोन तीना मोंगोन व्यवस्थान सुवार्ता सोमवाळ ला छे जो तुमरेण कोरता मेसेकाजे आपलो होतो 
\v 3  मतलब ज्यो कि चू मारे पोर प्रगटी करण लारे प्रगट होयो जोसो मे पेहेलेत वारमा रीतीसी लीखायलु होतु 
\v 4  जीनाकाजे तुमु पोढीन सोमजी सोकतला कि मे ख्रिस्तान चू भेद कां तोक सोमोजतलो 
\v 5  जो ओलोग टेमे मानसोन पुऱ्यकाजे  ओसो नी देखाळतलो होतो जोसो कि आत्मान लारे हिमी तेरा पवित्र प्रेषित एने भविष्य कोरता पोर प्रगट कोराय गोयो मतलोब ज्यो कि प्रभूयेसू मा सुवार्तान लारे दिसरा जातीन माणसे हीस्सावाव बोन गोया एने एकुत डील प्रतीग्यान सहभागी होय गोया
\v 6  कि तेरा तिना दोयान मोहिमान स्तुती होये, जीनाक चू आमुक तिना मोंगावामा सेत-मेत आप्यू 
\v 7  मे देवोन मोंगोन तिना दानोन अनुसारे, जोतेरी सामर्थ्योन प्रभावोन अनुसारे मेसेकाजे आपाय गोयलो छे तिना सुवार्तान सेवक बोन्यू 
\v 8  मारेपोर जे पवित्र मानसो मायला नानाशीतेनानू ज्यो मोंग होयो कि मे दिसरा जातीन काजे ख्रिस्तान घोन मोटो धोनोन सुवार्ता सोमवाळो 
\v 9  एने आखाकाजे जी वात प्रगट प्रगट तिनी वातोन भेद काय छे जो आखाक बोनावने वावू देव पेहेलेन नी देखतू होतु 
\v 10  काहाकी हिमी मोंडविन लारे देवोन दिसरू रुपोन ध्यान तीना प्रधानोन अधिकारी पोर जू सोरगोन जाणे छे प्रगट कोराय गोयू 
\v 11  तिना कोविन पेहेले मानसान नुसार जो चू आपणा प्रभूयेसु ख्रीस्तामा कि कोरतो होतो 
\v 12  जीनामा आमुकाजे तीनापोर विश्वास कोरणेसी हिंमत भूरसासी देवो साते आवनेन अधिकार छे 
\v 13  इनान कोरता मे विनंती कोरो कि जो दुख तुमरेण कोरता मेसेकाजे होय रोयो तेरे वजेशी हिंमत मा छुडू काहाकी तीनामा तुमरी भोलायी छे 
\v 14  मे इना वजेशी तिना बासाने ओगोव मांडा टेको 
\v 15  जीनासी सोरग एने धोरतीपोर होर एक नाव मेकाय जातलो छे 
\v 16  कि चू आपनान महिमान धोनोन अनुसारे तुमुक ज्यो दान आपे कि तुमु तेरी आत्मासी आपणा डीलोमायलो मोनशयान रूप मा सामर्थ्याशी बोनता जावू 
\v 17  एने विश्वासोन लारे ख्रिस्त तुमरे मोनोमा बोसो कि तुमु मोंगोन वातडो धोरीन एने पायु घालीन 
\v 18  आखा चुखला मानसो साते वारला रीतीसी सोमजनेन ताकोद मेवाळ तेरी चोळवाय एने नांबो एने उचो कोरतो छे 
\v 19  एने ख्रीस्तामा तिना मोंगोकाजे ग्यानसी पुरो छे कि तुमु देवोन आखो आखान पुठी होय जाय
\v 20  जो चू ख्रिस्त मा कोऱ्यु कि तीनाक मोरलामा गोथू जीवाडीन सोरगोन ठीकानोमा आपने जेवडे धोडे
\v 21  आखा भातीन अधिकार प्रधानता एने सामर्थ्य एने प्रभावता एने होर एकान नावोपोर जे निस्ता इना मानसोमा बाखीन आवनेवावा मानसोपोर बी लेवाय जासे बोसळया 
\c 4
\p \v 1  इनान कोरता मे जू प्रभूमा बांदायलु छे तुमुकाजे वीनंती कोरो कि जिना बुलावामा गोथो तुमुक नेवाळला छे तेरे सारखी चाल चालू 
\v 2  मतलब आखरी नम्रतासी एने धीर धोरीन मोंगोसी एक दिसरा वेठूलेवू? 
\v 3  एने मेवोन बंधनमा आत्मान एकी कोरणेन कोशिश कोरु 
\v 4  एकुत डील छे एने एकुत आत्मा छे; जोसो तुमुकाजे जे बुलावला गोयला होता आपणा बुलावनेसी एकुत आशा छे 
\v 5  एकुत प्रभू छे एकुत विश्वास एकुत बाप्तिस्मा 
\v 6  आखान एकुत परमेश्वर देव छे जू आखान उपोर एने आखान इचमा एने आखम छे 
\v 7  बाखीन आमरेन गोथा होर एक काजे ख्रिस्तान दानोन परिणाम अनुसार कृपा जोळी 
\v 8  इनान कोरता चू कोहे चू उपोर चोहळयु एने बोंदी वावाकाजे बांधीन किं गोयू एने मानसो काजे दान आप्यू'' 
\v 9  तेरो चोहोळनेसी ओवी काय जोळतलो निसतो ज्यो कि धोरतीन नोवली जागापोर उचललु होतु 
\v 10  एने चू उतरी गोयू चू ज्यूत छे, जू आखा सोरगोम गोथू उपोर चोहोळीबी गोयू कि आखो काय पुरो कोरो 
\v 11  चू कुदाकाजे प्रेषित नोवलायीन एने काहानास काजे राखवावी कोरनो एने उपडदेश नेवाडीन कोरीन आप देदु 
\v 12  जीनासी पवित्र माणसे तीयार होय जाय एने सेवान काम कोराय जाय एने ख्रिस्तान डीलोवावाक उन्नती जोळे
\v 13  जोत्यार तोक आपणु आखान आखा विश्वास एने देवोन पुऱ्यान उवखायता मा एक नी होय जाय एने एक पाकु माणूस नी बोन जाय एने ख्रिस्ताक डीलोमाबी नी बोढाव लोम 
\v 14  काहाकी आपणु ओगा पुऱ्या नी रोये चे मानसोन झुटा विद्या एने हुशारी मा तिंदरो भ्रमण  युक्तीन   एने उपदेशोन होर एक वावाक उछवायजाय इंखूर  तींखुर हिनाक देतला छे
\v 15  बाखीन मोंगोन चालता जायन आखा वातोमा तीनामा जो पाको छे मतलब ख्रीस्तामा बोढतू जाय 
\v 16  जीनासी आखो डील होर एक जूळीन सहायता सी एकठा गाळायन तीना प्रभाव काजे नुसार जो होर एक ठीक ठीक कोरनेन लारे तीनुमा रोयतला छे आपणा खुदो काजे बोढावता ती चा मोंगोसी उन्नती होयतली छे
\v 17  इनान कोरता ज्यो कोयो कि एने प्रभूमा वीनंती कोरोकि जोसा दिसरा जातीन माणसे आपणा मो नोन दिसरा रीतीपोर चालतला तुमु आखा हिमी गोथा ओसा मा बोणु 
\v 18  काहाकी तिंदरी बुद्धी आंदारी होय गोयली छे एने आग्यान वजेसी जो तीनुमा छे एने तिंदरो मोनोन काहळान वोजेशी चे देवोन जीवनोसी ओलोग कोरतलो छे 
\v 19  एने चे हुगु होयीन लुचळायमा लाग गोयला छे कि आखा भातीन गोलोत काम इच्छा सी  कोऱ्या कोरे 
\v 20  बाखीन तुमु ओसी शिक्षा नी जोळी 
\v 21  बाखीन छाचलीन तुमु तेरोन सोमव्या एने जोसो येसुमा खोरलो छे तीनामा सिखाळ बी जातलो 
\v 22  कि तुमु पोछला चाल चलोन अनुसारे जुनलो स्वभाव काजे जी भोरमायलो वावी अलिशान अनुसारे सोर होय जातलो छे उतार नाखू 
\v 23  एने मोनोन आत्मान स्वभाव नोवला बोनता जावू 
\v 24  एने नोवला मनुष्याकाजे पेहेर लेवू जो देवोन अनुरूपसी खोरलान धार्मिकता एने पवित्रतामा बोनावलु छे 
\v 25  इनान वोजेशी झुटो बुलनेन छुळीन होर एक सातेवावासाते खोरो बुलू काहाकी आपणु आपसोमा एक दिसरान डील छे 
\v 26  रीस ते कोरु बाखीन पाप मा कोरु; दाहळू बुडनेतोक तुमरी रीस नी रोये 
\v 27  एने नी सैताण काजे टेम आपु 
\v 28  चुरी कोरणे वावू ओवी चुरी मा कोरे बाखीन वारला कामोन कोरणे मा आपनो हातशी मेहनत कोरे इनान कोरता कि जीनाक आपनेन जरुरत  कोरतलु बाखीन आपनेन कोरता तेरे जुव काय नी होय 
\v 29  काहाकी भुंडली वातोन तुमरे मुयोमा निकवे, बाखीन गोरोजोन नुसार चोत निकवे जो उन्नती कोरता वारू होय काहाकी तिनासी सोमवनेन वावापोर कृपा होये 
\v 30  देवोन पवित्र आत्मा काजे दुखी मा कोरु जीनासी तुमरे पोर छुटकारान दाहळान कोरता सोप देदलु छे 
\v 31  आखा भातीन कोळवोळो एने रीस एने प्रकोप एने कळ एने निंदा एने आखो भेदभाव सी तुमुकाजे नांबे ठेराय जाये 
\v 32  ज्यू भेद मोटू छे, पुन मे या ख्रिस्तान एने मोंडविन बारामा कोहने बाज रोयू 
\c 5
\p \v 1  इनान कोरता मोंगावा पुऱ्यान तोसा देवोन अनुकरण कोरु 
\v 2  एने मोंगसी चालू जोसू ख्रिस्त तुमरेपोर मोंग कोरलु एने आमरेन कोरता खुदोकाजे सुख देणेवावो सुगंधोन कोरता देवोन ओगव थेट चोळाविन बोलदान कोर देदू 
\v 3  जोसा पवित्र मानसोन लायक छे, तोसोत तुमरेमा भुंडला विचार काहाना भातीन विटावला कामे नि ती लालचोन वाते तोक नी होये 
\v 4  एने नी बिन लाज्या नी ठगनेन वाते नी मोजकोण; काहा ज्यो वाते शोभे नी देती, पुन धन्यवाद सोमावने जुवे 
\v 5  काहाकी तुमुक ज्यो मालोम छे कि कुदा भुंडला विचारोन नीती विवोन नीती लालूच वावा मानसोक जे मूर्तीपूजान बरोबर छे ख्रिस्तान एने देवोन राज मा वाटू नी होय 
\v 6  कुदू तुमुक वायबार वातो सी धुकू नी देये जुवे काहा कि इनान कामोन वोजेशी देवोन रीस आग्या जी माननेवावापोर पोळतली छे 
\v 7  इनान कोरता तुमु तिंदरेमा भेसकायू मा होयू 
\v 8  काहाकी तुमु ते पेहेले आंधारलामा होता बाखीन हिमी प्रभूमा विजावो छे आखी विजावान संतान सारखा चालू 
\v 9  काहाकी विजावान फोम आखा भातीन भोलायी एने धार्मिकता एने खोरलो छे 
\v 10  ओवी च्यो पारखु कि प्रभू काजे काय गोवतलो छे 
\v 11  आंधारलाम निश्फोव कामो मा भेस्कायू मा बाखीन तीनापोर विरुद्ध कोरु 
\v 12  काहाकी तिंदरा डूकायला कामोन वात बी लाजवायने वावी वात छे 
\v 13  पुन जोतरा कामोपोर विरुद्ध कोराय जातलु छे चे आखा विजावासी प्रगट होयतला छे  काहाकी ज्यो आखो काहीन प्रगट कोरतलु चू विजावो छे 
\v 14  इनान वोजेसी चू कोहतलु, ''हे सोमवनेवावा जाग एने मोरलामा गोथा जीव उठ ती ख्रिस्तान विजावापोर चमकसे
\v 15  इनान कोरता ध्यानसी देख्या कि ओसी चाल चालतला छे सारखा नी पुन ओकलावावा तोसा चालू 
\v 16  टेमो काजे घोनो मोलवान सोमजू, काहाकी दाहळा काठला छे 
\v 17  इनान वोजेसी अनफळ मा होयू पुन ध्यान सोम्जू कि प्रभून इच्छा काय छे 
\v 18  अंगुरोन रस सी छाक मा बोणु, काहाकी तीनामा लुचडाई पण  आवतलो छे बाखीन आत्मामा भोराय जावू 
\v 19  एने आपसमा भजन एने स्तूतीमान एने आत्मीन गीत गाया कोरु एने आपणा आपणा मोनोम प्रभून ओगव गावता एने कीर्तन कोरता रोहू 
\v 20  एने होमेषा आखा वातोन कोरता आपणा प्रभूयेसून ख्रिस्तान नावोसी देव पित्यान धन्यवाद कोरता रोहू 
\v 21  ख्रिस्तान बिकोसी एक दिसरान ताबामा बोसीन रोहू 
\v 22  हे बायर आपणा ओदमीन ओसा कोयामा रोहू जोसा प्रभून
\v 23  काहा कि बायर ओदमीन मुंडको छे जोसो कि ख्रिस्त मोंडविन मुंडको छे एने खुद डीलोन उद्धार कोरता छे 
\v 24  पुन जोसू मोंडविन ख्रिस्तान कोयामा छे, तोसाच बायराबी हर वातोमा आपणा आपणा ओदमीन कोयामा रोहू 
\v 25  हे मानसो आपनी आपनी लाळी पोर मोंग कोरु जोसू ख्रिस्त बी मोंडवीपोर मोंग कोरीन खुदो काजे डीलोन उद्धार कोरता छे
\v 26  कि तीनुकाजे वोचोनोन लारे पाणिन उवनेसी चुखो कोरीन पवित्र बोनावू 
\v 27  एने तीनाक ओसी चोमकेवावी मोंडवी बोनावीन आपनेन चां उबरोये; जीनाक नी डाग, सुरकुती नी काहीन ओसी चीज होय पुन पवित्र एने निर्दोष होय 
\v 28  इनारीतीसी वारू छे कि ओदमी आपनी आपनी लाळी पुठी आपणा डीलोन सारखो मोंग कोरु जू आपनी लाळी पोर मोंग कोरतलु चू आपणा खुदो पोर मोंग कोरतलु 
\v 29  काहाकी कुदु कोबी खुदोन डीलो पोर दुष्मोनी नी कोरतलु पुन तीनाक पावतलु पूसतलु जोसो ख्रिस्त मोंडविक कोरतलु छे 
\v 30 इनान कोरता कि आपणु तेरा 
\v 31  ''इना वजेशी मनुष्य आपणा आसी बासाकाजे छुळीन आपनी लाळी पुठी जुळान रोहसे, एने चे दुय एकडील होयसे''
\v 32  ज्यू भेद मोटू छे, पुन मे या ख्रिस्तान एने मोंडविन बारामा कोहने बाज रोयू 
\v 33  बाखीन तुमरेमा हर एक आपनी लाळी पुठी खुदो सारखो मोंग कोरनो एने लाळी बी आपना पाहणा पुठी बिहीन रोये
\c 6
\p \v 1  हे पुऱ्या, प्रभू मा आपणा आसी बासान आश्यामा रोहू, काहाकी ज्यो वारलो छे 
\v 2  आपनी आशा एने बासोन सन्मान कोर जी पेहेली आग्या छे जिंदरे साते कोरार बी छे 
\v 3  कि तेरो भोलो होये, एने तू कोविमा लोकेत दाहळा जीवतलु रोहे''
\v 4  हे पुऱ्यावावा, आपणा पुऱ्याकाजे रीस मा लागाळू बाखीन प्रभून शिक्षा एने जोताळू जायीन तीणूक पावू पुसू 
\v 5  हे नोकऱ्या, जे माणसे इना जोगोमा मे तुमरा मालक्या छे, आपणा खोरला मोनोसी बिहता एने कापता जायीन जोसा ख्रिस्तान तोसाच तिंदराबी आग्या पावू 
\v 6  मानसो काजे खुश कोरणे वावा सारखो चाकरी नी कोरी पुन ख्रिस्त चाकरोन सोमान मोनसी देवोन इच्छा पोर चालू 
\v 7  एने तिनी सेवाकाजे मानसोन नी बाखीन प्रभून जाणीन खोरला दिलसी कोरु 
\v 8  काहाकी तुमु मालोम छे कि जू कुदू ओसो वारलो काम कोरसे चू नोकर होय नी ती संतान प्रभू जुव गोथा ओसुच जोळसे 
\v 9  हे मालक्या, तुमु बी धोमक्या देणे छुळीन तिंदरे पुठी तोसुच वेव्हार कोरु; काहाकी तुमुक मालोम छे इंदरु एने तुमरू दुयोन मालिक सोरगोमा छे, एने चू कुदान भेद नी कोरतलु 
\v 10  इनान कोरता प्रभूमा एने तेरी ताकतोन ओसरामा ताकोत वावा बोणु 
\v 11  देवोन आखा हत्यार बांध लेवू कि तुमु सैतानोन योजनान सामने उब रोय सोकू 
\v 12  काही आपणा ज्यो लोळायनो लुही एने मासोपुठी नी होय बाखीन प्रधानो पुठी, एने ओधीकारो पुठी एने इना जोगोन आंधारलान सुबेदारोपुठी एने भुंडला भुंड ला आत्मिक सेना पुठी छे जे आसमान मा छे 
\v 13   इनान कोरता देवो आखा हत्यार बांध लेवू कि तुमु काठला दाहळामा लोळाय सोकसू, एने आखो काहीन पुरो कोरीन शांत रोय सोकू
\v 14  इनान कोरता खोरला पुठी कोळयो कोसीन, एने धार्मिकताण चिलखत पेहेरीन,
\v 15  एने पायोमा सिद्धतान सुवार्तान त्यारीन खासळा पेहेरीन; 
\v 16  इनू आखा पुठी विश्वासोन ढाल लीन मोजबूत रोहू जीनासी तुमु तिना दुष्टोन आखा धोपतला विखल्या तिरो उलवी सोकू, एने उधारोन टोप एने आत्मान तलवार जो देवोन वोचोन छे ली लेवू
\v 17  इनान कोरता ज्यो कोयो कि एने प्रभूमा वीनंती कोरोकि जोसा दिसरा जातीन माणसे आपणा मो नोन दिसरा रीतीपोर चालतला तुमु आखा हिमी गोथा ओसा मा बोणु 
\v 18  हर तेमे एने हर भातीसी आत्मान प्रार्थना, एने वीनंती कोरता रोहू कि आखा पवित्र मानसोन कोरता जागता रोहे कि आखा पवित्र मानसोन कोरता लगातार वीनंती कोऱ्या कोरु
\v 19  एने मोरोन कोरता बी मेसेक बुलनेन टेम ओसला प्रबळ वोचन अपाय जाय कि साहसोन साथ सुवार्तान भेद देखाळ सोकू 
\v 20  जिनान कोरता मे साखवासी बांधलु राजदूत छे; एने ज्यो बी कि मे इतरा वारामा जोसो मेसेक लाग्यो हिमोत्तसी बुलो 
\v 21  मुखिक, जे भाष एने प्रभूमा विश्वासी सेवक छे, तुमुक आखा वाते देखाळीस कि तुमु बी मारी हालतोत सोमजसु कि मे कोसू रोहतलु
\v 22  तीनाक मे तुमरेण साते इनाक कोरता मुकेलला छे कि तुमु आमरी हालत काजे सोमजू एने चू मारा मोनोकाजे शांती आपे 
\v 23  देव पिता एने प्रभू येसू ख्रिस्तान भूनी गोथो भाशो काजे शांती एने विश्वावास पुथी मोंग जोळे
\v 24  जे आपणा प्रभू येसू ख्रिस्ता पुठी खोरलो मोंग कोरतला, तिंदरो आखापोर दोया रोयती रोहे
