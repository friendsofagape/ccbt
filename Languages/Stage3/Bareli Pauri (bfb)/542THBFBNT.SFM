\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1  पौलन एने सिलवान एने तिमथी तोरोपसी थेसलुनिकयो वावा मोनडविन नावे जू आमेरू बास देव एने प्रभू येशू ख्रिस्त मा छे:
\v 2  आमरू बास देव एने प्रभू येशून ख्रिस्ता तोरोपसी तुमुक कृपा एने शांती जोडती रोहे
\v 3  हे भाश्यो तुमरा बारमा मे होर टेमे देवोन धन्यवाद जुवे, एने चू खोरलु इनान कोरता कि तुमरू विश्वास बोडतो जातलू एने तुमरे आखण मोन आपस मा लोकेत बोडतू जातलु
\v 4  या तक कि आमु खुद देवोन मोंडवी मा तुमरा बारामा घोमंड कोरतला कि जोत्यार संकट एने तोकलीप तुमु सोहोनकोरतलु इनान आखा मा तुमरू धीर एने विश्वास देखायतलु
\v 5  ज्यो देवोन खरला नियावन सबूत माप छे कि तुमु देवोन राजोन कोरता खोरला ठोरु जिनान कोरता दुख बी उठावतला
\v 6  कहाकी देवोन साते ज्यू नियाव छे कि जे तुमुक तोखलीप देतला, तीणूक बोदला मा तकलीप देये
\v 7  एने तुमु जे तोकलीप झेलतला आमरे पुठी ख़ुशी आराम आपे; तिने टेमे जोत्यार कि प्रभू येशू आपणा सामोर्थी दुतोसाते हळू हळू धापतला आखटामा सोरगो मा गोथू प्रकट होयसे,
\v 8  एने जे देवोक नि उवेखतला एने आमरा प्रभू येशून सुवार्ता नि मनतला तीणूक हिसाब लेसे
\v 9  चे प्रभून सामने गोथा एने तेरी ताकतोन तेरा जोसोसी दूर होईन ओनंत विनाशोन दोंड जोडसे
\v 10  ज्यो तिने दहाडे होयसे, तोत्यार जू आपणा पोवित्र मानसोमा महिमा देखणे एने आखा विश्वास कोरणे नावामा नोवलाइन वजेसी होयने कोरीन आवसे; कहा कि तुमु आमरी गोवाई पोर विश्वास कोऱ्या
\v 11  इनान कोरता आमु होमेशा तुमरेण कोरता प्रार्थना बी कोरतला कि आमरू देव तुमुक इना बुलावनान लायक सोमजे एने भोलाइन होरएक इच्छा एने विश्वासोन हरएक कामो काजे सामर्थ्य पुठी पुरा कोरे
\v 12  कहा कि आमरू देव एने प्रभू येशून ख्रिस्तान कृपान ओंसरेन आमरा प्रभू येशून नाव तुमरे मा मोहिमा देये एने तुमु तीनामा
\c 2
\p \v 1  हे भाश्यो हिमी आपणु आपणा प्रभू येशू ख्रिस्तान आव्न्ने एने तिंदरे साते आपणा एकठा होयनेन बारामा मी तुमु काजे विनंती कोरतला छे
\v 2  कि कहानला आत्मा, नीती वोचन, नीती पात्रीन द्वारा, जोकी मानु आमरी तोरफसी छे, जो समझू कि प्रभून टेम आवीन पुगलु छे, तुमरे मोन अचानक एके जागे नि होय जसे एने तुमु बिहू मा
\v 3  कहानला रीतीसी, कहानला धोकामा नि आवनो कहाकी चू दहाडू नि आवे जाहातोक धोर्मीन त्याग नि होयले, एने चू पापोन मानसोन सोवलमा विनाशोन पुऱ्यू प्रगट नि होये
\v 4  जू विरोध कोरतला छे,, एने होर एकसी जो देव नीती पूज्य कोवायतलु छे, अआप्ने आप काजे मोटलु थोरावतलु छे, न्या टोक कि चू देवोन मंदिरोमा बोसीन आपने आप काजे देव कोवायतलु छे
\v 5  काय तुमुक मालूम नि कि जोत्यार मी तुमरे न्या होता, ती तुमरे सी ज्या वाते कोया कोरतु होतु
\v 6  तुमु तीना चीजो काजे जानतला होता जो तुमुक हिमी रुक रोयो कि चू आवनेत टेमो मां प्रगट होये
\v 7  कहाको अधोर्मोन भेदभाव हिमी बी काम कोराय जातलो छे बाखीन कोभी एक रोहने वावु छे, एने जोत्यार तोक चू नांबे नि होय जाय चू युकाइन राखसे
\v 8  तोत्यार चू ओधर्मी प्रगट होयसे, जीनाक प्रभू येशू आपणा मुयोसी फुक मार नाखसे एने आपने आवनेण तेजोसी भस्म कोरसे
\v 9  तिना अधर्मीन आपनो भूतडान कामोन अनुसारे आखा रीतीसी झुटी सामर्थन एने निशाणी एने अद्भुत कामो साते
\v 10  एने नाश होयने वावान कोरता अधर्मोन आखा रीतीन धोका साते होयसे; कहाकी चू खोरला पुठी मोंग नि कोऱ्यू जिनासी तेरु उद्धार होयतलु
\v 11  इना रीतीसी देव तेरेमा एक खुवाय जाने वावी आत्मा काजे मुकालसे कि जे झुटान प्रीतीत वात कोरे, सोमोवसे
\v 12  कहाकी जिंदरा माणसे खोरलान तोसोच नि कोरतला, बाखीन अधर्मी सी खुशहोयनो होयतला छे, चे आखा दोंड भोरसे
\v 13  हे भाश्यो, एने प्रभून कोरता मोंगावा मनसो जुवे कि आमु तुमरा बारामा सोदा देवोन धन्यवाद कोरते रोहजे, कहाकी देव पेहेले गोथू तुमुकाजे निवाड लेदलू छे कि आत्मान लारे पवित्र बोनीन, एने खोरलान तोसोत विश्वास कोरीन उद्धार जोडावे
\v 14  जिनान कोरता चू तुमुक आमरा सुवार्तान लारे बुलावू कि, तुमु आमरू प्रभू येशू ख्रीस्तोन महिमा काजे ली लेये
\v 15  इनान कोरता हे भाश्यो, पाका रोहू एने; जे जे वाते तुमुक जुवे वचन नीती पत्रान लारे आमरे जुव शिकला छे, तीणूक उभा राख रखु
\v 16  आमरु प्रभू येशू ख्रिस्त आपसुत, एने आमरू बास देव जू आमरे पोर मोंग कोऱ्यू एने कृपासी अनंतशांती एने वारली आशा आपलू छे
\v 17  तुमरे मनोमा शांती आपे एने, तुमु होर एक वारला कामे एने वचनो मा पाका रोहे
\c 3
\p \v 1  आखरीमा, हे भाश्यो, आमरेन कोरता प्रार्थना कोऱ्या कोरु कि प्रभून वचन ओसो मामार फेले एने महिमा जोडावे जोसो तुमरेण होयो
\v 2  एने आमुक वाकडा एने भुंडला मानसोसी वाचाड राख कहाकी होर एक मा विश्वास नि होय
\v 3  बाखीन प्रभू खोरलू छे चू तुमु काजे पाका रीतीसी पाक कोरतलु एने तीना भुंडलासी वाचाडीन राखतलु
\v 4  आमुक प्रभूमा तुमरे पोर भूरसू से कि जी जी आज्ञा आमु तुमुक आपला छे  तुमु मानतला छे एने मानता भी रोहू
\v 5  देवोन मोंग एने ख्रीतोन धीर एने प्रभू तुमरे मनोम ओगवान्यू कोरे
\v 6  हे भाश्यो, आमु तुमुक आपणा प्रभू येशू ख्रिस्त नावोसी आज्ञा आपजे कि तुमु हर एक ओसला भाश्योसी ओसला रोहू जू भूडली चालनी चालतालू एने जू शिक्षण चू आमरे जुव गोथो शिक्यू तेरे अनुसरे नि कोरतलु
\v 7  कहाकी तुमु खुद जानतला छे कि कहानला रीतीसी आमरेतोसी चाल चालनो जुवे, कहाकी आमु तुमरे इनामा नि तोसली चाल नि चालनो जुवे
\v 8  एने कुदून रुटू फुकोरमा नि खावू बाखीन मेहेनत एने कोष्ट रात दहाडू काम धोंदा कोरता होता कि तुमु काजे कुदासी भार नि होये
\v 9  ज्यो नि कि आमुक अधिकार नि होय, बाखीन इनान कोरता कि आपणा खुदो काजे तुमरेन कोरता आदर्श ठोरावे कि तुमु आमरेन तोसी चाल चाले
\v 10  कहाकी जोत्यार आमु तुमरे जू होता तोत्यार जी अमया आपता होता कि ओगोर कुदू काम कोरणे नि हिंडे ती खानो बी नि जुवे
\v 11  आमु सोमवतला छे कि कहानला माणसे तुमरे इचमा नि तोसली चाल चालतला छे एने कादिन काम नि कोरतला दिसराण कामोमा हात नाख्या कोरतला
\v 12  ओसला काजे आमु प्रभू येशू ख्रीस्तोमा आज्ञा आपतला छे इमे सोमजाडतला छे चुपचाप काम कोरीन आपसुत रोहू खाया कोरु
\v 13  तुमु हे भाश्यो भलाई कोरनेमा हिंमत मा छुडू
\v 14  कोदि कुदू आमरा इना पोत्रान वातो काजे नि माने ती तिना पोर नोजर राखू, कहाकी तिंदरी संगतीमा कोरु जिनसी चू लाजवय जाय
\v 15  तीबी तीनाक दुश्मन मा सोमजू बाखीन भाश जातीन जोताळू
\v 16  हिमी प्रभू ते शांतीन झोरू छे खुद ते तुमुक सोदा एने होरेक रितीन शांती आपे प्रभू तुमरे आखा साते रोहे
\v 17  मी पौलूस आपने हाते कोरीन नमस्कार लिखलू छे हर पत्रामा मारी जीत निशानी छे मै इना रीतीसी लिखलू छे
\v 18  आमरा प्रभून येशून ख्रीस्तोन दया आमरा आखा पोर होयती रोहे            
