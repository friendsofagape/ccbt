\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1  पोलोसोन भूनी गोथो जू देवोन सेवक एने येशू ख्रिस्तान नेवाडू छे, देवोन नेवाडला मानसोन विश्वास एने तिंदरा खोरलान उवखोन उणसारे जे भातीन अनसारे छे,
\v 2  तीना अमोर जीवनोन आशा पर जेरी प्रतिज्ञा देव जी झूट नि बुल सकतलु सनातन सी कोरलु छे,
\v 3  बाखीन ठीक टेम पर आपणा वचन काजे तिना प्रचारन लारे प्रगट कोऱ्यू जू आमरू उद्धार करतू देवन अग्यान अनसारे मेसेक सोपायलो छे
\v 4  तीतुसन नावे जू विश्वसन सहभातीन विचार सी मारू खरलू पुऱ्यू छे; देव पिता एने आमरू उद्धार कोरता ख्रिस्त येशून भुर्ना गोथू तुसेक अनुग्रह एने शांती जोडती रोहे
\v 5  मे इनान कोरता क्रेतमा झुडीन आवलू होतु कि तू बाकी वतो काजे सुदारीन एने मारी मारी आग्यान ओनसारे शोरो शोरोन जुलाणून काजे नेमे
\v 6  जे गुणावा नि होय एने एकुत बाखीन आदमी होय, जिंदरा पुऱ्या विश्वासी होसे तिंदरे मा लुच्याही एने मतलबी गुण नि होसे
\v 7  कहा कि पुढारी काजे देवोन भोंडारी होयनेन वजा गुनाऊ नि होयनो जुवे, नि जीदी नि रीसाऊ,नि मोंदडू, नि मारपीट कोरणे वावु, एने नि भुंडला कोमाइन लालच वावु लालच होय
\v 8  पुन पाहंत्रायन मान सन्मान कोरणे वालु, भोलाय कोरणे वावु, खुद निवाय करणे वावु, पवित्र एने जीत वावु होसे;
\v 9  एने चू विश्वास वावु एने वचन पर जू धर्मान प्रचायात रेह कि खोरली साक्षिन उदेश आप सोके एने विरोधीन मूय बंद कोर सके
\v 10  कहाकी घोणा माणसे मोतलाबी, झूट एने धोकू देणे वावा विशेष कोरीन सुंता वावा मायला
\v 11  तिंदरे मूय बंद करणे जुवे, जे माणसे भुंडली कोमाइन कोरता गलत वाते सिकाडीन घरणे घर बिगाड देतला छे
\v 12  तिंदरे मा गोथू एक जोणु, जू तिंदरुत भविष्य करता छे, कोहोलो छे '' क्रेतीन माणसे होमेशा झुटा दोगाडू पोषु एने खादाड  रोहतला''
\v 13  जी गोवायी छाचलीन छे, इनान कोरता तीणूक कडक रीतीसी कर जोताळ्य कोर कि विश्वास मा पाका होई जाये
\v 14  एने योहदिन कथा कहाणी एने तीनु मानसेन आग्या पोर मन नि लागड जे खटलाशी भोटकी जातला छे
\v 15  चुखला मानसोन कोरता आखा जे ये चुखला छे बाखीन विधर्मी एने अविश्वासिन कोरता कहानलो बी चुखो नि होय बाखीन तिंदरी बुद्धी एने हृद्य दुयू भुंडला छे
\v 16  चे कोहतला कि आमु देवो काजे उवेखंतला, बाखीन आपणा कामोसी तेरु नकार कहाकी सिगी एने आग्या नि मानाने वाव छे, एने काहानान वारला कामोन लायक भी नि होय
\c 2
\p \v 1  बाखीन तू ओसू कोया करजे जे खरल उद्देशन लायक छे
\v 2  मातलोब डाहला माणसे सुत पोर एने भुंडला विचार एने होद मा होद होय, एने तिंदरु विश्वास मन एने धीर पाकु होय
\v 3  इना रितीशी डाहला बायराण चाल चलन धर्मी मनसो सारखी होय चे गुण लागालने वाली एने मोंदळाय नि, बाखीन वारली वाते सिखने वावी होय
\v 4  कहाकी चे जुवान्या बायरा काजे जोताळता रोहे कि आपणा ओदमी पुठी एने पुऱ्यान पोर मोंग कोर;
\v 5  एने होद मा एकुत आदमीन बायर घोरोन कारभार देखणे वावी वारली एने आपणा आपणा ओदमीन कोयामा रोहने वावी, कहाकी देवोन वाचानोन निंदा होयनो नि जुवे
\v 6  ओसुत जुवान्या मानसोनुक काजे बी सोमजाड्या कर कि होद मा रोहू
\v 7 आखा वातोमा खुद काजे वारला कामोमा किता बोणु, तारा उद्देश मा सापसूत्र एने खोरलो,
\v 8  एने ओसो खोरलो देखायने जुवे कि कुदू इनाक कोह सके, जिना सी विरोधी आमरे पोर कहाणु गुणू लगडने टेमी हरीण लाजवाय जाये
\v 9  पावरो काजे सोमजाड कि अपना अआप्ना मालकीण कोयामा रोहू, एने आखा वातोमा खुश कोरु, एने पोछु उलटू जोबाब नि देये,
\v 10  चुरो हुशारी नि कोरे, पुन आखा भातीन पुरा विश्वासी जुवे कि चे आखा वातो मा आमरा उद्धार कोरता देवोन उद्देशोन सुभा बोडावे
\v 11  कि देवोन य दया प्रगट छे, जो आखा मानुशोन उद्धरोन वोजा छे,
\v 12  एने आमुक जोडतलु कि आमुक अभिषिक्त एने संसारन भुंडली इच्छा सी मन फिरावनीन इना जोगोमा पाको एने धोर्मी एने भक्तीशी जीवन जिऊ
\v 13  एने इनि धन्य आशान मोतलोब आपणा महान देव एने उद्धार कोर्या येशू ख्रिस्तान महिमान प्रगट होयने वाट जुवता रोहू
\v 14  जू खुद काजे आमरेण कोरता आप देदू कि आमु घोर भातीन बुराई मा गोथू छुडाये ले एने चुखा  कोरीन आपनेण कोरता एक ओसी जात बोनय लेये जे वारला वारला कामोमा तीयार जुवे 
\v 15  आखा अधिकारो पुठी जे वाटे कोय एने सोमजाड एने सिखड रोय कुडु तुसेक कम समजनो नि जुवे
\c 3
\p \v 1  मनसो काजे कोय कि पुढारी एने ओधीकारीन कोयामा रोहू एने तिंदरी आग्या माणू एने होर एक वारला कामोन कोरता तीयर रोहू
\v 2  कुदु काजे बोद्नाम झुन कोरता, झोगडावा नि जुवे; बाखून नोरोन सोभाओन जुवे, एने आखा माणसे पुठी मोटी नम्रता पुठी रोहो
\v 3  कहाकी आमु बी पेहेले बिनआकली, एने आग्या नि मानणे वावा, एने शंका मा पोडला एने लेक्के भुंडली इच्छा एने सुख चैन मा कून नोवराय नि होती, एने भेदभाव, एने खोर कोरतो मा जीवन वायबार जावडतला होता, एने भुंडला होता एने एक दिसरा पुठी सिगी कोरता होता
\v 4  बाखीन जोत्यार आमु उद्धार करता देवोन कृपा एने मानसोपोर तेरा मोन प्रकट होयो
\v 5  ती चू आमरू उद्धार कोऱ्यू एने ज्यो धर्मान कमोन वोजेसे नि, जो आमु खुद करला, बाखीन दयान ओंसारे नोवली जालमोन उंगेवनो एने पवित्र आत्मान आमु नोवलान बोनावनेण लारे होये
\v 6  जिनक चू आमरा उद्धार करता येशू ख्रिस्तान लारे आमरे पोर लोकेत रेचविन रेचव्यू 
\v 7  जीनासी आमुक तेरा दोयासी धोर्मी ठोरायू ओमोर जीवनोन आशान अनसारे वारीस बोन्या
\v 8  जी वात खोरली छे, एने मेसेक लोगे कि, तू इनि बारमा नि बी होह बुले इनान कोरता कि जे देवोपोर विश्वास कोरला छे चे वारला वारला कामोमा एने मानसोन फायदान होयो
\v 9  बकीन बिनआक्क्लीन विचारे एने पयवा वारी एने विरोध एने झोगडा शी जी आग्यान बारमा होय, वाचीन रोहो जी; कहा चे नीचभोव एने वायबार छे
\v 10  कहानास झुटा काजे एक दुय कावार सोमजाडीन तीनासी ओलोग रोहोजी 
\v 11  ज्यो समजीन कि असलु माणूस खुवाय गोयलू छे, एने आपणा खुदो काजे गुवाणु कोरतू रोयतलू छे
\v 12  जोत्यार मी तेरेंचा अरतीमास एने तुखी खुश मेकलु ती मारेंचा निकुपुलिस मा आवनेन कोशिश कोरजी कहा कि मी चान सिव कटनेन कोशिश कोर रोयू
\v 13  जेना शात्री एने अपुल्लोस काजे कोसिस कोरीन ओगोव मुकली देजी एने देख कि तीनू काजे कहाण चीजोन कोमी नि पोडनी जुवे
\v 14  आमरा माणसे बी कमी पोके चो पुरो कारणेन करता करीन वारला कामे करणेन कोरणे सिखो कहाकी निष्फळ नि रोहे
\v 15  मारा आखा साथी दारोन तुसेक नमस्कार, ज्यो विश्वासोन बजेसी आमरे पोर मोंग कोरतला तेणूक नमस्कार तुमरे आखा पोर मोंग होयती रोहे
