\id COL
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  कुलुस्सियों
\toc1  कुलुस्सियों
\toc2  कुलुस्सियों
\mt1  Colossians
\mt1 कुलुस्सियों
\c 1
\p \v 1  पौलूस तोरोफ सी, जी देवोन इच्छसि येशू ख्रिस्तान प्रेषित छे, एने भाश तीमथी तोरोफ सी 
\v 2  ख्रीस्तामा तिना पवित्र एने विश्वासी भाशोन नावे जे कुलुसोमा रोहतोला आमरू बास देवो तोरोफ सी तुमुकाजे अनुग्रह एने शांती जोडती रोहे                                          
\v 3  आमु तुमरेण कोरता प्रार्थना कोरीन आपणु प्रभू येशू ख्रिस्तान बास मतलब देवोन धन्यवाद कोरजे
\v 4  कहाकी आमु सोमायला रोया कि ख्रिस्त येशू पोर तुमरू विश्वास छे एने आखा पवित्र भाश्योसी मोंग रोखतला छे,
\v 5  तिनी आशान कोरली चीजोन वजेसी जो तुमरेन कोरता सोर्गोमा राखली छे, जेरो वर्तन तुमु तीना सुवार्तन खोरलो वचनोन काजे सोमवी लेदला छे
\v 6  जो तुमरेनचा पुगलो छे एने जोसो जोगोमा बी फोव लावे एने बोढतो जातलो छे, तोसोत जिने दहाडे गोथो तुमु तीनाक सोमव्या एने खोरायसी देवोन कृपा उवखी लेदा तुमरे मा बी ओसोत कोरतला छे
\v 7  तेरी शिक्षा तुमु आमरे मोंगाव्या सहकारी इफ्राइम गोथू आव्यू जू आमरेण कोरता ख्रिस्तान विश्वासी सेवक छे
\v 8 चूत तुमरा मोंगोम जे आत्मामा छे आमरेपोर प्रकट कोऱ्यू
\v 9  इनान कोरता जिना दहाडे गोथू ज्यो सोमवलू छे आमुबी तुमरेण कोरता जी प्रार्थना एने विनंती कोरणे नि छुड्या त तुमु आखा आत्मिक ज्ञानान एने सोमोज सोमोज सोहित देवोन इच्छान उवखतामा परी पूर्ण होय जाये  
\v 10  कहाकी तुमरी चाल चलन प्रभून लायक जुवे, एने चे आखा भातीन खुश होये एने तुमरे मा आखा भातीन वारला कामोन फोव लावे, एने तुमु देवोन उवोख मा बोढता जाऊ
\v 11  तेरी महिमान अनुसरे आखा भातीन सामर्थ्यसी ताकोदवावा बोनता जाऊ न्या तोक कि खुशिमा आखा भातीन धीर एने सहनशीलता देखाडसको
\v 12  एने बसोन धन्यवाद कोरो जू अमुकाजे एरे लायक बोनायू कि विजवामा पवित्र माणसे साते वाटामा सहभागी होये
\v 13  चुच आमुकाजे अंधारलान जतोगोथू छुडविन आपणु मोंगावू पुऱ्यान राजमा पुगाड्यू
\v 14  जीनामा आपणु छुटकारू मतलब पापोन माफी जोड जातली
\v 15  चू ते नि देखाये ओसलु देवोन तेरेनतोसो एने आखा जोगोमा पेहेलू छे
\v 16  काहाकी तीनामात आखा चीजोन बोनलो छे सोरगोमायलो होय ओगोर धोर्ती पोरलो होय देखाये एने नि देखाये काय सिहासोन काय प्रभुत्व काय प्रधानता काय अधिकार आखी चीजे तेरेन लारे एने तेरेन कोरता बोनली छे
\v 17  चूत आखी चीजोमा पेहेलू छे एने आखा चीजे तीनामा पाका रोयतला
\v 18  चूत दिल मोतलब मोंडविन मुंडको छे, चू पेहेलू छे, एने मोरला गोथू जीव उठवनेवावा मा पेहेलू चूत प्रधान ठोरे
\v 19  कहाकी बसोन ख़ुशी इनामा छे कि तीनामा आखी परीपूर्णता रोहे
\v 20  एने तेरे क्रूस पोर उघेडो लुही लारे मेल मिलाप कोरीन आखा चीजोन तेरेत लारे आपने साते मेवाय लेये अगर चे धोर्ती पोरला होता कि सोरगोमायला
\v 21  तुमु जे पेहेले निकाव डेदला होता एने बुरो कामोन लारे मोनोमा वैरी होतु
\v 22  चू हिमी तेरो शारीरिक दिलोमा मोरोनोन लारे तुमरोसी मेव कोर देदू कहा कि तुमुक तेरे ओगोव पवित्र एने निष्कलंक एने निर्दोष बोनावीन तिनाक उबराखसे
\v 23  अगर तुमु विश्वासोन पाया पोर पाका उबरोय रोये एने तीना सूवार्तन आखा काजे जिनाक तुमु सोमोवला छे मा छुडू जिनान सुवार्ता सोरगोन नेडो आखो जोगोमा कोराय गोये एने जोसो मेपौलूस सेवक बोन्यू
\v 24 हिमी मे तीना दुखोन लारेखुसी कोरो कि जो तुमरे कोरीन ओडतलु एने ख्रिस्तान दुख घोड्लो तेरे दिलोन कोरता मतलब भोंडविन कोरता आपणा दिलोमा पुरा कोरतलू
\v 25  जेरो मे देवोन तीना बोलावलान अनुसरे सेवोक बोन्यू जो तुमरे कोरीन मेसेक आपाय गोयो कहाकी मे देवोन वचन काजे पुरो पुरो सुवार्ता कोयो
\v 26 ओवी तीना भेद काजे जे टेमोन एने पिढीसी लिखाय रोयो बाखीन हिमी तीनाक तीनु पवित्र मानसो पोर होयलो छे
\v 27  जीणु पोर देव प्रकट कोरणे कोऱ्यू तीणूक ज्ञान जोडे कि दिसरा जातीमा तीना भेदोकाजे महिमान मूल्य काय छे, एने चू जो छे कि ख्रिस्त जू महिमान आशा छे तुमरे मा रोयतलु छे
\v 28  जेरी सुवार्ता कोरीन आमु होसुक मनसोक जोताडतला कि अमी हर एक मानसो काजे ख्रीस्तामा पाको कोरीन उबरखो
\v 29  इनान कोरता मे तेरी तीनिक ताकतोन अनुसारे जू मारेमा सामर्थ्य साते असार पाडतली छे तनमोन लागाडीन मेहेनोत कोरतलु  छे
\c 2
\p \v 1  मेसेक जुवे कि तुमु सोमजी जाऊ कि तुमरे भूनि तिंदरेन कोरता जे लावदीयाकामा छे एने तीनु आखान कोरता जे मारा दिलोन मूय नि देख्यू मे कोसू मेहेनत कोरतलु
\v 2  कहाकी तिंदरे मोनोमा शांती जोडे एने चे मोंगोसी आपसामा जुडायन रोहे एने चो पुरो  सोमोजोन आखो धोन ली लेये एने देव बासोन भेद काजे मतलब येशू ख्रिस्त काजे उवखी लेये
\v 3  जीनामा बुद्धी एने ग्यानोन आखो भोंडार डूकायलो छे
\v 4  जो मे इनान कोरता कोयो कि कहानुस माणूस तुमुक लुबाडनेवावी वातोसी धोकू नि आपे
\v 5  हिमितोक मे दिलोन अमावसी तुमरे गोथू नांलो छे, ते बी आत्मान भावोमा तुमरे सात छे एने तुमरे वारला जीवनो काजे एने तुमरे विश्वास काजे जो ख्रितमा छे, पाकु विश्वास देखीन खुश होयतलु छे ख्रीस्तामा जीवनोन भरपुरिसी 
\v 6  आखरी जोसा तुमु येशू ख्रिस्त काजे प्रभू कोरीन स्वीकार कोर लेदा तोसोत तीनामा चालता ओहू
\v 7  ओएने तीनामा थूड धोरीन बोढता जाऊ; एने जोसो तुमुक सिकायलो गोयलो तोसोच विश्वास मा पाका बोनता जाऊ एने ज्यादासी ज्यादा धन्यवाद कोरता रोहू
\v 8  हुशारीमा रोयू कि कुदु तुमु काजे तीना तत्व ग्यान एने वायबार धुकान वजेशी आपनो अपमान नि कोराय लेये जू मासोन परंपरा एने जोगोन पेहेली शिक्षण अनुसारे ते छे बाखीन ख्रिस्तान अनुसारे नि
\v 9  कहाकी तीनामा परमेश्वरोन आखी परिपूर्णता रोयतली छे,
\v 10  एने तुमु तीनामा घोनो सोटा ह्प्य गोया आखी प्रधानता एने अधिकारोन शिरोतनि छे
\v 11  जीनामा तुमरी ओसी सुंता होयली छे जो हतीसी नि होयतला मतलब ख्रिस्तम सुंता, जेरेसी शारीरिक दिलोन उतार देतली छे
\v 12  एने तेरे साते बाप्तिस्मा गाडाय गोया तीनामा देवोन सामर्थ्य पोर विश्वास कोरीन जू तीनाक मोरला गोथू जीवाड्यू तेरे साते जीव उठ्या
\v 13  चू तुमुकाजे जे आपणा पापे एने आपणा दिलोन बिना सुंतान दशामा मोरला होता तीनु पुठी जीवाड्यू एने आपणा आखा पापो काजे माफ कोऱ्यू,
\v 14  एने नियोमोन चू लिख जू आपणा नावो पोर एने आपसे विरोधी होतो मिताड देदा एने तीनाक क्रूस पोर खिवा ठुकीन ओगोव गोथू छेटो कोर देदू
\v 15  ओवी चू प्रधान एने अधिकारी काजे उपोर गोथो उतारीन तेरो आखा सामने तमाशा बोनाव्यू एने क्रुसो कारे तीना पोर जय जय करोन ओवाज सोमेवतलु
\v 16  इनान कोरता खाणे पिणे तीहीवार एने चांद एने शब्बथाने बारामा कुदू पुछू मा कोरु
\v 17  कहाकी चे आवनेवावी वातोन चाहावू छे  बाखीन मूळ चीजे ख्रीस्तोन छे
\v 18  कुदू मानुस आत्मा हीनता एने सोर्गोदुतोन पूजा कोरीन तुमु काजे दैवतोन प्रतीफोव मा छेटा नि कोरे ओसलु माणूस देखला वातोमा लाजला रोयतला छे एने आपनी शारीरिक समजपोर विना करोन रीसवायतला
\v 19  एने तीना शिरोमणी काजे धोरी न मेलतला जिनसी आखा डोळ जुवायला एने पायतोवोन कारे पालन पोषण कोरीन एकसा एकठो देवोभूनी बोढतो जातलाख्रिस्ता साते मोरनो एने जीवतो
\v 20  जोत्यार कि तुमु ख्रिस्ता साते जोगोकाजे पेहेलेन शिक्षाभूनी गोथा मोर गोया ओवतेन कहा तिंद्रे सारखा जे जोगोमा छे जीवन जोगता छे? तुमु ओसा विधीन ताबोमा काहा रोयतला
\v 21  कि इनाक हात लागाडतला तीनाक मा चाखजू एने तिना काजे हात मा लागाडू 
\v 22  (जे आखरी चीजे कामामा लावता लावता खोतोम होय जासे) कहाकी ज्ये मानसोन ओग्या एने शिक्षण अनुसारे छे     
\v 23  इना विधीमा आपनी इच्छान अनुसारे  बोनावतली भोक्ती काजे रिती एने आत्मा हिनाम एने शारीरिक योग्य भ्यास के भावोसी ग्यानान नाव ते छे बाखीन शरीरिक लालसा काजे रुकाडीन काही लाभ नि 
\c 3
\p \v 1  आखरी जेत्यार तुमु ख्रिस्ता पुठी जीवाळाय गोया ती सोरगोन हेर मा रोहू जा ख्रिस्त विद्यामान छे एने देवोन जेवळे धोळे बोस रोयू 
\v 2  धोरती पोर नि बाखीन सोरगोन चीजोपोर ध्यान लागाळू 
\v 3  काहाकी तुमु ते मोरगोया एने तूमरो जीवन ख्रिस्ता साते देवोमा देवोमा लीकायलो छे 
\v 4  जेत्यार ख्रिस्त जू आमरो जीवन प्रगट कोरायसे
\v 5  इनान आपला बिजू मानसोकाजे नाख मारला जू धोरती पोर छे मतलब व्यभिचार, अशुद्धता दुष्कामना बुरी लालसा एने लोभ काजे मूर्ती पूजान बराबर छे 
\v 6  इना वजेशी देवोन कोप आग्या नि मानवोपोर पोडतलू छे
\v 7  एने तुमु बी बुराईमा जीवन गुजारता होता तीनुमा अनुसारे चालता होता 
\v 8  बाखीन तुमु बी आखाकाजे मतलब( क्रोध ) रीस संताप दुष्टपणा भेदभाव निंदा एने मुयोमा गोथो गावी देणे आखी वाते धुव देदु
\v 9  एक दिसा साते झूट मा बुलू काहाकि तुमु जूनला मनुष्या काजे जेरो कामोमाते उतार नाखलो छे 
\v 10  एने नोवला मनुष्या काजे पेहेर लेदला छे जे आपणा बोनावने वावू रुपोन अनुसारे ग्यान प्राप्त कोरनेन कोरता नोवलो बोणतो जातलो छे 
\v 11  तीनामा निते युनानी नि यहुदी नि सुंता नि बिगर सुंता वावू नि जोंगली नि स्कुनी नी गुलाम एने नि स्वतंत्र निस्तु ख्रिस्त आखा काहीन एने आखामा छे 
\v 12  इनान कोरता देवोन नेवाळ ला सारखा जे पवित्र एने प्रिय मोटली दोया, एने भोलायी एने दीनता एने नम्रता एने सहनशीलता लीलेवू
\v 13  एने अगर काहानास काजे गुणू लागाळने काय मतलब नी होय ती एक दिसराण सोहोन कोरु एने एक दिसरान गुणू माफ कोरु: जोसू प्रभू तुमरा गुणा माफ कोऱ्यु तोसोत तुमुबी कोरु 
\v 14  इना आखान उपोर मोगोक ज्यू तीयारीन पुठी बंधन बांध देवू 
\v 15  ख्रीस्तामा शांती जिनान कोरता तुमु धन्यवादि 
\v 16  ख्रिस्तान वचन काजे आपणा मोनोमा अधिकारी बोसने देवू, सिद्ध ग्यान सहित दिसरा काजे सिकाळू एने जेत्यार जोताळू एने आपने मोनोमा मोंगो साते देवोन कोरता भजन एने स्तुतीन गीत एने आत्मान गीत गावू
\v 17  वचनमा नीती कामोमा जो काय बी वात कोरु आखो प्रभू येसून नावोसी कोरु, एने तिनान लारे देव बासोन धन्यवाद कोरु
\v 18  हे लाड्या जोसो प्रभुमा वारलो छे तोसोत आपणा आपणा लाडासी हातोमा रोहू
\v 19  हे लाडास आपनी आपनी लाळी पोर मोंग एने तीनुपोर रीस मा कोरु 
\v 20  हे पुऱ्या आखा वातोमा आपणा आपणा आशी बासोन आज्ञान पालन कोरु काहा कि प्रभू इना सी खुश रोयतलु छे
\v 21  हे पुऱ्या वावाक आपणा पुऱ्या काजे दोबाव मा मा राखू ओसो नि होयो कि तिंदरो मोन तुट जाय 
\v 22  हे सेवक जू डीलोन अनुसारे तुमरू मालिक छे, आखान वातोमा तिंदरा अग्यान पालन कोरु मानसो काजे खुश कोरणे वावान सारखो नी देखायनो कोरता नी बाखीन मोनोक खुदो एने देवोन बोकोसी
\v 23  जो काय तुमु कोरतला छे, तन मोनसी कोरु ज्यो सोमवीन कि मानसोन कोरीन नी बाखीन प्रभून कोरता कोरता रोयू 
\v 24  काहा कि तुमुक मालोम छे कि तुमुकाजे एरे बोदले प्रभूंचा गोथो वाटू जोळसे; तुमु प्रभू येसू ख्रिस्तान सेवा कोरतला छे 
\v 25  काहाकी जू बुरो कोरतलु चू आपणा बुरायीन फोव जोळतलो चां कुणीन भेदभाव नि होयू 
\c 4
\p \v 1  हे मालिक आपणा आपणा पावोर साते नियाव एने ठीक ठीक व्यहवार कोरु, ज्यो सोमजीन कि सोरगोमा तुमरो बी एक मालिक छे 
\v 2   प्रार्थनामा लागला रोयू, एने धन्य वाद साते आमरेण कोरता जागता रोहू
\v 3  एने इना साते-साते आमरेन कोरता बी प्रार्थना कोरता रोयू कि देव आमरेण कोरता वोचोन सोमावाळनेन ओसू झुपलु उगाळ देडू कि आमु ख्रिस्तान तिना भोंदोन वर्णन कोर सोके जिनान वजेशी मे बंदीमा छे
\v 4  एने तीनाक ओसो प्रगट कोरो जोसो मेसेक कोरनो वारू छे 
\v 5  टेमोकाजे किमतीन सोमजीन बारथे वावा साते ग्यानो सी व्यवहार कोरु 
\v 6  तुमरो वोचोन होमेश्या मोंगोसी एने सोलाह्सी तुमरे आखा मानसो काजे वारला रीतीसी  जोबाब आपनेन आवजासे 
\v 7  मोंगावा भाष विश्वाससी लायक सेवक तुरखीखुस; जे प्रभूमा मारू सहकारी छे, मारी आखी वाते तुमुक देखाळीस 
\v 8  तीनुकाजे मे इनान कोरता तुमरेनचा मूकल्यु कि तुमुक आमरी हाल मालोम होय जाय एने चे तुमरा जीवोचाजे शांती आपे 
\v 9  तीनुपुठी मे अनेसीमूसकाजे बी मुकेललु छे जे विश्वासी लायक एने मोगांवा भाष एने चे तुमरा जीवोकाजे शांती आपे 
\v 10  अरियाखुस: जे मारे साते बोंदी छे एने मार्क जू बर्नबासोन भाशोन मारा लागतलु (जिनान बारामा तुमु आग्या लेदला होता कि आमरुच तुमरेन चा आवे ती तेरे पुठी वारला रीतीसीदेगभाल कोरजू 
\v 11  एने येसू जू युस्तूस कोवायतलु होतु, तुमुक नमस्कार कोय रोया, सुंता कोरला मानसोमा गोथू जू देवोन राजोन कोरता मारू मोदोत कोरन्यू एने मारी शांतीन वजा रोयला छे 
\v 12  इफ्रपास जे तुमुमा गोथा छे एने छे एने ख्रिस्त प्रभून दास प्रार्थनामा कोशिश कोरता छे काहाकी तुमु पाका होयीन पुरा विश्वास साते देवोन मोरजी पोर पाका रोहू 
\v 13  मे तिंदरु गोवा छे कि चू तुमरेन कोरीन एने कैद्स्कीया एने हिराय कलीस वावान कोरता घोनी मेह्नोत कोरतू रोयू छे 
\v 14  मोंगावा वैदलुक एने दोमासोन तुमुकाजे नोमोस्कार
\v 15  लौदकियान एने तुमुफास एने धोरोन मोंडवी काजे नमस्कार कोह्जू 
\v 16  जेत्यार पत्र तुमरेन चा वाचाय जाय ती ओसो कोरजू कि, लौदकियान मोंडोवी माबी वाचाय जाय एने चो पत्र जी लौदुकिया गोथो आवे ती तुमुबी पोढजू
\v 17  एने अखईपूस काजे कोहोजू कि सेवा प्रभूमा तुसेक आपली छे, जीनाक सावधानी मा पुरी कोरजू
\v 18  मेसेक पौलुसोन आपणु हातोन लिखला नोमोस्कर मारा सखव्या काजे फोम कोरजू, तुमुपोर मोंग होयती रोये 
