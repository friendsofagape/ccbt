\id 1PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 पतरस
\toc1  1 पतरस
\toc2  1 पतरस
\mt1  1 Peter
\mt1 1 पतरस
\c 1
\p \v 1  पेतरोसन चा गोथू जू येशू ख्रीस्तोन प्रेरित छे, तीन पोरदेशीन नाव जो मामार, गलतिया,  कप्पटूकिया, आसिया एने बिथूनिया मा तीतोर बितोर होईन रोहला छे,
\v 2  एने देवे बापोन भविष्य ज्ञानोन अनुसार, आत्मन पवित्र कोरनेन द्वारा अज्ञा मानाने एने येशू ख्रीस्तोन खून काजे शीतडने जनेन कोरता निवडाय गोयला छे तुमु काजे अनुग्रह एने शांती जुदा रीतीसे जोडती रोयसे
\v 3  आपने प्रभू येशू ख्रिस्तान देवे एने बसोन धोन्यवाद होय, जिना काजे येशू ख्रीस्तोन मोरने पोर गोये जीवतु होयू, आपनी मोटली दया से आमु काजे जीवतली आशान कोरता नौलु जोन्म आप्यू,
\v 4  कहाकी एक अविनाशी, एने जिंदरा मनोमा काही नि होय एने ओजर वतन वतन कोरता जीतुमरेन कोरता सोरगोमा राखली छे;
\v 5  जिंदरी राखवावी देवोन समर्थ सी विश्वासोन द्वारा तीना उद्धारोन कोरता, जू आवनेन सोमयीगा प्रगोटहोयनेवली छे, कोहाय जातली छे
\v 6  एन कारनेसी तुमु मग्न रोयलु छे, जोर कोधी अवश्य छे कि हिमी काही दाहडान कोरता अनेक प्रकारोन परीक्षा करोनसी दुखोमा छे;
\v 7  एने जो एरेन कोरता छे तुमरु पारखायलु विश्वास, जू आगठामा तातलो कोरीन नाशवान सोनासेभीकहासारीक ओधिक बहुमूल्य ह्हे, येशू ख्रिस्त प्रगोट होणे से वाहवा एने महिमा एने आदोर कोरनेन ठोरवसे
\v 8  तेरेसी तुमु विना देखे मोंग राखातला छे, एने होमी ते तिना पोर बिगुर देखीन भी विश्वास कोरीन ओसे खुशिमा एने रोमलु होतु जू वर्णन बरथे एने महिमासी भारलू छे;
\v 9  एने आपणा विश्वासोन प्रतिफळ मतलब आत्मन उद्धार प्राप्त कोरतला छे
\v 10  एना उद्हारोन विषय पोर भविष्य वक्ताओणे लेके बारकाईसे हरीण एने पारखने कोऱ्या, जिंदरा तीना पोर अनुग्र्होन विषयमा तुमरे पोर होयने होतो, भविष्यवाणी कोरली होती
\v 11  हीनु काजे इना वाटोन हेरनेन ख्रीस्तोन आत्मा जी तिंदरोमा होती, एने पहेले गोथो ख्रीस्तोन दुखोंचा तेरेन नंतोर होयनेवाली मोहिमान गोवाई आपटू होतु, चू कहानला एन कहानला टेमोन  ईशारू कोरलु होतु
\v 12  तीन पोर जो प्रगोट होये कि चू आपनी नि पुन तारी सेवान कोरता जी वाट कोया कोरतू होतु, जिनान खोबर हिमी तुम्हुकाजे तिंदरे लारे जोडलो जे पवित्र आत्मान द्वारे जू स्वर्गोम गोथू मुकलारलो छे, तुमुक सुसामाचार कोयलु; एने इना  वातोन काजे स्वर्गदूत भी मोन लागाडीन देखनेन इच्छा राखताला छे
\v 13  इना करनसी आपनी आपनी दिमाकसी कोड्यो बांधीन, एने शुद्धीम रोहीण, तीन आनुक्रमोनआखी अशा राखू जी येशू ख्रुस्तोक प्रकट होयेनेन कोरता टेग तुमुकाजे जोडणे छे
\v 14  आज्ञापावनेवावा पुऱ्यान ओगाव आपनी अज्ञानता टेमे न जुनली  भूंडली इच्छा देखाई   नि असलो बोणु
\v 15  बखीन जोसी तुमरू बुलावनेवालू पवित्र छे, तोसोत तुमु भी आपणा आखा चाल चलन म पवित्र बनू
\v 16  कहाकी लिखलो छे,'' पवित्र बोणु, कहाकी मै पवित्र छे''
\v 17  ओवी तीत्यार तुमु ' हे बास ' कोहिन तेरेंचा प्रार्थना कोरतला छे, जू बिगुर भेदभाव हर एकोण कामोन अनुसार न्याय कोरतोलू छे, ती आपनी पोरदेशी होयनेन टेम बिहीन निकाऊ
\v 18  कहाकी तुमु जनतला छे कि तुमरा रिकामी चाल चोलन जी बाप दादो से चाल रोही, तीनासी तुमरु छुटकरू चांदी सोने ओगोर नाशवान वस्तून चोरे नि होये
\v 19  बखीन निर्दोष एने चुखलो गाडरो, ओगोर ख्रीस्तोन मोहोंगलो खून द्वारा होयलो
\v 20  तेरो ज्ञान ते धोर्तीन घोडवनेन पेहेलेसी जान लेद्ळू होतु, पुन हिमी आखरी युग म तुमरेन कोरता प्रगोट होयलू
\v 21  तेरे लारे तुमु तीन देवोपोर विश्वास कोरतला छे, जिनक मारला गोयलामा गोयो उठायू एने  महिमा आप्यू कि तुमरु विश्वास एने आशा देवोपोर होयसे
\v 22  आखरीमा जोत्यार तुमु वारला विचार एने मोनमा दोगो नि होय प्रितीन निमित्त खोरो मानणे सी आपणा मानोकाजे पवित्र कार्लो छे, ती तन मन लागाडीन एक दुसरासी लेके प्रेम राखू
\v 23  कहाकी तुमु नाशवान नि बखीन अविनाशी बिजडासी, देवोन जीवताला एने सोदा रोहानेवाले वाचनोन द्वारा नवलू जन्म जोडले छे
\v 24  कहाकी '' हर एक प्राणी चारान तोसु छे, एने हेरी सारी शोभा चाराण फुल तोसी छे चारू सुख जातलु छे, एने फुल गोव जातला छे,
\v 25  बखीन प्रभून वचन पिढ्यान पिढ्या एके जागे रोयतळू छे एने जूत सामाचारोन वचन छे जू तुमुकाजे कोवायलो होतो 
\c 2
\p \v 1  इरेन कोरता आखा प्रकरोन भेदभाव एने छोळ एने दोंगु एने खोर एने निंदा काजे दूर कोरीन,
\v 2  नोवीन जन्मलेदलु पुऱ्यान्तोसो वारलु आत्मिक दुधोन इच्छा कोरु, तेरेन कोरता तेरे द्वारा उद्धार जोडणो जुवे कोरीन ओगोव जाऊ,
\v 3  काहाकी तुमु प्रभून कृपण सोवाद चाख लेदलू छे
\v 4 तेरेंचा आवीन, जीनाकाजे माणसे रिकामू कोयतला बखीन देवोन साते नेवाडलु छे एने मोहगलु जीवतलु दोगडू छे,
\v 5  तुमु बी जीवतलु दगडांतोसो आत्मिक घोर बानावतला छे, जेनेनकोरता याजकोन पवित्र सोमाज बोनवीन, ओसो आत्मिक बलिदान चोढाउ जू येशू ख्रीस्तोन देवोकाजे मान्यो छे
\v 6  इना कारण पवित्र शास्त्र माभी अवलो छे: '' देखू, मी सियोनोन कुपरान मुंडकान बोनावलू एने मोहोंगालु दोगडू धोरलु छे:एने जू कुदु तेरे पोर विश्वास कोरसे, चू काहनली रिती से लाजवायलु नि होये''
\v 7  आखरी तुमरेन कोरता जू विश्वास कोरतला छे चू ते मोहोंगलु छे, बखीन जू विश्वास नि कोरतला तिंदरेन कोरता '' जिना दोगडाकाजे बांधनेवावा रिकामो कोहता होता चू कुपरान दोगळूहोय गोये,''
\v 8  एने '' ठोकुर लागनेण दोगडू एने ठूकुर खानेन चाकूर होय गोयलु छे, '' कहाकी चा ते वचन काजे नि मानने एने ठुकुर खतला छे एने इरेन कोरता चू कोवयभी गोया होता
\v 9  पुन तुमु एक खास पिढ्या, एने राज पोघारी याजोकोन सोमाज, एने पवित्र माणसे एने देवाणनेवाडली प्रजा होयेसे, एरेन कोरता कि जू तुमुकाजे अंधारामा गोथू आपनी अद्भुत विजवामा बुलाडला छे, तेरा गुण प्रोगोत कोरु
\v 10  तुमु पेहेले की नि होता बखीन हिमी देवोन माणसे छे; तुमरे पोर दया नि होयली होती बखीन हिमी तुमरे पोर दया होय्ली छे
\v 11  हे मोंगावू, मी तुमुकाजे विनंती कोरो तुमु आपने आप काजे परदेशी एने पहानतऱ्या जाणीन इना संसारोन भुंडलीइच्छा गोथो जू आत्मा म युद्ध कोरतली छे वाचीन रोहू
\v 12  दिसराजातीमा तुमरो चाल चोळण वारलो रोहे; कहाकी जिना जिना वातोंमा होय तुमु काजे भुंडलो कामोन जाणीव बोद्नाम कोरतला छे, चे तुमरे वारला कामोकाजे देखींन तिंदरे कारण कृपा दृष्टिनदहाडामा देवोन महिमा करू
\v 13  प्रभून कोरता मंसोन नेवाडला होयला ठोरावला एक बंदोबस्त न आधीन रोहू, राजान इनानकोरता  कि होया आखा प्रोधान छे,
\v 14  एने पुढारी न, कहाकी चू भुंडलोकामोकाजे दंड आपने एने वारला कोरनान वाहवा न कोरता तेरामुकेलला छे
\v 15  कहाकी देवोन इच्छा जी छे कि तुमु वारलो काम कोरनेण द्वारा जिनक बुद्धी नि होय ओसलामाणसेन अनपोडोन वाते बोंद कोर देयू
\v 16  आपने खुद काजे ओलोग कोहू; बखीन आपनि इनि स्वतंत्रकाजे बुराई कोरता आदोव आ बोनउ; बखीन आपने आप काजे देवोन दास सोमझिन चालू,
\v 17  आखा आदर कोरु, भाईश्यो पुठी प्रेम राखू; देवोकाजे बिहू, राजन सन्मान कोरु
\v 18  हे सेवको, आखा प्रकारोन बीकोम साते आपनी मालीकोन अधीन रोहू, नि फक्तो तिनान जू वारलु एने नम्र होय्से बखीन तेरे भी काठलो विचार होय
\v 19  कहाकी ओगोर कुदु देवोन विचार कोरीन अन्याय से दु:ख उठाडने होयसे दु:ख सोहन होयसे तीवारलो छे
\v 20  कहाकी अगर तुमु ओपराध कोरीन धुमा खादा एने धीर धोरू, तो इनाम काय मोटाइन वात छे? ओगर कुदु वारलो काम कोरीन दु:ख चूटतला छे एने धीर धोरतला छे, ती यो देवोकाजे गोवतलो छे
\v 21  एने तुमु एरेन कोरता बुलावला गोयला छे, कहाकी ख्रिस्त भी तुमरेन कोरता दु:ख चटीन तुमुकाजे एक वारलो दिन गोयलू छे कि तुमु भी तिंदरो पायोन निसानी पोर चालू
\v 22  नि ती चू पाप कोऱ्यो एने नि तेरे मुयो से छोवोन कानली वाट निकवी
\v 23  चू वाउ सोमविन गाऊ नि आपणु होतु, एने दु:ख झेलीन कुदा काजे भी धोमकी नि आपणु होतु,ओगर तुमु काजे खोरला न्यायीन हथोमा सोपतू होतु
\v 24  चू तुमु आपने पापो न काजे आपनी शरीर पोर लेदे हुये क्रूस पोर चोढ गोयू, जेरेण आमु पापो न कोरता मोरीन धार्मिकता कोरता जीवन जीवसु: तेरे मार खानेसी तुमु वारला होया
\v 25  कहा कि तुमु पेहेले भोटकायला गाडरान ओगोव होता, बखीन हिमी आपणा जीवोन सोमावने वाला एने पुढारींचा आव लागला छे
\c 3
\p \v 1  हे बायरा, तुमु भी आपणा ओदमीन ओधिन रोहू, एरेन कोरता कि ओगर इना मा गोथो कुदू ओसू होयसे जू वचनो काजे नि मानताला हो,
\v 2  तीबी तुमरी बिक सोहित पवित्र चाल चलन काजे देखीन बिगर वचानोन आपनी आपनी बायरोन चाल चालोनोन लारा खिचाय जसे
\v 3  तुमरु तीयारी देखनेन नि होयनो जुवे, म्हणजे झोटा गुंथने, एने सोनान वोजन, या भाती भातीन छिंद्र पेहेरणे,
\v 4  नीती तुमरो डूकायलो एने मनसोन, नम्रता एने मोनोम दीनता न अविनाशी सोजावट तीयारीमा रोहे, कहाकी देवोन दृष्टी मा एरो मोह्त्व मोटलो छे
\v 5  जूनला दहाडामा पवित्र बायराभी, न देवोपोर अशा राखता होता, आपने आप काजे इना रिती से सोजडतला एने आपणा आपणा ओदमीन आधीन रोह्ती होती
\v 6  जोसो सारा अब्राहमोन आज्ञा मा रोहति होती एने मालिक कोहती होती इनां प्रकारसी तुमु भीओगोर वारलो कोरो एने इना प्रकरोन बिक से भोयभित नि होय, ती तिंदरा पुरायटा कोवयसे
\v 7  तोसोत हे ओदमी, तुमु भी बुद्धिमान बायर सती जीवन जोग्या कोरु, एने बायरोन कामजुरी जनीन तिंदरु आदर कोरु, जो सोमझिन क्की आमु दुयू जीवनोन वरदानोन वरीस छे, इनासी तुमरी प्रार्थना थामे नि
\v 8  आखरी आखण आखा एक मोन एने कृपामय एने भायश्योपोर मोंग कोरणे वावु, एने दोयामान एने नम्र बनू,
\v 9  भुंडला न बोदले भुंडलोमा कोरो एनी लोडनेण बोदलो लोडू: बखीन इना बोदले आशिष आपु, कहाकी तुमु आशीषोन वरीस होयनेन कोरता बुलावला छे
\v 10  कहाकी '' जू कुदु जीवनोन इच्छा राखतलु छे, एने वारला दह्डा देखनेन इच्छा छे, चू आपनी जीभ काजे भुंडली वातोंसी, एने आपणा उठो काजे छाळोन वाते कोरनेसी रोकु   
\v 11  चू बुराईन साथ छुडे, एने भोलाईत कोरु, चू मेल मिलाप काजे हेरे; एने तेरे प्रयन्त म रोहू
\v 12  कहाकी प्रभून दुवा धर्मी पोर लाग रोतली छे, एने हेरा कानटा तेरे विनंतींचा लागला रोताला छे; बखीन बुराई कोरणेवालान,  कडक नजर रोहतली छे
\v 13  अगर तुमु वारलो कोरनेण कोरतला तीयार रोहे ती तुमरी बुराई कोरणे वालु कून छे?
\v 14  ओगर तुमु धर्मोन कारण दु:ख चुटसू, ती धन्य छे; बखीन मानसन वतो काजे ना बिहू, एने ना घोबराऊ,
\v 15  बखीन ख्रिस्त काजे जनीन आपना आपने मोन मा पवित्र सोमजू जू कुदू तुमसेसि तुमरे आशान बारामा काय पुछे, तिनक जोबाब आपने कोरता हमेशा तीयार रोहू, बखीन नम्रता एने भातीन साते
\v 16  एने  हृदय भी चुखलु  राखू, एरेन कोरता कि जिना वातो विषयीमा तुमरी बोदनामी होयतली छे तिंदरे विषय मा चा, जी ख्रिस्तो म तुमरी वारली चाल चालोलोन ओमान कोरतला छे, चा लोज्जीत होयसे
\v 17  कहाकी ओगोर देवोन जी इच्छा होईसे कि तुमु भोलाई कोरनेन वजेसी दु:ख, चुटनो, ती जी बुराई कोरीन दु:ख चूटनेसी वारलो छे
\v 18  एरेन कोरता ख्रिस्त भी, मोतलोब विधार्मीन कोरता धर्मी, पापो वजेसी एक वार दु:ख चुटलो तीत्यार अमुकाजे देवोंचा पुगाडसे: चू शरीरोन भाव से ती हत्या कोऱ्या गोया, बखीन आत्मान भओमा जीवतु होय जासे
\v 19  तीनामा होयू जाईन बोंदित आत्मकाजे भी प्रचार कोरलु,
\v 20  जो तीन वतो टेमे आज्ञा नि मान्या, जोत्यार परमेश्वर नुहान दहाडामा धीर धोरीन रोयू एने चू नाव बोनावतू होतु, तिनाम बोठीन थुडा माणसे बोजेसी आठ प्राणी पाणी न द्वारा वाच गोया,
\v 21  तीन पाणिन दृष्टांत भी, बोजेसी बाप्तिस्मा, येशू ख्रिस्त मोरीन जीवतलु होयसेन द्वारा, हिमी तुमु काजे वाचाडलु छे; इनासी शरीरोन मोयोव काजे दूर कोरनेन अर्थ नि होय, कहाकी चुखलोहृद्य सी देवोन वश म होई जाणेन अर्थ छे
\v 22  चू स्वर्गो पोर जाइन देवोन डावखरे बोठ गोयू; एने स्वर्गदूत एने अधिकारी एने सामर्थ्य तेरे अधीन कोरला गोयला छे
\c 4
\p \v 1  एरेन कोरता जोत्यार ख्रिस्तान शरीर मा होईन दु:ख हुचल्यु ती तुमु भी तोसी मनोवृत्तीरुपी शास्त्रा काजे धोरू, कहाकी जीणूक शरीर मा दु:ख चूटलु छे चू पाप मा गोथू छुट गोयू,
\v 2  तेरेन कोरता भविष्य मा आमरे रोयलो शारीरिक जीवन मनुष्योन भुंडलीइच्छा अनुसार नि बखीन देवोन इच्छान अनुसार व्यतीत कोरे
\v 3  कहाकी दिसरा जतीन इच्छा अनुसार काम कोरणे, एने लुचडा भूंडली अभिलाषा, मतवालापण लीलाक्रीडा, प्रियक दडपण एने घृनित मूर्ती पूजा जी टोक मालूम पेहेले टेमे खुवायने, चूत जादा होयले
\v 4  इनासी चा नोवलाई कोरतला कि तुमु ओसा मोटी लुचडेपणा मा तिंदरु साथ नि आपतला, एने एरेन कोरता चा भुंडला कोरतला छे;
\v 5  बखीन ते तिनाक जू जीवतु एने मोरला छे तीणून न्याय कोरणे तीयार छे, लिख देसे
\v 6  कहाकी मोरला काजे भी सुसामाचार एरेन कोरता कोयला कि शरीर मा ते मानसोन अनुसार होईसे आत्मा म देवोन  इच्छानुसार जीव्तोला रोईसे
\v 7  आखा गोथो मोटो, एक दिसरापोर मोंगोमा सोरगर्म रोहू, कहाकी मोंग लेके पापो काजे ढाक देतला छे
\v 8  आखा गोथो बोढीन, एक दिसरान बारामा मोंग सी वारला कामे राखू, काहाकी मोंग जादा पापो काजे ढाक लेतलो छे 
\v 9  बिगोर शियारी जाईन एक दिसाराण पोहुनाई कोरु 
\v 10  जोत्यार आखाकाजे एक विशेष वरदान भेटलो छे, ती तिनाक देवोन ओलोग ओलोग अनुग्रहन वारला भोंडारीन सामने एक दिसराण सेवामा लागाडू
\v 11  जू भी आदेश आपे, चू ओसो देये माणू देवोजून वोचोन अपलु छे जू सेवा कोरे तेरा सामर्थ्य से कोरु जो देव आप्ताळू छे, जिनसी आखा वातोसी येशू ख्रिस्त द्वारा देवोन महिमा होयसे महिमा एने अधिकार युगानयुग तेरेन छे आमेन
\v 12  हे मोंगावा, जो दुखोन आखटान पारखणे जी तुमरे मा एरेन कोरता भूटकली  कि तुमरी उवोख होय इनाक जो सोमझीन नोवलायी मा कोरु कि कानली ओलोग घोटणा तुमरे पोर घोडी रोही
\v 13  बखीन जोसो जोसो तुमु ख्रीस्तोन दु:खोमा सोहबागी होयतला छे, खुशिमा रोहू, जिनसी तेरी महिमा प्रगोट होयते सोमय भी तुमु खुशिसे उल्लासित होय जाऊ
\v 14  ओगर ख्रीस्तोन नावोन वोजेसी तुमरी निंदा कोराय जातली छे ती तुमु धन्य छे, कहाकी महिमान आत्मा, जू देवोन आत्मा छे, तुमरेमा वारू कोरतलु  छे
\v 15  कहानली भी प्रोकारे तुमु मेसे कहानलोभी खुनी चुटू,  भुंडलो कार्य कोरणे वालु, नीती दिसराण कार्यो मा दाखोल कोरीन तोंग कोरणे वालु होईन दु:ख उठावतलु छे
\v 16  बखीन ओगोर कुदू ख्रिस्त होयनेण कारण दु:ख उठावतलु छे, तो चू लाजवाये नि, बखीन आपणा इना नवोन कोरता देवोन महिमा कोरु
\v 17  कहाकी तें आव लागली छे कि देवोन घोरोमागोथो सुरवात छे आखरी न्यायोन सुरवात आमरे गोथो हि होयसे ती तिंदरु काय पोरीनाम होयसे जा देवोन सामाचारोन नियम नि कोरतला?
\v 18  ओगोर धोर्मी माणूस कोहोन रीतीसी उधार जोडणे, कि देवोमा रोहने वावू एने पापी माणूस काजे काय दोशा होयसे?
\v 19  एरेन कोरता चा भी देवोन इच्छानुसार दु:ख उठावतला छे, वारलो काम कोरतला छे आपनो आपनो प्राण काजे विश्वासलायक कोवी घोडाव ने वावान हातोमा सोप देऊ
\c 5
\p \v 1  एरेन कोरता मी जो तुमु आखण जुनलु छे, ख्रीस्तोन दु:खोन सती छे, मी तुमरा इचना जूनलाकाजे साक्षीदार कोरो,
\v 2  कि आपणा इचमा देवोन झुंडोन रखवाली कोरो एने जो कानला दोबवामा मी, बखीन स्वतन इच्छा बाखीन देवोन इच्छा अनुसार, गोलोत कोमाइन कोरता नि बखीन उत्साह पूर्वक कोरु
\v 3  जा माणसे तुमुकाजे आपला छे, तिंदरे पोर ख्रीस्तमा देखाडू, बखीन अपना टूवू कोरता व्वार्ळू बोणु
\v 4  जोत्यार प्रोधान राखनेवावू प्रोगोट होयसे ती तुमु अजर महिमान मुकुट जोडसे
\v 5  इना प्रोकारसी हे नोवला जुवान्या, तूमु मी जुनलान अधीन रोहू, एने तुमु आखान आखा एक दिसरानण कोरता विनोम्रता धारण कोरु, कहाकी देव अभिमानीन ते विरुद्ध कोरतलु छे, बखीन गोरीबोपोर अनुग्रह कोरतला छे
\v 6  एरेन कोरता देवोन समर्थी हातोन नेडे वारला बोणु, टेरीन कोरता कि चू तुमुकाजे गोरीब तेमोपोर उन्नत कोर्से
\v 7  आपनो आखा चिंता तेरेपोर नाख देऊ, कहाकी चू तुमरी चिंता कोरतलु छे
\v 8  शांत एने सावध रोहू तुमरु दुश्मन सैतान गोजरणे वालु नाहारोन ओलोग इना जगापोर रोयतलु छे कि कुणी काजे फाडीन खाम
\v 9  विश्वास म पाक रोहीण तेरु विरुद्ध कोरु एने जो जन लेयू कि तुमरा भाईशे जा जागोमा छे इना प्रोकारोन तोकली सेदने बाज रोया
\v 10  तुमर एत्रिक वार तोकालीत सोहीन आखो अनुग्रहोन देवोन जिनाम तुमुकाजे ख्रीस्तोमा आपनी आखरी मोहिमान कोरता बुलावलु चू खुद तुमुकाजे सिद्ध, दृढ, बलवंत एने स्थिर कोरसे
\v 11  तेरेजून अधिकार युगानयुग रोहे आमेन
\v 12  मी सिलवाकसोन द्वार, जेरेशी मी विश्वास योग्य भाईश मानतलु छे, तुमु प्रोस्ताहित कोरीन एने इना वाटोन साक्ष आपने थूलाकमा मा लिखालो छे कि जूत देवोन खरलु अनुग्रह छे इनामा दृढ बोनीन रोहु
\v 13  जी मायके मा छे एने तुमसे पुठी नेवाडली छे, तुमुक नमस्कार कोहे एने तिंदरे पुठी मारू पुऱ्यू मार्कुस भी
\v 14  मोंगोन गुवोसी एक दिसराक नमस्कार कोहू तुमु आखा जा ख्रीस्तोमा छे, शांती जोडे              
