\id ACT
\ide UTF-8 
\rem Copyright Information: Creative Commons Attribution-ShareAlike 4.0 License 
\h  प्रेरितों के काम
\toc1  प्रेरितों के काम
\toc2  प्रेरितों के काम
\mt1  Acts
\mt1 प्रेरितों के काम
\c 1
\p \v 1  हे थीयफीला, मे पेहेली यु किताब तिनी आखी वातोन बारामा लिख्यू ज्यो येसू पेहेले गोथू कोरतू एने सिकावतू होतु 
\v 2  तिने दाहळे लोक तेत्यार तोक चू तीनु प्रेरित काजे जीनुकाजे चू नेवाळलु होतु पवित्र आत्मान लारे आग्या आपीन उपोर नि चूटायु गोयू 
\v 3  चू दु:ख हकाळनेण ओवतेन घोणा सोवटा पक्का सोबूत आपणा खूदो काजे जीवाळलु देखाळयु, एने चावीस दाहळाटोक चू तीनुकाजे देखायू गोयू, एने देवोन राजन वाते कोह्तु रोयू 
\v 4  तीनुकाजे मेवीन तीनुकाजे आग्या आप्यू, ''यरुशलेमकाजे छुळता झुनी,  बाखीन बासोन कोरार पुरी होयनेने वाट देखता रोहू, जेरी वाते तुमु मारेंचा गोथा सोमवला छे 
\v 5  काहाकी योहान ते पानीमा बाप्तिसमा आप्यू बाखीन थुलाक दाहळान बाद्मा तुमु पवित्र आत्मासी बाप्तिस मा लेसू ( जोळसे ) 
\v 6  आखरी चे एखटा होयीन तीनाकाजे पुछ्या, ''हे प्रभू काय तू इन टेमे इसरायल काजर राज्य पोछो आपीस?'' 
\v 7  चू तीनाकाजे कोयू, ''तिनी टेमोक एने काव काजे जाननेन, जीनाक बास आपणा अधिकार मेकलूछे, तुमरो काम नी होय 
\v 8  बाखीन जेत्यार पवित्र आत्मा तुमुपोर आवसे तेत्यार तुमु सामर्थ्य देखसू; एने यरुशलेम एने आखायहुदीयामा, एने शमरोनमा, एने धोरतीन जोगोन धोळे तोक मारा गवा बोनसू'' 
\v 9  ज्यो कोहिन चू तींदरे देखोनतिमा उपोर चूटायु गोयू एने वाद्वो तिंदरे नोजरोमा गोथू डुकाळ लेदू 
\v 10  तेरे जाणेन टेमे चे आसमान मा देखता रोया तेत्यार देख्यू, दुय माणसे धोव्या छींद्रा पेहेराणतिंदरा साते आवीन उबरोय गोया 
\v 11  एने तीनुकाजे कोया, ''हे गालीली मानसो तुमु काहा उबारोहीण आसमान मा देखता रोया? ज्यूतयेसू तुमरेन छ गोथू सोरगोम चूटायु गोयू छे जोसा तुमु तीनाकाजे सोरगोमा जातलू देख्या, तोसुच चू वापस आवसे
\v 12  तोत्यार चे जैतुनोन नावोन बोयळाम गोथा यरुशलेम साते एक शाब्बाथोन दाहळू नोबे, यरुशलेम पुग्या 
\v 13  जेत्यार चे चां पुग्या ती चे एका घोरोन तावापोर गोया, जां पेत्रस एने योहान, एने याकोब, एने शिमोन, एने आंद्रीयस, एने फिलीप एने थोमा, बर्थमय, एने मत्तय, एने अल्फिन पुऱ्यु याकोब, एने शिमोन जीलोद एने याकोबोन पुऱ्यु यहूदा रोयता होता 
\v 14  ज्ये आखा, घोणा सोवटा बायरा, एने येसून आय मरिया, एने तेरा भाशो साते एक मोन लागाळीन प्रार्थना कोरता होता 
\v 15  तीनु दाहळान पेत्रस भाशोन इचमा जे एकसोव वीस माणसोन लगभग होता, उभा रोहीण कोह्ने बाज गोयु,
\v 16  ''हे भाशो, जरुरी होतो कि पवित्र शास्त्रन चू लेख पुरू होये जो पवित्र आत्मा दाविदोन मुखोसी यहुदान बारामा, ज्यो येसून धोरावनेण अगुवान्यू होतु,  पेहेले गोथो कोहोलो होतो
\v 17  काहा कि चू आमरेमा गीनाय गोयू, एने इनी सेवकायीमा भागीदारी  होयू 
\v 18  (चू पापोन कोमायी मा गोथू एक खेत मुले लेदू, एने मूनकान भरूसे पोड्यू एने तेरो पेट फाट गोयू एने तेरा आखा आतडा निकवी पोड्या 
\v 19  इनी वातो काजे यरुशलेम मा रोह्ने वावा जान गोया,न्या तकून कि तीना खेतोन नाव तिन्द्री भाषामा 'हकलदमा' मोतलोब 'खुणोन खेत 'पोडगोयो)
\v 20  स्तोत्रसहितामा लिखलो छे, 'तेरो घोर उजळी जाय,एने तीनामा कुदू नि वोसे', एने तेरो कोद कुदु दिसरु ली लेये; 
\v 21  इनान कोरता जोतरा दाहळातोक प्रभू येसू आमरे साते आवतू जातू  रोयू मतलब योहानोन बाप्तीस्मानचा गोथो लीन आमरेसाते गोथू चूटायतेलोग जे माणसे आमरे साते रोहोला छे,
\v 22  वारू छे कि तिंदरेमा गोथू एक माणूस आमरे साते तेरे जीव उठनेन गोवा होय जाय''
\v 23  तोत्य्रार चे दुय जोनाकाजे उभा कोऱ्या, एक योसेफ काजे जू बर-सभा कोहातलु छे, जेरु अपमान युतसुत छे, दिसरु मतीयाक काजे,
\v 24  एने जी प्राथना कोऱ्या, ''हे प्रभू, तू जे आखान मोन जानतलु छे, ज्यो प्रगट कोर कि इनू दुय जोनामा तू कुनीकाजे नेवाळलु छे, 
\v 25  कि चू सेवाकाजे एने प्रेरीतोन जागू ली लेये, जिना काजे यहुदा छुळीन आपने जागे जात रोयू''  
\v 26  तोत्यार चे तिंदरे बारामा चीठ्या नाख्या, एने मत्तीयान नावोन निकवी आखरी: चू तीनु ग्याराप्रेरीतोन साते गीनाय गोयू
\c 2
\p
\v 1 जेत्यार पेंटीकॉस्टोन दाहळू आव्यू ती चे आखा एक जागे एखठा होय गोया एक एक आसमानमा गोथी एक मोटी वाधवी सारखो सन्सन कोरतो आवाज होयी एने आखो घोर आगठीन गीभामा घेराय गोयो एने जे बोसला होता तीनु काजे लागी
\v 2 एका एक आसमान मा गोथो मोटला आंधिन तोसो सोनसोनाटोन बुल होयू, एने तीनासी आखो घोर जां चे बोसला होता, घूम गोयो
\v 3 एने तीनुकाजे आगठीन जीभ धोपतली देखायी, एने तिंदरे माईन होर एक जागो पोर आवीन उब रोय गोयी
\v 4 आखा पवित्र आत्मासी भोराय गोया एने, जिना रितीसी आत्मा तीनुकाजे बुलावनेन सामर्थ्य आप्यू ओलोगओलोग भाषामा भूलणे बाज गोया
\v 5 आसमानोतोवे होर एक जातीन भक्तीमान यरुशलेममा रोय रोया होता
\v 6 जेत्यार आवाज आवी ती भिळ जमाहोय गोयी एने माणसे बिहीने बाज गोया काहा कि होर एक जोना काजे ज्यो सोमायतो होतो कि ज्यो मारीत भाषामा बुलरोया
\v 7 चे आखा वाह्रायीन कोह्ने बाज गोया, ''देखू जे बुलने बाज रोया काय गालीलान नी होय?''
\v 8 ती काय काहा आमरे गोथू होर एक आपनी जोन्मोन भाषा सोम्वी रोया
\v 9 आमु ते परदेशी एने मेदी, एने एलामी, एने मेसोपटेमीया एने यहुदि एने फुद्द्कीया, पंथ आशिया
\v 10 परुशीया एने पमफुलीया, एने मिस्र एने लिबिया, देश जू कुरेनीन आसपास इनू आखा देशोन रोह्ने वावा एने रोमी यात्री:
\v 11 मतलब यहुदि एने मोन धोरू कोह्ने वावा चे ती एने अरबी बी छे बाखीन आपनी आपनीभाषामा, तिंदरे गोथू देव मोटा मोटा कामोन वाते सोमवता छे
\v 12 एने चे आखा वाहराय गोया, बिहीन एक दिसरा काजे कोह्ने बाज गोया; ज्यो काय होय्ने बाज रोयो''
\v 13 बाखीन दिसरा कुहराये कोया ''ज्योते नोवळा मोनदोमाधुंद छे
\v 14 तेत्यार पेत्रस तीनु त्याराजोना साते उबरोयू एने मोटोत बुलोमा कोयने बाज गोयू हे यहुदिया एने आखा यरुशलेम मा रोयने वावा ज्यो सोमजी लेवू एने कान लागाळीन मारी वाते सोमवू
\v 15 जोसा तुमु सोमवी रोया जे माणसे नशामा नि होय, कः कि तीनो एक पोहोसे दाह्ळू चोहोळ रोयू
\v 16 बाखीन ची जी वात छे, जू योयेल भविष्य वक्तान लारे कोहाय गोयलो होतो:
\v 17 'देव कोहे, कि आखरी दाहडामा ओसो होयसे कि मे मारू आत्मा आखा मानसो पोर रेचवीस, एने तुमरा बेटा बेट्यास भविष्य वाणी कोरसे, एने तुमरा जुवान्या दोर्शोन देखसे; एने तुमरा जूनला माणसे स्वप्न देखसे
\v 18 ओवी मे आपणा पावरे एने आपनी पावरिणी पोर बी टिनू दाह्ळामा आपनी आत्मान गोथी उतारीस एने चे भविष्य वाणी कोरसे
\v 19 एने मी उपोर आसमान मा अद्भुत काम एने नीचे आगठीन एने तोपोन वाद्वो देखाळीस
\v 20 प्रभून महान एने विजावान दाह्ळा आवनेन पेहेले दाह्ळू आंधारो एने चांद रात्ळू सारखू होय जासे
\v 21 एने जू कुदू देखीन नाव लेसे तेरा उधार होयसे
\v 22 ''हे इस्रायेल जी वाटे सोमवू: येशू नासरी माणूस होतु जो देवोंचा गोथू होयनेन सोबूत तीना सामर्थ्योन कामोन, एने चीज निशानीमा प्रगट सामने देव तुमरे बिचमा एने तेरे लारे कोरीन देखाळ्यू, तीनाकाजे तुमु खुद सोमजी रोया
\v 23 बाखीन तीनाकाजे देव मोरनोमा गोथो बोंधोनमा गोथू बुलाळीन जीवाळयु, काहा कि यो होयने वावू होतो कि चू तेरे हातोमा रोयतू
\v 24 बाखीन तीनाकाजे देव मोरनोमा गोथो बोंधोनमा गोथू बुलाळीन जीवाळयु, काहा कि यो होयने वावू होतो कि चू तेरे ताबामा रोयतू
\v 25 काहा कि दावीद तेरे बारामा कोयो कि 'मी प्रभू काजे होमेशा आपने साते देखतु रोयू, काहा कि चू मारे जेवळे ढोळे छे, काहा कि मे पोळी नि जाम
\v 26 इनान कोरता मारो मोन खुशिमा छे, एने मारी जीभ ख़ुशी मा छे ओवी मारो डील भी आशामा बोनलो रोह्से
\v 27 कः कि तू मारा जीवोकाजे अधोलोक मा नि छुळे, एने नि आपणा पवित्र जोनाकाजे सोडणे देय
\v 28 तू मेसेक जीव्नोन वाट देखाळ लु छे तू मेसेक आपणा दर्शनोन लारे खुशिमा भोर देसे''
\v 29 ''हे भायशो कुलापती दाविदोन बारामा तुमुकाजे
\v 30 चू भविष्य कोरता होतु, चू जानतू होतु कि देव मारसाते शोपोत खाद्लु छे, कि तारा वंश मा गोथू एक माणूस काजे तारा राज पोद सिहासोन पोर बोसाळीस''
\v 31 चू होयने वावी वातोकाजे पेहेलेसी देखीन येसून जीव उठ्नेन बारामा भविष्य वाणी कोऱ्यु कि नि ते तेरु जीव अधोलोक मा छुळाय गोयो एने नि तेरो डील सोडयो
\v 32 इना येसुक देव जीवाळूय जीनाक आमु आखा गोवा छे
\v 33 इना रीतीसी देवोन जेवळे हातोसी आखान मोटो पोद एने बासोंचा गोथो पवित्र आत्मा लीन जेरो प्रतिज्ञा कोरलो होतो चू उतार देडू चू तुमु देख रोया एने सोमवी रोया
\v 34 काहा कि दावीद ते सोर्गोमा नि चोळयु बाखीन चू खुद कोयो कि, प्रभू मारा प्रभू काजे कोयू,मारे जेवळे ढोळे बोस
\v 35 जेत्यार मी तारा दुश्मनो काजे तारा पायोन बोसनेन जागू नि बोनाव दोम;
\v 36 " इनान कोरता इस्रायलोन आखो घोरानो जान लेवू कि देव तीनाक ""प्रभू, एने ''ख्रिस्त' दुयू बी ठेरायू इना येसुकाजे जीनाकाजे तुमु क्रूस पोर चोळाव्या "
\v 37 चे जेत्यार ज्यो सोमव्या ती तिंदरा दिल भोर गोया एने चे पेत्रस ओवी दिसरा प्रेषित काजे पुछ्ने बाज गोया ''भाश्यो आमु काय कोरजे?
\v 38 पेत्रस तीनुकाजे कोयू, ''मोन फिरावू एने येसुख्रीस्तान नावोसी तुमरेमायला आखा बाप्तिसमा लेवूकि तुमरा पापोन माफी होये एने तुमु पवित्र आत्मान वरदान लेसू
\v 39 काहा कि ची प्रतिज्ञा तुम्र्रे गोथी तुमरे पुऱ्यापारी एने तुमरे आखान कोरता जे नांबे नांबे छे मतलब जे आखा जीणूक प्रभू आपणु देव तेरेंचा बुलावसे
\v 40 एने घोन सोवटी दिसरी वातोसी साक्षी आपीन तीनुकाजे रावन्या कोरतू रोयू कि, इनी नाणी पिढीमा गोथू वाचाळ
\v 41 आखरी चे माणसे तेरो वोचोन सोमव्या चे बाप्तिस्मा लेदा; एने तिने दाहळे तीनुमा लगभग तीनहजार माणसे मेवाय ज्या
\v 42 एने चे प्रशीतोन गोथा लगातार शिक्षण लेणे एखठा रोयने, रुटू खाणे, एने प्रार्थना कोरणेन मोन लागाळ ने रोया होता
\v 43 आखा मानसोपोर बिक भोरायली होती एने घोणा सोवटा नोवलायीन काम, एने चिन्ह चमत्कार तिंदरेमा होयता रोया
\v 44 आखा विस्वासी मेवीन-जुळीन रोयता होता एने तिंदरा आखा चीजे एखठा होता
\v 45 चे आपनी संपती एने सामान वेचीन जोसो तीनुकाजे गोरोज पोळती होती आखाक वाट देत होता
\v 46 चे एक मोन लागाळीन दाहळीन मोनदीरमा जाता होता एने घोर घोर सूट खाता जायन ख़ुशी एने मोनोसी एखठा खानो भागीन खाता रोयता होता
\v 47 चे परमेश्वरोन स्तुती कोरता रोय्ता होता आखा माणसे तिंदरे साते वारला रोयता होता जिंदरा उद्धार होयतू होतु तीनुकाजे प्रभू तीनुमा मेवाळतू होतु
\c 3
\p \v 1  पेत्रस एने योहान सांतली टेमे तीन वाजता प्रार्थनान टेमे मोनदीर मा जाता होता 
\v 2  एने माणसे एक लेंगळा मानसोक ज्यू जोन्मोन गोथू लेंगळू होतु तीनाल लावीन तिना झुपलेजीनाकाजे सुंदर कोयातलू होतु लावीन बोसाळ देदा होता कि मोनदीर मा जाय तिंदरेन चा गोठू भिक मांगसे 
\v 3  जेत्यार चू देख्यू कि पेट्रस एने योहान मोनदिर मा जातला देख्यू ती चू भिक मांगने बाज गोयू
\v 4  तेत्यार पेत्रस योहान साते तेरे भूनी एक टोक लागाळीन देख्यू, ''आम्रे भूनी देख''
\v 5  चू काहीन जोळसे इनी आशामा तिंदरे भूनी नोजोर लागाळीन देखणे बाज गोयू 
\v 6  ती पेत्रस कोयू ''मारे जू सोने चांदी ती नि होय बाखीन जो मारे जुव छे चो तुसेक आपो येसू नासरीन नावोमा उठ एने चाल''
\v 7  ओवतेन चू तेरा जेवळू हात धोरीन तीनाकाजे उभू कोऱ्यु एने तेत्यारुत तेरा पायोमा एने मांडोमा ताकत आवगोयी 
\v 8  चू उठीन उबरोय गोयू चालणे फिरणे बाज गोयू, चू कुद्तु जाईन देवोन स्तुती कोरतू जायन तिंद्रे साते मोनदिर मा भोराय गोयू 
\v 9  आखा माणसे तीनाकाजे चालतो फिरतो एने देवोन स्तुती कोरतो देखीन 
\v 10  तीनाकाजे उवखी लेदा कि ज्यू चूत छे, ज्यू मोनदिरोन सुंदर नावोन झोपले बोसीन भिक मांगे कोरतू होतु, एने जो काहीन तेरे साते होयो तीनाक देखीन चे वाहराय एने धन्यवाद कोऱ्या
\v 11  जेत्यार चू पेत्रस एने योहानोन हात धोरलू होतु, ती आखा माणसे घोणा जुदा नोव्लाय कोरता जायन टीना देवळी पोर जू शलमोन कोवायतू होतु, तीनुंचा देवाळीन आव्या 
\v 12  बाखीन पेत्रस जे देख्यू ती चू मानसो काजे कोयू, ''हे इस्रायली तुमु काहा नोवलायी कोर रोया एने आम्रे भूनी काहा ओसा एक सारखा देख रोया आमु आपनी प्रार्थनान सामर्थ्यसी एने ताकतो सी इना मानसोक चालनेन लायक बोनाव देदा 
\v 13  अब्राहाम इसाहक एने याकोबोन देव आमरे डाहा डाहान देव आपणा सेवक येसुकाजे गौरोव कोऱ्यु जीनाकाजे तुमु धोराव देदा एने जेत्यार पिलात तीनाक छुळदेनेन ठेराव कोऱ्यु ती तुमु तेरे सामने तीनाक स्वीकार नि कोऱ्या 
\v 14  तुमु तिना पवित्र एने धोर्मिक स्वीकार नि कोऱ्या एने एका गुनावान कोरता विनती कोऱ्या कि तीनाकाजे तुमरेन कोरता छुळ देये 
\v 15  बाखीन जीवन आपने वावाकाजे मार देदा, जीनाकाजे देव मोरलामा गोथू जीवाळयु जे आमु गोवा छे 
\v 16  तेरेन नावोमा मोतोलोब तिना विस्वासोन लारे जू येशून नावोपोर छे, इना मानसोकाजे जीनाकाजेतुमु उवखरोया एने देखीरोया, ताकोद जोळली छे टीना विस्वासमा जी तेरे लाळे छे इनानआखान सामने पुरो आरगाई आपली छे 
\v 17  हिमी हे भायशो मेसेक मालोम छे कि तुमु ज्यो काम अज्ञान मा कोऱ्या, एने तोसोत तुमरा अधिकारी बी कोऱ्या 
\v 18   बाखीन जिना वातोकाजे देव आखा भविष्य कोरता मुखोसी पेहेले देखाळ देद्लो होतो कि तेरु मसीहा दु:ख उठावसे चू इना रीतीसी पुरो कोऱ्यु 
\v 19  इनान कोरता पश्चताप कोरु एने पोसा फिरू कि तुमरा पापे ढाकाय जास जीनासी कि प्रभू देवोन आप्नोसी सुख आराम दाहळा आवसे 
\v 20  एने चू येसुक मुकले जू तुमरेन कोरता मसीहा ठेराय गोयलू छे''
\v 21  एने सोरगोम तीनी टेमो टोक रोयनु छे जेत्यार तोक कि चू आखा चीजोन पोसला सुधारनेण वाते पेहेले गोथा देव आपणा पवित्र भविष्य कोरतान मुखोसी कोह्लू छे, 
\v 22  जोसू मोशे कोह्लू 'प्रभू परमेश्वर तुमरा भाय बेटामा गोयू तुमरे कोरीन मारे सारखू भविष्य कोरतू उभू कोरसे जो काहीन तुमुकाजे कोह्से तीनापोर ध्यान लागाळू तेरी सोमवू 
\v 23  एने ओसो होयसे कि होर एक माणूस तिना भविष्य कोरता पोर ध्यान नि लागाळे मांसोन पुरो नाश कोराय जासे
\v 24  एने तिनी रीतीसी शमुवेल एने तेरा सारखा जोतरा आवने वावा भविष्य कोरला छे आखा इना दाहळान पुकारू कोऱ्या
\v 25  तुमुत ते भविष्य कोरता भूनी तिना वायदान भागीदार छे जीनाक देव अब्राहाम काजे ज्यो कोहतू जायन तुमरा डाहला इंद्रे साते बांद्लू होतु; जोत्यार चू अब्राहाम काजे ज्यू कोहतू जायनताराहि वंशोन लारे जोगोन आखा आशीर्वादित होयसे 
\v 26  देव तुमरेकोरता सेवोक काजे जीवाळीन तीनाक पेहेले तुमरेणचा मूकल्यु कि तुमरेमाईन आखाक आशीर्वाद आपे एने बुराई मा गोथा वाचाळीन आशीर्वाद आपे 
\c 4
\p \v 1  जेत्यार चे मानसोसाते कोह्ने बाजरोया होता, मंदिरोन सिपायळान सरदार एने सदुकि  तिंदरेनचा आव्या 
\v 2  एने इनी वातोसी जुदकाम रीसवाईरोया होता कि, चे मानसो काजे उपदेश आप्त होता एने येशून उदाहरण आपीन मोरलान पोछु जीव उठ्नेन प्रचार कोरता होता 
\v 3  चे तीनुकाजे धोऱ्या एने ओगले दाहळोतोक जेल मा मेक्या काहा कि सांतो होय गोयो होतो 
\v 4  ते बी वचन सोमावनेन वावान गोथा घोणा सोवटा विस्वास कोऱ्या एने तिंदरु आकडू लोगभोगपाच होजार होय गोयी:
\v 5  दिसरे दाह्ळे ओसो होयो कि तिंदरा अधिकारी, पुढारी एने शास्त्री यरुशलेम मा एखठा  होता 
\v 6  महायाजक हन्ना, काय्फा, यहुन्ना, सिकेन्दर एने महायाजोकोन घोरनान आखा माणसे बी चा होता
\v 7  ओवतेन चे इचमा उबाराखीन पुछने बाज गोया; ''तुमु माणसे ज्यो काम कुणीन सामर्थ्यासीमतलोब कुणीन नावोसी कोरतला छे?''                  
\v 8  तेत्यार पेत्रस पवित्र आत्मासी पुरो भोरायीन तीनुकाजे कोयू'' प्रधान अधिकारी एने पुढाऱ्या 
\v 9  अगर एक कोमजुर मानसोन कोरली भोलाई बारामा आज आमुकाजे पुछपाछ कोरतला कि ज्यू माणूस कोसू वारू कोराय गोयु 
\v 10  ती तुमु आखा काजे एने आखान इस्रायेलोन मानसोकाजे मालोम होय गोयो कि येसू मसीन नावोसी जीनाकाजे तुमु क्रूस पोर चोळाव्या एने जीनाकाजे देव मोरला मा गोथू जीवाळीन उठाळयु इना नावोसी माणसे तुमरे सामने वारलू उब रोयू 
\v 11  ज्यू चूत दोगळू छे जीनाक तुमु राजनीतीसी विटोव कोर देद्ला बाखीन ज्यूत कुपराण दोगळूबोन्यू 
\v 12  काहानास दिसरान लारे उद्धार नी होय काहा कि सोरगोवन तोवे मोनश्यामा दिसरो नाव नी अपायलो छे जिनान लारे आमुक उद्धार जोळे 
\v 13  जेत्यार चे पेत्रस एने योहानोन हिम्मत देख्या एने ज्यो सोमज्या कि जे आशीर्वाडित एने साधा माणसे छे ती चे नोवलाय कोऱ्या एने सोमजी गोया कि जे येशून साते रोयला छे  
\v 14  तेत्यार तिना मानसोकाजे जू वास होय गोयलु होतु तिंदरे साते उतरोयलु देखीन तींदरे बारामा काय नि बुलतो आवळयो
\v 15  बाखीन तीनुकाजे मोटली सोभाम गोथा बारथे जाणेन कोरीन कोया, एने आपसोमा विचार विनिमय कोरणे बाज गोया 
\v 16  एने कोह्ने बाज गोया ''आपु इना मानसोन काय कोरजे? काहा कि इंदरेन लारे एक चमत्कार होयलू छे, जो यरुशलेम मायला आखाकाजे मालोम छे, एने आपु इनाक पाको निशाणी  
\v 17  बाखीन आपु इनाकाजे धोमकाव जे कि तुमु काहाना मानसोकाजे इना नावोलीन ओवी वात  कोरता झुनी इनान कोरता कि जी वात मानसोमा पसरनु नि जुवे 
\v 18  चे तीणूक बुलावीन आग्या आप्या कि, येसून नाव लीन वात कोरता झुनी एने नि शिक्षणआपजू 
\v 19  बाखीन पेत्रस एने योहान तीनुकाजे जोबाब आप्या ''तुमुत नियाव कोरु: काय देवोन नोजोर ज्यो वारलो छे कि आमु देवोन आग्यासी बोढीन तुमरी वात मानजे 
\v 20  काहा कि ज्यो ते आमरेसी नि होये कि आमु जो देख्ला छे एने सोमवला छे, तीनाक नि कोह्नो 
\v 21  तेत्यार चे ओवी धोमकी आपीन शिक्षा दंड आपनेन काय कारण नि होय मांसोन धाकोन बारामा छुळ देदा, कहाकि इना वातोन लारे ज्यो माणसे देवोन बोधाई कोर रोया होता 
\v 22  जिना मानसोपोर आरगाई चोमोत्कार होयलुहोतु, तेरी उमोर चावीस साल गोथी जादा होती
\v 23  जेत्यार तीनुकाजे चा गोथा धूळ देदा ती चे आपणा खणीदारोनचा गोया एने जो काहीन मुख्य याजक एने पुढारी कोयला होता चो सोमावाळ देदला 
\v 24  जेत्यार चे सोमव्या ती एका मोनोशी मोटोत बुलोमा देवोन नाव लेदा, ''हे प्रभू तुत सोरगोनधोरतीन एने दोरीयान एने आखो काहीन जो तेरेमा छे, बोनाव्यू
\v 25  तुत पवित्र आत्मान लारे आपणा सेवक आम्रू बास दावीदोन मुखोसी कोह्लु, दिसरा जातीन माणसे काहा बडबडकोर रोया?'' 
\v 26  प्रभू एने तेरा विस्वासीन विरुध्मा धोर्तीन राजा उब रोय गोया एने सुबेदारोन साते एखठा होय गोया 
\v 27  कः कि छाचलीन तारू सेवक येसून विरुद्धमा, जेरु तू अभिषेक कोऱ्यु हेरोद एने पंत पिलाताणदिसरा जाती एने इस्रायल साते इना देशोमा एखठा होया 
\v 28  कि जो काय पेहेले गोथो तारा सामर्थ्य एने योजनामा ठेरावलो होतो 
\v 29  हिमी हे प्रभू तिंदरी धोमकिकाजे देख; एने आपणा दासोकाजे ज्यो वरदान आप कि तारो वोचोन बोढे, हिंमत सी सोमवाळे 
\v 30  वारू कोरनेन कोरता तू आपणु हात बोधाव कि चिन्ह चमत्कार अद्भुत काम तारा पवित्र सेवक येसून नावोसी कोराय जाय''
\v 31  जेत्यार चे प्रार्थना कोरलेदा, ती तिने जागे जां चे एखठा होता हाल गोया एने चे आखा पवित्र आत्मासी भोराय गोया एने देवोन वोचोन मन लागाळीन सोमवता गोया
\v 32  विस्वास कोरणे वावान मंडवी एक मोन लागाळीन एक विचारोन होती न्या टोक कि कुटुंबी आपनो धोन मारो नि कोवायतला बाखीन आखो गोवानदिमा होतो 
\v 33  प्रेषित सामर्थ्यसी प्रभू येसून जीव उठ्नेन बारामा गोवाई आपता रोया, एने तीनु आखापोर मिवीन मोंग कोऱ्या
\v 34  तीनुमा कुटुंबी गोरीब नि होतो; काहाकी जिंदरे जुव खेतेन घोरे होता, चे तीनुकाजे वेचीन वेचीन वेचायला चीजोन दान लावीन प्रेषितोन पायांचा जावीन मेक देतला होता 
\v 35  एने जोभी जीनाक गोरोज पोढे तेरे अनुसारे आखाकाजे वाट देता होता 
\v 36  योसेफ नावोन एक लेवी होतु जेरो नाव प्रेषित बर्नबास ( मतलब शांतीन पुऱ्यु ) मेकला होता
\v 37  तेरु जागू होतु जीनाकाजे चू वेच्यू एने दामोन रुपोया लीन प्रेषितों पायोमा लावीन मेक देदु
\c 5
\p \v 1  हनन्या नावोन एक माणूस होतो एने तेरी लाळी, सपीरा जे ठुलिक जागू वेच्या 
\v 2  एने तिना दामोमा गोथो थुलोक राख देदा; एने जी वात तेरी मालोम होती, एने एक हिस्सू लावीन प्रेषितोन पायोन ओगोव लावीन मेक देदू 
\v 3  पेत्रस कोयू हे हनन्या! सैतान तारा मोनोमा जी वाट काहा नि कोयू कि तू पवित्र आत्माक झूट बुलने एने जागांन दामोमा गोथो काहीन निकावीन मेक लेदु 
\v 4  जोत्यार तोक ची तारेंचा होती काय ती तारी नि होती? एने आखी वेचाय गोयी ती काय ताराताबाम नि होतो? तू जीवात तारो मोनोमा काहा लाव्यू? तू मानसोक नि बाखीन देवोसाते झूट बुलाळ देद्ळू छे''
\v 5  जी वाते सोमवताच हनन्या पोळ गोयू एने जीव छुळ देदु, एने आखा सामने वावाक बिक भोराय गोयी 
\v 6  ओवतेन जुवान्या उठीन तेरी धोळपोर कापडोलाईन बारथे ली जाईन गाळ देदा 
\v 7  लगभग तीन घोंटामा तेरी लाळी जो काही होयलो होतो, नि सोमजीन माहाय आवी
\v 8  ती पेत्रस तीनाकाजे कोयू, ''मेसेक देखाळ काय तुमु ची जागू ओतरामात वेचला छे? ची कोई ''हाव ओत्रामात'' 
\v 9  पेत्रस तीनिकाजे कोयू, ''जी काय वात छे कि तुमु दुय प्रभून आत्मान परीक्षान कोरीन एकी कोऱ्या? देख तारा लाडा काजे गाडनेवावा झोपला पोरुत उबरोयला छे एने तुसेकाजे बी बारथे ली  जासे'' 
\v 10  तेत्यार ची तेत्यारुत तेरे पायोमा पोळ गोयी एने, जीव छुळ देदी; एने जुवान्या (माणसे ) महाय आवीन तीनिक मोरली देख्या एने बारथे ली जायीन तेरा लाळा साते गाड देदा 
\v 11  आखो मंडळीमा इनी वातोक आखा सोमावने वावापोर घोन मोटी बिक भोराय गोयी
\v 12  प्रेशितोन हातोसी घोनी चीन्हो एने चमत्कार मानसोन इचमा देखायता होता एने चे आखा एक विचारोसी शलमोनोन देवळी पोर एखठा होयता होता 
\v 13  बाखीन कुदान हिम्मत नि होयती होती कि तीनुमा जैन भोरायसे; ते बी माणसे तिंदरी बोढाई कोरता होता 
\v 14  विस्वास कोरणे वावा घोणा सोवटा माणसे एने बायरा देवोन मोनडोवीमा जादा आकडासी बोढता गोया 
\v 15  न्या तोक कि माणसे मांदला काजे वाटी पोर लावीन खाटला पोर लुटाळ देता होता एने जेत्यारपेत्रस आवे ती तेरु साह्वू तिंदरे काह्नास पोर पोळ जाय, 
\v 16  यरुशलेमोन आसपासोन देशोमा गोथो बी घोणा सोवटा माणसे बिमारी एने भुंडली आत्मा भोराईन लावीन एखठा होयत होता एने आखा वारू होय जाता होता
\v 17  तेत्यार महायाजक एने तेरा आखा साती जे स्दुकीन जातीन होता रीसवाय गोया 
\v 18  एने प्रेषित काजे धोरीन जेल मा बोंद कोर देदा 
\v 19  बाखीन राती देवोन एक स्वर्गदूत बंदीवाळण झुपलू उघाडीन तीनुकाजे बारथे लावीन कोयू 
\v 20  ''जावू मोनदीरमा उबरोहीन इनी जीवनोन आखी वाते मांनसोकाजे सोमाळू 
\v 21  चे ज्यो सोमवीन विजावो होयतेन मोनदीर मा जायीन उपदेश कोरणे बाज गोया  तेत्यार महायाजक एने तेरा साती आवीन महासभान एने इस्रायलोन आखा पुढारी एखठा कोऱ्या, एने बंदीवाळामा कोय मुकल्या कि तीनुकाजे लीन आव 
\v 22  बाखीन सिपायळा चा पुगीण बंदीवाळामा तीणूक नि जोळया, एने पोछा आवीन जो संदेश आप्या 
\v 23  आमु बंदीवाळा काजे ध्यान लागाळीन बोंद कोरला होता एने राखवाव्याकाजे बारथे झुपलापोर उबरोया देख्या; बाखीन जेत्यार देख्या ती माहाय कुदु नी जोळयो''
\v 24  जेत्यार मोनदिरोन सरदार एने प्रधान याजक जे वाते सोमव्या, जी तिंदरे बारामा चिंता लागी कि तींदरो काय होयो 
\v 25  तोतरा पोर काहानुस आवीन तीनुकाजे कोयू ''जीनुकाजे तुमु बोंदी वाळामा मेकला होता चे माणसेमोनदीरमा उभूरोहीण उपदेश कोरणे बाज रोया''
\v 26  तेत्यार सरदार सिपायला साते जाईन तीनुकाजे लीन आव्या, बाकीन ताकोदसीनि काहाकी चे मानसो काजे बिहीता होता   
\v 27  चे तीनुकाजे लावीन महासभान सामने उबराखदेदा; तेत्यार म्हायाजक तीणूक पुछयु, 
\v 28  ''काय तुमुकाजे अआमू जोताळीन आव्या नी कि तुमु इनानावोसी उपदेश मा कोरु? तेभी देखू तुमु आखा यरुशलेम काजे आपनो उपदेश आपीन भोर देदा, एने टीना मानसोन लुही आमरा माथापोर लावनेन कोर रोया''
\v 29  तेत्यार पेत्रस एने दिसरा प्रेषित जोबाब आप्या ''मांसोन आग्यासी बोदिन देवोन आग्यान पालन कोरनेन आमरो काम छे 
\v 30  आमरा डाह्लान परमेश्वर येसू जीवाळलु जीनाक तुमु क्रूस पोर टांगीन मार देदा होता 
\v 31  तीनाकाजे देव प्रभू काजे उद्धार कोरता ठेरावीन आपने जेवळे हाते उचू कोर देदू छे, कि चू इस्रायील काजे मोन फिरावनेन ताकोद पापोन माफी आप सोके 
\v 32  इनावातोन गोवा छे तोसोत पवित्र आत्मा बी जीनाक देव तीणूक आपलू छे जे तेरी आज्ञा मानतला छे, 
\v 33  बाखीन जेत्यार ती चे रीसवाय गोया एने तीणूक मार नाखनेन कोऱ्या 
\v 34  बाखीन ग्म्लीनावोन परुशी जू नियम शास्त्रोन शिक्षक होतु एने आखा मानसोन आदर होतु महासभामा उभो रोहीण हुकुम आप्यू कि इनू मानसोकाजे ठुलिकवारोन कोरीन बारथे निकाव देवू 
\v 35  एने चू तीणूक कोयू, हे इस्रायल तुमु इना मानसोन जोकाहीन कोरणे बाज रोया तीनाक विचार कोरीन सोचसमजीन कोरु 
\v 36  काहा कि टेम पेहेले थियूदास जो दावू कोरीन चाल पोळूयू होतु कि मे बी काहीन छे; एने लगभगचारसौ माणसे तेरे पोछोव चाल पोळ्या होता बाखीन तीनाक मार नाख्या एने तेरा आखा साती वर-वर होय गोया एने तिंदरिसी काहानी होयो
\v 37  तीना मांसोन ओवतेन स्वामी सुमारी ओवतेन गालीलोन रहिवासी यहूदा उबरोय गोयू एने चू काहीन मानसोकाजे आपने भूनी कोर लेदु चुबी सोर गोयू एने चू काहीन मानसोकाजे आपने भूनी कोर लेदू चू बी सोर गोयू एने तेरा साती आखा वेर वेर होय गोया 
\v 38  इनान बारामा मेबी तुमुकाजे कोई कि इनुमाइन एने इंद्रे साते काहीन मत लप राखता झुनी काय, अगर जो काम मानसोमा गोथो होयतो ती सोर जासे
\v 39  बाकीन ओगोर देवो तरफसे ते तुमु तीनुकाजे काखुरमायीन  मिराळ नि सोके कोबी होसो ती होये कि तुमु परमेश्वर साते बी लोळयने वावा ठेरायसे !''
\v 40  तेत्यार चे तिंदरी वात मान लेदा एने प्रेरित काजे बुलावीन देवाल्या; एने जू आदेश आपीन छूळदेदा कि येशू नाव ओवी पोछा नाव लेता झुनी 
\v 41  चे इणी वातोपोर खुश होईन महासभा ओगोव गोथा जात रोया, कि आमु तेरे नाव कोरता अपमान होयनेन ते ठेहेऱ्या 
\v 42  चे दाहडीन मंदीरमा एने घोर घोर मा उपदेश कोरणे, एने इनी वातीन सुवार्ता सोमावनेसी कि येशुत ख्रिस्त छे नि रुक्या
\c 6
\p \v 1  तीनू दाह्ळामा जोत्यार चेलान आकळू लोकेत बोढ्ने बाजगोयू, तोत्यार युनानी भाषा बुलनेवावा इब्रीन भाषा बुलनेवावा पोर कुरकुर कोरणे बाज गोया, कि हर दाहळेन सेवकायीमा आमरी रोडायलान दाद नि कोरता होता
\v 2  तेत्यार तीनू बारा चेलानुकाजे आपने साते बुलावीन कोयु, ''ज्यो वारू नि होय कि आमु देवोन वचन छुळीन खावाळनेन पिवाळनेण सेवाम रोह्जे 
\v 3  इनान कोरता, हे भाशो, आपने मा सात पुढारी मानसोकाजे जे पवित्र आत्मा एने ग्यान सी भोराय ला होसे नेवाळ लेसू, कि आपणु तीनुकाजे इना कामोन कोरता नेम देजे 
\v 4  बाखीन आपणु ते प्रार्थनामा एने वोचोन मा सेवा कोरता रोहसु 
\v 5  ज्यी वात आखा मानसोक वारू लागी, एने चे स्तेफन नावोन एक मानसोकाजे विश्वासमा एने पवित्र आत्मासी भोरायलू होतु, एने फिल्लीप एने प्रखर निकानुर एने तीमोन एने पामिना, एने अंत्यखियार निक्लाव काजे ज्यू यहुदिन मोतानुसार आवलू होतु, नेवाळ लेदा 
\v 6 , तीणूक प्रेशितोन ओगोव उभराख्या एने चे प्रार्थना कोरीन तीनू पोर हात मेके
\v 7  देवोन वोचोन फेलतो गोयो एने यरुशलेम मा चेलान गिनती लोकेत बोढ गोयी;  एने याजकोन मोटूत समाज इनी वातो काजे मानणेवावा बोन गोया 
\v 8  स्तेफन द्या एने सामर्थ्यसी भोराईन मोटा मोटा अद्भुत काम एने चिन्ह देखाळ तू होतु 
\v 9  तेत्यार तिना प्रार्थना घोरमा जे लीबिर्तीनेन कोवायती होती एने कुररेनेकर एने कसांद्रनीयोकरएने आसीयान मानसोमायला लोकेत माणसे उठीन  स्तेफन पुठी जोखळायने बाज गोया; 
\v 10  बाखीन तिनी ग्यानो एने टीना आत्मान जीनासी च्यु वाट कोरतू होतु लोळाय नि सोक्या 
\v 11  इना पोरसी चे लोकेत मानसोकाजे उभा कोराया जे कोह्ने बाज गोया, आमु ते इना काजे मोशे एने देवोन विरुध्मा निंदान वाते कोरतलु सोमवला छे
\v 12  एने मानसोकाजे डाय डाय एने शास्त्रीनुकाजे भळकावीन चोह्नीन आव्या एने तीनाकाजे धोरीन महासभामा ली गोया 
\v 13  एने झुटा गोवा उब राख्या, चे कोया, ज्यू माणूस इना पवित्र जागा एने नियम शास्त्रान विरुद्ध  बुलनो नि छुळतो 
\v 14  काहा कि आमु इनाकाजे ज्यो कोहतलु सोमवला छे कि येसू नासोरी इना काजे पाळ देसे एने इनी रीतीकाजे बोदल देसे ज्यू मोशे आपनुकाजे सोपलू छे''
\v 15  तोत्यार आखा माणसे ज्ये सभामा बोसला होता , तीना पोर नोजोर लागाळीन देख्या ती तेरो मुख सोरगो दुतो सारखो देख्या
\c 7
\p \v 1  तोत्यार महायाजक, कोयू, ''काय जे वाते खोरला छे?''
\v 2  स्तेफन कोयू ''हे भाशो, एने बासो सोमवू आपणु बास अब्राहाम हराण मा बोसनेन पेहेले जोत्यार मेसोपोटम्या मा होता; ती विजावू देद तीनाक दर्शन आप्यू 
\v 3  एने तीनाक कोयू, तू आपणा देशोमा एने आपणा भायबेटामा गोथू निकवीन तिना देशोमा जा जीनाक मे तुसेकाजे देखाळीस 
\v 4  तोत्यार चू खास्दान देशोमा जायीन हारान मा जायीन रोय तेरा बासोन मौतोन ओवतेन देव तीनाक चां गोथू इना देशोमा लावीन वासलू जीनामा हिमी तुमु वस रोया 
\v 5  एने तीनाक काहीन वाटू निते पाय भी तीनामा जागू नि आप्या, बाखीन वोचोन आप्यू कि मी जो देश तारो एने तारे अवतेन पैदावारीन हातोमा कोर दिस; हाजू तोक तिनी टेमे तेरा कुदू पुऱ्या बी नि होता 
\v 6  एने देव जो कोयू, तारा संतानोन मानसे पोराय देशमा पोरदेषी रोह्से, एने चे तीनुकाजे नोकऱ्या बोनावसे एने चारसौ साल तोक दु:ख तोकलीत देसे''
\v 7  अवतेन देव कोयू, जिना जातीन चे नोकऱ्या होयसे तीणूक मे दोंड दिस एने तिंदरेन अवते चे आवीन तिना जागामा मारी सेवा कोरसे'
\v 8  एने चू तीनुकाजे सुंतान कोरार कोऱ्या; एने इना देशोमा इसाहाक तीनासी पौयदा होय एने आठ दाहळामा तेरी सुंता कोराय गोयी; एने इसाहक सी याकोब एने याकोबसी योसेफ बारा कुळपती पोयदा होया 
\v 9  ''चे कुळापती योसेफ पोर डाव धोरीन टीना मिसर देशोमा जाणेवावान हाते वेचा बाखीन देव तेरु पुढारी होतु'
\v 10  एने तीनाक तेरा आखा तोकलीतमा गोथू छुलावीन मिसर देशोन राजा फारोन नोजर मा द्या एने ग्यान देख्या, एने चू तीनाक मिसोर पोर एने आखा घोरोन अधिकारी बोनाव्यू 
\v 11  तोत्यार मिसर एने क्नानोन आखा देशमा काय पोड्यू; जीनामा भारी दुख होयो एने आपणा बाप दादानू काजे अनाज नि जोळतो होतो 
\v 12  बाखीन याकोब ज्यो सोमविन मिसोर मा ओनाज छे आपणा बाप दादानू काजे पेहेली काजा मुकल्यू 
\v 13  दिसरे कावा योसेफ खुदोकाजे आपणा भाशो काजे देखाळयु एने योसेफोन जात फारो काजे मालूम पोळ गोयी 
\v 14  तोत्यार योसेफ आपणु बास याकोब एने आपणु आखो परिवारो काजे जे पिंच्यातोर जोना होता बुलाव्यू 
\v 15  तोत्यार याकोब मिसोर मा गोयू; एने चा आपणा बापदादा मोर गोया
\v 16  तिंदरा धोडे शेकेम पुगाळ्या जाईन तीना मोळवाट्यामा मेक्या जीनाक अब्राहाम चांदी आपीनशेकेम मा हारामोन पुऱ्यान दे जुव मुले लेद्लू होतु 
\v 17  बाखीन जोत्यार चू करार पुरू होयनेन टेम साते आवी जो देश अब्राहाम पुठी कोरलू होतु तीमिसर मा चे माणसे बोढगोया एने घोन सोवटा होय गोया
\v 18  तोत्यार मिसर मा दिसरू राजा आव्यू जो योसेफ काजे नी उवखतू होतु 
\v 19  चू आमरा जात पोर हुशारी कोरीन आमरा बाप दादा ते पुढी या तोक बुरु व्यवहार कोऱ्युकि तीनुकाजे आपणा पुऱ्या नु काजे नाखनो पोळयो कि चे जिवंतानी रोहे 
\v 20  तिनी टेमे मोशेय पोयदा होयू, चू देवोन नोजोर मा घोणु घाटावू होतु चू तिना मोहनोतोक आपणा बासोन घोर मा पावाव्यू 
\v 21  जोत्यार नाख देदा ती फारोन पुराय तीनाक चूट लेदि, एने आपणु पुऱ्यु बोनावीन पावी 
\v 22  आखी विद्यान पोळणे लागाळ्यू, एने चू वोचोन एने कर्म दुयोमा सामर्थ्यी होतु 
\v 23  जेत्यार चू चावीस सालोन होय गोयू, ती तेरे मोनोमा आव्यू कि मे आपणा इस्राईल भाशोसी भेटो
\v 24  चू एक मानसोपोर अन्याय होयतलु देखीन तीनाकाजे वाचाळयु, एने मिसरी मानसो काजे मारीछोळानोन बोद्लू लेदु 
\v 25   चू विचार कोऱ्यु कि तेरा भाषे समजसे कि देव तेरो हातोसी तिंदरु उद्धार कोरसे, बाखीन चे नि सोमज्या 
\v 26  दिसरे दाहळे जोत्यार चे तिंदरे तिंदरे मा लोडायता होता ती चू चां आव लाग्यू एने ज्यो कोहिन मेवावने कोरता सोमजाळयु 'हे मानसो तुमु ते भाश भाश छे, एक दिसरापोर काहा अन्याय कोरतला? 
\v 27  बाखीन चू आपणा साते वावापोर अन्याय कोरतू होतु, चू तीनाकाजे ज्यो कोहिन धोकली देदु, 'तुसेक कून आमरेपोर अधिकारी एने न्याय कोरनेन ठेरावलु छे? 
\v 28  काय जिनी रीतीसी तू काल मिसरी माणूस काजे मार नाख्यू मेसेक बी मार नाखनेन कोर रोयु 
\v 29  ज्यी वाट सोमविन मोशेय ढाश्यु एने मिद्यांनी देशोमा पोरदेशी बोनीन रोह्ने बाज गोयू एने तेरा दुय पुऱ्या पौयदा होया 
\v 30  ''जेत्यार पुरा चावीस साल होय गोया, ती एक सोरगो दूत सिनाय बोयळान उजाळीमा तीनाक धोपतला झाडोन आग्ठामा दर्शन देखाळयु 
\v 31  मोशे ज्यो दर्शन देखीन वाहराय गोयू एने जोत्यार देखनेन कोरीन चू साते गोयू ती प्रभून जी वाणी होई 
\v 32  मी तारा बापदादान अब्राहामोन इसाहाकोन एने याकोबोन देव छे, तोत्यार ते मोशेय कापणे बाज गोयू, या तोक कि तीना देखनेन हिंमत नि रोयी 
\v 33  तोत्यार प्रभू तीनाक कोयू, आपणा पायोमा गोठू खासळा निकाव ले, काहा कि जिना जागो पोर तू उभ रोया चू पवित्र जागू छे 
\v 34  मे छचलीन आपणा मानसोन जे मिसर मा छे तोकलीत देखलू छे; एने तिंदरा उसाका एने रोळनोसोमवलू छे; इनान कोरता तीनुकाजे छुलावनेन कोरता उतरी रोयू, हिमी आव मे तुसेक मिसर मा मुकलीस
\v 35  ''जिना मोशेय काजे चे ज्यो कोहिन नाकारता होता, तुसेक कून आमरेपोर अधिकारी एने न्याय कोरनेवावा ठेरावलू छे? तीनाकाजे देव अधिकारी एने छुळावनेवावू ठेरावीन, टीना सोरगो दुतोन लारे जू जीनाक झाड्क्या दर्शन देद्लू होतु मुकल्यु 
\v 36  ज्यूट माणूस मिसर एने रातलो दरीयान एने उजाळीमा चावीस साल तोक अद्भुत काम एने चिन्ह देखाली देखाळीन तीणूक निकावीन लाव्यू 
\v 37  चूत मोशेय छे जू इस्रायल मानसोकाजे कोयू, 'देव तुमरा भाशोमा गोथू तुमरेन कोरता मारू सारखु एक भविष्य कोरता उभू राखसे 
\v 38  ज्यू च्युत छे उजाळीमा सोडविण इचमा चू सोरगोन दूत पुठी सिनाय बोयळा पोर तीना पुठी वाते कोऱ्यु एने आमरा बापदादान होतु तीनाक जीवतलो वोचोन जोळयो कि आमरेण चा तोक पुगाळे 
\v 39  बाखीन आमरा बाप दादा तेरी माननेन इच्छा नि होती, पुन तीनाक लावीन आपणा मोने मिसरभूनी फेरावीन, 
\v 40  एने अहरोन काजे कोया, आमरेण कोरीन ओसा देवता बोनाव जो आमरे ओगोव ओगोव चाले, काहा कि ज्यू मोशेय आमुक मिसर देशोमा गोथू निकाव लाव्यू आमुक नी मालूम तीनाक काय होय गोयो 
\v 41  तीनु दाहळामा चे एक केवळो बोनावीन तेरी मूर्ती ओगोव बली चोढाव्या, एने आपणा हातोन काम पोरसी ख़ुशी कोरणे बाज गोया 
\v 42  आखरी: देव मूय फेरवीन तीणूक छुळ देदु, कि आसमानोमायला सेना काजे पूजने, जोसो भविष्य कोरतान किताब मा लिखलो छे हे इस्रायलोन घोराना काय तुमु चावीस साल तोक जनावरोन बली एने अनाजोन बली मेसेकाजे चालाय रोयोकोरीन 
\v 43  तुमु मोलखान तंबू एने रेफाम देवतान तारान कोरीन फिरता होता, मोतलोब इनू मुर्त्याक जीणूक तुमु पाया पोळनेण कोरता बोनावला होता आखरी: मी तुमुक बाबेलोन पोहोरले धोळे ली जाईन बोसाळीस 
\v 44  ''गोवान तंबू उजाळीमा आमरा बाप दादान इचमा होतू, जोसू चू ठेरावलू 
\v 45  तीना मंडप काजे आमरा बापदादान सामने गोथू वाहली देदु, एने चू तंबू दाविदोन टेमे तोक रोयू 
\v 46  इना पोरसी देव द्या कोऱ्यु; आखरी चू विनती कोऱ्यु कि याकोबोन देवोन कोरीन घोर जागूबनावे 
\v 47  शलमोन तेरेन कोरीन घोर बोनाव्यू 
\v 48  बाखीन परमप्रधान हातोन बोनावला घोरोमा नी रोह्तलू जोसू कि भविष्य कोरतान कोहलु, 
\v 49  प्रभू कोहतलु, स्वर्ग मारो सिहासन एने धरती मारी पायो तोवेन पादासन छे तुमु मारेन कोरता तुमु काहा रितीन घोर बांधसु? एने मारा आरामोन काहनलु जागो रोह्से 
\v 50  काय आखा चीजे मारी हातेन बोनावली नि होय? 
\v 51  ''हे हट्टी मानसो तुमरा मोने कानटान सुनता नि होय मानसो, तुमु होमेशा पवित्र आत्मान विरोध कोरतला जोसा तुमरा बाप दादा कोरता होता, तोसात तुमुबी कोरतला
\v 52  भविष्य कोरता मायला कुदा काजे तुमरा दादा नि सोळ्या? चे इना धर्मोन आवनेन पेहेलेसी संदेश आपने वावाक मार नाख्या; एने हिमी तुमु बी तीनाक धोरावने वावा एने मारणे वावा होय जा 
\v 53  तुमु स्वर्ग दुतोन लारे ठेरावला आग्या ते मेवाळ्या बाखीन चे पाव्या नि
\v 54  जे वाते सोमवीन चे कुहराया एने तीनापोर दात कोकळावने बाज गोया 
\v 55  बाखीन चू पवित्र आत्मासी भोरायीन स्वर्गभूनी देख्यू एने देवीन मोहिमा काजे एने येसुकाजे  देवोन जेवळे धोळे उभू रोयतलु देखीन 
\v 56  कोयू, ''देखू मी स्वर्ग काजे उगाळ लो एने मनुष्यान पुऱ्या काजे देवोन जेवळे धोळे उबरोया देखणे बाज रोयू''
\v 57  तोत्यार चे मोटोत आवाज सी आयळीन कानटा बोंद कोर लेदा, एने एकठात तीनाकाजे विलगीगोया 
\v 58  एने तीनाक शहरोन बारथे निकावीन तिना काजे दोगळा मारणे बाज गोया गोवा आपणा आपणाछिंदरा शाउल नावोन एक जुवानोन पायोंचा निकावीन मेक देदा 
\v 59   चे स्तेफन काजे दोगळा मारता होता एने चू ज्यो कोहिन प्रार्थना कोरतू रोयू, ''हे प्रभू येसू मारी आत्मा काजे स्वीकार कोर''
\v 60  ओवी मांडा टेकविन उचात बुलोमा आयळू, ''हे प्रभू ज्यो पाप इंद्रेपोर झुन लागाळे'' एने ज्योकोहिन चू मोर गोयू ( मोर गोयू )
\c 8
\p \v 1  तिने दाहळे यरुशलेमोन मोंडवीपोर मोटूत छोळोन सुरवात होय गोयी एने प्रेषित काजे छुळीनआखान आखा यहुदिया एने शमरोन देशोमा तितर-बीतर होय गोया 
\v 2  काहानास भक्त मानसे स्तेफन काजे मोळवाटयामा मेक्या एने तेरेन कोरता दु:ख कोऱ्या 
\v 3  शौल मोंडवीकाजे उजाळने बाज रोयू होतू; एने घोर घोरमा भोराईन मानसोक एने बायराक धोरीन घीसी घीसीन बंदी वाडामा नाखतू होतु
\v 4  जे तितर बीतर होयला होता, चे सुवार्ता सोमाळता फिऱ्य, 
\v 5  एने फिलीप शमरोन शोहोर मा जायीन मानसोमा ख्रिस्तान प्रचार कोरनेन बाज गोयू 
\v 6  जे वाते फिलीप कोयू तीणूक माणसे सोमविन एने जे चिन्ह चे देखता होता चे देख देखीन धीयान लागाळीन मोन लागाळया 
\v 7  काहा कि घोणा सोवटामा  गोथा भुंडली आत्मा मोटोत आवाज कोरीन आयळ ती जायीन निकवी  गोयी, एने लोकेत लखवान बिमारी एने लेंगळा बी वारू कोराय गोया;     
\v 8  एने तिना शहरोमा मोटीत ख़ुशी आव गोयी
\v 9  इनान पेहेले इना शहरमा शिमोन नावोन एक माणूस होतु, जू जादू मोंतोर कोरीन शमोरोनोणमानसोक खुश कोरीन एने खुदो काजे एक मोटूत माणूस देखाळतू होतु 
\v 10  नाना मोट्ला तोक तेरु मान कोरता होता, ''ज्यू माणूस देवोन जी ताकत छे जी महान कोवायतली छे''
\v 11  चू घोणा दाहळामा तीणूक जादून कामोमा वाहरतू होतु, इनान कोरता चे तीनाक घोणा मानता होता
\v 12  बाखीन जेत्यार चे फिलीपोन विस्वास कोऱ्या एने देवोन राजोन एने येसून नावोन सुवार्ता सोमवाळतू होतु ती माणसे, काय काय बायरा बाप्तिस्मा लेणे बाज गोया 
\v 13  तेत्यार शिमोन खुद भी विस्वास कोऱ्यु एने बाप्तिस्मा लीन फिलीपोन पुठी रोह्ने बाज गोयू चू चिन्ह एने मोटा मोटा सामर्थ्यान कः होयतला देखीन नोवलाय कोरता होता 
\v 14  जोत्यार प्रेषित जे यरुशलेम मा होता, सोमव्या कि शमरोनी देवोन वोचोन मा लेद्ला छे ती पेत्रस एने योहान काजे तिंदरेन चा मुकल्या 
\v 15  चे जायीन तिंदरेन कोरीन प्रार्थना कोऱ्या कि पवित्र आत्मा मेवाळे
\v 16  काहा कि पवित्र आत्मा हिमीतोक तिंदरे माहीन कुदापोर नि उतरलु होतु चे निस्ता प्रभू येसून नावोसी बाप्तिस्मा लेद्ला होता 
\v 17  तेत्यार चे तिंदरे पोर हात मेक्या एने तीणूक पवित्र आत्मा जोळयु 
\v 18  जोत्यार शिमोन देख्यू कि प्रेषितोन हात मेकनेसी पवित्र आत्मा आपायतलु, ती तिंदरेन चा रुपया लावीन कोयू, 
\v 19  ज्यू अधिकार मेसेक बी लावू, कि जीणु कुदापोर हात मेक तीनाक पवित्र आत्मा जोळे''
\v 20  पेत्रस तीनाक कोयू, ''तारा रुपया तारे पुठी नाश होये, काहा कि तू देवोन दान रुपयासी मुले लेनेन विचार कोऱ्यु 
\v 21  इनी वातोमा नि मारू हिस्सू होय, नि वाटू; काहा कि तारो मोन देवो सामने सुधो नि होय 
\v 22  इनान कोरता इनी बुरायसी पश्चताप कोरीन प्रभू काजे प्रार्थना कोर होय सोकसे तारा मोनोन विचारोन माफ कोराय जासे 
\v 23  काहा कि मे देख रोयू कि तू पितान तोसी कळवी जेहेर एने अधर्मी बंधनमा पोळरोयू''
\v 24  शिमोन जोबाब आप्यू,'' तुमु मारेन कोरीन प्रभूनचा प्रार्थना कोरु कि जे वाते तुमु कोया ती इंदरे माईन काह्नास मारपोर नि आवीन पोडजाय''
\v 25  आखरी: चे गोवाई आपीन प्रभून वोचोन सोमवाळीन यरुशलेममा पोछा जात रोया, एने शमरोनीघोणा सोवटा गावोमा सुवार्ता सोमावळता गोया 
\v 26  ओवतेन प्रभून एक स्वर्ग दूत फिलीप काजे कोयू, एने दक्षिण दिशा भूनी वाटी पोर जा, जी  यरूशलेममा गोथी गज्जा भूनी जातली'' जी रेवटावावी वाट छे 
\v 27  चू उठीन चाल पोळयु, एने देख्यू कुश देशोन एक माणूस आवने बाज रोयू प्रार्थना कोरणे कोरणे यरूशलेममा आवलू होतु
\v 28  चू आपणा रोथ पोर बोसलू होतु एने यशया भविष्य कोरतान किताब पोळतू जायीन पोछु जाणे बाज रोयू होतु 
\v 29  तेत्यार आत्मा फिलीप काजे कोयू,'' साते जायीन इना रोथ पुठी जा'' 
\v 30  फिलीप तेरा भूनी दौळयु एने यशया भविष्य कोरतान किताब पोढतलु सोमव्यू एने पुछयु, ''तूपोढ्ने बाज रोयू काय तीनाक सोमजतलु कि!''
\v 31  चू कोयू, ''जेत्यार तोक कुदू मेसेक सोमझाळने ती मे कोसू सोमजो?'' एने चू फिलीप काजे विनती कोऱ्यु कि चू उपोर चोहोळीन तेरेंचा कोहोसे 
\v 32  पवित्र शास्त्रान ज्यू आध्याय चू पोढतू होतु, चू ज्यू होता चू गाडराण तोसु काटायने कोरतामुकलाय गोयो एने जोसू (गाडर) आपणा झोटा काट्ने वावान सामने चूपचाप रोह्तु, तोसुत चू भी आपणु मूय नि उघाळयु 
\v 33  तेरी नम्रतामा तेरु न्याय नि होय सोक्यू तेरे टेमेण मानसोन वर्णन कून कोरसे काहा कि धोर्तीमा गोथू तेरु जीव उठाळ लेतलू 
\v 34   इना पोरसी इयांनी फिलीप काजे पुछयु, ''मी तुसेक विनती कोरो कि, ज्यो देखाळ भविष्य ज्यो कुणीन बारामा कोहतलु, आपणा कि कुदा दिसरान बारामा?'' 
\v 35  तोत्यार फिलीप आपनो मूय उघाळयु एने इना शास्त्रान सुरवात कोरीन तीनाक येसून सुवार्ता सोमवाया 
\v 36  वाटे चालता चालता चे एक पाणिन जागा पोर पुग गोया तेत्यार ग्यानी कोयू, ''देख चा पाणी छे, हिमी मेसेक बाप्तिस्मा लेनेमा काय रुकावट नि छे'' 
\v 37  फिलीप कोयू, ''ओगर तू पुरा मोनोसी विस्वास कोरलु ती ली सोकतलु, ''चू जोबाब आप्यू, ''मे विश्वास कोरतलु कि येशू ख्रिस्त देवोन पुऱ्यु,''  
\v 38  तोत्यार चू रोथ उभाराखीन आपणा आदमी एने फिलीप एने अधिकारी दुयू पानिमा उतरी पोळया एने चू अधिकारी काजे बाप्तिस्मा आप्यू
\v 39  जोत्यार चे पाणिमा गोथा निक्वीन उपोर आव्या ती प्रभून आत्मा फिलीप काजे चूट ली गोयोएने चू अधिकारी तीनाक नि देख्यू एने चू ख़ुशी कोरतू जायीन आपने वाटे चाल पोळयु 
\v 40  फिलीप आशदोत मा आव लाग्यू, एने जोत्यार तोक कैसरमा नि पुग्यू तोत्यार तोक नोगोर गाव सुवार्ता सोमवाळतू गोयू
\c 9
\p \v 1  शौल ते हांजो तोक प्रभून चेला काजे धमकी देणे एने मारनेन धुंद मा होतु, मोटला याजकोन चा गोयू 
\v 2  एने चू दिमिष्कोन प्रार्थना घोरोन नावो पोर इनी विचारो पोर चिठ्या मांग्यू कि काहाना माणसे काहाना बायरा जीणूक चू इना धोर्मा मा देख्यू तीणूक बांधीन यरुशलेममा ली आवे 
\v 3  बाखीन चू चालतु चालतु जोत्यार चू दिमिष्कान साते पुग गोयू, ती उचकालोन, आसमान मा गोथा तेरे चारू धोवे विजावू चोमके 
\v 4  एने चू भूय मा घीर पोळ्यु एने ज्यू बुल सोमव्यू, ''हे शौल हे शौल तू मेसेक काहा छोळतलु?''
\v 5  चू पुछयु, ''हे प्रभू, तू कून छे? चू कोयू, ''मे येसू छे जीणूक तू छोळतलु 
\v 6  बाखीन हिमी शहर मा उठीन जा, एने जो तुसेक कोरनो छे चो तुसेक कोहीस''
\v 7  जे माणसे टीना पुठी होता, चे भोंगलाय गोया; काहा कि बुल ते सोमवता होता पुन कुदाकाजे देखता नि होता 
\v 8  तोत्यार शौल जोमिनीपोर गोथू उठ्यू, बाखीन जोत्यार डूवा उघडया ती तीनाक काय देखाय नी पोडयु, एने चे हेरु हात धोरीन द्मिश्कोमा ली गोया  
\v 9  चू तीन दाह्ळा तोक नी देख सोक्यू, एने नी खादू एने नी पिदू 
\v 10  दिमिष्कोन हनन्या नावोन एक चेलु होतु तीनाकाजे प्रभू दर्शन मा कोहलु ''ह्नन्या!'' चू जबाब आप्यू, 'प्रभू देख मे यां छे' 
\v 11  प्रभू तीनाकाजे कोयू, ''उठीन तिनी गोविमा जा जी कोवायती ती, एने यहुदान घोर जायीन शौल नावोन एक तार्समां रोह्ने वावान बारामा पुछपाछ हो काहा कि देव चू प्रार्थना कोरणे बाज रोयू, 
\v 12  एने चू दर्शन मा ह्नन्या नावोन एक मानसो काजे माहाय आवतू एने आपनो पोर हात मेकायतूदेख्यू जीनासी कि चू ओवी पोछु देख सोके ''बाखीन हनन्या जोबाब आप्यू
\v 13  प्रभू मी लोकेत इना मांसोन बारामा सोमावलू छे कि ज्यू यरुशलेममा तारा पवित्र मानसो काजे कोतरू नुकसान कोरतलू छे 
\v 14  एने या भी तीनाक मोटला याजकोजुव गोथू अधिकार जो जोळलुछे कि जिंदरा नाव लीन रोया इनू आखा काजे बंदी बनाय ले 
\v 15  बाखीन प्रभू कोयू, ''जा काहा चू जो यहुदी नी राजा एने इस्राइलोन सामने मारो नाव लेनेन मार नेवाळ लु ठाहरु छे 
\v 16  एने मी तीनाक देखाळीस कि मारा नावोन कोरीन तीनाक कोतरो दुख शन कोरनो पोड्से''
\v 17  तेत्यार हनन्या जायीन तीना घोरोमा भोरायू एने तिना पोर हात मेकीन कोयू, ''भाष शौल, प्रभू येशू जू तुसेक वाट्ये जिने तू आवतू होतु दर्शन आप्यू, चूत मेसेक तारेंचा मूकल्यु कि तू पोछु देखणे बाज जाये एने पवित्र आत्मासी पुरू मोराय जाय 
\v 18  तोत्यार  तोत्यारुत शौलोन डूवामा गोथा खीपऱ्यान सारखो पोळयो एने चू पोछु देखणे बाज गोयू आवते चू उठीन बाप्तिस्मा लेदू 
\v 19  तेत्यार खानो खायीन तीनाक ताकोद जोळी अवतेन चू लोकेत दाहळा तोक तीनू चेलानु पुठी रोयू जे दिमिष्कमा होता 
\v 20  एने चू मामार प्रार्थना घोरमा ज्यो कोहिन प्रचार कोरणे बाज गोयू, ज्यूत देवोन पुऱ्यु छे'' 
\v 21  आखा सोमवनेवावा भोंगलायीन कोह्नेबाजगोया, काय ज्यू चूत ते नि होय ज्यू यरुशलेममा ज्यो नाव लेणे वावाक नाश कोरतू होतु, एने यां इनी वातोसी आवलू होतु कि बाखीन मोटला याजकोन चां ती जाणे?''
\v 22  बाखीन शौल ओवी सामर्थ्यवान होयतू होतु एने पोटाळ देदु कि ख्रिस्त ज्युत छे दिमिष्करोह्नेवावा यहुदिन मूय बोंड कोरतू गोयू 
\v 23  जोत्यार लोकेत दाह्ळा जात रोया ती यहुदी आखा मेविन तीनाक मारनेन डाव धोऱ्या
\v 24  बाखीन पौलस काजे तिंदरु कोट मालूम पोळ गोयू चे तीनाक मारनेन कोरीन रात दाहळूफाटकोण चां पोळ रोया होता 
\v 25  बाखीन तेरा चेला रातीन तीनाक एक खिल्लामा बोसाळीन शोहोरोन कोट गोथा नेचा उतारलाव्या 
\v 26  यरूशलेम मा आवीन चू चेला नु काजे भेटनेन कोशिश कोरणे बाज गोयू बाखीन चे आखातीनाक बिहीता होता एने तीनुक विस्वास नि होतु कि ज्यू बी चेलु छे 
\v 27  बाखीन बर्नबा तीनाक आपने पुठी प्रेशीतोन चा ली जायीन तीणूक कोयु कि ज्यू काहनास रीतीसी वाटे प्रभू काजे देख्यू एने चू इनापुठी वाते कोऱ्यु, एने ज्यो कि दिमीश्कोमा चू कोसू हिंमत सी प्रचार कोऱ्यु 
\v 28  चू तिंदरे पुठी यरुशलेम मा आवतू जातु एने हिंमतसी येशून नावोन प्रोचार कोरतू गोयू 
\v 29  एने युनानी भाषा यहुदी पुठी वात एने जोखली पोळतू होतु बाखीन चे तेरी हत्या करनेन कोशिश कोरणे बाज गोया 
\v 30  बाखीन जोत्यार भाशोनुक मालोम पोळगोयो ती चे तीनाक कैसरीयामा ली गया, ओवतेन चे तीनाक तार्सस मुकली देदा 
\v 31  आखरी: आव्या यहुदी, गालीली एने शमरोनी मोंडवी काजे शांती जोळी, एने तेरी बोढती होयतीगोयी, एने ती प्रभून बिक मा चालती ओवी पवित्र आत्मासी बोढ्ती गोयी
\v 32  आवते ओसो होयो कि पेत्रस तीना आखां पाहटामा लोद पवित्र मानसोन चां पुग्यू 
\v 33  चा तीनाक लकवा बिमारी वावाक एक जोन भेट्यू जू आठ सालोन गोथू दुर्कस मा पोडलु होतु
\v 34  पेत्रस तीनाकाजे कोयू, ''एनेयास कोयू येसू ख्रिस्त तुसेक वारू कोरणे बाज रोयू उठ आपणु आंथरुन वारू कोर ''चू तोत्यारुत उठीन उभू रोय गोयू 
\v 35  तोत्यार लोद एने शमरोनमा आखा रोह्ने वावा तीनाक देखीन प्रभू भूनी फिऱ्या 
\v 36  यापो मा तबीठा मोतलोब दुर्कस नावोन एक शिष्य रोह्ती होती जी बाय हमेशा वारला वारला कामे एने दान कोऱ्या कोरती होती
\v 37  तीनू दाहळामा ओसो होयो कि ची मांदली पोळीन मोर गोयी, एने चे तीनीकाजे उगवावीण माहाय वाव घोर मा मेक देदा 
\v 38  इनान कोरता  कि लोड, यापे साते होतु, चेला ज्यो सोमवीन कि पेत्रस वां छे, दुय मानसोक तेरेनचा जी विनती कोरणे कोरणे मूकल्या, आमरेनचां आवने वार मा लागाळे''
\v 39  पेत्रस उठीन तिंदरे पुठी चाल पोळयु जोत्यार चू पुग्यू ती चे तीनाक उपोर घोर मा ली गोया आखा रोडायला बायरा रोळता जाईन तेरेनचा आवीन उब रोय गोया एने डोगला एने छीनदरा दुर्कस तिंदरे साते रोहीण बोनाव्या कोरती होती, चे तीनाक देखाळ ने बाज गोया 
\v 40  तोत्यार पेत्रस आखाकाजे बारथे निकाव देदु एने मांडा टेकविन प्रार्थना कोऱ्यु ''तबिथा उठ ती आपणा डूवा उघाडलेदि  एने पेत्रस काजे देखीन उठ बोसी 
\v 41  चू आपणु हात तीनिक उगाळ्यू एने पवित्र मानसो एने रोडायलानुक बुलावीन तीनिक जीवितली सोप देदु 
\v 42  ज्यो वात पुरा याप मा पोसोर गोयी, एने घोणा सोवटा माणसे प्रभू पोर विस्वास कोऱ्या
\v 43  एने पेत्रस यापामा चामळान धोंदु कोरणे वावाक शिमोन नावोन के मानसो साते लोकेतदाहळाटोक रोयू
\c 10
\p \v 1  कैसरीयामा कुरनेलीस थूस नावोन एक माणूस होतु जू इटालीयन नावोन पलेटोनान सुभेदार होतु 
\v 2  चू भक्त होतु, एने आपणा आखा घोरल्या पुठी देवोक बिहतू होतु, एने यहुदिमानसो काजे बहुत दान आपतू  होतु, एने बारबार देवोन प्रार्थना कोरतू होतु  
\v 3  चू दाहळान तीसरे पेहरोन साते दर्शन मा चुखो देख्यू कि परमेश्वरोन एक सोर्गोदूत तिंदरे सातेमाहाय आवीन कोहतलु, ''हे कुरेनियस 
\v 4   चू तीनाक ध्यानसी देख्यू एने बिहीन कोयू, ''हे प्रभू काय छे?'' चू तीनाक कोयू ''तारी प्रार्थना एने तारू दान फोर्मान कोरीन देवोन ओगोव पुगलो छे 
\v 5  एने हिमी याफाम माणूस मूकलीन शिमोन काजे, जू पेत्रस कोवायतलु तीनाक बुलावीन लाव 
\v 6  चू शिमोन, चामळान धंदू कोरनेवावानचा पाहानत्र्यू जेरो घोर द्रीयान काठे छे, 
\v 7  जेत्यार चू स्वर्ग दूत जू तीना पुठी वाट कोरतू होतु जात रोयू, ती चू दुय सेवक, एने तिंदरेन चारोहता होता तिंदरे माहीन एक भक्त शिपाई काजे बुलाव्यू 
\v 8  एने तीणूक आखा वाते कोहिन यापोमा मा मुकली देदु
\v 9  दिसरे दाहळे जोत्यार चे चालता चालता गावोसाते पुग गोया ती दिसून टेमे पेत्रस छोतपोर प्रार्थना कोरणे चोहळयु 
\v 10   तीनाक भूक लागी एने काहीन खाणे लागतो होतो, बाखीन जोत्यार चे तीयारी कोरता होता ती चू बेशुद्ध होय गोयू; 
\v 11  एने चू देख्यू, कि आसमान उगळी गोयो; एने एक ठाहरु मोटला चादरान सारखो चारा खुनासी लोटकी रोयो, धोर्ती भूनी उतरणे बाज रोयो 
\v 12  जीनामा धोरती पोरला आखा भातीन चार पाया एने घीसळायने वावा जंतू एने आसमान मायला चिल्ला होता 
\v 13  तीनाक एन ओसू बुल सोमवाय देदु हे पेत्रस उठ मार एने खा''
\v 14  बाखीन पेत्रस कोयू, ''नि प्रभू काखुरमायीन नि; काहा कि मे कोबी काहाणी अपवित्र एने विटवी चीज नी खादु 
\v 15  ओवी दिसरे कावा तीनाक एक बुल सोमवायु, ''जो काहीन देव चुखो ठेरावलु छे तीनाक तू विटावा का कोहे'' 
\v 16  तीन कावा ओसोच होयो; तोत्यार तोत्यारुत चू ठाहारू आसमानमा उपोर लेवाय गोयू 
\v 17  जोत्यार पेत्रस आपणा मोनामा शोंकामा होतु, कि ज्यो दर्शन मी देख्यू चो काय छे होय सोकलो, ती देख्यू चू माणूस तीनाक कुरनेलीयस मुकलु होतु शिमोनोन घोरोमा पोत्तू लागाळीन झोपलेत आवीन उभू रोय गोयू
\v 18  पुछने बाज गोयू, काय शिमोन ज्यू पेत्रस कोवायतलु या आव रोयू?'' 
\v 19  पेत्रस ते तिना दर्शन पोरसी विचार मा होतु कि आत्मा तीनाक काय कोयू, ''देख तीन माणसे         तुसेक हेरणे बाज रोया 
\v 20  हिमी उठीन नेचू जा, एने शंका नि कोरता तिंद्रे पुठी जा; काहा कि मेट तीनुकाजे मूकललु छे''
\v 21  तोत्यार पेत्रस उठीन तीनु मानसोकाजे कोयू ''देखू जीनाक तुमु हेरणे बाज रोया, चू मेत छे तुमरो आवनेन काय मोतलोब छे?'' 
\v 22  चे कोया कर्नल सुभेदार जू धोर्मी एने देवोक बिहीने वावू एने आखा यहुदिजातीमा धोर्मी माणूस छे, चू एक पवित्र सोर्गोदुतोसी ज्यो दर्शन देखलू कि तुसेक आपने घोर बुलावीन तारे मुयसी वोचोन सोमवे'' 
\v 23  तोत्यार चे तीनाक माहाय बुलावीन तीनाक माह्णत्या कोऱ्या
\v 24  दिसरे दाहळे चू तिंदरे पुठी गोयू, एने कर्णल एने परिवार एने, मोगांवा दुस्तीदारो काजे एखठा कोरीन तेरी वाट जू रोया होता 
\v 25  तोत्यार पेत्रस माहाय आवने बाज रोयू होतु, ती कर्नल तीनाक मेवाव्यु एने तेरा पायो पोर पोळीन तीनाक नमस्कार कोऱ्यु; 
\v 26  बाखीन पेत्रस तीनाक उठाळीन कोयू, ''उबरोय मे बी मनुष्य छे, 
\v 27  एने तेरे पुठी वाट चीत कोरतू माहाय गोयू, एने लोकेत माणसे एखठा होय रोयला देखीन,
\v 28  तीनुकाजे कोयू, ''तुमुक मालोम छे कि दिसरा जाती साते दुस्ती कोरनो एने तिंदरेन चां जाणो यहुदिन कोरता रीती रिवाज विरुद्ध छे बाखीन देव मेसेक देखाळयु छे कि कुदु मानसो काजे अपवित्र नेते वीटावा मा कोहू
\v 29  इनान कोरता मे जोत्यार बुलावला ती बिना काहीन कोह्नासी मे आव लागलु हिमी मे पुछतलु कि मेसेक काहाना कोरता बुलाव्यू?'' 
\v 30  कर्नल कोयू, ''इनी टेमे पुरा चार दाहला होय गोया, मी आपणा घोरोमा तिसरे प्रहर प्रार्थना कोरतू होतु; ती देख्यू एक चमक्यान छिंदरा पेहेरीन मार सामने आविन उभू रोय गोयू 
\v 31  एने कोह्ने बाज गोयू, 'हे कर्नल, तारी प्रार्थना सोमवाय गोयली छे एने तारो दान देवोन सामनेफोम कोराय गोयलो छे 
\v 32  इनान कोरता कुदाकाजे यापा मूकलीन शिमोन काजे ज्यू पेत्रस कोवायतलु बुलाव लाव चू दरीयान धोळे शिमोन चामळान धंदू कोरने वावान घोर मा पाहान्यू छे' 
\v 33  तोत्यार मे मामार मारेंचा माणसे मुकल्यु एने तू भोलो कोऱ्यु आव लाग्यू हिमी आमु आखा या देवोन सामने छे, काहा कि जो काहीन देव तुसेक कोहलु तीनाक सोमवे
\v 34  तोत्यार पेत्रस कोयू, ''हिमी मेसेक पक्को मालूम होयो कि देव कुदान भेद भाव नि कोरतो 
\v 35  बाखीन हर जातीन जू तीनाक बिहितलु एने धर्मान कामे कोरतलु चू तीनाक गोवतलु 
\v 36  जो वोचोन चू इस्रायलोन चां मूकल्यु, जोत्यार चू येसू ख्रिस्तान लारे (ज्यो आखो काहीन प्रभू छे )  शांतीन सुवार्ता सोमवाळयु
\v 37  चो वोचोन तुमुक मालोम छे जो योहानोन बाप्तिस्मा प्रचारोन ओवते गालील मा गोथा सुरवात कोरीन आखा यहुदीमा फेल गोयो 
\v 38  देव काह्ना रीतीसी येसू नासोरी काजे पवित्र आत्मा एने सामर्थ्य सी अभिषेक कोऱ्यु चू भोलायीकोरतू एने आखा काजे सैतानोन छोळायला होता, वारलो कोरतू फिरू काहा कि देव तेरे साते होतु 
\v 39  आमु आखा कामे गोवा छे; जे चे यहुद्यान देश एने यरुशलेम बी कोऱ्यु एने चे तीनाक खांबा पोर टांगिन मार नाख्या 
\v 40  तीणूक देव तिसरे दाहळे जीवाळलु एने प्रगट भी कोर देदलु छे; 
\v 41  आखा मानसोपोर नि बाखीन इना गोवापोर जीणूक देव पेहेलेसी नेवाळ लेदलु छे कि ज्यू चूत छे जीनाक देव जिवंताण एने मोरलामा गोथू जीवउठ्नेन ओवतेन तेरे-पुठी खादा पिदा 
\v 42  एने चू आमुक आग्या आप्यू कि मानसोमा प्रोचार कोरु एने गोवाई आपु कि जू चूत छे जीनाकदेव जिवंत लान एने मोरलान न्याय कोरणे ठेरावलु छे 
\v 43  तेरी आखा भविष्य कोरता गोवाई आपतला कि ज्यू कुदु इनापोर विस्वास कोरसे तीणूकचू तेरा नावोन लारे पापोन माफी जोळसे
\v 44  पेत्रस जे वाटे कोह्नेत बाज रोयू होतु कि पवित्र आत्मा वोचनोक आखा सोमवनेवावा पोर उतरी आव्यू 
\v 45  एने जोतरा सुंता कोरला विस्वासी पेत्रस पुठी आवला होता, चे आखा वाहराय गोया कि दिसरा जातीन मानसो पोर भी पवित्र आत्मान दान रेचवायलो छे 
\v 46  काहा कि चे तीणूक भाती भातीन भाषा बुलतला एने देवोन बोधायी सोमवला इना पोरसी पेत्रस कोयू 
\v 47  ''काय कुडू पाणी काजे रुक सोकतलु कि ज्यो बाप्तिस्मा नि लेये 
\v 48  एने चू आग्या आप्यू कि येशू ख्रिस्तान नावोमा बाप्तिस्मा आपाये तोत्यार चे तीनाक विनती कोऱ्या कि चू थुलाक दाहळा ओवी तिंदरे साते रोहे
\c 11
\p \v 1  ओवतेन प्रेषित एने भाष जे आखा यहुदियामा होता सोमव्या कि दिसरा यहुदि देवोन वोचोनसोमवी लेद्ला छे: 
\v 2  आखरी जोत्यार पेत्रस यरुशलेम मा आव्यू ती सुंता कोरला माणसे तीनाकाजे ज्यो कोहिन वाद विवाद कोरणे बाज गोया 
\v 3  तू ते बिगर सुंतान मानसोन घोर जायीन तिंदरे साते खादु 
\v 4  तेत्यार पेत्रस तीनुकाजे लाईन शीर सोमजाळीन सोमजाळने चालू कोऱ्यु, 
\v 5  मे याफा देशमा प्रार्थना कोरतू होतु मे सोपनामा एक दर्शन देख्यू कि एक मोटोत चादरोन तोसो चार धोडे टांगायलो आसमानमा गोथो उतरणे बाज रोयो, चो मारेनचा आव लाग्यो 
\v 6  एने जेत्यार मे तीनाकाजे ध्यान लागाळीन देख्यू ती तीनामा धोर्तीन चार पायोन बोयळामायला जनावरे एने घिसाळने वावा जंतू एने आसमान मायला चिल्लाक देख्यू
\v 7  तेत्यार मेसेक आवाज सोमवायी, पेत्रस उठ एने खा'
\v 8  बाखीन मे कोयू 'हे प्रभू कोबी नी काहा कि मारा मुयोमा अपवित्र अशुद्ध चीजे कोबी नि गोयी 
\v 9  बाखीन दिसरे कावा आसमानमा गोथी आवाज आवी, जीनाकाजे देव चूखलो ठेरावलु छे तीनाकाजेअशुद्ध मा कोहे 
\v 10  तीन कावा ओसोत होयो तोत्यार आखो काय ओवी; पोसो आसमानमा चुटाय गोयो 
\v 11  एने देखू, तिनी टेमे तीन माणसे जे कैसर मा गोथा मारेंचा मुकलला होता तिना घोरोन सामनेआवीन उब रोय गोया जा आमुक रोया होता 
\v 12  पवित्र आत्मा मेसेकाजे कोयू कि बिना विचारोन तिंदरे साते जा एने छोव भायश्या बी मारे सातेआवला आमु  तिना मांसोन घोर गोया 
\v 13  चू आमुकाजे देखाळयु कि काहाना रीतीसी चू सोरगो दुतो काजे तेरे घोरोमा उबोरोयलो देख्यू ज्यो कोह्तु सोमव्यू काह्नास काजे याफा मुकलीन शिमोन काजे जिनाक पेत्रस कोह्तला छे न्या बुलाव ले 
\v 14  चू तुसेकाजे ओसी वात देखाळसे जिनान ला लारे तू एने तारो आखो घरानो उद्धार होयसे 
\v 15  एने जोसू मे बुलनो चालू कोऱ्यु ती पवित्र आत्मा तिंदरे पोर बी तीना रितीसी उतऱ्यु जिना रीतीसी पेहेले आमरे पोर उतरललु होतु 
\v 16  तेत्यार देवोन वोचोन मेसेक फोम आवी जो चू काय कोरतू होतु, योहान ते पाणीन कोरीन बाप्तिस्मा आप्यू बाखीन तुमुक पवित्र आत्मासी बाप्तिस्मा जोळसे 
\v 17  आखरी: जोत्यार देव तीणूक भी चो दान आप्यू, जो आमुक प्रभू येशू ख्रिस्त पोर विस्वास कोरणे सी जोडलो होतो; कि मे कून होतु जू देवो काजे रुकतू?''
\v 18  चो जे सोम्वीन हुगात रोय गोया एने देवोन बोढाई कोरता जायीन कोह्ने बाज गोया तोत्यार ते देव दिसरा यहुदी काजे जीवनोन कोरता मोन फिरावनेन वरदान आपलू छे 
\v 19  आखरी: माणसे तिना तोकलीतोन वोजेशी जे स्तेफनुसोन बारामा सुरवात होयली होती वेर चेर होय गोया, चालता जाता एनेक एने आखीया पुग गोया, बाखीन यहुदाक छुळीन दिसराकाजे वोचोन नि सोमवाळता होता 
\v 20  बाखीन तीनुमायला कुदू थामी एने कुरेंनी होता जे अंतुखीया पुगीण युनानी काजे बी प्रभू येशूनसुवार्ता सोमवाळने बाज गोया 
\v 21  प्रभून हात तिंदरे पोर होतु एने घोणा सोवटा माणसे विस्वास कोरीन प्रभूंचा वोव गोया 
\v 22  जोत्यार तिंदरी वाते यरुशलेमोन मोंडविन काजे ( सोमवाईन ) पूगी ती चे बर्नबा काजेआंनतरीयामा मुकली देदा 
\v 23  जोत्यार चू चां पुगिन देवोन मोगोंक देवोन मोगोक देख्यू ती चू खुश होय गोयू एने चू तीनु आखा काजे उत्साहित कोरणे बाजगोयू कि चे पुरामोनोसी प्रभूनचा चीटकिन रोयो 
\v 24  काहाकी चू एक वारलु माणूस होतु एने पवित्र आत्मा एने विस्वास मा पुरू होतु एने घोणासोवटा माणसे देवोंचा लावाय गोया 
\v 25  तोत्यार चू शौलकाजे हेरणे कोरीन तार्सेस गोयू
\v 26  जोत्यार चू तीनाकाजे मेव्यू ती तीनाक अंतराखीयामा लीन आव्यू, ती ओसो होयो कि शोया एने चेला आखान पेहेले अंतराखीयामा पेहेला ख्रिस्ती कोवाया 
\v 27  तीनु दाहडामा काहनास भविष्य कोरता यरूशलेममा गोथा आंतरीखायामा आव्या 
\v 28  तीनुमा गोथा अगबुस नावोन एक माणूस उबरोहीन पवित्र आत्मान भोरायीन कोयू कि छाचलीन आखा जोगोमा जुदू काव पोडसे एने कैसोदियान राज मा ओसोत होयो 
\v 29  चेला पक्कू विचार कोऱ्या कि आखा आपना आपणा लायकीन अनुसारे यहुदियामा रोयनेवावा भायशोन मोदोतोन मुकले 
\v 30  चो ओसोत कोऱ्या एने बरबानास एने शौलोन हाते पुढारीन चा काहीन मुकली देदा 
\c 12
\p \v 1  तिनी टेमे हेरोद राजा मंडविन काह्नास मानसोकाजे तोकलीत आपणेन तिंदरे पोर हात नाख्या
\v 2  चे योहानोन भाष याकोब काजे तलवारेकोरीन मार नाख्या 
\v 3  जे तेत्यार चे देख्या कि यहुदि इनी वातोसी खुश होयतला ती चे पेत्रसकाजे बी धोरनेन कोरीन पाय चुटया, जे बेखमीर रुटान तिहीवार दाहळा होता 
\v 4  एने चे तीनाकाजे धोरीन बोंदि वाळामा मेक देदा एने चार चार सेनान चार तुकडीन पहारा इना  रीतीसी मेक्या कि वलांडनोन टेमे तीनाक बारथे मानसो सामने लावाय जाय 
\v 5  इना रीतीसी पेत्रस बंदीवाळामा मेक देदा, बाखीन मंनडवी तेरेन कोरता देवोनचा मोन लागाळीन एकजूट होयीन प्रार्थना कोरता होता 
\v 6  जिना राती हेरोद तीनाकाजे बारथे लावणे वावू होतु पेत्रस दुय साकवोसी बांदायू दुय सेनान इचमा सुव रोयू होतु एने पहारे करी बंदी वावान राखवावी कोरता होता 
\v 7  एने देख्यू प्रभून एक स्वर्ग दूत एका एक आवायू एने तिनां खुलीमा विजावो चोमक्यो एने चू पेत्र सोन फासवी पोर हात लागाळीन तीनाक जागाळयु एने कोयू ''साटू उठ एने तेरो हातोमायला साकळया निक्वीन पोळ गोया 
\v 8  स्वर्ग दूत तीनाकाजे कोयू, ''कोळयो बांध एने तारा खासळा पेहेर'' चू तोसुत कोऱ्यु ओवतेन चू तीनाकाजे कोयू ''तारा डोगला पेहेरीन मारे पोछोव आव'' 
\v 9  चू बारथे निकव्यू एने तेरे पोछो पोछोव चालतू गोयू बाखीन तेरे सोमज्यो ज्यो बी आव्यो कि ज्यो काय स्वर्गदूत कोर रोयो चो छाचलीन छे बाखीन चू विचार कोऱ्यु कि मी काय सोपनो देखणे बाज रोयू 
\v 10  एने जेत्यार चे पेहेले एने दिसरा पहारा देनेवावांचा गोथा निकविन लुहळान तिना झोपलो तोक आव्या जू गावो भूनी चू तिंदरेन कोरता आपसुत उगळीगोयू चे बारथे निकविन एक गोविमा गोथा निकविन जात रोया
\v 11  जेत्यार पेत्रस हुशारीमा आव्यू ती चू कोयू ''हिमी मे छाचलीन जानलेदू कि प्रभू आपणा स्वर्ग दुतोक मुकलीन मेसेक हेरोदोन हाथमा गोथू छुळवी लेदलु छे, एने य्हुदिन आखा कामो पोर पाणी फिरविण देद्लू छे''
\v 12  जेत्यार तीनाकाजे ज्यो मालोम होय तिना योहानोन आय मरीयान घोर गोयू जीनाक मार्क बी कोहोता होता चा घोन सोवटा माणसे एखठा होयीन प्रार्थना कोर रोया होता
\v 13  जेत्यार चू झुपला काजे ठुक्यू ती रूंदा नावोन पावरोनी देखणे आवी 
\v 14  जेत्यार ची पेत्रसोन आवाज उवखी ती खुशीन लारे झुपलू उगाळे बिना दोवडीन माहाय गोयी एने देखाळी कि पेत्रस झुपले उभू रोयू 
\v 15  जेत्यार तीनिकाजे कोया ''तू गांडवाय गोयी '' बाखीन ची भुर्सू आपीन कोही कि ज्यो छाचलीन छे, तोत्यार चे कोया, ''तेरु स्वर्ग दूत होये!''
\v 16  बाखीन पेत्रस झुपलू ठूकतूरोयू जोत्यार चे झुपलू उगाळया ते बी चे देखीन नोवलाय कोऱता रोया 
\v 17  बाखीन चू तीनुकाजे हुगारोयनेन हात वारे कोरीन देखाळयु प्रभून काह्नास रीतीसी मेसेक बंदीवाळामा गोथू बारथे निकव्यू, ओवी चू कोयू ''याकोब एने भाईशो काजे जी वात कोहू ''तेत्यार चूचा गोथू निकवीण दिसरे जागे जात रोयू 
\v 18  सोंदारे होयताच सिपायळा गरबल होय गोयी कि पेत्रसोन काय होयो 
\v 19  हेरोद जोत्यार तेरी वात हेऱ्यु एने चू नी जोळयु ती चू राख वावी कोरणेवावान विचार पूस कोऱ्यु एने ओवी आग्या आप्यू कि इनाक लीजायीन मार नाखू, एने चू यहूदामागोथू कैसरमा जायीन रोह्ने बाज गोयू 
\v 20  चू सेर एने सेवान मानसोसी जादा रीस्वावू होतो चे एकमत होईन तेरेनचा आव्या एने राज भवनोन प्रबंधक बाळासुस काजे मोनावीन मेव कोरनेन कोऱ्या काहा कि राजा देशोम गोथा तिंदरा देशोमा पालन पोषण होयतो होतो 
\v 21  ठेरावान दाहळा हेरोदोन राजान छिंदरा पेहेरीन ( सिहासोन ) राज पोद पोर बोस्यू एने तीना काजे भाषण आपने लाग गोयू 
\v 22  एने माणसा आयळता रोया, ''ज्युत मानसोन नि, देवोन वाणी छे,''
\v 23  तिनी टेमे प्रभून एक दूत तीनाक ( देदु ) काहा कि चू देवोन महिमा नि आप्यू तिनान डीलोमा किडा पोड गोया एने चू दोम छुड देदु, 
\v 24  बाखीन देवोन वोचोन बोढतो एने फैलतो गोयो 
\v 25  बरबास एने शौल जेत्यार आपनी सेवा पुरी कोर देता ती यरुशलेममा गोथा पोछा आव्या आपने साते योहान काजे बी, जू मार्क कोवाय तू होतु लीन आव्या
\c 13
\p \v 1  अंतखिया मोंडविमा काहानास भविष्य कोरता एने शिकाळने वावा होता जोसा: बर्नबास एने शिमोन जीनाक काबू कोयता होता लुकीयुस कुरेनिकोर, मानाहाम चौथाईन देशोन सारखा हेरोद्स साते होयलो होतो, एने शौल 
\v 2  जोत्यार चे उपास एने प्रभून उपासना कोरता होता ती पवित्र आत्मा कोयू,'' मारेन कोरता बर्नबासएने शौल काजे इना कामोन कोरता ओलोग कोरु जिनान कोरता मे हिनुकाजे बुलावलो छे'
\v 3  चे जेत्यार उपास प्रार्थना कोर लेदा ती तिंदरे पोर हात मेकीन तीनुकाजे मुकली देदु
\v 4  आखरी; पवित्र आत्मान लारे मुकल्या जायीन चे सीळूकिया गोया चा गोथा धोंड्या पोर साइप्रस गोया
\v 5  सळमिस पुगीण चे यहुदियान प्रार्थना घोरोमा देवोन वोचोनोन प्रचार कोरनेन चालू कोऱ्या योहान तिंदरा सेवक होतु 
\v 6  चे तिना आखा टापुमा जाता जायीन पाफूसोमा तोक पुग्या चा तीणूक बरवेश नावोन एक यहुदी जादू टोना एने झुटू भविष्यकोरता मेव्यू 
\v 7  चू हाकिम सिरीगीयुस पौल साते होतु जू बुद्धिवान माणूस होतु, चू बर्नबास एने शौल काजे आपने साते बुलावीन देवोन वोचोन सोमावनेन कोऱ्यु 
\v 8  बाखीन इनिमास जादुवावू काहाकि ज्योत तेरेन नावोन मतलब छे तिंदरु विरोध कोरीन अधिकारी काजे विस्वास कोरनोसी रुकनेन कोऱ्यु 
\v 9  तोत्यार शौल जेरो नाव पौल बी होतो पवित्र आत्मा भोरायीन तेरे भूनी टोक लागाळीन देख्यू एने कोयू 
\v 10  ''हे आखा कपटी दोगावा एने आखा लुचमायला भोरायलु सैतानोन पुऱ्या आखा धोर्मीन दुश्मन तू देवोन सूदली वाटोक वाकडो कोरनेन नि छुळे काय? 
\v 11  हिमी देख प्रभून हात तारे पोर लागलु छे; एने तू काहीन टेमो तोक आंधवू रोहीस एने दाहळा काजे नि देखे, ती तोत्यारुत धुंदवायलो एने आंधारो तेरे पोर छावाय गोयो, एने चू उरू पोरु चाचपणे बाज गोयू काहा कि कुडू तेरु हात धोरीन नि चाले 
\v 12  तेत्यार अधिकारी जो होयलो होतो तीनाक देखीन एने प्रभून उपदेश सी नोव्लाय कोरीन विस्वास कोऱ्यु 
\v 13  पौलस एने तेरा साती याफुस मा ढोंळयाक सुळीन पफुलीयान पोरगावमा आव्या; एने योहान तीणूक छुळीन यरुशलेममा पोछु जात रोयू 
\v 14   पीरमा गोथो ओगोव जाईन चे पिसिदियान अंतखियामा पुग गोया; एने शाबथोन दाहाळे प्रार्थनामा जायीन बोस गोया 
\v 15  तेत्यार नियम शात्र एने भविष्य कोरतान किताब पोढ्नेन ओवतेन प्रार्थनान अधिकारी तिंदरेंचा कोय मुकल्या, ''हे भायषो अगर मानसोक उपदेश कोरणे कोरता तुमरा मोनोमा काहीन होय तीकोहू''
\v 16  तेत्यार पौलस उबरोहीण एने हातोशी इशारा कोरीन कोयू,'' हे इस्रायल एने देवोकाजे बिहीन् सोमवू 
\v 17  इनू इस्रायलीन मानसोन देव आमरा डाहा डाहा काजे नेवाळ लेदु एने जेत्यार माणसे मिसर देशमा परदेशी होईन रोयता होता ती तिंदरो वारू कोऱ्यु; तेरे ताकोद सी निकाव लाव्यू 
\v 18  चे चावीस साल तोक बोयळामा तिंदरो सोहोन कोऱ्यु 
\v 19  एने कनान वोतोनमा सात जातीन नाश कोरीन तिंदरु देश साडेचार साल मा तिंदरो हातोमा कोर देदु 
\v 20  तेरे ओवतेन चू शमुवेल भविष्य कोरता तोक तीनुमा नियाव न्यायी ठेराव्यू 
\v 21  तेरे ओवतेन एक राजा माग्या; तेत्यार देव चावीस साल तोक बन्यामिनोन वंश मायलु एकमाणूस: मतलब किशोन पुऱ्या शौल काजे तीनुपोर राज्य ठेराव्यू 
\v 22  तीनाक निकावीन ओवतेन दावीद काजे तिंदरु राजा बोनाव्यू जिनान बारामा चू गवाहि आपलु एने कोयू, मेसेक एक मनुष्य इशायान पुऱ्यु जोळलु छे, जू मारा मोनोन अनुसारे छे, एने जू मारी आखरी इच्छा पुरी कोरसे 
\v 23  इना मानसोन वंशमागोथू देव करार नुसार इस्रायलोन एक उद्धार कोरता येशुकाजे मुकल्यू
\v 24  तिनान पेहेले योहान आखा इस्रायलोन मानसोन मोन फिरावनेन बाप्तिस्मान प्रचार कोरलू होतु 
\v 25  जेत्यार योहान आपनो काम पुरो कोरणे पोर होतु ती चू कोय रोयू होतु, तुमु मेसेक काय सोमजी रोया? मे चू नि होय बाखीन देखू मारे पोछोव एक आवने वावू छे तेरा पायोन खासळान बोंद बी छुलनेन लायकी मारी नि होय 
\v 26   हे मारा वारला भायशो अब्राहामोन संतान तुमरेमायला जो देवोन बिक धोरतला, आपनेन कोरताज्यो उधारोन वोचोन मुकोललो छे 
\v 27  इना मोनष्या काजे भविष्य कोरतान वाते जीणूक दाहळीन शब्बाथोन दाहळे सीकाळे जातलो छे नि सोमता जायीन यरुशलेमोन रहिवाश्या एने तिंदरा अधिकारी तीनाकाजे गुणावा ठेरावीन इनी वातोक पुरो कोऱ्यु 
\v 28  बाखीन तिंदरे जुव तीनाक मार नाखनेन काहानुस टेवू नी होतु, ते बी चे पिलातोन चा मोंग कोऱ्या कि तीनाक मार दे, 
\v 29  जेत्यार चे तेरे बारामा लीखायली आखी वाते पुरो कोर देदू, तेत्यार चे तीनाकाजे क्रूसपोर गोथू उतारीन मोळवाटयामा मेक देदा, 
\v 30  बाखीन देव तीनाकाजे मोरलामा गोथू जीव उठाळयु 
\v 31  एने जे तिंदरे साते गालीली आवला होता टिनू पोर घोणा सोवटा दाहळातोक देखतू गोयू, ज्योचेत छे हिमी मानसो सामने तेरा गोवा छे 
\v 32  आमु तिना कोसरोन बारामा जी डाहला पूर्वज इनिकाजे कोरली होती जी सुवार्ता सोमाळतला 
\v 33  देव येसुकाजे जीवाळीन चीत कोरार आमरा सोंतानोन कोरता पुरो कोऱ्यु छे कि दुसरा स्तोत्रमालिखलो छे तू मारू पुऱ्यु छे, आजुत मी तुसेकाजे जोनोम आपलू छे;
\v 34  चू तीनाकाजे मोरलामा गोथू जीवाळयु कि चू कोबी सोळे, चू पाको कोयू, मे दाविदोन पवित्र विस्वसीयान दान चो तुसेक आपीस 
\v 35  इनान कोरता चू एक ओवी स्तोत्रामा कोयू कि, तू आपणा पवित्र मोनश्याकाजे सोडने नि देये 
\v 36  काहा इ दाविदोन देवोन इच्छा नुसार आपणा पीढीन मानसोकाजे सेवा पुरो कोरीन सुव गोयू एने आपणा आखा बापदादांन चा गाळाय गोयू, एने सोड गोयू 
\v 37  बाखीन जीनाकाजे देव जीवतू कोरतलु छे सोडे नी 
\v 38  इनान कोरता हे भाश्यो तुमु ज्यो सोमजी लेवू कि इनान लारे पापोन माफीन वारली वाते कोय रोया 
\v 39  एने तिनान लारे होर एक विस्वास कोरणे वावू तिनी आखरी वातोसी छुटकारू लेलेतलु जीनासी तुमु मोशेन नियम शात्राण लारे छुटकारू नि ले सोकतला होता 
\v 40  इनान कोरता हुशारीमा रोहजू कि भविष्य कोरतान वाते तुमुपोर नि आवे; 
\v 41  हे निंदा कोरणे वावा देखू नोवलाय कोरु एने नाश होय जावू काहा कि मे तुमर दाहळा मा एक काम कोर रोयू चो काम ओसो कि, जो कुदू तुमुकाजे वात कोहने से तीनापोर तुमु भूरसु नि मेके 
\v 42  जेत्यार पौलस एने बर्नबास बारथे जाणे बाज गोया ती माणसे तीणूक विनंती कोऱ्या कि आणे वावा शब्बाथोन दाहळे जी वाते ओवी सोमवाळे 
\v 43  जेत्यार प्रार्थना सोर गोयी ती घोन सोवटा यहुदिवावा आवला एने भक्तीवावान गोथा घोणा सोवटा माणसे पौलस एने बर्नबासोन पोछोव चाल पोळ्या चे वाते कोयता जायीन तीनुकाजे कोया कि देवोमा तटीकिन रोहजू
\v 44  ओगला शब्बाथोन दाहळे घोणा सोवटा आखा गावोन माणसे वोचोन सोमोवने एखठा होया 
\v 45  बाखीन जेत्यार यहुदी भिळ काजे देख्या ती चे हेवा कोरणे बाज गोया एने निंदा कोरता जायीन पौलोसोन कोहोली वातोकाजे रुकने बाज गोया 
\v 46  तोत्यार पौलस एने बर्नबास हिमतीसी कोया, ''ज्यो होयनोत होतो कि देवोन वोचोन पेहेले तुमुकाजे सोमवाळ जाय बाखीन इनान कोरता कि तुमु तेरी नि सोमवतला एने आपणा खुदोकाजे ओमोर जीवनोन जाणेन लायकि नी कोरतला ती आमु परराष्ट्रमा जाता 
\v 47  काहा कि प्रभू आमुकाजे जी आज्ञा आपलू छे कि, ''मे तुसेकाजे परराष्ट्रोन कोरता विजावा ठेरावलु छे, तू धोरतीन धोळयो तोक उद्धार कोरने वावू बोणीस 
\v 48  जेत्यार दिसरा यहुदि वचन सोमव्या ती चे ख़ुशी कोरतला जायीन प्रभून वचनोन स्तुती कोरणे बाज गोया एने जोतरा ओमोर जीवनोन कोरता ठेराव गोयला होता, चे विश्वास कोऱ्या    
\v 49  एने प्रभून वोचोन पुरा एरीयामा पोसोरतो गोयो 
\v 50  बाखीन यहुदी भक्त एने कुलीन बायर एने शहरोन अधिकारी काजे भोनकाव्या एने पौलस एने बर्नबास काजे तोकलीत आपीन गावोन बारथे निकाव देदा 
\v 51  इनान कोरता चे तिंदरा विरुद्धमा आपणा पायोन सोयळू झोटकिन इकुन्यास जात रोया 
\v 52  एने चे खुशीसी पवित्र आत्मासी भोर गोया    
\c 14
\p \v 1  ओवतेन ओसो होयो कि इकुन्यामा चे साते साते यहुदीयान प्रार्थना घोरोमा गोया, एने चे इना रीतीसी वाते कोऱ्या कि यहुदी एने हेल्लनी दुयो मायीन घोणा सोवटा माणसे विश्वास कोऱ्या 
\v 2  बाखीन जे यहुदि विश्वास नि कोऱ्या, चे दिसरा राष्ट्रामायला मोनोमा भुंडली वाते भोराइन तिंदरा मोनोमा भायशोन बारामा भुंडलो कोय देदा 
\v 3  इनान कोरता चे चां घोणा सोवटा दाहळातोक रोया एने प्रभू तिंदरे हातोसी अद्भुत काम कोरीनआपणा कृपान वोचोनोन गोवाही आपता रोया 
\v 4  बाखीन देशोमायला मानसोमा फुटपोळ गोयी जीनामागोथा काहीन यहुदिन पक्षामा एने काही प्रेशितोन पक्षामा होय गोया 
\v 5  बाखीन जेत्यार दिसरा राष्ट्रामायला एने यहुदी तिंदरा अधिकार साते मेवीन तीनुकाजे तोकलीतआपीन तीनुकाजे दोगळा देणे कोरता होता 
\v 6  उवखिन चे लुकनिचा प्रांतामा लुस्त्र एने दरबेन देशोमा एने आसपासोन प्रदेश मा दोवळी पोळया;
\v 7  एने चा सुवार्ता कोयता रोया, 
\v 8  लुस्त्र मा एक माणूस बोस रोयू होतु जेरा पाय कोमजुर होता चू आशोन पेटोमागोथू लेंगळू होतुएने कोदी नि चाललु होतु 
\v 9  ज्यू माणूस पौलोसोन वात कोरतलु सोमवी रोयू होतु पौलस तेरे भूनी टोकलागाळयु एने ज्यो देखीन कि तीनाक वारू होयनेन विश्ववास छे 
\v 10  जुरेत कोयू, ''आपणा पायोपोर सुदू उबरोय जा! ''एने चू उछविन उभू रोय गोयू एने चालनेफिरणे लाग्यू 
\v 11  पौलोसोन इना कामो काजे देखीन लुकवनी भाषांन माणसे आयळीन कोह्ने बाज गोया ''देव 
\v 12  चे बर्नबास ज्यूपीतर कोह्ने बाज गोया एने पौलस काजे ( मक्युरी ) हिरमेस कहा कि चू वात  कोरनेन प्रमुख होतु
\v 13  ज्युपितोरोन मोंदीर शोहोरोन सामने होतु तेरा पुजारी ब्यूळ एने माबा झुपळे लीन आव्यू एने मानसोन सामने बलिदान कोरणे कोऱ्यु 
\v 14  बाखीन जोत्यार प्रेषित बर्नबास एने पौलस ज्यो मालोम पोळ्यो ती चे तिंदरा डोगला फाळ देदा, एने मांसोन गोर्दिन सामने ज्यो कोह्ता जायीन कोया 
\v 15  ''हे भाशो ज्यो आखो काय कोरणे बाज रोया? आमुबीते तुमरे सारखा माणसे छे; एने तुमुक इना रीतीसी सुवार्ता कोह्जे कि, तुमु इना बिनाकामोन चीजोन कामे छुळीन जीवतला देवो भूनी फिरू जू सोरोग धोर्ती एने दोरीया ओवी जोकाय तेरेमा छे आखाक बोनाव्यू 
\v 16  चे गोया दाहळामा आखा जातीकाजे आपणा आपणा वाटे चालने सिकाळयु 
\v 17  तेबी चू आपणा खुदो काजे बिगर गोवान नि छुळयु बाखीन चू भोलायी कोरतू रोयू तुमुकाजे पाणी मोसोमसी फोवे तुमरो जीवोक खानो एने ख़ुशी भोरतू गोयू 
\v 18  ज्यो कोहोनो बी चे तिनी गोर्दी काजे मुश्कीलसी रुक्या कि तेरेन कोरता बलिदान मा आपु 
\v 19  बाखीन अंतखीया एने इकूनियुम गोथा यहुदी आव्या एने चे गोर्दी काजे आपने भूनी वावीन पौलस काजे दोगळा देदा एने तीनाक मोर गोयू सोमजीन गावे बारथे घिसाळीन ली जायीन ना देदा 
\v 20  बाखीन चेला जोत्यार तेरे चारो धोळे आवीन उबरोय गोया ती चू उठ्यू एने गावमा गोया दिसरे दाहळे चे बर्नबास साते दिरबे मा जात रोया 
\v 21  एने जिना देशोमा सुवार्ता कोह्ने एने घोणा सोवटा चेला बोनावने कोरता चे इकुन्या एने अंतखियामा पोसा गोया 
\v 22  एने चेलान मोनो पाका कोरता एने विस्वास मा टीकिन रोयनु जुवे कोरीन तीनुकाजे दिलासू आपता गोया, ''आमुकाजे जुदो तोकलीत कोरीन देवोन राज्य मा जाणो छे'' 
\v 23  ओवी चे आखा मोंडवीमा पुढारी नेम देदा एने उपास प्रार्थना कोऱ्या एने तीणूक प्रभून हातोमा सोप देदा जीनापोर चे विश्वास कोरता होता 
\v 24  ओवतेन चे पिसिदियामा गोथा पंफुल्यामा पुग गोया 
\v 25  ओवतेन पिरगामा वचन सोमवाळीन चे इटली गोया 
\v 26  चां गोथा चे धोंड्यापोर अंतखीयामा गोया जा चे देवोन कृपामा तीना कामोन पुरो कोरला होता 
\v 27  चां पुगीण चे मोंडवी काजे एखठा कोऱ्या एने जो काहीन देव तिंदरे साते कोरलु होतु तीनाक कोहिन सोमवाळ्या एने ज्यो बी कि काहाना भातीन देव दिसरा परराष्ट्रीयान यहुदिकोरता विस्वासोन झुपलु उगाळ लो छे 
\v 28  तेत्यार चे चेला इंदरे साते घोणा सोवटा दाहाळातोक रोया 
\c 15
\p \v 1  काहाना माणसे यहुदीयामा गोथा आवीन मानसो काजे सिकाळने बाज गोया, ''जोत्यार तोक मोशे रीतीन अनुसारे तुमरी सुंता नि होये तुमुक उद्धार नि जोळे''
\v 2  तोत्यार पौलस एने बर्नबास इंदरे साते मतभेद एने वादविवाद होयो ती पाको कोऱ्या कि पौलस बर्नबास एने तिनीमायला दिसरा माणसे इना समस्यान बारामा प्रेशित्त एने पुढारी इंदरेन चा यरुशलेममा आव्या 
\v 3  आखरीमा मोंडवी फिनिके एने शारोन मा गोथा आखा भायशोक दिसरा राष्ट्रामायला मोने परीवर्त-नोन समाचार वारला रीतीसी सोमवाळता जायीन ओवी ख़ुशी पुगाळता होता
\v 4  जोत्यार चे यरुशलेम पुग्या ती तिंदरा स्वागत मोंडविन प्रेषित एने पुढारीलारे कोऱ्या ती चे चो आखो कोहिन सोमवाळया जू देव तिंदरे साते ठेरलु होतु 
\v 5  बाखीन परुशीपंथान काहाना विस्वासी उबरोहीन तीनुकाजे कोया ''तिंदरी सुंता कोरणे एने मोशेन नियमशात्र पावणेन आदेश आपनेन गोरोज छे 
\v 6  प्रेषित डाहला पुढारी इना बारामा विचार कोरणे कोरीन एखठा होया 
\v 7  आखो झोगडू  होय गोयो तोत्यार पेत्रस उबरोहीण तीनुकाजे कोयू ''हे भायशो, तुमुक मालोम छे घोणा सोवटा दाहळे देव तुमरामा गोथू नेवाळलु छे कि परराष्ट्रीय माणसे मारा मुयोसी सुवार्ता वोचोन सोमवे एने विश्वास कोरे 
\v 8  एने देव जू मानसो काजे पारख छे आमरेण तोसो तीनुकाजे बी पवित्र आत्मा आपीन तिंदरा बारामा गोवायी आपे 
\v 9  इना रीतीसी विस्वासोन लारे तिंदरेमा काहीन अंतर नि मेक्यू 
\v 10  आखरी: चेलान खांदापोर ओसो जुवळो मेकीन जोसा आमरा दाहला पुढारी एने नि आमु चूट सोके, हिमी काहा देवोन पोरीक्षा लेणे बाज रोया 
\v 11  बाखीन आमुक मालोम छे कि प्रभू येशून कृपामा आमरा उधार होयलु छे जिना रीतीसी तिंदरी''
\v 12  तोत्यार आखी भळ हुगा रोहीण बर्नबास एने पौलसोन वाते सोमवने बाज गोया कि देव तिंदरे लारे परराष्ट्रमा कोसाकोसा चिन्ह देखाळयु एने चोमोत्कार कोऱ्यु 
\v 13  जोत्यार चे बुल लेदा कि याकोब जोबाब आप्यू, ''भाषो मारी सोमवू!
\v 14  शिमोन देखाळयु छे कि देव आपणा नावोन कोरीन घोणा सोवटा दाहळा  तोक परराष्ट्रीय मा गोथू एक प्रजाकाजे नेवाळलु छे 
\v 15  इनी वातोसी भविष्य कोरतान वचन बी मेवतलो छे जोसो कि लीखलो छे 
\v 16  इनी वातोन ओवतेन मे पोछू आविस एने मे दाविदोन पोळला तंबू काजे ओवी पोछू उबराखीस एने तिंदरा तूटला डेराक पोछू उबराखीस 
\v 17  इनान कोरता माणसे एने परराष्ट्रीय जो मारानावोन कोवायता छे प्रभुक हेरे, 
\v 18  ज्यो चूत प्रभू कोहे कि प्राचीन काव गोथू इना वातोकाजे सामने लावतू गोयल छे 
\v 19  आखरीमा मे इना वातोपोर पुग्यू कि आपु इनाकाजे दु:ख नि आपता जो परराष्ट्रामा गोथा देवोंचा फिरे 
\v 20  बाखीन तीनुकाजे लीखीन मुकलो कि चे मूर्तीन अशुद्धता मा गोथा सिनावासी छुड  देयेगोवा दाबीन मारला जोनावरे मास एने लुही सी नांबे रोहजू 
\v 21  काहा कि जोनावोरामा गोथो शहर शोहोर मा मोशेन नियम शात्राण सुवार्ता कोरणे वावा होयने आवला छे, एने आखा शाब्बाथोन दाहळे प्रार्थनामा चीत पिढी जातली छे
\v 22  जोत्यार पुरी मोंडवी साते प्रेषित एने काहाना काजे ज्यो वारलो मालोम पोढ्यो कि आपणा इचमा काहाना मानसोक नेवाळीन बरसब्बा कोवायतलु यहूदा एने सिलास काजे ज्यू भाशोमा पुढारी होतु, तीणून पौल एने बरसब्बा साते अंतखिया मूकले 
\v 23  चे तिंदरे हाते ज्यो लीखीन मुकल्या ''प्रेषित एने तीनु भायशोन तोरोफसी जे डाहला छे, अंतखिया सिरीया एने मोंडविन भायशोकाजे जे दिसरा जातीन होता नमस्कार 
\v 24  जोत्यार आमु सोमव्या कि आमरे मायला काहानास आमरे आदेश बिगुर आमरी वातोसी तुमुकाजे बिगाळ देदा, एने तुमरा मोनोकाजे कोमजुर कोर देदला छे 
\v 25  एक मत होयीन आमुकाजे ज्यो मालोम पोळ्यो कि आपणु लाळकु बर्नबास एने पौलोसोन साते काहीन भाशोन काजे नेवाळीन तुमरेंचा मुकले 
\v 26  ज्यो ओसा भाष छे जे आमरा प्रभू येशून नावोशी आपणा जीवोकाजे तोकलीतमा नाखतला
\v 27  इनान कोरता आमु यहूदा एने सिलासकाजे मुकलला छे खुद आपणा मुयोशी आखी वातोन खोबोर आपसे 
\v 28  काहा कि पवित्र आत्मा एने आमु काजे ज्यो वारू लाग्यो इना गोरोजोन वाते छुळीन तुमरेपोर ओवी काहीन भार नि मेके; 
\v 29  कि तुमु मूर्ती पोर बोलीदान चोळावनो चीजोसी तुम्हीसी, गोवूदाबीन मारलो जोनावरो मासशी एने सिनवाय सी छेटा रोहोजू इंदरेशी वाचीन रोहजू तुमरो भोलो होयसे 
\v 30  चे आखा मुकोलनेके बाद अंतखिया गोया एने चो सोभा भोरावीन बुलावीन तीनुकाजे ची चीठ्ठीआपी 
\v 31  जोत्यार चे ची चिठ्ठी पोळ लेदा ती तिंदरे सी पाका होयीन घोनी ख़ुशी लागी 
\v 32  यहूदा एने सिलास बी खुद भविष्य कोरता होयनेन नाते भायशो काजे मोटूत संदेश संदेश आपीन पाक एने मोजबुत कोऱ्यु 
\v 33  काहीन दाहळा चा रोहोनेन ओवतेन भायश्या शांतीसी तिंदरा मुकलने वावांचा तीनुकाजे मुकली देदा 
\v 34  बाखीन सिलास काजे चां गोथो वारू लाग्यो, 
\v 35  पौलस एने बर्नबास भी अंतखियामा रोय गोया एने घोनसोवटा मानसोन साते प्रभून वोचोनोन शिक्षण एने तेरो प्रोचार कोरता गोया   
\v 36  काहीन दाहळा मा पौलस बर्नबास काजे कोयू जिना-जिना शहरोमा आपु देवोन वोचोन सोमवला होता चाल आपु पोसा तीणूक भायशो काजे देखणे कि चे कोसकाय छे''
\v 37  बर्नबास तेरे साती मार्क कोयने वावू योहान काजे बी लीन जाणेन कोऱ्यु 
\v 38  बाखीन पौलस तीनाकाजे ज्यू पंफुलिया मा तीनु गोथू ओलोग होय गोयलु होतु, एने कामे हिंदरे साते  नि गोयू, साते ली जाणे वारू नी सोमज्यू
\v 39 आखरी ओसू विवाद उठ्यू कि चे, एक दिसरासी ओलोग होयगोया, एने बर्नबास मार्क काजे लीन जहाजा पोर साईप्रस जात रोयू 
\v 40  बाखीन पौलस सिलास काजे नेवाड लेदू, एने भाशो काजे देवोन दोया सी सोपाय जायीन चां गोथू जात रोयू 
\v 41  एने चू मोंडव्यानु काजे स्थिर कोरतु जायीन सिरीया काजे किलीकीया जातु जायीन चां गोथू जात रोयू; 
\c 16
\p \v 1  ओवतेन चू दिरबे एने लुस्त्र मा बी गोयू, चां तीमिथीयस नावोन एक चेलु होतु जू काहाना विश्वासी यहुदिन पुऱ्यु होतु बाखीन तेरु बास युनानी होतु 
\v 2  चू लुस्त्र एने इकूनीयमोन भायशोमा तेरो नाव होतो 
\v 3  पौलूसोन इच्छा होती कि चू तेरे साते आवे; एने जे यहुदी माणसे जिने जागे होता तिंदरेन कोरीन चू तेरी सुंता कोऱ्यु काहाकि चे आखा जाणता होता कि तेरु बास युनानी होतु 
\v 4  एने देशो देशोम जाता जायीन चे इनी विधी काजे जे यरुशलेमोन प्रेषित एने डाह डाह ठेरावला होता मांसोन कोरता तिंदरेन चा पुगाळ ला होता 
\v 5  इना रीतीसी मोंडवी विस्वासमा पाकी बोनती रोही एने आकडू दाहळीन बोढतू गोयू
\v 6  फुग्रीया एने गलतिया प्रदेशमागोथा, काहा कि पवित्र आत्मा तीनुकाजे आशियाम वोचोन सोमाळनेमोना कोऱ्यु  
\v 7  चे मुसियान साते पुगीण बितूनीयामा जाणेन कोऱ्या बाखीन येशून आत्मा तीनुकाजे नि जाणे देदु 
\v 8  आखरी: चे मुसियामा गोथा त्रोअसमा गोथा आव्या
\v 9  चां पौलूस राती एक सोपनो देख्यू एक मकीदनी माणूस उभू रोयूहोतु तीनाक विनंती कोरीन कोय रोयू, ''उरले धोळये उतरीन मकदूनीयामा आव, एने आमरी सहायता कोर''
\v 10  तेरो ज्यो सोपनो देखतेच आमु तेत्यारुत मकीदोनिया जाणेन कोऱ्या, ज्यो सोमजीन कि देव आमुकाजे तीणूक सुवार्ता कोयने कोरीन बुलावलू छे 
\v 11  इनान कोरता गोअस गोथो धोंड्यो छुळीन आमु सुदा सुमात्राण एने दिसरे दाहळे नियपुलीयामा आव्या 
\v 12  चा गोथा आमु फिलीयी पुग्या, जू मकीदनियान प्रांतोन मुख्य देश एने रोमीन वोस्ती होती: एने आमु तिना देशोमा काहीन दाहळातोक रोया 
\v 13  शब्बाथोन दाहळे आमु देशोन झुपलान बारथे नोंदीन धोळये ज्यो सोमजीन गोया कि चा प्रार्थना कोरणेन जागू होयस, एने बोसीन टिनू बायरा काजे जे एखठी होयलाहोती वाते कोरणे बाज गोया 
\v 14  लुदिया नावोन थूवतीरा देशोन निव्या कापळान ( मखमली ) वेचणे वावी एक भोक्तोन बायरो सोमवी रोयी होती प्रभू तेरु मोन उगाळ देदू कि ची पौलुसोन वातो पोर ध्यान लागाळे 
\v 15  जेत्यार ची तेरा घोरानो मेवीन बाप्तिस्मा लेदा ती ची आमुकाजे विनती कोरी ''अगर तुमु मेसेक प्रभून विस्वासीन सोमजी रोया, ती आवीन मारे घोर मारोयू, ''एने ची मोनाळीन ली गोयी 
\v 16  जोत्यार आमु प्रार्थना कोरणे जात रोया होता ती आमुकाजे एक पावरोनी मेवी जीनिमा ( भावी )भविष्य कोयने वावी आत्मा होती; एने भविष्य कोरन्यान आखा घोराना वावा कोरता जुदो कायकोमावीन लावती होती 
\v 17  ची पौलूस भूनी एने आमरे पोछोव आवीन आयळने बाज गोयी, ''हे मोनश्या परमप्रधानपरमेश्वरोन दास छे, जू आमुक उद्धारोन वाटेन काहीन सोमवाळतला छे'' 
\v 18  ची घोणा सोवटा दाहळा तोक ओसोत कोरती गोयी; बाखीन पौलूसकाजे दु:ख लाग्यो एने चो पोछू फिरीन तिनी आत्मा काजे कोयू, ''मे तुसेक येसू मसी नावोसी आग्या आपो कि हिनिमा गोथू निकवी जा'' एने ची तिना टेमे निकवी गोयी 
\v 19  जेत्यार तेरु मालिक देख्यू कि आपनी कोमायी जाणे बाज रोयी ती पौलूस एने सिलास काजे धोरीन चौकोमा प्रोधानोन चा हापकीन ली गोयू; 
\v 20  एने तीनाक फौजदार सुबेदारोनचा ली गोयू एने कोयू, ''जी माणसे जे यहुदी छे एने आमरा देशोमा जुदो हाल चाल कोर रोया: 
\v 21  एने ओसी रीत देखाळने बाज रोया जीनाक सोमविन मान लेनो आमरा रोमीन कोरीन ठीक नि होय''
\v 22  जेत्यार गोर्दीमायला माणसे तिंदरे विरुद्ध मा एखठा होयीन चोहोळीन आव्या, एने सुबेदार तिंदरा कापळा फाडीन निकाव देदा, एने तीनुकाजे ( वेत ) देनेन आग्या आप्यू 
\v 23  घोणा सोवटा वेत देवाळीन चे तीनुकाजे बोंदि जेलमा नाख देदा, एने राखवावी कोरणे वावा काजे आग्या आप्यू कि वारू ध्यान राख एने तिंदरा पाय बांदायला साखळामा ओडकाव देदा 
\v 24  चू ओसी आग्या सोमवीन तीणूक माहाय वावी खुलीमा मेक्यू एने तिंदरा पाये बादांयलान साखळ्यामा ओटकाव देदु 
\v 25  आदी रातीन टेमे पौलूस एने सिलास प्रार्थना कोरता जायीन देवोन भोजोन गावता होता एने कैदि तिंदरो सोमवी रोया होता 
\v 26  ओत्रामा एक मोटात भूकंप होयू, न्यातोक कि बोंदी जेलून पायु हाल गोयू एने तेत्यारुत आखा झोपला उगळी गोया; एने आखान बंधन छुट गोयो 
\v 27  सिपायी राखवाव्यू जाग उठ्यू एने बोंदी जेलोन झुपला उगळा देखीन सोमज्यू कि कैदि ढास गोया; आखरी चू तलवार उपसीन आपणा खुदो काजे मार नाखनेन कोऱ्यु 
\v 28 बाखीन पौलोस मोटोत आयळीन कोयू, ''आपणा खुदो काजे काहीन दुखो पात मा कोरे काहा कि  आमु आखा न्यात छे 
\v 29  जेत्यार चू दिवू मांगाळीन माहाय कापतू जायीन पौलूस एने सिलासोन ओगोव पोळ गोयू; 
\v 30  एने तीनुकाजे बारथे लावीन कोयू, ''हे भाश्यो उद्धार जोळने कोरता मे काय कोरो?''
\v 31  चे कोया ''प्रभू येसू पोर विस्वास कोर ती तू एने तारो घोरानोक उधार जोळसे''
\v 32  एने चे तीनाकाजे एने तेरा आखा घोरानो मानसो काजे प्रभून वोचोन कोया
\v 33  राती तिनी टेमे चू तीनुकाजे ली जायीन तिंदरो घाव धुव्यू एने चू आपणा आखो मानसो साते बाप्तिस्मा लेदू 
\v 34  तेत्यार चू तीनुकाजे आपणा घोरोमा लीजायीन तिंदरे ओगोव खानो मेक्यू एने आखो घोरानो मेवीन देवोपोर विश्वास कोरीन खुशी कोऱ्या, 
\v 35  जोत्यार दाह्ळू उग्यू तेत्यार सुबेदार सिपायळान हाते कोय मुकल्यु कि टिनू मानसोक छुळ देवू 
\v 36  दरोगा राखवावी कोरणे वावू जी वात पौलूस काजे कोयू, ''सुबेदार तुसेकाजे छुळनेन आग्या कोय मूकल्यु छे इनान कोरता निकवीन आरामसी जात रोय''
\v 37  बाखीन पौलूस तीनाकाजे कोयू, ''जे आमुकाजे जू रोमी माणूस छे बिगर गुनावू ठेरावीन मानसो ओगोव देदु बोंदीजेलमा नाख्यू, हिमी काय आमुक ओसोत निकाव रोया? ओसो नि; बाखीन चे खुद आवीन आमुकाजे बारथे  निकावे'' 
\v 38  सिपायळा जी वात सुभेदार काजे कोया, एने चू ज्यो सोमवीन कि रोमी छे बीही गोया 
\v 39  एने आवीन तीनुकाजे सोमजाळया, एने बारथे ली जायीन विनती कोऱ्यु कि देशोम गोथा जात रोये 
\v 40  चे बोंदीजेलमा गोथा निकवीन लुदियानचा गोया, एने भायशोकाजे मेवीन तीणूक शांती आप्या, एने जात रोया 
\c 17
\p \v 1  ओवतेन चे अमरीपुलीयस एने अपुल्लोनीया गोथा थीस्सळीमा आव्या, जो यहुदिन एक प्रार्थना घोर होतो 
\v 2  पौलूस आपणा रितीन अनुसारे तेरेंचा गोथू एने तीन शब्बाथोन दाहळोतोक तिंदरे साते वाद विवाद कोऱ्यु; 
\v 3  तेरा मोतलोब खुल खुलीन सोमजाळतलु होतु कि येसुकाजे दु:ख उठावनो एने मोरलामा गोथू जीव उठनो जोरूरी होतो; एने ''ज्युत येसू जेरी मे तुमुकाजे काहीन सोमवाळतलु ख्रिस्त छे, '' 
\v 4  तीनुमायीन घोणासोवटा जोना एने भक्त युनानी मायला घोणा सोवटा; एने घोणा सोवटा कुलीनबाय मान लेदा 
\v 5 बाखीन यहुदी रीस्वायीन भावीन मानसो मायला काहानास दोगळू देण्या मानसोक यासोन घोर माणसे सामने लावणेन कोऱ्या 
\v 6  चां तीनुकाजे नि देखीन ज्यो आयळता जायीन यासोन एने काहानास भायशो देशोन सुबेदारोन सामने हापकीन लाव्या, ''एने जे माणसे जे जोगोक उलटो सुलटो कोर देदा, न्या बी आव गोयला छे, 
\v 7  यासोन तीनुकाजे आपनेन चां गोथू राखलु छे, ज्यू आखान आखा, ज्यो कोहिन कि येसू राजा छे, 
\v 8  चे मानसो काजे एने देशोन सुबेदार काजे सोमवाळीन बिहाळ देदा, 
\v 9  इनान कोरता चे यासोन एने बाकी माणसे जाब पुछीन तीनुकाजे छुळ देदा- 
\v 10  भायश तेत्यारुत रातीन रात पौलूस एने सिलास काजे बिरीया मुकली देदा; एने चे चां पुगीण यहुदियान प्रार्थना काजे गोया 
\v 11  जे माणसे ते थेस्सलीन यहुदामा गोथा वारू होता एने चे मोटली इच्छा वचन स्वीकार कोऱ्या 
\v 12  इनान कोरता तीनुमा गोथा घोणा सोवटा एने युनानी कुळीन बायरा मायीन एने मानसोमा यान घोणा सोवटा विस्वास कोऱ्या 
\v 13  बाखीन जेत्यार थेस्सलनी वावा यहुदि जान लेदा कि पौलस बिरीयामा बी देवोन वोचोन सोमवाळतलु, ती चां बी आवीन मानसो काजे उचकावने एने गरबळ कोरणे लाग गोया 
\v 14  तोत्यार भायशो तेत्यारुत पौलस काजे मुकली देदा कि दोरीया धोळे जात रोहू; बाखीन सिलास एने तीमीथीयुस चात रोय गोयू 
\v 15  पौलस काजे पुगाळने वावा तीनाकाजे अर्थेस तोक ली गोया एने सिलास एने तिमीथीसोन कोरता आग्या लीन जात रोयू कि चे तेरेंचा छाटू सी छाटू आवे 
\v 16  जोत्यार पौलस एथेसम हिंदरी वाट जुव रोयू होतु, ती नोगोर काजे मोरला सी भोरायलो देखीन हेरु जीव बोव गोयू
\v 17  आखरी: चू प्रार्थना घोरोमा यहुदी एने भक्ती कोरणे वावासी एने चौक मा जे मानसे जोळता होता तीनुकाजे दाहळीन वाद विवाद कोऱ्या कोरतू होतु 
\v 18  तेत्यार इफीक्यूरी एने सोयीनी दर्शन काजे मा गोथा तीनासाते तर्क करणे बाज गोया एने काहनास कोया, ''ज्यू बळबळ कोरन्यू काय कोरणे चां रोयू बाखीन दिसरा कोया ''चू दिसरा देवोन प्रचारक मालोम पोळ्यू काहा कि चू येसू एने पोछोव जिव उठनेन सुवार्ता कोयतू होतु 
\v 19  तेत्यार चे तीनाकाजे आपने साते अरीयन पोर्गुसपोर लीन गोया एने पुछा काय आमु जान सोकसे कि ज्यो नोव्लो मोत जो तू सोमवाळयु, काय छे? 
\v 20  काहा कि तू ओलोगुत वात आमुकाजे सोमवाळे इनान कोरता आमु मालोम कोऱ्या कि तारो मोतलोब काय छे 
\v 21  इनान कोरता कि आखा अथेनवी एने परदेशी छे चो रोयता होता नोवली नोवली वाते कोयने एने सोमावनेन शिवाय एने काह्ना कामोन टेम नी विताळता होतु 
\v 22  तोत्यार पोळीस अरीयुपगुसोन विचमा उबरोहीन कोयू, ''हे अथेंसोन मानसोमा देखतू होतु कि तुमु आखान वातोमा दैवतान काजे मोटू मानणे वावा छे, 
\v 23  काहा कि मे फिरतू जायीन आखी तुमरी पूजनेन चीजे देख रोयू होतु ती एक ओसी वेदी बी देख्यू जिनीपोर लिखलो छे; ओनजान देवोन कोरता इनान कोरता जीनाक तुमु बिना उवखाय ताण पूजा कोरे, मी तुमुकाजे तेरी सुवार्ता सोमावळतलु 
\v 24  जू देव धोरतीन महाराज होयीन हातोमा बोनावला मोनदीर मा नि रोहतलु, 
\v 25  ती काहाना चीजोन गोरोजोन अनुसारे मानसोन हातोन सेवा लेतलु छे, काहा कि चू खुद आखा काजे जीवन एने( ध्यास ) दोम लेनेन आखो काहाण आपतलु छे, 
\v 26  चू एकुत मूवमा गोथो मोनश्यान आखा जातीकाजे आखा धोरतीपोर रोयनेन कोरता बोनावली छे; एने तेरो ठेरावला टेमे झुनो रोयनेन सिमाकाजे इनान कोरता बांदली छे, 
\v 27  कि चे देवोकाजे हेरो कोदिमायीन तीनाकाजे चाचपिन देखे ती ते बी चे आमरेमा गोथा काहानास गोथू नांबे नी होय 
\v 28  काहा कि तीनामा आपु जीवतला रोयतला एने चालता फिरता एने पाका रोयतला पोसो तुमरा कोटरा भविष्य कोरता बी कोह्या आमु तेरा वंश छे
\v 29  आखरी देवोन वंश होयीन आमुकाजे ज्यो सोमोजोनो वारलो नि होय कि देव सोनो निते रुपया     तिनी दोगळा सारखू छे, जिना माणूस कामगिरी एने विचारोमा गाळाय गोयलु छे 
\v 30  इनान कोरता देव आग्यानोन टेमोमा ध्यान नि लागाळत लु बाखीन हिमी आखा जागापोर आखा मानसो काजे मोन फिरावनेन आग्या आपतलु छे जीनामा चू तिना मानसोन लारे धोरोती जोगोन नियाव कोरिस जीनाकोरता तिंदरु ठेरावलु छे एने तीनाकाजे मोरलामा गोथू जीवाळीन जी वात आखापोर ( प्रमाण ) मालोम कोर देदलु छे 
\v 31  ''काहाकी चू एक दाहळू ठेरावलु छे, जीनामा चू तिना मनुष्यान लारे धोर्मो मा गोथू जोगोन नियाव कोर्से जीनाक चू उब राखलू छे, एने तीनाक मोरलामा गोथू जीवाडील जी वात आखी प्रणाम कोर देदला छे''
\v 32  मोरलान पोछोव जीव उठनेन वात सोमवीन काहानास ते मोजाक कोरणे बाज गोया एनेकाहानास कोया जी वात आमु तारे जुव गोथा कोत्यार सोमवसु
\v 33  इनापोर पौलोस तिंदरा विचमा गोथू निकवीन गोयू 
\v 34  बाखीन काहाना माणसे ती तीनासाते ती मेव्याब गोयू, एने विश्वास कोऱ्यु जीनामा दिसरू ज्यो अरीयुपगी सदस्य होतु एने द्मरीस नावोन एक बायोर होती एने तिंदरे साते ओविबी माणसे होता   
\c 18
\p \v 1  इनान ओवतेन पौलस एथेस काजे छुळीन करिंथ मा आव्यू 
\v 2  चां तीनाक अक्विला नावोन एक यहुदी मेवी, जेरो जोनोम पुन्तुस मा होय्ळो होतो आपनी लाळीप्रीस्कील्ला साते इटालीमा गोथा तोकलीतमा आवलू होतु क्रोदियस आखा यहुदी काजे रोम गोथू निकविन जानेन आग्या आपलू होतु इनान कोरता चू तिनांचा गोयू 
\v 3  तेरु एने तिंदरु एकुत उदेद्श होतु इनान कोरता चे तिंदरे साते एने चे काम कोरणे बाज गोया एने तिंदरु धंदू तंबू बोनावनेन होतु 
\v 4  चू होर एक शब्बाथोन दाहळे प्रारथना घोरोमा जोखळाय कोरीन यहुदी एने यूनानी काजे बीसोमजाळयु 
\v 5   जेत्यार सिलास एने तीमथी मकीदुनीया गोथा आव्या, ती पौलस वोचोन सोमवाळनेन धूनमा यहुदी काजे गोवाहि आपने बाज गोयू कि येसुत ख्रिस्त छे 
\v 6  बाखीन जेत्यार जेत्यार चे विरोध एने निंदा मोजाक कोरणे बाज गोया ती चू आपणा कापळाझोटकिन तीनुकाजे कोयू ''तुमरो लुही तुमरेन माथापोर रोहे, मी निर्दोष छे हिमी गोथू मे दिसरा जातीमा जायीश'' 
\v 7  चां गोथू चालीन चू तीतूस युसुफ नावोन देवोन एक भोक्तान घोरमा आव्यू, जेरो प्रार्थना धोरो साते लागिन होतो 
\v 8  तेत्यार प्रार्थना घोरोमा सरदार क्रीस्पूर आपणा आखो घोरानो साते प्रभू पोर विस्वास कोऱ्या; एने घोणा सोवटा करिंथ माय धीसी सोमविन विस्वास कोऱ्या एने बाप्तिस्मा लेदा 
\v 9  प्रभू एक राती सोपनामा पौलस काजे कोयू, ''मा बिहे बाखीन कोहोतू जा एने हुगु मा रोहे; 
\v 10  काहा कि मे तारे साते छे एने कुदू तार पोर चोहोळीन तारो नुकसान नी कोरे काहा कि आमु इना देशोमा घोणा सोवटा माणसे छे'' 
\v 11  इनान कोरता चू तीनुमा देवोन वोचोन सिकाळतो जायीन देढ साल टोक रोयू 
\v 12  जोत्यार गोव्यामा आखा देशोन सरदार होतो ती यहुदी माणसे एका घोरोमा पौलोस पोर चोहोळीन आव्या, एने तीनाकाजे नियाव कोरनेन जागापोर सामने लावीन कोयने बाज गोया 
\v 13  ज्यू मानसो काजे सोमजाळतलु कि देवोन उपासना इना रीतीसी कोरु ज्यो शात्रनियमोन विरुद्ध मा छे'' 
\v 14  जेत्यार पौलस बुलने पोरुत होतु, ती गालीली यहुदी काजे कोया, ''हे यहुदी अगर ज्यू काही अन्याय एने काहीन भुंडली वात होती ती ठीक होतो कि मे तुमरी सोमवतू 
\v 15  बाखीन ज्यू जोखळाय बुले एने नावो तुमरे न्या वावान नियमोन बारामा छे, 
\v 16  ती तुमुत जाणू; काहा कि मे इनी वातोन नियाव नी कोरनो चाहतू'' एने चू तीनुकाजे नियावोन जागे गोथू ओगोव गोथू निकाव देदा 
\v 17  तेत्यार आखा माणसे प्रार्थना घोरोन सरदार सोयस्थिने पोकडीन नियाव कोरनेन जागोन सामने देदा बाखीन गालीली इना वातोन काहीन विचार नि कोऱ्या 
\v 18  पौलस घोणा सोवटा दाहळाटोक चां रोयू ओवी भाश्योन साते मेवीन आखीयामा इनान कोरता मुंडको बुळयु कि काहाकि चू मानता मानलू होतु, एने धोंड्या मा सिरीयामा जात रोयू एने तिंदरे साते प्रीस्कील्ला एने अक्कविल्ला होता 
\v 19  चू इफिस पुगीण तीनुकाजे चां धुंडयु एने खुद प्रार्थना मा जायीन यहुदी साते जोखळाय ने बाजगोयू 
\v 20  जेत्यार चे तीनाकाजे विनती कोऱ्या, आमरे साते ओवी काहीन दाहळा रोय'' ती चू कुबूल नी कोऱ्यु 
\v 21  बाखीन ज्यो कोहिन तीनाकाजे कोहिन जाणेन तीयारी कोऱ्यु, अगर देव चाहे ती मे तुमरेनचा ओवी आविस'' तोत्यार चू इदिस मा गोथू ढोडयो छुळीन चाल पोळयु; 
\v 22  एने कैसरीयामा उतरीन ( यरूशलेममा ) गोयू एने मोंडवी काजे नमस्कार कोरीन अंतखियामा आव्यू 
\v 23  ओवी काहीन दाहळा रोहीण चां गोथू निकव्यू एने एक धोळे गोथू गलतिया एने पुगीया प्रदेश मा आखानो काजे मोजबूत कोरतू फिऱ्यु 
\v 24  अपुल्लोस नावोन एक यहुदी जेरो जोनोम सिकंदरीयामा होयलू होतु जू ( विद्यावान ) माणूस एने पवित्रशात्रा काजे वारला रीतीसी उवोखायता होता इफिस मा आव्यू 
\v 25  चू प्रभून वाटोन शिक्षण लेदलू होतु बाखीन ज्यो निसतो योहानोन बाप्तीस्मान वाट जानतू होतु 
\v 26  चू प्रार्थना घोरोमा हिंमतसी बुलने बाज गोयू बाखीन प्रीस्कीला एने अक्विल्ला तेरी वाते सोमवीन तीनाक आपनेन चां ली गोयली देवोन वाट तीणूक बी वारला रीतीसी देखाळयु 
\v 27  जेत्यार चू पोछु विचार कोऱ्यु कि पोरले धोळे उतरीन आखाय जाम ती भाशोन हिम्मत आपीन चेला काजे लिख्या कि चे तिनान वारला रीतीसी मेवे एने चे चां पुगीण तिना मानसोन वारलो देखभाल कोऱ्या  जे कृपान वोजेसी विश्वास कोरला होता 
\v 28  काहा कि चो पवित्रशात्रामा गोथा प्रमाण आप्यू कि येसुच ख्रिस्त छे, मोटी ताकतोसी यहुदी काजे आखान सामने होमेश्या कोरता रोयू 
\c 19
\p \v 1  जोत्यार अपुल्लोस करिंथ मा होतू, ती पौलस उपोर वाआ आखा प्रदेशमा जायीन इफिस मा आव्यू चां काहानास चेला काजे देखीन
\v 2  चू कोयू, ''काय तुमु विश्वास कोरनेन टेमे पवित्र आत्मा जोळाव्या? चे तिनाकाजे कोया, ''आमु ते पवित्र आत्मान बारामा वात बी नी सोमव्या''
\v 3  चू तीनुकाजे कोयू, ''ती पोछा तुमु कुणीन बाप्तिस्मा ली रोया?'' चे कोया, ''योहानोन बाप्तिस्मा''
\v 4  पौलस कोयू, ''योहान ज्यो कोहिन मोन फिरावनेण बाप्तिस्मा आप्यू कि ज्यू आवेन ओवतेन आवने वावू छे, तीनापोर मोतलोब येसू पोर विश्वास कोरजू''
\v 5  ज्यो सोमवीन चे प्रभू येसून नावोमा बाप्तिस्मा लेदा 
\v 6  जोत्यार पौलस तिंदरे पोर हात मेक्यू, ती पवित्र आत्मा हिंदरे पोर उतऱ्यु, एने चे दिसरी दिसरी भाषा बुलने वावा एने भविष्य वाणी कोरणे बाज गोया 
\v 7  ज्यो आखा लगभग बारा ओद्मी होता
\v 8  चे प्रार्थना घोरोमा जायीन तिना मोहना तोक नी बिहीन बुलतू रोयू, एने देवोन राज्यान बारामा विवाद कोरतू एने सोमजाडतू रोयु 
\v 9  बाखीन जे काय माणसे काठला बोनीन तेरी नी मान्या नी तेत्यार मानसोन सामने तिनी वाट काजे बुरो कोहनो बाज गोया, ती चु तीनुकाजे छुळ देदु एने चेला काजे ओलोग कोर देदू, एने दाहळीन तुरत्रूसन शाळा मा वाद विवाद कोऱ्या कोरतू होतु 
\v 10  दुय साल तोक ज्योत होयतो रोयो, न्या तोक कि आसियान रोहने वावा काय यहुदी काय युनानी आखा प्रभून वोचोन सोमवी लेदा 
\v 11  देव पौलसोन हाते सी सामर्थ्यान नवलायीन कामे देखाडतू होतु 
\v 12  न्या तोक कि रुमाल एने छिंदरा तेरा डीलो सी छीमीन बिमारी वावा पोर मेकताहोता, एने तिंदरी बिमारी जात रोह्ती होती; एने भुंडली आत्मा तिंदरे मा गोथी निकविन जाती होती 
\v 13  बाखीन काहानास यहुदी जे झाडू झाडता फिरता हित, ज्यो कोहने लाग्या कि जिंदरे मा भुंडली आत्मा होसे तिंदरे पोर प्रभू येसून नाव ज्यो कोहिन कुळे, ''जिना येसून प्रोचार पौलस कोरतलु, मे तुमुक हरित शपथ आपो'' 
\v 14  एने सिक्कवा नावोन एक यहुदी प्रधान याजकोन सात पुऱ्या होता, जे ओसाच कोरता होता 
\v 15  बाखीन भुंडली आत्मा इनुकाजे जोबाब आपी, ''येशू काजे' मे उवेखतलु, एने पौलस काये बी उवेखत लु बाखीन तुमु कून छे?''
\v 16  एने चू माणूस जीनामा भुंडली आत्मा होती तीनुपोर लपकर एने ताबामा लीन, तीनु पोर ओसू जोखमी कोऱ्यु कि चे उघाडला एने जोखमी होयीन तिना घोरोमा गोथा ढाश्या 
\v 17  जी वात इफिसमा रोहने वाआ आखा यहुदी एने युनानी बी जानगोया, एने तीनु आखाणु पोर बिक भोराय गोयी; एने प्रभू येसून नावोन बोढायी होई
\v 18  जे विश्वास कोरला होता तिंदरेमा गोथा जादात जोना आवीन आपणा आपणा कामोकाजे मान लेदा एने देखाडया 
\v 19  जादू कोरणे वावामा घोणा सोवटाजोना आपना आपणा पोश्या एकठा कोरीन आखान ओगोव धोपाड देदा, एने जोत्यार हिंदरो दाम जुडाय गोयो, ती पौलस होजार चांदिन सिकान बोराबर निकव्यो
\v 20  इना रीतीसी देवोन वोचोन ताकोत पुठी फैलतलो एने पाको होयतो गोयो
\v 21  जोत्यार ये वाते होय गोया ती पौलस आत्मा मा ठान्यू कि मकीदुनीया एने अखया सी जातु जायीन यरुशलेम काजे जाम, एने कोयू, ''चां जाणेन ओवतेन मेसेक रोम काजे बी देखनो जोरूरी छे''
\v 22  इनान कोरता आपनी सेवा कोरणे वावामा गोथू तीमथी इरास्तुस काजे मकीदुनीया मुकलीन खुद काहीन दाहडा आशिया मा रोय गोयू
\v 23  इने टेमे इना पोंथोन बारामा मोटलु दोंगु होयू 
\v 24  काहाकी देमेत्रीस नावोन एक सोनार आर्तीमिसोन चांदिन मोनदीर बोनावीन कारागीरो काजे जादा काम आप्या कोरतो होतो 
\v 25  चू हिणूक ओवी ओसला चीजोन कारागीरोन काजे एखठू कोरने कोयू, ''हे मनुष्या तुमु जानतला छे कि इना कामोसी आमुक कोतरो धोन जोडतलो छे 
\v 26  तुमु देखतला एने सोमवतला छे  कि निसतो इफिसमा नी, बाखीन प्राय: आखा आसीयामा ज्यो कोही कोहिन ज्यू पौलस जादा मानसो काजे सोमजाडयु एने बुलवाडतलु बी छे, कि जी हातोन कारागिरी छे चे देव नी होय 
\v 27  इनासी आखा निस्ता इनी वातोन बिक नी होय कि आमरा इना धोंदान प्रतिष्ठा जात रोहसे, बाखीन जिकी महान देवी अरतीमोसोन मोनदिर विटोव सोमजाय जासे, एने जीनाक आखो आशिया एने जोग पूजतलो छे तेरो महत्व बी जात रोहसे''
\v 28  चे ज्यो सोमवीन रीस मा भोराय गोया एने आयडी -आयडीन कोह्ने बाज गोया, ''इफिसोन अर्तीमस महान छे!''
\v 29  एने आखा नोगोर मा वात पोसरी गोयी, एने माणसे मोकीदुनीयान रोहीवासी गोयुस एने अरिस्त खुर्स काजे जे पौलसोन साते वावा जान्या होता धोर लेदा, एने एक एक साथ धर्मशाळा मा ढास गोया 
\v 30  जोत्यार पौलस मानसो साते माही जाणे कोऱ्यु ती चेला हीनाक जाणे नी देदा 
\v 31  आसियान सुभेदारमा गोथा बी हेरा काहीन जुडी दार हिनाकाजे कोय मूकल्या एने वीनंती कोऱ्याकि धर्म शाळामा जायीन सोनकोत मा झुन पोडतू 
\v 32  चां कुदू काहीन आयडता होता एने कुदु काहीन, काहाकी सभामा मोटी गोरबोड होय रोयी होती, एने जादा माणसे ते ज्यो जाणता बी नी होता कि आमु कालगान कोरता न्या एकठा होय रोया 
\v 33  तोत्यार चे सिकोंदर काजे, जीनाक यहुदिया उबराखला होता, गोर्दी मा गोथा ओगा बोडाया  सिकंदर हातोसी इशारू कोरीन मानसो सामने जोबाब देणे हिंड्यू 
\v 34  बाखीन जोत्यार चे जान लेदा कि चू यहुदी छे, ती आखान आखा एका बुलोसी काहीन दुय घोंटा तोक आयडता रोया, ''इफिसीयोन आर्तीमिस, महान छे''
\v 35  तोत्यार नोगोरोन मोंत्री मानसो काजे हुगा कोरीन कोय, ''हे इफिसोन माणसे, कून नी जाणतलो कि इफिसोन नोगोर महान देवी आर्तीमिसोन मोनदीर, एने जुसोन भूनी गोथी पोडली होती मूर्तीन टवलुवा छे
\v 36  आखरी: जोत्यार कि इनी वातोन खंड नी होय सोकतो, ती वारू छे कि तुमु हुगा रोहे एने बिना विचारोन विचार कायमा कोरु 
\v 37  काहाकी तुमु इना मोनुष्या काजे लाव रोया ज्यू नी मोंदिरोन लुटने वावू होय एने नी आमरा देवीन निंदा कोरणे वावू होय 
\v 38  ओगोर देमीत्रीयुस एने हेरा साते कारागीरो साते कुदा सी वाद विवाद होय ती कोचरी उघाडली छे एने सुभेदार बी छे; चे एक दिसरापोर नालीश कोरे 
\v 39  बाखीन ओगोर तुमु काहना ओवी वातोन बारामा काहीन पुछ्ने हिंडे, ती नियमोन सोभान फेसलु कोराय जासे 
\v 40  काहाकी आजून दोंगान वोजेसी आमरे पोर गुणू लागाड जाणेन बिक छे, इनान कोरता काय वोजा नि होय, एने आमु  इना गोर्दिन एकठा होयनेन काहाना जोबाब नी दि सोकजे''
\v 41  ज्यो कोहिन चू सोभा काजे मुकोल देदू 
\c 20
\p \v 1  जोत्यार दोंगु हूगरोय गोयू ती पौलस चेला काजे बुलावीन सोमझाड्यू, एने तीदरेचां गोथू जायीन मकीदुनिया भूनी चाल पोड्यू 
\v 2  तिना आखा प्रदेश मा जायीनएने चेला काजे जादा खुश कोरीन चू युनान मा आव्यू 
\v 3  जोत्यार तीन महिना रोहीण चू चां गोथू जहाज पोर सिरीया भूनी जाणे पोर होतु, ती यहुदी हेरा मारणे पोर होता, इनान कोरता चू ज्यू फेसलू कोऱ्यु कि मकीदुनिया जायीन जात रोहोम 
\v 4  बिरीयान पुर्र्स पुऱ्यु सोपत्रूस एने थेसल्ली मा गोथू अरिस्तखुर्स, एने दीरबेन गोयूस, एन तीमथीस, एने आसियान तुखीकुस एने त्रुफीमूस आशिया तोक हेरे साते गोया 
\v 5  चे ओगा जायीन त्रोआस मा आमरी वाट जुवता रोया एने अखमीरोन रुटान दाहडान ओवतेन फिलिपि सी जहाज पोर चोढीन पाच दाहळा मा त्रोआस मा हेरेनचा पुग्या, एने सात दाहडा तोक चात रोया 
\v 6  एने आमु अखमीरोन रुटान दाहडान ओवतेन फिलीपसी जहाज पोर चोडीन पाच दाहडामा प्रवास मा तेरे साते पुग्या एने सात दाहळा तोक चात रोया 
\v 7  ह्प्तान पेहेले दाहळे जोत्यार  आमु रुटू खानेन कोरता एकठा होया, ती पौलस जू दिसरे दाहळे जात रोहनेपोर होतु, चू वाते कोऱ्य; एने आधी रात तोक वात कोरतू रोयू
\v 8  जिना जागोर आमु एकठा होता, तीनामा जादा दिवा धोप रोयला होता 
\v 9  एने येतूखुस नावोन एक जुवान्यू खिडकि पोर बोसलु जुदी निंदोमा वाकतू होतु, जोत्यार पौलस जुदी वार तोक वात कोर रोयू ती चू निंदोन झूलमा तिसरी मोजली पोर गोथो पोड गोयू, एने मोरलू चुट्या
\v 10  बाखीन पोलस उतरीन हिनाक वेठवाय गोयू मिठी मारीन कोयू, ''बिहे मा; काहाकी हेरु जीव हेरे मा छे'' 
\v 11  एने उपोर जायीन रुतू तूड्यू एने खायीन ओतरी वार तोक हिंदरे पुठी वात कोरतू रोयू कि भू भाकवो होय गोयो ओवतेन चू जात रोयो 
\v 12  एने चे तिना जुवान्या काजे जीवतलु ली आया एने जादा शांती जोडी 
\v 13  आमु पेहेलेत जहाज पोर चोडीन असुर काजे तिना विचारसी ओगा गोया कि चां गोथू पौलस काजे चोढाव लेसू, काहाकी चू ज्यो इनान कोरता ठेरावलो होतो कि खुद पाय पाय जाणे वावू होतू 
\v 14  जोत्यार चू आसुस मा आमुक भेटायु ती आमु हिनाक चोढावीन तीमुलेणे मा आया 
\v 15  चां गोथा जहाज छुडीन आमु दिसरे दाहडे खियूसोन सामने पुग्या, एने ओगले दाहळे सामोस मा जाणे लाग्या एने दिसरे दाहळे मिलतूस मा आव्या 
\v 16  काहाकी पौलूस इफिसोन साते आवीन जाणेन फेसलु कोरलु होतु कि कोदीओसो नी होयनो जुवे कि तीनाक आसीयामा वार लागे; काहाकी तावनीमा होतु कि ओगोर होय सोके ती चू पिनते कुस्तन  दाहळे यरुशलेमा रोहे 
\v 17  चू मिलेतूस सी इफिसमा कोय मूकल्यु, एने मोंडव्यान जूनला नु काजे बुलाव्यू 
\v 18  जोत्यार चे हेरे साते आव्या ती, चू कोयू: ''तुमु जानतला छे कि पेहेले दाहडे गोथो जोत्यार मे आसीयामा पुग्यू, मे आखे टेमे तुमरे साते काहाणला रितीसी रोयू-
\v 19  मोतलोब मोटला नम्र सी, एने आसवा उहाडी- उहाडीन, एने तिना पोरीक्षामा जे यहुद्यान मारणेन बेतोन वोजा मारे पोर आव पोड्यो, मे प्रभून सेवा कोरतूत रोयू; 
\v 20  एने जी-जी वाते तुमरा फायदान होती, तिंदरो कोयनेसी एने मानसोन सामने एने घोर घोर सिखाड ने सी कोबी नी झीजक्यू 
\v 21  नी तेत्यार यहुद्या एने यूनान्यान गोवाईन आपतू रोयो कि देवो भूनी मोन फिरावू एने आमरा प्रभू येशू  ख्रिस्ता पोर विश्वास कोरनो जुवे 
\v 22  हिमी देखू, मे आत्मा मा बांधायलु यरुशलेम काजे जाम, एने नि जानतू कि चां मार पोर काय काय वीतसे;
\v 23  विसतो ज्यो कि पवित्र आत्मा होर नगर मा गोवायी आपी आपीन मेसेक कोये कि बंधन एने दुख तारेन कोरता तीयार छे 
\v 24  बाखीन मे मारा जीव काजे काय नी सोमज्यु कि तीनाक मोंगावू जाणो, बाखीन  ज्यो कि मे मारा दोवडना काजे एने तिनी सेवा काजे पुरी कोरो,जो मे देवोन दयान सुवार्ता पोर गोवायी आपनेन कोरता प्रभू येसू जुव गोथू जोडावलु छे 
\v 25  हिमी देखू, मे जाणो कि तुमु आखा जिंदरेम देवोन राज्यान प्रचार कोरतू फिऱ्यु, मारो मूय नी देखे 
\v 26  इनान कोरता मे आजून दाहळे तुमु काजे गोवायी आपीन कोहो, कि मे आखान लुहीसी बिना गुनावू छे 
\v 27  काहाकी मे देवोन आखा अभिप्राय काजे तुमुक पुरा रीतीसी कोहने नी झीजक्यू 
\v 28  इनान कोरता आपनी एने आखा झुंडोन तोपास कोरु जीनामा पवित्र आत्मा तुमुक मुख्य ठरावलु छे, कि तुमु देवोन मोंडो व्यान राखवावी कोरे, जीनाक चू आपणा लुहीसी मुले लेदला छे 
\v 29  मे जाणतलु छे कि मारे जाणेन ओवतेन फाडनेवावू कुल्यो तुमरेमा आवसे जे झुंड काजे नि छुडे 
\v 30  तुमरेत इचमा मे बी ओसला-ओसला मनुष्य उठसे, जू चेला काजे आपने पोछो हापकी लेणेन वाकडी-तिकडी वाते कोहसे 
\v 31  इनान कोरता जागता रोहू, एने फोम कोरु कि मे तीन साल तोक रात दाहळू आसवा उहाडी-उहाडीन होर एक जोना काजे जोताडीन कोयनो नी छुडयो
\v 32  एने हिमी मे तुमुक देवो काजे, एने तेरा दोयान वचन सोप दोम; जू तुमरी बोढती कोरसोकतलु छे एने आखा पवित्र कोरायला मानसोमा साजी कोरीन वाडी आप सोकतलु छे
\v 33  मे काहाना काह्नासोन चांदि, सोन नीती छिंदरा लालूच नी कोऱ्यु
\v 34  तुमु खुद जानतला छे कि जे हाते मारी एने मारा ददुस्ती दारोन गोरोज पुरो कोऱ्या 
\v 35  मे तुमुक आखो कोरीन देखाडयु कि इना रितीसी कोष्टो कोरतो जायीन कोम ताकोत वावा काजे सोमावनो एने प्रभू येसून वोचोन फोम राखणेन जोरुरी छे, जो चू खुदूत कोहलु छे: ' लेणे सी आपनो धन्य छे'''
\v 36  ज्यो कोहिन चू मांडा टेक्यू एने तिंदरा आखा साते प्रार्थना कोऱ्यु 
\v 37  तोत्यार चे आखा जुदा रोड्या एने पौलसोन गोवे मिठी मारीन हिनाक गुवा लेदा 
\v 38  चे विशेष कोरीन इनी वातो सी दुखी होता जो चू कोहलु होतु कि तुमु मारा मूय पोछु नी देख्यातोत्यार चे हिनाक जहाजोन चां तोक पुगाड्या                   
\c 21
\p \v 1  जेत्यार आमु तिंदरेन चां गोथा ओगोव होयीन ढोंळयाक धुळया ती सुदले वाटे कोसमा आव्या एने दिसरे दाहळे दुसरा एने चां गोथा पतरा मा 
\v 2  चां एक ढोंळयो फिनिके जागोमा मेव्यो आमु तीनापोर चोहोळीन तीनाक छुळ देदा 
\v 3  जेत्यार कुप्रस देखाय पोळयो ती आमु डाखरे हाते सूळया एने सिरीया चालीन सुरमा उतऱ्या; काहा कि चां ढोंडया मायलो सोमान उतरनो होतो 
\v 4  चेला काजे मेवीन आमु चां सात दाहळा तोक रोया  चे आत्मान सिकाळला पौलसकाजे कोया यरुशलेममा पाय नि मेक्यू 
\v 5  जेत्यार चे दाहळा पुरा होयगोया ती आमु चां गोथा चाल पोळया; एने आखा बायरा एने पुऱ्या साते आमुकाजे देशोन बारथे तोक पुगाळया; एने आमु काठे मांडा टेकिन प्रार्थना कोऱ्या 
\v 6  तेत्यार एक दिसरा काजे भेटीन आमुते ढोंडया पोर चोळ गोया एने चे आप आपने घोर जात रोया 
\v 7  तेत्यार आमु सूरगोथा पाणीमा गोथा ढोंडयापोर चोळ गोया एने चे पतूळीमाइ मा पुग्या एने भाशोन काजे नमस्कार कोरीन तिंदरे साते एक दाहळू रोया 
\v 8  दिसरे दाहळे आमु चां गोथा चालीन कैसर मा आव्या, एने फिलीपूस सुवार्ता कोरीन घोरमा जे सातुमा गोथा एक होतु; जायीन तेरेंचा रोया 
\v 9  तेरी चार कुवारी पुरायटा होता, जे भविष्य वाणी कोरता होता 
\v 10  जेत्यार आमु घोनसोवटा दाहळातोक रोय लेदा ती आगबस नावोन एक भविष्य कोरता यहुदियामा गोथूआव्यू 
\v 11  चू आमरेणचां आवीन पौलस काजे तेरे साते लीन तेरु कोळ्यान पोटु लीन तेरा हात पाय बांधिन कोयू, ''पवित्र आत्मा ज्यो कोयो कि जिना मानसोन ज्यो कोळयान पोटु छे, तीनाकाजे यरुशलेम मा यहुदि इना रितीसी बांधसे, एने परराष्ट्रीयान हातोमा आप देसे'' 
\v 12  जोत्यार आमु जी वाते सोमव्या, ती आमु एने चां वावा माणसे वीनंती कोऱ्या कि यरूशलेममा मा जाय 
\v 13  बाखीन पौलस जोबाब आप्यू, ''तुमु काय कोरणे बाज रोया कि रोळी- रोळीन मारो मोन दुखाळतला? मे ते प्रभू येसून नावोसी यरुशलेममा नि सुतू बांधायनेन नी बाखीन मोरनेन कोरता बी तीयार छे 
\v 14  जेत्यार चू नी मान्यु ती आमु ज्यो कोहिन हुगा रोय गोया, ''प्रभून इच्छा पुरी होये'' 
\v 15  इनू दाहळान ओवतेन आमु तीयारी कोरीन यरुशलेमा चाल देदा 
\v 16  कैसरमा गोथा बी काहीन चेला आमरे साते होय गोया एने आमुक मानसोन नावोन कुप्रसोनचेलांचा गोया आमु तेरेंचा टीके 
\v 17  जोत्यार आमु यरुशलेमा पुग्या ती माणसे खुशीमा आमुकाजे मेव्या, जा आखा डाहा डाहा एकठा होता 
\v 18  तेत्यार चे तीनुकाजे नमस्कार कोरीन जो जो काम देव सेवान लारे दिसरा जातीमा कोरलु होतु एक एक कोरीन आखो देखाळया 
\v 19  तोत्यार चे तीनाक नमोस्कार कोरीन, जे जे कामे देव तेरी सेवान लारे दिसरा जात्या मा कोरलू होतु,एक- एक कोरीन आखा कोयू 
\v 20  चे ज्यो सोमवीन देवोन महिमा कोऱ्या एने तीना काजे कोया, ''हे भायशा, तू देखरोयू कि यहुदामायीन घोणा होजारोक माणसे विस्वास कोरला छे; एने आखा नियम शात्राक माणसे वावा छे 
\v 21  तीनुकाजे बायरामा सिकाळ देदला छे कि तू दिसरा जातीमा रोयनेवावाकाजे मोशे पोछु फिरनेन  सिकाळतलु, एने कोयतला कि आपणा पुऱ्यान सुंता कोरावू एने नी रितीपोर चालु   
\v 22  नि ओवतेन काय कोरजे? माणसे जरूर सोमसे कि तू आव रोयू 
\v 23  इनान कोरता जो आमु तुसेकाजे कोहोजे चोत कोर, आमरेनचा चार माणसे छे जो मानता मांगला  छे 
\v 24  तीनुकाजे लीन तिंदरे साते आपनो खुदोकाजे चूखु कोर; एने तिंदरेन कोरता खोरचू आप कि चे मुंडको बुळावे तेत्यार आखा सोमजे कि जी वाते तीनुकाजे तारे बारामा कोयली छे, ची खोरली नि होय बाखीन तू खुद शात्रनियम मानीन तेरे अनुसार चाल रोयो 
\v 25  बाखीन तीनु दिसरा जातीन बारामा जे विस्वास कोरला छे; आमु ज्यो फैसलु  कोरीन लीखीन एने सिनावासी वाचीन रोहजू'' 
\v 26  पौलोस तीनु मानसोकाजे लीन दिसरे दाहळे तिंदरे साते चुखू होयीन मोंदीर मा गोयू, एने चां देखाळ देदू कि चूखु होयनेन दाहळे मतलब तीनुमायला होर एक जोनान कोरीन चोढावू चोळावने न दाहळा केत्यार पुरा होयसे,
\v 27  जेत्यार चे सात दाहळा पुरा होयनेपोर होता ती आशियान यहुदी पौलस काजे मोंदीरमा देखीन आखा मानसोकाजे भोडकाव्या, एने ओसो आयळीन तीनाकाजे धोर लेदा 
\v 28  हे इस्रायल मोदोत कोरु; ज्यू चूत माणूस छे जू मानसोक एने एने शात्रनियम एने इनाजागाविरुद्ध मा होर जागे माणसोकाजे सिकाळतलु न्या तोक कि युनानी काजे बी मोंदीर मा लावीन इना पवित्र जागा काजे अपवित्र कोर देदू'' 
\v 29  चे इनान पेहेले इफिसवासी कि फिमुस को तिनासाते देशोमा देखायला होता एने सोमजता होता कि पौलूस तिनाकाजे मोंदीरमा लीन आवतू होतु 
\v 30  जेत्यार आखा देशोमा बोद्नाम होय गोयो, एने देवळीन एखठा होय गोया एने पौलस काजे धोरीन मोंदीरोन बारथे घीसळीन ली गोया एने तेत्यारुत झुपाळू बोंद कोर देदा 
\v 31  जोत्यार चे तीनाकाजे मा नाखनेन कोऱ्या ती पालटोन सोरदारकाजे मालोम पोळयो कि आखा यरुशलेममा तोमा होय रोयो       
\v 32  तेत्यार चे सुबेदार एने सेनाकाजे लीन तिंदरे साते तोवे देखाळीन आव्या; एने पालतनोन सोरदार काजे एने सेनाकाजे देखीन पौलस काजे देणेन देदा 
\v 33  तेत्यार पालटनोन सोरदार साते आवीन तीनाकाजे धोर लेदू; एने दुय साखवोमा बांदनेन आग्या आप्यू पुछने बाज गोयू,''  ज्यू कून छे ज्यू काय कोरलु छे?'' 
\v 34  तेत्यारुत गोरदिमा कुदू काहीन, एने कुदू काहीन आयळता गोया,  जेत्यार गरबड लारे चू खोरली वात नी सोमजी  चू खोरली वात नी सोमजी सोक्यू  ती तिनाकाजे गोढीमा लीजानेन आग्या आप्यू 
\v 35  जेत्यार चू पायथ्यापोर आवू ती ओसो होयो कि गोर्दिन भीड मा सेनाकाजे तीनाक उचलीन ली जाणो पोळयो 
\v 36  काहाकि मानसोन भिळ ओसी आयळती जाईन तेरे पोछोव पोळी कि ''तीनाकाजे मार नाखू''
\v 37  जोत्यार पौलोसकाजे गोढीपोर लीन जाणे वावा होता ती टूवून सोरदार कोयू काय मेसेकआखा छे कि मे तुसेकाजे काहीन पुछो चू कोयू, ''काय तू युनानिक मालोम छे?  
\v 38  काय तू मिस्री नि होय, जू इनू दाहळा पेहेले विरोधी बोनावी बांड कोरणे वावा मानसोक बोयळा लीन गोयू होतु?''
\v 39  पौलस कोयू ''मे ते तारसोन यहुदी माणूस छे! फिलीकियान प्रसिद्ध शहरोन निवासी छे मे तुसेक वीनंती कोरो कि मेसेक मानसोन साते वाते कोरणे दे 
\v 40  जेत्यार चू होव कोयू ती पौलूस पायता पोर उबरोहीण आपणा हातोन इशारासी मानसोकाजे एने जोत्यार न्या आखा हुगा रोय गोया ती चू मानसो काजे इब्री भाषामा कोयू: 
\c 22
\p \v 1  ''भायशो एने डाहला मानसो मारो जोबाब सोमवू, जीनाकाजे मे तुमरे सामने जोबाब आपो'' 
\v 2  तोत्यार चे माणसे सोमव्या कि जू माणूस आमरे साते इब्री भाषामा बुलने बाजरोयू; ती चे ओवी हुगा रोय गोया, एने चू कोयू; 
\v 3  ''मे यहुदी छे कलनीयान तार्सोसमा जोनोम लेदलु छे, बाखीन इना देशोमा मारो पालन पोषण होयलो छे एने गमथीनोन पायोन चां बोसीन डाहावारा शात्रनियमोन अनुसारे कोळकोळीन सिकाळ लो छे, एने देवोन कोरीन खुशीमा भोरीन होयलु होतु जोसो कि आज तूमु छे 
\v 4  मे इना पंथ काजे सोताव्यू बायरा एने मानसो काजे बांद बांदिन जेलखानामा नाख्यू तीनुकाजे मारबी नाख्यू 
\v 5  इना वातोक गोवाही खुद महायाजोक एने डाहावारा पुढारी सोभा आप सोकतली मे इंदरेसी भायशोन नावे चिट्ठी भी लीखीन लेदु इना रितीस दिमिष्क गोयू कि चां वावा मानसोकाजे बांधी धोरीन दोंड धोरीन दोंड आपनेन यरुशलेममा लीन जाम, 
\v 6  एने ओसो होयो कि जोत्यार मे लोग भोग दुफारीन टेमे दिमिष्क साते हाजू वाटी पोर होतु वाटी पोरुत होतु कि आसमानमा गोथी एका एक मोटोत विजावो मारे चारू धोळे चोमक्यो 
\v 7  एने मे धोरती पोर पोळ गोयू एने एक वाणी मेसेक कोहो कि सोमव्यू, शौल शौल तू मेसेक काहा तोकलीत आपे?'' 
\v 8  मे जोबाब आप्यू, 'प्रभू तू कून छे? चू मेसेक कोयू ''मे येसू नासरी छे, जीनाकाजे तू सोतावो' 
\v 9  जे मारे साते होता चे विजावो ते देख्या बाखीन जू मारे साते बुल रोयू होतु तेरो आवाज नी सोमव्या 
\v 10  ती मे कोयू, 'प्रभू मे काय कोरो? प्रभू मेसेकाजे कोयू, 'उठीन द्मिष्का मा जा एने चा तुसेक तारो आखो कोरनेन कोरता ठेरावलो छे देखाळ देसे 
\v 11  इनान कोरता तिना विजावान तेजोन विजावासी मेसेकाजे काहीन देखायतो नि होतो मारासातीदार मारू हात धोरीन मेसेक दिमिष्का पुगाळया, 
\v 12   तेत्यार ह्नन्या नावोन एक माणूस जू नियमोन भक्त होतु चां रोहने वावा आखा यहुदिमा मोटू पुढारी होतु 
\v 13  मारे साते आवीन उबरोहीन मेसेकाजे कोयू, भायशा शौल आपनी डूवा ली ले? तिनी टेमे आखा यहुदिमा मोटू होतु, 
\v 14  एने चू कोयू आमरा डाहवाराण देव तुसेकाजे इनान कोरता नेवाळलु छे कि तू तिनान इच्छाकाजे सोमजे, तिना धोर्मी काजे देखे एने तेरे मुखोशी तेरी वाते सोमवे, 
\v 15  काहा कि तू तेरेन कोरता आपणा मानसोन सामने तिनी वातोन गोवा बोणीस जो तू देखाळलु छे 
\v 16  हिमी काहा टेमे लाग रोयू? उठ, बाप्तिस्मा ले, एने तेरो नाव लीन आपणा पापो काजे धुव दे' 
\v 17  ओवतेन ओसो होयो कि जोत्यार मे यरुशलेम पोछू आवीन मोंदिरमा प्रार्थना कोर रोयू होतु ती मे बेहोष होय गोयू 
\v 18  एने मे तीनाकाजे ज्यो कोहोतू देख्यू, साटू कोर एने यरुशलेममा गोथू साटू निकवी जा, काहा कि चे तारा बारामा तारी गोवाही नी माने' 
\v 19  मे कोयू, प्रभू चे ते खुदी मालोम छे कि मे एक मोंदीर मा गोथू दिसरा प्रार्थना घोरोमा जायीन तारे पोर विस्वास कोरणे वावाक धोरीन बोंदी बोनावतू होतु, देतु होतु 
\v 20  जोत्यार तारू गोवा स्तेफनोन लुही वोयतो होतो ती मे बी चां उबरोयलो होतो तेरा मोणोमा सामील होतो एने मारने वावान छिंदरान राखवावी कोरतू होतु; 
\v 21  एने चू मेसेकाजे कोयू, जा! मे तुसेक दिसरा जातीन नांबे नांबे तोक मुकलीस''
\v 22  चे तीनाक इना वातोकाजे सोमवीरोया ओवी मोटोत आयळीन कोहोने बाज गोया ''ओसला मानसोन धोरती पोर गोथो मिटाळ देवू, काहा कि तेरो जीवतु रोयनेन अधिकार नि होय'' 
\v 23  जोत्यार चे आयळी आयळीन आपणा छिंदरा उपोर नाखने बाज गोया एने आसमान भूनी सोयळू उछावने बाजगोया 
\v 24  ती सेनापती तीनाकाजे किलामा लीन जाणे कोऱ्यु, एने हुकुम आप्यू कि तीनाक चाबका दिन पूस पास कोऱ्या, इनान कोरता कि मानसोन आयळनेन मोतलोब मेसेकाजे मालोम पोढे 
\v 25  जोत्यार तीनाकाजे चे चामळान दूरेण कोरीन बांद्या ती पौलस सुबेदार काजे जू सातेत उबरोयहोतु कोयू, ''काय ज्यो वात वारू छे एक रोमी मानसो काजे 
\v 26  सुबेदार ज्यो सोमवीन पलटनोन सरदारोन चा जायीन कोयू, ''तू ज्यो काय कोररोयु?ज्यू ते रोमी मनुष्य छे''
\v 27  तोत्यार पलटनोन सरदार तेरेन चा आवीन कोयू, ''मेसेक कोय, काय तू रोमी छे?''चू कोयू, ''होव'' 
\v 28  ज्यो सोमवीन पलटनोन सरदार कोयू, ''मे रोमी होयनेन पद रूपया आपीन जोडावलु छे''पौलस कोयू, ''मे ते पौदासी रोमी छे''
\v 29  तोत्यार जे माणसे तीनाक झाजने वावा होता, चे मांमार तेरेन चां गोथा छेटा होय ज्या; एने पलटनोन सरदार बी ज्यो जाणीन कि कि ज्यू रोमी छे एने मे तीनाक बाधलू छे, बिह गोयू 
\v 30  दिसरे दाहडे चू ठीक-ठीक जाननेन इच्छा सी कि यहुदि हिनापोर काहा गुणू लागाडतला छे तेरा बंधन छुड देदा; एने प्रधान याजक एने आखी महा सभा काजे एकथा होयनेन आग्या आप्यू,  एने पोल्स काजे नेचू लीजायीन हेरे सामने उभो कोर देदु 
\c 23
\p \v 1  पौलस महासभान भूनी टोक लागाळीन देखतू जायीन कोयू,  ''भायशो मे आज तोक देवो सामने खोरला रितीसी मोनोशी जीवोन जोगलु छे 
\v 2  इना पोरसी ह्नन्या महायाजक तीनुकाजे जे तेरेंचा उबरोया होता, तीनुकाजे आपुन देवोन आग्या आपु 
\v 3  तेत्यार पौलस तीनाकाजे कोयू, ''हे चुणू लागाळलो भीतडो, देव तुसेक मारसे तू शात्रनियमोनविरुद्धमा मारो न्याय कोरणे बोस रोयू ओवी काहा शात्रनियमोन विरुद्ध मा मारू न्याय कोरणे आग्या आप रोयू?''
\v 4  जे उबरोया होता चे कोया ''काय तू देवोन महायाजोक छे भोलो बुरो कोहोतलु?'' 
\v 5  पौलस कोयू ''हे भायशो, मेसेक नि मालोम कि ज्यू महायाजक छे: काहा कि लीखालो छे: 'आपणामानसोन अधिकारी काजे बुरो नि कोहोनो'' 
\v 6  तेत्यार पौलस ज्यो सोमवीन कि एक तुमरी सदुकीन एने दिसरो परुशीन छे आशा एने पोछोव जीव उठनेन बारामा मारू मूकदोमा होय रोयू 
\v 7  जेत्यार चू जी वात कोयू ती परुशीयन एने सदुकिमा झोगळू होयने बाज गोयू; एने सभामा फुट पोळ गोयी 
\v 8  काहा कि सदुकि ते ज्यो कोयता होता कि नि पोछो जीव उठनेन छेकि  नि सोरगो दुतो एने निआत्मा होय, बाखीन परुशी ज्यो आखो मानतला 
\v 9  ती जुदि गोरबोळ होय गोयी, काहीन शात्री जे परुशीयान इंदरे मायला होता, उठीन उबरोय गोया एने ज्यो कोहिन झोगळायने बाज गोया ''आमुक इना मानसोमा काहीन बुरो नि देखतो एने काहीन माय आत्मा निती स्वर्ग दूत तीनासाते बुलावलोछे कि काय?'' 
\v 10  जोत्यार जुदु झोगळू होयू, ती पालटोमोन सोरदार इना बीकोशी कि पौलोसोन तुकळा तुकळा नि कोर देय, पालतन ( तुकडी ) आग्या आपतू उतरीन तीनाकाजे हिंदरा विचमा गोथो जोबोर दोस्ती निकावे एने गोढीपोर ली जाय 
\v 11  तिनी राती प्रभू तिना साते उबरोहीन कोयो, ''हे पौलस हिम्मत  धोर; काहा कि जोसू तू यरुशलेमा मारी गोवाही आप्यू, तोसोत तुसेकाजे बी रोममा गोवाही देणे छे
\v 12  जोत्यार दाहळू उग्यू ती यहुदी योजना बोनाव्या एने कोसोम खादा कि जोत्यार तोक पौलस काजे मार नि नाखजे तोत्यार तोक नि खाजे नि पीजे 
\v 13  चे आपोस मा जी शोपोत खादा कि चावीस जोना गोथा जादा होता 
\v 14  चे प्रधान याजक एने डाहलापुढारीचां जायीन कोया आमु ज्यो पोको कोर लेदा कि जोत्यार तोक आमु पौलस काजे मार नि नाखजे, तोत्यार तोक ओगोर काहीन चाखे ती आमरे पोर धिक्कार छे 
\v 15  इनान कोरता हिमी महासभासाते पालतनोन सोरदार काजे सोमजावू तीनाक तुमरेन चां लीनआवो सोमजू कि तुमु तेरे बारामा ओवी वारू पुछ पाछ कोरणे होय ती; तेरे पेहेलेन आमु तिना काजे मार नाखनेन विचार छे 
\v 16  पौलोसून भानजूस ज्यू सोमवी लेदु कि चे तीनाक मारणे वावा छे ती गढीपोर जायीन पौलसकाजे संदेश आप्यू 
\v 17  पौलस सुभेदारो मायला एकाकाजे आपने साते बुलावीन कोयू,  ''इना मानसो काजे पालटनोन सोरदारोन चां लीन जावू ज्यू तीनाकाजे काहीन कोह्नेन कोररोयू 
\v 18  इनान कोरता चू तीनाकाजे पालतनोन सरदारोन चां लीन जावू, ज्यू तीनाकाजे काहीन कोहनेन कोररोयू इना काजे तेरेन चां लीन जा 
\v 19  पालटनोन सोरदार तेरु हात धोरीन एने ओगोव ली जायीन पुछ्यू, ''तू मेसेक काय कोयने होय रोयू?'' 
\v 20  चू कोयू, ''यहुदी योजना कोर रोया कि तुसेक विनंती कोरीन वाहने पौलस काजे महासभामा लावे, इनान कोरता कि तेरो ओवी वारू विचार पुछ कोरनेन कोर रोया, 
\v 21  बाखीन तिंदरो सोमोवतू झुनी काहा कि तीनु मायला चावीस गोथा जादा माणसे तीनाक मारणेनकोररोया,, जे पोकू विचार कोर रोया कि जोत्यार पौलस काजे मार नि नाखजे तेत्यार तोक नि खाजे एने नि पीजे एने हिमी चे तीयार छे एने तारी वातोन वाट जुव रोया'' 
\v 22  तेत्यार पालटनोन सरदार तिना मानसोकाजे जी आग्या आपीन मूकल्यु, कुदाकाजे कोयतू झुनी कि जी वात मेसेकाजे कोयलु छे'' 
\v 23  तेत्यार चू दुय सुभेदार काजे बुलावीन कोयू, ''दुयसोव सेना सत्तर घुडला पोर बोसने वावू एने दुयसोव भाला वाला प्रोहोरोन रातीत जाणेन कोरीन मेकू 
\v 24  एने पौलोसोन सवारीन कोरीन घुडा तीयार कोरु कि तीनाकाजे कैसरीयामा सुभेदारोनचा वारलू पुगाळ देवू'' 
\v 25  चू इना रीतीन चिठी बी लिख्यू: 
\v 26  महाराज एलीकस  सरदार काजे सरदार काजे क्लेदियस लुसीयासोन नोमोस्कार 
\v 27  इना मानसो काजे यहुदी धोरीन मार नाखनेन कोऱ्या बाखीन जेत्यार मेसेक मालोम पोळ्यो कि ज्यू रोमी छे ती पालटनोन सेना मूकलीन छुळाव लाव्यू 
\v 28  मेसेक मालोम पोळयो आपणा शात्र नियमो पोर विवादोन बारामा तीनापोर गुण लागाळ रोया; बाखीन मार नाखनेन एने बोंदिन मेकने तीनामा काहीन गुणू नि होय, 
\v 29  तोत्यार मेसेक मालोम पोळयो आपणा शात्र नियमोन विवादोन बारामा तीना पोर गुण लागाळ या; बाखीन मार नाखनेन एने बंदिन मेकनेन लायक तीनामा काही नि होय
\v 30  जेत्यार मेसेक मालोम पोळयो कि इना मानसो काजे मारणे वावा छे तोत्यारुत इनाकाजे तारेनचा मुकली देदु विवादो काजे बी आखा आपु कि तारे सामने खटला चालळे 
\v 31  आखरी जोळी सेनाकाजे आग्या आप्यू तोसोत चे पौलोस काजे लीन रातो रात अतिप्रगीस मा आव्या 
\v 32  दिसरे दाहळे सवारी वावा इनुकाजे तेरे साते जाणेन कोरीन तेरेंचा छुळीन आव्या 
\v 33  चे कैसरिया पुगीण सुभेदार काजे चिट्ठी आप्या एने पौलस काजे बी हेरे सामने उब राख्या 
\v 34  चिट्ठी वाचीन पोडीन पुछयु, ''ज्यू काहानला प्रांतोन छे?''
\v 35  एने जोत्यार जान लेदू कि किलीकीयान छे त तीनाकाजे कोयू, ''जोत्यार तारे मुर्द्यी बी आवसे , ती मे तारा मुकदमा कोरिस''एने चू हिनाक हेरोदोन किल्ला मा पाह्रू मेकने कोरीन आग्या आप्यो  
\c 24
\p \v 1  पाच दाहळा बाद हनन्या महायाजक घोणा पुढारी एने तीर तुलस नावोन काहानुस वोकील काजे साते लीन आव्यू चे सोरदारोन सामने पौलोसोन केस चालू कोऱ्यु 
\v 2  जोत्यार तीनाकाजे बुलाव्या ती तीरतुलस तीनापोर गुणू लागाळीन कोयने बाज गोयू ''हे महाराज फेलिकस, तारे लारे आमरोमा वारलो छे; एने तारे हुकुमशी इनी जातीन कोरीन घोणा सोवटो बुरो सुदरी जातलो छे 
\v 3  तीनाकाजे आमु होर एक जाणे धन्यवाद साते मानतला छे 
\v 4  बाखीन इनान कोरता कि तुसेकाजे ओवी दु:ख नी आपसोके, मे तुसेकाजे वीनंती कोरो कि दोयाकोरीन आमरो दुयोन वात सोमवी ले 
\v 5  काहा  कि आमु  इना मानसो काजे तोकलीत एने जोगोन आग्या यहुदी मा गोरबोळ कोरणे वावू एने नासरीन कुपोंथोन मुखी कोवायतलु 
\v 6  ज्यू मोंदीर काजे अशुद्ध कोरणे कोऱ्यु बाखीन आमु इनाकाजे धोर लेदा आमु इनाकाजे आपणा शात्राण नियमोन अनुसार ( दंड ) शिक्षा कोर देदा; 
\v 7  बाखीन पालटोनोन सोरदार लुसियस जोबोर जोसी आमरे हातो मा गोथू हापकी लेदु 
\v 8  एने विरोध कोरणेवावा काजे तारो सामने आवनेन आग्या आपु इना आखो वातो काजे जिनान बारामा आमु इनापोर गुणू लागाळतला तू खुद पुछ पाछ कोरीन सोमजी जासे 
\v 9  यहुदी तीनाक साथ देता जायन कोया जी वात इना रीतीसी छे; 
\v 10  जोत्यार सुबेदार पौलस काजे बुलनेन इशारू कोऱ्यु ती चू जोबाब आप्यू: ''मे ज्यो सोमजीन कि तू घोणा सालोसी इना जातीन नियाव कोर रोयू ख़ुशीमा मारो जोबाब आपो, 
\v 11  तू खुद सोमोज सोकतलु कि जोत्यार गोथू मे यरूशलेमा प्रार्थना कोरणे आव्यू मेसेकाजे बारा दाहळा गोथा जादा नि होया 
\v 12  जे मेसेक नी मोंदीर मा नि प्रार्थना घोरोमा, नि गावोमा कानी साते विवाद कोरतलु एने निकोरावतलु देख्या 
\v 13  एने नि ते तिनी वातो काजे जिनान जे मारपोर गुणू लागाळ रोया तारे ओगोव खोरलो साबित कोर सोकतला 
\v 14  बाखीन मे तेरे सामने ज्यो मान लोम जिना पंथ काजे जे कुपंथ कोयतला तिना रीतीपोर मे आमरा बाप दादान देवोन सेवा कोर रोयू; एने जे वाते शात्र नियम एने भविष्य कोरतान किताब मा लिखलो छे तिना आखापोर विश्वास कोरतलु 
\v 15  एने देवोसी आशा कोरता कि जीनाक तुमु खुद बी राख रोया कि धोर्मी अधोर्मी दुयोन जीव उठ्नो छे 
\v 16   इना पोरसी मे खुद कोशिस कोरतलु कि देवोन एने मानसोन मारोमोन होमेशा निर्दोष रोये 
\v 17  घोणा सालोक बाद्मा आपणा मानसो काजे दान पुगाळने एने भेट चोळाव ने आवलु होतु 
\v 18  चे मेसेक मोंदीर मा, चूखला दशांस, बिना गोरदिन, एने नि दोगु कोरतलु काहीन भेट चोळावतलुदेख्या होव  
\v 19 आशियान घोणा घोणा यहुदी होता तीनुकाजे कोरनो, हाय ती तारे सामने उबरोयीन तारे पोर आरोप लागाळ ने जुवो 
\v 20  नि ती जे माणसे ज्यो न्या छे चे देखाळे कि जोत्यार मे यहुदी सभान सामने उबरोया रोय होतु,   तोत्यार चे मारेमा काय गुणू देख्यू 
\v 21  ओवी इनाम कोहतला कि मे तिंदरे इच मा उब रोय होतु तेत्यार मे जुरेत मोटा बुलोमा कोहलुहोतु मोरनोम गोथो पोछोव जीव उठनेन बारामा आज मारू नियाव तारे सामने कोराय रोयू''
\v 22  ती फिलीपूस जू इना पोंथान पुरी जानकारी मेकतलु फेसलोन सुनवाई काजे उबरोहीन कोयू, 
\v 23  ती चू सुबेदार काजे आज्ञा आप्यू कि थुलोक छुट आपीन पौलस काजे पाहाराण माही मेक देवू एने तेरो मिरगी काजे तेरी गोरोज पुरी कोरणे मा ना रुकू 
\v 24  काहीन दाहळा बाद फेलीकस (राजा) आपनी लाळी दुसिल्ला साते चां आव्यू ची एक यहुदी बाई होती फेलिकस पौलस काजे बुलावने न मूकल्यु एने येसू ख्रीसतोन  विश्वासोन बारामा तीनासी सोमव्यू 
\v 25  बाखीन जेत्यार पौलस नोकीन आत्मसंशय एने आवने वावा नियावोन बारामा बुल रोयू होतु ती फेलिकस बीही गोयू एने कोयू ''इनी टेमे तू जात रोय टेम जोळसे ती मे तुसेक ओवी बुलावीस ''
\v 26  तिनी टेमे तीनाक जी आशा बी होती पौलस हीनाक काहीन धोन आपसे इनान कोरता फेलीकस पौलस काजे वात कोरीन कोरता घोळी घोळी बुलावने मुकोलतू होतु 
\v 27  दुय साल ओवतेन वीत जाणेन फेलीकसोन जागू पूरकियुस फेसतूस लेदु एने फेलीकस पौलसकाजे बोंदी जेल मा रोयने देदु 
\c 25
\p \v 1  फेस्तान टीना प्रांतामा पुगनेन तीन दाहळा बाद कैसरमा गोथू यरुशलेम गोयू 
\v 2  तेत्यार डाहलु याजक एने यहुदिन पुढारी मानसो पौलोसपोर यरुशलेम फिर्याद विनंती कोऱ्या 
\v 3  एने चो छुट मांग्या कि चू पौलस काजे यरूशलेम मूकली देये काहा कि चे तीनाकाजे वाटेच मार देनेन कोरता होता 
\v 4  ती फेसतस जोबाब आप्यू ''पौलस कैसरोन बोंदि मा छे एने मे यहूदा चां साटू जाणे वावू छे 
\v 5  ओवी चू कोयू तुमरेमा गोथा जे डाहला पुढारी छे चे मारे पुठी आवे एने अगर माणूस काहीन बुरो काम कोरलु होय ती चां तेरे पोर केस लागाळे 
\v 6  चू तिंदरे मा आठ दोस दाहळा रोहीण कैसर मा जात रोयू दिसरे दाहळे चू न्यायकोरणेन जागे बोसीन हुकुम आप्यू पौलोसकाजे लीन आवे 
\v 7  बेरे चां पुगणे पोर यरुशलेममा गोथा आवला यहुदी तेरे चारू धोळे उबरोय गोया एने तीना पोरभुंडला आरोप गुणू लागाळने बाज गोया जेरो तिंदरे जुव काही सबूत नि होतु 
\v 8  बाखीन पौलस आपणा बचाव मा कोयू नि मोंदीर नि यहुदिन नि नियम शात्रन एने नि कैसरोन विरोध मा पाप कोरलु छे''
\v 9   बाखिन फेरतूस यहुदीकाजे खुश कोरणे कोरता पौलस काजे जोबाब आप्यू, ''काय तुसेक लागतलो कि मे इना फेसलोन नियाव यरुशलेममा कोरो? 
\v 10  बाखीन पौलस कोयू, ''मे कैसरोन नियाव ओगोव उबरोयु मारू नियाव न्यात होयनु जुवे, जोसो कि तुमु बी आखा मालोम छे मे यहुदिन काय नि बिगाळयो 
\v 11  अगर मे गुणावू छे, एने मे मार देणेन ओसो काहीन कोऱ्यु होसे, ती मे मोरणेन नाकार नि कोरतू: बाखीन अगर इंदरे लारे लागाळ ला गुणामायलु एक बी खोरलो नि होसे ती कुदुक मेसेक इंदरे हातोमा आपसोके मे कैसर काजे ( अपील ) कोरो'' न्याय, 
\v 12  तोत्यार फेरतूस आपनी सभामा जोबाब आप्यू'' तू कैसर काजे अपील कोरतलु छे तू कैसरोन सामने उबु रोहीस'' 
\v 13  जेत्यार घोणा सोवटा दाहळा होय गोया आग्रीपा एने बीरनिक कैसर आवीन फेरतसोन नमस्कार  भेट्या, चा घोन सोवटा दाहळा रोया तेत्यार फेस्तर राजा ओगोव पौलसन बारामा वात कोयू फेलीकस बोंदीमा मेकलू एक माणूस छे 
\v 14  चू जादा दाहळा चां रोहनेन ओवतेन फेस्तूस पौलसोन बारामा राजाकाजे कोयू: ''एक मनुष्य छे, जीनाक फिलीक्स बोंदी छुडीन जात रोयू  
\v 15  मी यरुशलेम गोयलुहोतु तीनापोर यहुदान पुढारी याजक फिर्याद कोरीन तीनापोर गुणू लागाळीन तेरो नियाव कोरणे वीनंती कोरला होता एने तीनाक शिक्षा होये 
\v 16  तोत्यार मे तीनाक जोबाब आप्यु रोमीन जी रीत नि होय कि आरोपी काजे जोत्यार  तोक गुणू लागाळ ने वावान सामने उबरोहीण बचाव मा जोबाब आपनेन कोरता टेम नि जोळे तीतीनाकाजे शिक्षा देणे कोरता ठोराव कोरे
\v 17  आखरी; जोत्यार चे न्या एखठा होयां टेम नि लागाळीन दिसरेदाहळे न्याय कोरनेन जागापोर बोसीन तिना मानसोकाजे आग्या आप्यू, 
\v 18  जोत्यार आरोप लागाळने वावा उबरोया ती चे तिनापोर काहीन ओसलो आरोप नि लागाळया कि मारामोनोमा होतो 
\v 19  बाखीन तिंदरु विचार तिंदरे साते निस्तु घोरोन बारामा काहनास येसू नावोन एक मानसोन  बारामा होतु  जू मोर गोयलु होतु न्यायी पौलस तेरो जीव उठनेन वात कोरतू 
\v 20  मारी सोमोजमा नि आव्यो कि इना वातोन विचार पुछा कोसो कोरनो ओवी मे तीनाकाजे पुछु कि काय तू यरुशलेम जाणे तीयार छे कि तारू इना वातोन नियाव चां कोरसे 
\v 21  बाखीन जोत्यार पौलस ओविक विनंती कोऱ्यु कि महाराज अधिकारो ओगोवूत मारा नियाव कोरे एने जेत्यार तोक मे बंदीमा छे कि मे आग्या आप्यू कि जेत्यार तोक मे इनाकाजे कैसर नि मूकली दोम चू न्यात बोंदी मा रोहसे 
\v 22  तेत्यार अग्रीया पौलस काजे कोयू '' मै खुद तीना मानसोन सोमवने होय रोयू'' 
\v 23  आखरी: दिसरे दहाडे आग्रीपा एने बरनिके घोणा धाम धूम मा आव्या सेनापती एने राज्यान मानायला माणसे साते सभाभोवण मा भोराया तेत्यार फेसतुस ने आज्ञासी पौलोस काजे लीन आव्या
\v 24  फेसतूस कोयू '' हे राजा अग्रीफा एने आमरेसाते आवला मानसो इना मानसोकाजे देखू जिनान बारमा आखा यहुदी सोमाज यरूशलेममा एने न्या बी आयडीन आयडीन मारेसी मांग कोऱ्या कि एरो हिमी जीवनो वारू नि होय
\v 25  बाखीन मे सोमजी गोयू कि ज्यू मोरनेन लायक ओसो काय नि कोऱ्यो एने इनान कोरता कि खुद महाराज अधिकारी काजे (फिरीयाद कोरलू) छे मे इनाकाजे मुकली देनेन निर्णय कोऱ्यू
\v 26  ते बी मारे जुव इना बारामा आपणा महाराज काजे लिखने कोरीन काहीन जरुरी वात नि होय इनान कोरता मे तुमरे आखा सामने अग्रीफा राजान सामने लाव रोयू जीनाशी कि तपासणी सोर जासे ती काहीन लिखने जोड जासे
\v 27  कहाकी ज्यू मेसेक विना कामोन मालोम पोड्यो कहाणलु बोंदी काजे तेरो बोनाया कोरे बिगुर पत्र लिखो बिगुर मुकली दे
\c 26
\p \v 1  आग्रीपा पौलस काजे कोयू तुसेक आपणा बारामा बुलनेन अधिकार छे'' इनापोर पौलस हात ओगोव कोरीन आपणा बारामा कोयने बाज गोयू 
\v 2  हे राजा आग्रीपा यहुदी मारेपोर घोणा सोवटा गुणू लागाळला छे, मे आपणा खुदोकाजे धन्य सोमजो कि आज तारे ओगोव आपणा बारामा तीनु आखान जोबाब आपने जाणे बाज रोयू 
\v 3  विशेष कोरीन इनान कोरता कि तू यहुदिन आखा खोरला पोंथोक एने चाल रिती मालोम छे आखरीमा मे विनंती कोरो कि ध्यान दिन मारो सोमोव
\v 4  मारो चालचलनो जुवानिमा गोथू हिमीतोक ओसलो रोयो'' बाखीन मे इनाक पेहेले सी आपनी जाती विचमा एने यरुशलेममा काहाना रीतीसी गुजाऱ्यु इनान आखा यहुदीक मालोम छे 
\v 5  काहा कि चे मारे बारामा घोनो पेहेलेन मालोम छे कि मे आपणा धोरमोन आखान कट्टर पंथान अनुसारे परुशी होयन जीवन जोगलु छे अगर चे चाहेती इनीवात सारखी गोवा छे कि आप खोकतला 
\v 6  बाखीन हिमी तोबी आशान बारामा जेरी प्रतिज्ञा देव कोरार आमरे डाहलाज पूर्वज काजे कोरलू होतु मारू नियाव कोराय जात रोयू
\v 7  आमरा बास वंश इना प्रतिज्ञान फोव लीलेनेन आशामा ख़ुशीसी रात दाहळू देवोन सेवा कोरला छे एने हे राजा इना आशान बारामा यहुदी मारेपोर गुणू लागाळतला 
\v 8  ज्यी वात तुमु मानसोकाजे अविश्वासी काहा लागतली कि देव मोरला गोथू पोछु जीव उठलु छे? 
\v 9  मे बी ज्योत सोमजी रोयू होतु कि नासरेथ येशून नावोन विरुद्धमा घोनो काहीन कोरनो छे 
\v 10  एने मे यरुशलेममा ज्योत कोऱ्यु मुख्य राजकोण हाते अधिकार लीन मे घोणा पवित्र मानसो काजे निस्तु जेलमा नाख्यू बाखीन जेत्यार तीणूक मार नाखता होता नी मे तिंदरा विरुद्ध आमरी (संमती ) तूकडी बी होती 
\v 11  मे खुद आखा आराधना मा जायीन तीणूक तोकलीत देया कोरतू होतु एने रीसवायन देशो मायीन गावमा तिंदरे पोछो पोळतू होतु 
\v 12  जेत्यार मे मुख्यराजकोण अनुमतीदेणे अधिकार लीन इना रितीसी दरीयामा जातलु होतु 
\v 13  ती हे राजा मे दिसून टेमे वाटे दाहळा गोथू बी जादा विजावो आसमानमा गोथो आवलो देख्यू जे मारे साते एने मारे साते वावा साते चारू ढोळे चोमोकती होती 
\v 14  जेत्यार आमु आखा धोरतीपोर पोळ गोया ती मेसेक इब्रानी भाशामा जी आवाज सोमवायी शौल शौल तू मेसेकाजे काहा छळ कोरे 
\v 15  ''मे कोयू प्रभू तू कून छे? प्रभू कोयू, ''मे येसू छे जिनान तू छोळ कोर रोयू, 
\v 16  बाखीन उठ एने आपणा पायो पोर उभू रोय मे इनान कोरता तुसेक दर्शन आपलू छे कि तुसे काजे सेवक ठेरावनो, एने तू निस्तू वातो काजे जी तू देखतलु छे गोवा ठेरावो बाखीन इना वातोन बी जीनान कोरता मे तुसेक दर्शन देखाळीस 
\v 17  मे तुसेक तारा मानसोमा एने परराष्ट्रमा जीनांचा तुसेक मुकली रोयो छुळवाय जायीन 
\v 18  कि तू तिंदरा डूवा उगाळे इनान कोरता कि चे आंधारामागोथा विजावामा सैतानोन राज्यम गोथा देवोन राज मा आवे, जीनाशी चे पापोन माफी एने तीनु माणसासाते अधिकार लिलेये जू मरे पोर विश्वान कोरनेन द्वारे पवित्र होयला छे
\v 19  आखरी हे राजा अग्रीफा मे टीना सोरगोन दोर्षनोन आज्ञान पालन नि कोऱ्यू
\v 20  बाखीन पेहेले दिमीस्कमा ओवतेन यरुशलेम, एने याहुदिन आखा देशोमा रोयने वावाक न्यातोक कि दिसरा यहुदीकाजे ज्योत सुवार्ता कोयतू आव्यू कि पश्याताप कोरु देवो भूनी फिरू मोंदीराम मोन फिराउन वारला कामे कोरु
\v 21  इना बारामा यहुदी मेसेक धोर देदा एने मार नाखनेण कोऱ्या
\v 22 इना रीतीशी देवोंचा गोथो साहातालीन मे आज तोक बोनलू छे एने ननला मोतला ओगोव गोवाही आप रोयू एने जे वात भविष्य कोरता एने मोशे कोह्ळू छे कि चे होयने वावा छे इनुक छुडीन ओविक काय  नि कोयतलु
\v 23  बाखीन जो कि मसि काजे दुख उठवणे पोडसे एने चू मोरला मा गोथू जीव उठणे वावामा पेहेलू होइन याहुदिन प्रजान एने दिसरा याहुदिन दुयो विजावान संदेश प्रचार कोरसे
\v 24  जोत्यार पौलोस आपणा बचावमा इना रीतीसी कोय रोयू होतु ती फेस्तर जुरेत कोयू '' पौलोस तू गांडवय गोयलू छे! तारो जादा शिक्षण तुसेक गांडवायदेद्लो छे,
\v 25  बाखीन पौलोस कोयू, ''महाराज फेस्तूस मे गांडू नि होय बाखीन खोर्ली एने वारली वाते कोर रोयू
\v 26  इनि वातो काजे खुद राजाक मालोम छे कि तेरे सामने हिम्मत सी बुल रोयू इंना मायलो काहीं वात नि होयली जी तेरोसी डूकायली छे कहाकी चू ची घटना कहाना उपरात मा नि होय
\v 27  हे राजा अग्रीफा काय तू भविष्य कोरताण विश्वास कोरतलू? होय मेसेक मालोम छे कि तू विश्वास कोरतलू
\v 28  ती अग्रीफा पौलूस काजे जोव्त्व आप्यू, तू मेसेकाजे थूडीकटेमोमा ख्रिस्ती बोनावीन छुडीस
\v 29  पौलोस कोयू '' देव कोरे थुडान नीती जादा तेमोण नि निसतू नु बाखीन जे आखा छे मारो आखा सोमवी रोया मारे सारखा होय जाये निसतू जे साचावान बाकिक छुडीन
\v 30 तोत्यार राजा एने सुभेदार एने बिरनिके एने तिंदरे सेते बोसनेवावा उठीन उबोरोहीण;
\v 31  एने ओलग जाइन आपस मा कोहोने बाज गोया, '' ज्यू माणूस ओसो ते काहीं नि कोरतलू, जो मौतोन दंड एने बंदीवाडामा नाखनेन लायक छे,''
\v 32  आग्रीपा फेस्तूस काजे, ''  ओगर ज्यू माणूस कैसोरोन दोहाई नि देता नि, ती छुट सकतलु होतु
\c 27
\p \v 1  जोत्यार जो पोको होय गोयलो कि आमु ढोंडया मा इटली जाणेन ती पौलस काजे एने दिसरा बंदी काजे राजान सेनाद्लोन युलीयुस नावोक एक सुबेदारेण होवाले कोर देदा 
\v 2  एने अंद्र्मूतियमोन एक ढोंडयो काजे आशियान  वाव जागे गोथोनिकवीन जाय आरिसाखुर नावोन थीसल्लालुनीकोण एक मकीदुळी आमरे साते होतो
\v 3  दिसरे दाहळे आमु सदामा उतऱ्या एने युलीकस दोया कोरीन पौलस काजे तेरा दोस्तोनचां जाणे देदा कि चे तेरी पाहांतराय कोरे 
\v 4  चां गोथा आमु ढोळया लारे साईप्रस आडोव होयता जायीन चाल पोळ्या काहाकि वाहवी सामने गोथी होती 
\v 5  एने जोत्यार आमु फिलीकीया एने पंफुलिया दोरीयान धोळे गोथा निकव्या ती लुकीयान टापू पोर उतऱ्या 
\v 6  चां सुबेदार काजे इटली जाणे वावो सिकंदरोन ढोंडयो मेव्यो: एने चू आमुकाजे तीनापोर लेदू 
\v 7  जोत्यार आमु माणसे घोन सोवटा दाहळातोक धीरा धीरा जाता जायन मुश्कीलसी कणीदा ओगोव पुग्या ती वाहवी ओगोव जाणे नी देती होती सामोना ओगोव होयीन क्रेतान टापू आडोव सळमान ओगोव गोया 
\v 8  एने तेरा काठे मूकनिससी हिम्मत सी आमु एका जागापोर पुग्या सुंदर टापू नावोन कोवायतहोतू चां गोथा गळसया देश गाव साते होतो 
\v 9  धोनी टेम होय गोयी एने पाणी वाटेशी मुरकिळ होय गोयली होती, न्या तोक कि उपासोन दाहळे वीत गोयला होता आखरी: पौलस ज्यो कोहिन चेतावनि आपने लाग्यू 
\v 10  हे भायशो मेसेक ओसो लागे कि इना दोरीयान वाटे माळ एने धोंडयान बी नि बाखीन आमुकाजे  आमरो बी जीवोन तोकलीत लेणे पोडी 
\v 11  बाखीन सुबेदार पौलसोन वातोन अपेक्षा जाहाजोन चालीन एने कपतानोन वातोक ज्यादा ध्यान  देदु 
\v 12  इनान कोरता कि चे टापू मा शेवान दाहळा मा रोयने मुश्कील होतो घोणा सोवटा मानसोन जी संमती होय गोयी कि चां गोथो ओगोव जायीन काहाना रितीसी फिनिक्स पुगीण सेवान दाहळामा बितावे ज्यो क्रेतान एक बंदर होतो जेरो मुख दक्षिण पच्छिम एने अरब पच्छिम भूनी छे 
\v 13  जोत्यार दक्षिणोन हवा सोवे सोवे चालने बाजगोयी ज्यो विचार कोरीन कि आमरो उद्देश होता चे लंगर चुटीन ओवी धोळे धोळे क्रेताण साते मायन जाणे बाज गोया 
\v 14  बाखीन इतरिक वातोमा थूरीकोण नावोन भयंकर तुफान आव्यो ज्यू आर पूर्वी कोवायतू होतु 
\v 15  जेत्यार ढोंडयो तेरेमा फोस गोयो एने आंधिन सामना नी कोरसोक्या आमु तीनाकाजे वाहवा भूनी जान देदा एने आमु बी तेरे साते वोयतो जात रोया 
\v 16  तेत्यार छोदा नावोन बंदरोन आडोव वोयतो वोयतो आमु मुश्कीलसी ढोंडयान देतेयाक हातो माली सोक्या 
\v 17  ओवतेन ढोंडयो चालाळने वावाक डोंगीकाजे चूटीन ढोंडया काजे नेचो गोथो उपोर तोक गुंडाविन दोवळासी कोरीन बांधीन सूरतीस टापुन उतरावा जागे फोस जाणेन बिकोमा पाळ उतारीन वोयता जात रोया 
\v 18  दिसरे दाहळे जेत्यार आमु आंधीमा गोथा जुदा हेलकाव्या खात रोया होता कि चे ढोंडया मायलो सोमान नाखने बाज गोया 
\v 19  तिसरे दाहळे चे आपने हातोसी ढोंडयोन दोवळा एने पाल ओवी बी नाख देदा 
\v 20  जोत्यार जुदा सोवटा दाहळा तोक नि ते दाहळू देखाये देदु नि तेरा तारा देखाया मोहित आंधा चाल रोयी होती ती धीरा धीरा आमरो वाचनेन आशा बी जात रोयी 
\v 21  जेत्यार चे बी खानान जादा दाहळा वीत गोया तेत्यार पौलस तिंदरे सामने उबरोहीण कोयू, हेभाशो तोकलीत लेनु पोळती कि तुमु मारी वात सोमोवता एने क्रेतागोथा नि आवता तेत्यार नि ते संकट गोथा, 
\v 22 हिमी कि मे तुमुकाजे विनंती कोरो हिम्मत कोरु काहाकि तुमरे मायीन काहाना जीवोन नुकसान नि होये बाखीन जहाजोन 
\v 23  काहाकि देवोन जू मे छे एने जेरी सेवा कोरतलु तेरु स्वर्ग दूत आज राती मारेंचा आवीन उबरोय गोयू 
\v 24  चू कोयू पौलस मा बीहे! तुसेक कैसरोन ओगोव उबरोयनो जरूरी छे देख देव इना आखाक जे तारे पुठी चाल रोया तुसेक आप देतलो छे 
\v 25  इनान कोरता हे, भायशो हिम्मत राखू काहा कि मे देवो पोर विश्वास कोरतलु छे कि जोसो मेसेक कोयलो छे कि तोसोत होयसे 
\v 26  ''बाखीन काहानास टापुपोर आपनो ढोंडयो जाय फुट जासे 
\v 27  बाखीन जेत्यार चो वादवी रात आवी आमु आंद्रिया दोरीयामा फिरता रोयता होता रातमा ढोंडयो चालाळन्या अनुभव कोऱ्या कि आमु काहानास टापून साते पुग गोया 
\v 28  याह लेणेपोर चे छत्तीस हात उंडो होतो एने थूलोक ओगोव जायीन चे ओवी जान लेदा कि सव्वीस हात उंडो लाग्यो 
\v 29  ती इना बीकोसी कांखुर मायीन दोगळामा नि ठूकवाय जाय चे जहाजोन पोछ्लो जागे चार लंगर नाखीन विजावो होयनेन वाट देखणे बाज गोया 
\v 30  जेत्यार कि ढोंडयो चालाळने वावा ढोंडया मा गोथा ढासनेन कोर रोया होता ढोंडया काजे दोरीयामा उतार देदला होता 
\v 31  ती पौलस सुबेदार एने सेना काजे कोयू, ''अगर ज्यो माणसे ढोंडया पोर नि रोये ती तुमु बी नि वाच सोकतला'' 
\v 32  ती सेना दुवळाक काटीन दोंडया  लाकळान पाळ देदा 
\v 33  जोत्यार विजावो होयनोपोर होतो पौलस ज्यो कोहिन आखा काजे खानो खाणेन कोरता सोमजाळयु ''आज चौदादाहळा होय गोया जेत्यारुत तुमु चिंता कोरणे वोजेशी भुका रोया एने तुमु काय बी नि खादा 
\v 34  मे तुमुकाजे सोमजाळो आपणा जीवोन वाचाळ ने कोरता खाय लेवू काहा कि तुमरे मायला काहानास एकोण झोटू बी नि उखवे 
\v 35  ज्यो कोहिन चू रुटू लेदु एने आखान सामने देवोन धन्यवाद कोऱ्यु एने भाषिण खाणे लाग गोया 
\v 36  इनासी आखा काजे हिम्मत आवी एने चे बी खानो खादा 
\v 37  ढोंडया पोर आमु बी आखा दुयसोव छत्तीस जोना होता 
\v 38  एने जोत्यार चे खानो खायीन आखरी ज्यो नि गहू दोरीयामा नाखीन ढोंडया काजे फोवरो कोरणे बाज गोया 
\v 39  जेत्यार दाहळू उग्यू ती चे तिना जागाकाजे कून उवखी बाखीन तीणूक एक सपाट जागू तीनुकाजे देखाय पोळयु, एने चे विचार कोऱ्या कि ढोंडया काजे तीना जागा पोर लागाळने वारू रोयसे 
\v 40  चे लंगर काटीन दोरीयामा छुळ देदा एने तिनी टेमे सूळनान बोद्लो ढिलो कोर देदा एने वाहविन पुठी पाल निकावीन चाल पोळया 
\v 41  बाखीन पाणी मा विचमा जाणेन टेमे ढोंडयो रेवटामा फोस गोयो एने आपटायनेसी टूटने लाग्यो 
\v 42  सैनिकान विचार  होतु कि कैदि काजे मार नाखनेन जीनासी कि चे कुदु बी झेपीन ढासी नि  जाय 
\v 43  बाखीन सुबेदार पौलस काजे वारला रीतीसी ली जायनेन कोरीन तीनुकाजे ओसो कोरनेसी रुक्या एने आदेश आप्यू कि झेपता होय चे पेहेले कुदिन जागापोर निकविन जाय 
\v 44  एने बाकी जे रोयला ढोंडयान लाकळा एने पाट्या पोर बोसीन निकवी जाय इना रितीसी माणसे जागापोर वारला पुग गोया 
\c 28
\p \v 1  जोत्यार आमु वाच गोया ती आमुकाजे मालोम पोळयो कि ज्यू जागू मालटा कोवायतू 
\v 2  चां वावा आदिवासी आमरेपोर दोया कोऱ्या पाणी पोळनेसी सेवो लागणे बाज रोयो होतो इनान कोरता चे आगठो धोपाळीन आखान स्वागत कोऱ्या 
\v 3  बाखीन जोत्यार पौलस लाकडान गोठ्ठू एकठा कोरीन आगठापोर मेक्यू ती आच लागणे सी घोळसु निकविन तेरे हाते पोर लेपटाय गोयू 
\v 4  जेत्यार आदिवासी इना जंतू काजे तेरा हातो पोर लीपटायला देख्या ती एक दिसरा काजे कोहने बाज गोया छाचलीन यु माणूस खुनी छे ओगोर ज्यू दोरीयामा गोथू वाच गोयू ते बी न्याय कोरणे वावू इनाकाजे जीवतलु नि राखे 
\v 5  जोत्यार चू घोळसा काजे आगठामा झोटकि देदु एने तीनाकाजे काय दोगु नि होयो 
\v 6  जे ते वाट देख रोया होता कि ज्यू सूज जासे नि ती पोळीन मोर जासे बाखिन जोत्यार चे घोनी टेम टोक वाट देखता रोया एने देख्या कि इना काजे काय बी नि होयो ती आपणा विचार बदलीन कोहने बाज गोया कि ज्यू ते काहामूस देवता छे 
\v 7  तिना जागान आसपास तिना टापून प्रधान पुबाळीयोसन जाणू होतु चू आमरो स्वागत कोऱ्यु 
\v 8  ओवतेन ओसो होयो कि पूबळीयोसन बास सेरीशी एने आवखुनोन तोकलीतमा बिमार पोळ रोयू होतु, पौलस तीनाकाजे देखणे माहाय गोयू एने आपनी प्रार्थना कोरीन तेरु हात तीनापोर मेक्यू एने तीनाकाजे वार कोर देदु 
\v 9  इना वातोन ओवतेन द्वीप टापू पोरला दिसरा बिमारी वावा आवीन वारू होयने बाज गोया
\v 10  एने चे आमरू भाती भाती रीतीसी आदर सत्कार कोरणे बाज गोया जेत्यार आमु चां गोथा जाणे बाज गोया  चे आमरी गोरोजोन आखी चीजे ढोंडया पोर मेक देदा 
\v 11  तीन महिनान बाद आमु सिकंदरोन एक जहाज लारे जाणे बाज रोया, इना टापू पोर सेव्वान दाहळा निकवीन गोया होता एने जेरो नाव 'जूळवा भाष'' दयस्सकुर, 
\v 12  ओवतेन सूरकुसमा लंगर नाखीन आमु तीन दाहळा तोक रोया 
\v 13  चां गोथो आमु फिरीन रेगीयोनास आव्या, एने एक दाहळाबाद दक्षिण वाहवी चाली आखरी: आमु दिसरे दाहळे पुंतखीयममा आव्या 
\v 14  चां आमुकाजे काह्नास भायश्या मेव्या जे आमुकाजे विनंती कोऱ्या कि आमु तिंदरेनचा सात दाहळा तोक रोयजे इना रीतीसी आमु रोममा पुग्या 
\v 15  जेत्यार भायशे आमरा बादमा सोमव्या ती अप्पियूसोन ती धोर्म शाळा तोक चे आमरे साते मेवने आव्या, तीणूक देखीन पौलस काजे हिम्मत आवी कि चू देवोकाजे धन्यवाद कोऱ्यु 
\v 16  जेत्यार आमु रोममा पुग्या ती पौलस काजे एक सैनिक साते तेरो विचारपूस कोरणे वावू ओलोग रोयनेन परवांगी आप्यू 
\v 17  ओवतेन ओसो होयो कि तीन दाहळान ओवतेन चू यहुदियान डाहला मानस काजे बुलाव्यू जेत्यार चे एखठा होया ती चू तीनुकाजे कोयू ''भाश्यो कोदीमाइन मे आपनी जाती एने आपणा डाहलान रिती रिवाजोन विरुद्ध काही बी नि कोऱ्यु,  ती बी मे यरूशलेम मा घोतू  धोरायीन रोमीन हात मा आपी देदा   
\v 18  चे पुछपाछ कोरणेन सुळीन मेसेक छुळ देणेन कोऱ्या, काहा कि मेसेक मोरोन दंड देनेन काहीन कारण नि होतो 
\v 19  बाखीन जोत्यार यहुदी विरोध कोऱ्या ती मेसेक कैसर काजे अपील कोरनो पोळयो बाखीन ज्यो नि कि मेसेक आपनी जाती पोर काहानो विरोध कोरणु छे 
\v 20  इनान कोरता मे विनंती कोऱ्यु कि तुमु मानसो काजे मेवो एने वात काहाकि इस्राइलोन आशा वजेसी साखवाव्या मा बंदी वान छे 
\v 21  चे जोबाब आप्या, ''नी ते आमुक यहुदियामा गोथो तारे बारामा चिठी जोळी एने ती भायशो  मायळू तारे बारामा न्या आवीन वात पुगाळयु एने बी भुंडली वात कोऱ्या 
\v 22  बाखून आमु तारा विचार सोमवनेन इच्छा राखतला काहा कि आमुक इना पोनथोन बारमा ज्यो मालूम छे कि आखे जागे माणसे एरा विरोधमा वाते कोरतला
\v 23 तोत्यार तेरेन कोरता एक दाहळू ठेराविन घोणा सोवटा माणसे तेरे रोयनेन जागापोर आव्या देवोन राजोन बारामा वारला रीतीसी तीणूक सोमजाळयु एने सोंदारेगोथा सांतोतोक मोशेन शास्त्र नियम एने भविष्य कोरतान किताबमा गोथी येशून बारामा तीनुकाजे सोमजाळने कोशिस कोरतू रोयू 
\v 24  कहानास माणसे इनिवातो काजे मान लेदा बाखीन कहानास विश्वास नि कोऱ्या,
\v 25  जोत्यार छे एक दिसरासाते सोमजोता नि लेदा तोत्यार पौलुसोन इना आखरी छालोकाजे कोसनेण पेहेले चे चा गोथा जाने बाजरोया
\v 26  जाइन आणू माणसा काजे कोय दे '' तुमु सोमवतला ते रोहसु बाखीन नि सोमजे;एने देखता ते  रोहसु बाखीन तुमुकाजे नि देखाये''
\v 27  कहाकी इनु मांसोन मोने भारो होय गोयला छे चे कांटेकोरीन कम सोमवताला पुन चे आपणा डूवा बोंद कोर लेदाला छे इनान कोरता कि छे डूवोकोरी नि देखे कांटोकोरीन नि सोमवे चे नि बोवनु जुवे पुन ते तीनुकाजे वारू नि जुवे
\v 28  आखरी तुमु सोमवी लेवू कि देवोन ज्यो उद्धार दिसरा याहुदियांचा (परराष्ट्रे) मुकलाय गोयला छे पुन ते ते सोमवसे
\v 29 एने चे जे वाते कोय देदु ती यहुदी आपसामा घोणा विवाद कोरता जाइन चा गोथा निकवी गोया
\v 30  पौलूस आपणा भाडान घरमा पुरा दुई साल तक रोयू एने तेरेंचा आवताला तीनू आखण स्वागतकरतलु
\v 31 पुन चू कहना रुकावटो हिम्मत कोरीन देवोन राजोन सुवार्ता प्रचार कोरतु जायन एने प्रभू येशू मसीन बारमा सिखाडतलु होतु  
