\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  यहूदा
\toc1  यहूदा
\toc2  यहूदा
\mt1  Jude
\mt1 यहूदा
\c 1
\p \v 1  यहुदा भूनी गोथो जो येसू ख्रिस्तान दास एने याकोबोन भाष छे, तीणूक बुलावलान नावे जो देवोन बासो मा मोंगावा एने येसू ख्रिस्तान कोरता सुरक्षीत   छे 
\v 2  दोया एने शांती एने मोंग तुमुक जादात जोडतो रोहे 
\v 3  हे मोंगावा, जोत्यार मे तुमुक तिना उद्धारोन बारामा लिखने मा जादा कष्टा सी प्रयत्न कोररोयू होतु जीनामा आमु आखा भागीदार छे, ती मे तुमुक ज्यो सोमजाडनो जोरुरी जान्यू कि तिना विश्वासोन कोरता पुरो यत्न कोरु जो पवित्रो मानसोनु काजे एकुत कावार सोपाय गोयलो होतो 
\v 4  काहाकी कोतरा ओसा माणसे चुराये आमरेमा आवीन मेवायला छे, जिंदरो इना दोंडोन वर्णन जुनले टेमोमा पेहेले गोथो लीखाय गोयलो होतो: जे भक्ती नी कोरने वावा छे, एने आमरा देवोन दोया काजे  भुंडला कामोमा बोदोल देतला छे, एने आमरू एक धोडी मालिक एने प्रभू येसू ख्रिस्तान इन्कार कोरताला छे 
\v 5  बाखीन कोदापी तुमु आखा वाते एक कावार जान गोयला छे, ती भी मे तुमुक इनी वातोन फोम देवाडने हिंडो कि प्रभू एक कुळोकाजे मिस्रो देससी छूडवने बाद विश्वास नी लावणे वावाखोतोम कोर देदु 
\v 6  ओवतेन जे स्वर्ग दुते आपणा पोदो काजे जागेत नी राख्या नी तेत्यार आपणा नेचला रोहने काजे छुड देदा, चे इनुक बी तिना भिशोन दाहळान नियावोन कोरता आंधारलामा, जू सोदा कावोन कोरता छे, बोंधोन मा राखलु छे 
\v 7  जिना रिती सी सदोम एने गोमोरा एने हिदरा साते वावा न्गर, जे हिदरेण तोसो भूंडला विचार वावा होय गोयलो होतो एने पराया डोलोन पोछोव लागरोया होता, आखटा न सोरणे नि वावा कुडा मा पोडीन दोडो मा ठराय ला छे 
\v 8  तिना रिती सी जे स्वप्न देखणे वावा बी आपणा-आपणा डीलो काजे विटोव कोरतेला,एने प्रभुता काजे विटोव जानतेला छे, एने  उचला पोदो वावा काजे भूडों वारलो कोह्तेला छे 
\v 9  बाखीन प्रधान स्वर्ग दूत मिकायील, जोत्यार भुतडा सी मोशे न धोड न बारा मा वादविवाद कोऱ्यु, ती तीनाक भूडो वारू कोहिन दोष लागाडनेन हिंमोत नि कोऱ्यु बाखीन ज्यो कोयू, ''प्रभू तुसेक लोडे''
\v 10 बाखीन जे माणसे जिनी वातो काजे नि उवख तेला तीणूक भूडो-वारू कोहतेला, एने जिनी वातो काजे उच ला डोलोन जोनावरे सारको स्वभाव सी जाणते ला छे, तिना  मा आपणा खुदो काजे नाश कोरते ला छ 
\v 11  तीदरे पोर हा!काहाकी चे कैन नोन तोसी चाल चाले, एने दाहाड्कीन कोरता बिलामोन तोसा नास होय गोयला छे, एने कोरहन तोसा विरोध कोरणे नाश होय गोयला छे 
\v 12  जे तुमरी मोगोन सभा मा तुमरे पुठी खातला-पितला, समुंदर मा डूकायला चट्टान सारखा छे, एने बेधडक आपनोत पेट भोरनेवावा आपणा राख वावा छे; चे बिना पाणी वावा वादवो छे, जीणूक वाह्वो उदाव ली जातलो छे;पांटा गोवनेन बिना फोवोन झाड छे,जे दुय कावार मोर गोयला छे, एने मुवे गोथा उखवी गोयला छे;
\v 13  जे समुंदरोन जादा हीलकोरा छे, जो आपनी लाजोन फेन उछाव तेला छे; जे दावाडोल चादण्या छे, जिदरेन कोरता सदा काव तोक आधारो ढूप मेकाय गोयलो छे 
\v 14  ह्नोक बी जो आदाम सी सातवी पीडी मा होतु, इदरा बारा मा ज्यी भविष्य वाणी कोऱ्यु, ''देखू, प्रभू आपणा लाखो पवित्र साते आयु 
\v 15  कि आखान नियाव कोरे, एने आखा भक्ती नि कोरणे वावान कामो न बारामा जे चे भक्ती नि कोरणे वावा नि बोनीन कोरला छे,एने तीनु आखा काठला वातोन बारा मा जे चे भक्ती वावा नि पापी हिदरा विरुद्ध मा कोहला छे, गुणावा ठेराया''
\v 16  जे ते असनतूष्ट कुर कुर कोरणे वावा एने आपना भुंडला इच्छान अनसारे चालने वावा छे, एने आपणा मुयोसी घोमोंडोन वाते बुलतला छे एने चे लाभोन कोरता मुये देखीन बोढायी कोरतला छे 
\v 17  बाखीन हे मोंगावा, तुमु हिनी वातोन फोम राखू जू आमरू प्रभू येसू ख्रीस्तोन प्रेरीतोन पेहेले कोय देदला छे 
\v 18  चे तुमुकाजे कोया कोरता होता, ''पोछला दाहळा मा ओसला मोजाक कोरनेवावा होयसे जे आपणा भक्ती नी कोरणे वावान भुंडला इच्छान अनसारे चालसे'' 
\v 19  जे चे छे जे फुटी पाड्तला छे; जे डीलोवावा माणसे छे, जीनामा आत्मा नी होय
\v 20  बाखीन हे मोंगावा, तुमु आपणा जादा पवित्र विश्वासमा बोढती कोरता जायीन एने पवित्र आत्मा मा प्रार्थना कोरता जायीन, 
\v 21  आपणा खुदो काजे देवोन मोंगोसी बोनावीन राखू; एने ओमोर जीवनोन कोरता आमरा प्रभू येसून दोयान वाट जुवता रोहू 
\v 22  इना पोर जो शोंकामा छे दोया कोरु; 
\v 23  एने जादा जोनानु काजे आगठामा गोथा जादा छाटा निकावू; एने जादा जोनापोर बिको पुठी दोया कोरु, बाखीन तिना छिंदरासी बी सिगी कोरु जे डीलोन लारे गुणावा होय गोयलां छे 
\v 24  हिमी जो तुक ठुकुर खाणेसी वाचाड सोकतलु छे, एने आपणा गौरवन भरपुरीन सामने मग्न एने निर्दोश कोरीन उबु कोर सोकतलु छे, 
\v 25  ज्यू एक धोड्यू देव आमरु उद्धार कोरणे वावान महिमा एने गौरव एने पराक्रम इने अधिकार, आमरू प्रभू येशू ख्रीस्तोन लारे जोसो युगोनपेहेले काव गोथो छे, हिमीबी होये एने युगान युग रोहे आमेन    
