\id 2CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 कुरिन्थियों
\toc1  2 कुरिन्थियों
\toc2  2 कुरिन्थियों
\mt1  2 Corinthians
\mt1 2 कुरिन्थियों
\c 1
\p \v 1  पौलोसन भूनी गोथो ज्यी देवोन इच्छा ख्रिस्त येसून प्रेरित छे, एने भाष तींमथी भूनी गोथो देवोन तिनी मोंदविन नावे, ज्यो करिंथ मा छे, एने आखा अखयान आखा पवित्र मानसोन नावे:
\v 2  आमरू बास देव एने प्रभू येसू ख्रिस्तन भूनी गोथो तुमुक दोया एने शांती जोडती रोहे 
\v 3  आमरा प्रभू येशू ख्रीस्तोन देव एने बासो काजे धन्यवाद होय, जू दोयान बास एने आखा रितीन शांतीन देव छे 
\v 4  चू आमरा आखा दुखो मा शांती आपतलु छे; काहाकी आमु तिनी शांतीन वोजेसी जू देव आमुक आपतलु छे, तीणूक भी शांती आपसोके जो काहाणला रितीन दुखो मा छे
\v 5  काहाकी जोसो ख्रीस्तोन दुखो मा आमु जादा  भागीदारी  होयतला छे, तोसात आमु शांतीमा भी ख्रीस्तोन लारे जादा सहभागी होयतला छे 
\v 6  ओगोर आमु दुख जोडावतला छे, ती ज्यो आमरी शांती एने उद्धारोन कोरता छे; एने ओगोर शांती जोडावतला छे, ती ज्यो तुमरा शांतीन कोरता छे; जेरु प्रभाव तुमु धीर साते तिना दुखो काजे सेहेन कोर लेतला छे, जीनाक आमु भी सेहेन कोर लेतला छे 
\v 7  आमरी आशा तुमरा बारामा पाकी छे; काहाकि आमु जाणतला छे कि तुमु जोसा आमरा दुखोमा, तोसात आमरा शांती मा भी भागीदार छे 
\v 8  हे भाशो, आमुक नी जुवतो कि तुमु आमरा तिना दुखोमा ओंजानला रोहे जे आसीयामा आमरेपोर पोडयो; आमु ओसा भारी भारोसी दाबाय गोयला होता, ज्यो आमरा सामर्थ्यासी बारथे होतो, न्या तोक कि आमु जीवनसीबी हाथ धुव बोसला होता 
\v 9  बाखीन आमु आपणा मोनोमा सोमोज गोया होता कि आमरेपोर मोरनेन आग्या होय गोयली छे, काहाकी आमु आपणु भूरसु नी राखे बाखीन देव जू मोरला काजे जीवाडतलु छे 
\v 10  चूत आमुक मोरनेन ओसला मोटा सोंकोट मा गोथू वाचाडयु एने वाचाडसे; एने तीना पोर आमरी जी आशा छे कि चू ओगोबी वाचाडतू रोहसे 
\v 11  तुमु बी मेवायीन प्रार्थनान लारे आमरी मोदोत कोरसु कि जो वरदान जादा जोनान लारे आमुक जोड्यो, तिनान वोजेसी जादा माणसे आमरे भूनी गोथा धन्यवाद कोरे  
\v 12  काहाकी आमु आपनो दिमाक न इना गोवायी पोर घोमोड कोरतेला छे, कि जोगो मा ओवी जरुरी कोरीन तुमरे इचमा आमरो जीवन देवोन लायक ओसलो पवित्र एने खोरलायी साते होतो, जो डीलोन ग्यान सी नि बाखीन देवोन दोया साते होतो 
\v 13  आमु तुमुक एने काय नी लिखता, निसतो यो ज्यो तुमु पोडतला एने मानतला बी छे, एने मेसेक आशा छे कि आखरी तोक बी मानता रोहसु 
\v 14  ओसो तुमरे मा गोथा कोतरा मान लेदला छे कि आमु तुमरा घोमोंडोन वोजा छे, तोसोच तुमु बी प्रभू येशून दाहडे आमरेण कोरता घोमोंडोन वोजा ठेरायसु 
\v 15  इना भरोसासी मेसेक जुवे कि पेहेले तुमरेन चां आवो कि तुमुक एक ओवी दान जोडे; 
\v 16  एने तुमरेन चां गोथू जायीन मकीदुनीया काजे जाम, एने पोछु मोकी दुनीया गोथू तुमरेन चां आवो; एने तुमु मेसेक यहुदिया भूनी काहीन नांबेतोक पुगाड देजू
\v 17  इनान कोरता मे जी इच्छा कोऱ्यु कि ती काय मे हुशारी देखाडयु? नीती ज्यो कोरणे हिंडो काय डीलोन अनसारे कोरणे जुवतलो छे कि मारा वातोमा 'होव, होव 'बी कोरु एने 'नी नी' बी कोरु? 
\v 18  देव खोरलु गोवा छे कि आमरा तीना वोचोन मा जो मे तुमुकाजे कोयू' हाव ' एने 'नी 'दुयू नी जोड जातला 
\v 19  काहाकी देवोन पुऱ्यु येशू ख्रिस्त जेरो आमरे लारे मोतलोब मारा एने सिल्वानोन एने तीमथीनोन लारे तुमारे इच मा प्रोचार होयू, हिनामा 'छे 'एने 'नी 'दुयू नी होता, बाखीन हिनामा 'होव 'कि 'होव 'होय 
\v 20  काहाकी देवोन जोतरा करार छे, चे आखा हिनामा 'होव 'न साते छे इनान कोरता हिंदरे लारे आमेन होयो कि आमरे लारे देवोन मोहिमा होये
\v 21  एने जे आमु तुमरे साते ख्रिस्त मा पाका कोरतला छे, एने जे आमरु अभीशेक कोऱ्यु चू देव छे, 
\v 22  जू आमरेपोर छापू बी लागाड देदलो छे एने बोयान मा आत्मा काजे आमरा मोनोमा आप्यू
\v 23  मे देवोकाजे गोवा कोरीन कोहो कि मे हिमी तोक करिंथ मा इनान कोरता नी आव्यू, कि मेसेक तुमरे पोर दोया आवती होती 
\v 24  ज्यो नी कि आमु विश्वासोन बारामा तुमरेपोर प्रभूता जोताडने जुवतो होतो; बाखीन तूमरी खुशीमा मोदोतदार छे काहाकी तुमु विश्वासी स्थिर रोहतला छे
\c 2
\p \v 1  मे आपणा मनोमा ज्यो ठेराव कोऱ्यु कि ओवी तुमरेन चां तुमुकाजे नाराज करणे नी आपो ठेराव रोयू 
\v 2  काहा की मे अगर तुमुकाजे नाराज करो, ती मेसेक ख़ुशी आपने वावू कून होसे, निस्तु चू जीनाकाजे मे नाराज कोऱ्यु 
\v 3  एने मे जीत वात तुमुकाजे इनान कोरता लिख्यू कि कोदी ओसोनी होये कि मारे आवनेसी, जीनासी मेसेकाजे ख़ुशी छे, चोत तुमरा आखान बी छे 
\v 4  जुदू  तकलीत सी एने मोनोन मेहनत सी मे घोणा सोवटा आसा उघडीन तुमुकाजे लिख्यू होतु कि इनान कोरता कि तुमु तिना मोटला मोंगो काजे जानलेवू, जो मेसेक तुमरे साते से 
\v 5  अगर कुदू नाराज कोऱ्यो, ती मेसेकाजे बिनी बाखीन कि तेरे साते घोनो जुदो कडकरितीसी काहीन काहीन तुमु आखाकाजे बी नाराज कोरतलु छे 
\v 6  ओसला जोनान कोरता ज्यो दंड जे भाशोमा गोथा घोन सोवटा आप्यो रेट छे 
\v 7  इनान कोरता इना गोथो भोलो ज्यो छे कि तेरु गुणू माफ कोरु एने शांती आपु, ओसो नी होये कि माणूस ज्यादा नाराज मा डूब जाय 
\v 8  इनान वोजेशी मे त्तुमुकाजे विनती कोरो कि तिना काजे आपणा मोंगोन सबूत आपो 
\v 9  काहा कि मे इनान कोरता बी लिखलु कि तुमुकाजे पारखी लोम कि मारा आखा वातो काजे माननेण करता तीयार छे कि नी 
\v 10  जिना काजे तुमु काहीन माफ करतला तीनामा बी माफ करतला छे काहाकी मे बी काहीन माफ कोरतलु; ओगर कोरतलु होय, ती तुमरे वोजेशी ख्रिस्तान जागे मे रोहीण माफ कोरतलु छे
\v 11  कि सैतानोन आपने पोर डाव नी चाले काहाकी आमु तेरे युक्ती सी अनजानला नी होय 
\v 12  जेत्यार मे ख्रिस्तान सुवार्ता सोमवाडने त्रोआस मा आव्यू ओवी प्रभू मारेन कोरता एक झोपलु उघाड देदू 
\v 13  ती मारा मोनोम आराम नी जोळयो इनान कोरता कि मे आपणा भायश तीतूस काजे नी मेव्यू; इनान कोरता तीनुमा गोथू इनान कोरता तीनुमा गोथू निकविन मासेदोनीया जात रोयू 
\v 14  बाखीन देवोन धन्यवाद होये जू ख्रीस्तामा आमुकाजे तिहीवार मा ख़ुशी लीन फिरतलु छे एने, आपणा ग्यानोन गोंद आमरे लारे आखे जागे फैलतलु 
\v 15  काहाकी आपु देवोन साते उद्धार कोरणे वावा एने नाश होयने वावा दुयोन कोरता वारलु गोंद छे 
\v 16  कुदान कोरता बी मोरनो वजेन मोरनोन गोंद एने कोतराकोण कोतरा जीवनोन कोतरा जीवनोन वारलु गंध भोलो इना वातोन लायक कून छे? 
\v 17  काहाकी आपनु तीनु घोणा सोवटान सारखा नी जे देवोन वोचोन मा भेसकायने कोरतला छे; बाखीन मोनोन खोरलासी एने देवो भूनी गोथो देवो काजे आपने साते छे जाणीन ख्रिस्ता मा बुलतेला
\c 3
\p \v 1  काय आपणु ओवी आपनी बोढाई कोरणे बाज गोया? निती आमुकाजे दिसा मानसोन सारखो सी वसुली कोऱ्या बी पत्रीया तुमरेनचां लावनो कि तुमरेन चां गोथू लावनो छे? 
\v 2  आमरी पत्री तुमुत छे, जो आमरा मोनोन लिखली छे एने तीनाक आखा माणसे उवेखतला एने पोढतला
\v 3  ज्यो प्रगट छे कि तुमु ख्रिस्तान पत्री छे, जीनाकाजे आमु सेवकोण सारखो लीख्या एने चो शाईसी नी बाखीन जीवतला देवोन आत्मासी दोगळान पात्रापोर नी बाखीन मोनोन मानसोन रुपोन पात्री पोर लिखला छे 
\v 4  आपणु ख्रिस्तान लारे देवोपोर ओसुत भूरसु मेकतला छे 
\v 5  ज्यो नी कि आपु आपणा खुदोन इनान लायक छे कि आपणा तोरोफसी काहीन वातोन विचार कोर सोके बाखीन आमरी लायकि देवोन तोरोफसी 
\v 6  जू आपणु काजे नोवली वादु सेवक बोननेन लायक बी बोनाव्यू ( शब्द ) बुलनोन सेवोक नी बाखीन आत्मान जीवाळलु छे 
\v 7  ओगोर मोरोन जी वादु जेरो ( अक्षर ) लिखलो दोगळापोर बोनावलो होतो न्यातोक विजावो होयो कि मोशेयन मुयोपोर विजावोसी जो घोटी बी जातलो होतो, इस्रायल तेरे मुयोपोर नोजोर नी कोर सोकता होता 
\v 8  ती आत्मान वादु ओवी बी विजावो काहा नी होय? 
\v 9  काहाकी जोत्यार गुनावो ठेरावने वावी वादु विजावो होतो ती धोरमी ठेरावने वावी वाचा ओविबी विजावो काहा नी रोयो? 
\v 10  एने जो विजावो वादु होतो चोबी तीना विजावासी विजावो होयनेसी जीनासी बोढीन विजावो होतो काय विजावो नी ठेहेऱ्यो 
\v 11  काहाकी जोत्यार चो जोत्यार कोम होयतो होतो विजावो होतो जो चो पाकु रोहसे ओवी बी विजावू काहा नी होयो
\v 12  इनान कोरता ओसी आशा राखीन आमु हिंमतसी कोहोतला एने मोशेसारखु नी जू आपणा मुयोपोर पोरदु मेक लेदलु काहाकी इस्राएल तिनी घोळनेवावी विजावा भूनी कुदू नी देखे
\v 13  एने मोशन सारखो नी, जू आपणा मुयो पोर पोडदु नाख रोयू होतु काहाकी इस्रायली तिना घोटने वावा तेजोन आखरी नी देखे 
\v 14  बाखीन चू मतीमंद होय गोयू काहाकी आजतोक जुना कोरार पोढनेन टेमे तिंदरा मोनोमा चूत पोडदु मेकाय रोयतलु बाखीन चे ख्रिस्तामा उठ जातला छे 
\v 15  आज तोक जोत्यार कोदी मोशेन किताब पोढाय जातली छे ती तिंदरे मोनोमा पोडदु मेकाय रोयतलु 
\v 16  बाखीन जोत्यार कोबी तिंदरो मोन प्रभू भूनी फिरसे तेत्यार चू पोडदु निकवी जासे  
\v 17  प्रभू ते आत्मा छे: एने जां कां प्रभून आत्मा छे चा स्वतंत्रता छे 
\v 18  बाखीन जोत्यार आपणु आखान उगाळला चेहरासी प्रभून विजावो इना रितीसी ( प्रगट ) सामने आ वतलो छे, जिना रितीसी आरशाममा प्रभून लारे जू आत्मा छे आपणु तीना विजावा रूपमा थूलोक थूलो कोरीन बदलाय जातला छे 
\c 4
\p \v 1  इनान कोरता जोत्यार आमुकाजे ओसी दोया होई कि आमुकाजे जी सेवा जोळी ती आमु हिंमत नी छुळतला 
\v 2  बाखीन आमु लाजोन डूकायला कामोकाजे छुळ देदा एने नी हुशारी चालता एने नी देवोन वोचोनोमा भेसोक कोरतला; बाखीन सच्चाइ काजे सामने लावीन देवो सामने होर एक मानसोन सद्वी वेकबुद्धीमा आपनी भोलायी बोसाळतला छे 
\v 3  बाखीन ओगोर आमरा सुवार्ता प्रचार पोर पोरदु मेकायलु छे ती ज्यो नाश होयने वाव पोर पोळलो छे 
\v 4  एने तीनू अविश्वास्न कोरता जिंदरी बुद्धी इना जोगोन भगवान आंदवी कोर देदलु छे, काहाकी ख्रिस्त जू देवोन प्रतीरूप छे, तेरे विजावान सुवार्तान विजावो तीनुपोर चोमके 
\v 5  काहाकी आपणु आपणु काजे बी बाखीन ख्रिस्त येशून सुवार्ता प्रोचार कोरतला कि चू प्रभू छे; एने आपणा बारामा ज्यो कोहोतला कि आमु येसून वोजेशी तुमरा सेवक छे 
\v 6  इनान कोरता कि देवूत छे, जू कोऱ्यु, ''आंदारलामा गोथो विजावो चोमके, ''एने चूत मोनोमा चोमक्यू कि देवोन मोहिमान उवखनोन दिवू येसू ख्रिस्तान मुयोपोर विजावो होये 
\v 7  आपने जुव चो धोन धुवान ठाहरामा मेकलो छे कि ज्यो मोल्यवान सामर्थ्य आपने तोरोफसी नी बाखीन देवो तोरोफसी ठेरे 
\v 8  आपणु चारू धोळे गोथा दुखेत भोगतला; बाखीन संकोट मा नी पोळतला नी कोरसोके ओसला ते छे बाखीन निशाणी नी होतला 
\v 9  सताव ते होयतलु छे बाखी त्याग नी कोरतला पोळी ते जातला बाखीन नाश नी होयतला 
\v 10  आपणु येसून मोरनो काजे आपणा डीलोमा होर एक टेम लीन फिरतला कि येसून जीवन बी आपणा डीलोमा देखाये
\v 11  काहाकी आपणु जीवतेलान होमेषा येसून कोरता मोरनोन हातोम होवाळे कोराय जातला कि येसून जीवन बी आपणा मोरणे वावान डीलोमा प्रगट होये 
\v 12  इना रीतीसी मोरोन ते मोरने वावा डीलोमा बी ओसोर मेकतलो छे एने जीवन तुमरे पोर 
\v 13  इनान कोरता कि आपनोमा चूत विश्वासोन आत्मा छे जेरे बारामा लिखलो छे; मे विश्वास कोरतलु छे इनान कोरता मे कोयू'' आखरी: आमुबी विश्वास कोरतला इनान कोरता कोयतेला, 
\v 14  काहाकी आमुकाजे मालोम छे कि जू प्रभू येसू काजे जीवाळयु, चूत आपणु काजे बी येसुमा भागीदार सोमजीन जीवाळसे,, एने तुमरे साते आपने सामने उबराखसके 
\v 15  काहाकी आखा चीजे तुमरेन कोरता छे काहाकी कृपा घोणा सोवटान लारे जादा होयीन देवोन मोहिमान कोरता धन्यवाद भी बोढावे 
\v 16  इनान कोरता आमु हिंमत नी छुडता; हिम आपनो बारथेलो स्वभाव मनुष्यान खोतोम होय जातलो छे ते बी आपनो माही वावो मनुष्यान स्वभाव दाहळी दाहळीन नोवलो बोनतलो जातलो छे 
\v 17  काहाकी आपनो थुलोक वारून कोरलो दुख आपनेण कोरता जुदो मोहोत्वान एने अनंत मोहिमा पोयदा कोरतलो; 
\v 18  एने आपणु देखाळी चीज नी बाखीन नी देखे ओसली चीजो काजे देखता रोयतला; काहाकी देखे ओसली चीज थूलाक दाहळान छे, बाखीन नी देखतली चीज होमेशान बोनली रोयतली  
\c 5
\p \v 1  काहाकी आमुकाजे मालोम छे कि जोत्यार आपनो धोरती पोर मोंडप सारखो घोर पाळाय जासे ती आपणूक देवो तोरोफसी सोरगोमा एक ओसो घोर जोळसे जो हाते कोरीन बोनावलो घोर नी होय बाखीन सार्वकालिक छे 
\v 2  इनामाते आपु कोहतला एने मोटी लालसा राखतला बी आपणा सोरगोन घोर काजे पेहेरलेये 
\v 3  कि एरे पेहेर लेणे सी आपणु आखा उगाळला नी देखायनु जुवे 
\v 4  एने आपणु इना मोंडोपमा रोयता जायीन भारोसी दाबाईन फासता रोयतला काहाकी आपु निकावने नी बाखीन ओवी पेहेरनेन कोरता काहाकी जो मोरोन जीवन मा डूब जाय 
\v 5  जू आपनुकाजे इनी वातोन कोरता तीयार कोरतलु छे चू देव छे जू आपुक मोकवोन आत्मा आपलू छे
\v 6  ओवी आपणु होमेश्या हिम्मत बांधीन रोयतला एने ज्यो जाणतला कि जोत्यार तोक आपु डीलोमा रोयतला छे तोत्यार तोक प्रभूसी ओलोग छे 
\v 7  काहाकी आपु रूप देखीन नी बाखीन विश्वास काजे देखीन चालतला-
\v 8  इनान कोरता आपु हिंमोतोन बांधीन रोयतला एने डीलोगोथो ओलोग रोहीण प्रभू साते रोयनेन ओविसी वास सोमोजतला 
\v 9  इनान वोजेसी आपणा मोनोन होर छे कि चाहे साते रोये-नीती ओलोग रोये बाखीन आपणु तीनाक लेता रोयू 
\v 10  काहाकी गोरोज छे कि आपणा आखान हाल ख्रिस्तान नियावोन बोसनेजाणेन ओगोव उगळी जासे कि होर एक जोणु आपणा आपणा भोलो बुरो कामोन बोदलु जू चू डीलोन लारे कोरला होय जाय
\v 11  इनान लारे कोरता प्रभून बिक धोरीन आपणु मानसो काजे सोमजाळतेलु; बाखीन देवोपोर आपनो हाल सामने छे ओवी मारी आशा जी छे कि तुमरा विवेक बुद्धीपोर बी सामने आव्यो होसे 
\v 12  आमु तेरी आपनी बोढाई तुमरे सामने नी कोरतला बाखीन आमु आमरा बारामा तुमुकाजे घमंड कोरणेन मोकू आपतला कि तुमु तीनुकाजे घमंड कोरनेन मोकू आपतला कि तुम तीनुकाजे जोबाब आप सोको, जे मोनोपोर नी बाखीन बोनावली वातो पोर घोमोंड कोरतला 
\v 13  ओगोर आपणु बेशुद्ध छे ती देवोन कोरता , एने ओगोर सुद्धी पोर छे ती तुमरेन कोरता छे 
\v 14  काहाकी ख्रिस्तान मोंग आपणु काजे आवरीन कोरदेतलो इनान कोरता कि आपणु ज्यो सोमोजतला कि जोत्यार एक आखान कोरता मोऱ्यु ती ती आखा मोर गोया 
\v 15  एने चू इना वोजेसी आखान कोरता मारे गोयू कि चू जीवतलु छे चे ओगोव आपनेन कोरता नी जीवे बाखीन तिनान कोरता जू तिंदरेन कोरता मोऱ्यु एने पोछु जीव उठयु, 
\v 16  आखरी! हिमीगोथा कुदाकाजे डीलोन अनुसारे सोमजी रोया होता तेबी हिमिगोथा हिनाकाजे तोसो नी सोमजोजू जाजे 
\v 17  इनान कोरता अगर कुदू ख्रीस्तामा छे डीलोन अनसारे सोमजी रोया होता तेबी हिमी गोथा तीनाकाजे तोसो नी सोमोजनो जाजे 
\v 18  जे आखा वाते देवो तोरोफसी छे, जू ख्रिस्ता लारे आपने साते आपनो मेल मिलाप कोर देदु, मेल मिलापोन सेवा आपणु काजे आप देदलू छे
\v 19  मोतलोब देव न ख्रिस्ता मा रोहीण आपने साते जोगोन मेल मिलाप कोर देदू, एने तीदरा गुणा काजे तीनु पोर नि लागाड्यू, एने चू मेल मिलापोन वचन आपुक आप देदू, 
\v 20  इनान कोरता आपु ख्रिस्तान राज दूत छे; माणू देव आपने न कोरता विनती कोर रोयूआपु ख्रिस्तांचा विनंती कोरते ला कि देवो साते मेल मिलाप कोरलेये 
\v 21  जू जीनाक पाप मालूम नि होतो, चू आपनेन कोरता पाप ठेऱ्यु कि आपु तिना मा रोहीण देवोन धार्मिकता बोन जाय
\c 6
\p \v 1  आमु जे देवोन सहकारी छे ज्यो बी समजतेला छे कि तेरी कृपा जी तुमरे पोर होयी,तिनी काजे वायबार मा जाणे देवू 
\v 2  काहाकी चू ते कोहे कि ''आपनी अनुकुलोन टेम तारी समवि लेदू, एने उद्धारोन दाहाळामा मे तारी मोदोत कोऱ्यु, देखू, हिमी चू अनुकुलोन दाहाळू छे; हिमी चू उद्धारोन दाहाळू छे
\v 3  आमु काहाणी वातो मा ठूकोर लागणेन काय बी मोकू नि आपला काहाकी आमरी सेवा पोर कुदू गुणू नि लागाडे 
\v 4  बाखीन होरेक वात देवोन सेवक सारखो  आपणा वारला गुणे सामने लावला होता हिंमत सी तोकलीत सी, गोरीबो मा,संकोट मा 
\v 5  चाबका खाणे सी, बोंदि होयने सी, आयडने वावा सी, मेहनत सी जागता रोह्ने सी उपास कोरणे सी, 
\v 6  पवित्र तासी, ग्यान सी, धीर धोरीन, डोया सी, पवित्र आत्मा सी, 
\v 7  खोरला मोंगो सी, खोरला वोचोन सी, देवोन सामर्थ्यासी, धार्मिकता ह्त्यारोसी जे जेवडे-दाखरे हातोमा छे, 
\v 8  आदर एने नी आदार सी, भुंडलो नाव एने वारला नाव सी कोदापी भूलवाडने वावा जोसा मालोम होयतला छे ते बी खोरलो छे;
\v 9  ओनजानलान देखायनेसी, तीबी प्रसिद्ध छे; मोरणे वावान सारखो छे, एने देखू जीवतला छे; मार खाणे वावान सदृश छे बाखीन जीव सी माराय नी जातला; 
\v 10  दुख कोरणे वावान सारखो छे, बाखीन सर्वदा ख़ुशी कोरतला छे; भिकारीण सारका छे, बाखीन जादा जोनाकाजे धोन वावू बोनाव देतला छे; ओसला छे जोसा आमरे पुठी काय नी होय ते  बी आखो काय राखतला छे 
\v 11  हे करिंथ, आमु उघाडीन तारेपुठी वात कोरला छे, आमरो दिल तुमरे भूनी उघाडलो छे 
\v 12  तुमरेन कोरता आमरा मोनोमा काय सोवाल नी होय, बाखीन तुमरेत मोनोमा सोवाल छे 
\v 13  बाखीन आपणा पुऱ्या जाणीन तुमुकाजे कोहो कि तुमुबी तेरा बोदलामा आपणु दिल उघाड देवू 
\v 14  अविश्वास्या साते असमान जुवडो मा मा जुतू काहाकी धार्मीक्ता एने अधर्मोन काय मेल-जुल? नीती विजावो एने आंधारलान काय सोंगती?
\v 15  एने ख्रीस्तोन बलीदानो साते काय लगाव? नीती विश्वास्या साते अविश्वास्यान काय नातो? 
\v 16  एने मुर्त्यान साते देवोन मोंदीरोन काय सोमोंध? काहाकी आमुते जीवतला देवोन मोंदीर छे; जोसू देव कोहलु छे, ''मे तिंदरे मा बोसीस एने तिंदरेमा चाल्या फिऱ्या कोरिस; एने मे हेरु देव होयीस, एने चे मारा माणसे होयसे'' 
\v 17  इनान कोरता प्रभू कोहे, ''तिंदरे इच मा गोथा निकवू एने ओलोग रोहू; एने विटोवला चीजो काजे मा छीमू, ती मे तुमुक स्वीकार कोरिस; 
\v 18  एने मे तुमरू बास होयीस, एने तुमु मारा पुऱ्या एने पुरायटा होयसू ज्यो आखा गोथू शक्तिमान प्रभू देवोन वोचोन छे'' 
\c 7
\p \v 1  आखरी: हे भाशो, जोत्यार कि ज्यो वचन आपणु काजे जोड तेलो, ती आवू आपु आपणा खुदो काजे डील एने आत्मान आखो भुंडलो चूखो कोरु, एने देवोन बिक धोरता जायीन पवित्र ता काजे पाको बोनावू
\v 2  आपणु आपणा मोनोमा जागू आपु, आमुनी कुदा साते अन्याय कोऱ्या, नि कुदा काजे बिगाड्या, एने नि कुदा काजे ठोग्या 
\v 3  मे तुमुकाजे गुणावा ठेरावनेन कोरता ज्यो नि कोयतु काहाकी मे पेहेले सी कोय देदलुछे कि तुमु आमरा दिल मा ओसा बोस गोया कि आमु तुमरे साते मोरने जीवने कोरीन तीयार छे 
\v 4  मे तुमु काजे जुदू हिंमोत सी कोय रोयू, मेसेकाजे तुमरे पोर जुडो घोमोड छे;मे शांती सी मोर गोयलू छेआपणा आखा खुदो मा ख़ुशी सी जादा मेवायलु रोयतेलु छे 
\v 5  काहाकी जेत्यार आमु मासेदोनीया मा आव्या ते बी आमरा डीलोकाजे आराम नि जोडयो, बाखीन आमु चारू धोडे गोथो तकलीफ लीन फिरता होता;बारथे झोगडा होता ,माहिय जुदा भनकावला वाटे होता 
\v 6  तेबी कमजूर वावा काजे शांती आपने वावु देव तितूसोन आवनेसी आमुकाजे शांती आप्यू;
\v 7  ओवी निस्तु तेरे आवने सी बाखीन तेरी नीती शांती सी बी जी टीना काजे तुमरे तोरोफ सी जोडली होती, चू तुमरी इच्छा तुमरा दुखे एने  मोरोन कोरता तुमरी स्वातंत्र न वाते आमुकाजे कोयाजिनसी मेसेक ओवी बी ख़ुशी होयी 
\v 8 काहाकी हिमी तोक मे मारा पत्र लीखीन तुमुक इशारू कोऱ्यु, बाखीन तीनासी पोसतावू कोरता झुनी जोसा कि पेहेले पोसतायता होता, काहाकी मे देखलू कि तिना पत्रा मा गोथो तुमुकाजे दुख ते होयो बाखीन थुलिक वार तोक होतो 
\v 9  हिमी मे ख़ुशी मा छे बाखीन इनान कोरता कि तुमुकाजे दुख पुगाडे, बाखीन इनान कोरता कि तुमु तिना दुखोन वजेसी मोन फिराव्या , काहाकी तुमरो दुख देवोन  इच्छा न अनसारे होतो कि आमरे तोरोफ सी काहाणी वातो मा नुकसान नि होयो, 
\v 10   काहाकी देव भोक्तीन दुख ओसो पस्तावू पोयदा कोरलू छे, जेरो ओसोर उद्धार छे, एने ओवी तिना सी पोसतावू कोरणो नि पोडे बाखीन जोगोन दुख मोरोन पोयदा होतेलो 
\v 11  हिमी देखू, इनी वातो सी कि तुमुक देवोन भक्तीन दुख होयो तुमरे मा कोतरी ख़ुशी एने पोछो बुलनो एने रीस,एने बिक, एने इच्छा,एने झूट, एने दड आपनेन विचार पोयदा होयो?तुमु आखा भातीन ज्यो तीयार कोरीन देखाड्या कि तुमु इनी वातो मा बिना गुणा वा रोये
\v 12  ओवते न मे  ज्यो तुमरेन चां लिखलो होतो चो नि ते तेरे वजेसी लिख्यू ज्यू अन्याय कोऱ्यु, एने नि तिना वजेसी जिना पोर अंन्याय कोरायलो होतो बाखीन इनान कोरता कि तुमरी ख़ुशी जी आमरेन कोरता छे, चो देवो सामने तुमरे पोर प्रगट होय जाय
\v 13  इनान कोरता आमुकाजे शांती जोडी आमरी इनी शांतीन लारे तीतुसन खुशीन वजेसी ओवी बी ख़ुशी जोळी काहाकी तेरु जीव तुमु आखान वजेसी निवो-निवो होय जातलो छे 
\v 14  काहाकी ओगोर मे तेरे सामने तुमरे बारा मा काहीन घोंमोड कोऱ्या ती लाजवायलु नि बाखीन जोसो आमु तुमु काजे आखी वाते आखो छाच लीन कोय देदलू होतु, तोसोच आमरो घोंमोड देखाड ने, तितूसोन ओगोव बी खरलो निकव्यो, 
\v 15  जोत्यार तुमु आखा  आग्याकारी होयनेन फोम आवते ली ती कोसा तुमु बिहीन कोयता जाय तेरी भेट लेदा, ती तुमरो  मोंग तुमरे तोरोफ सी ओवी बी बोढतो जातलो छे, 
\v 16  मे ख़ुशी मा छे, काहा कि मेसेक होर एक वातो मा तुमरे पोर पुरू भरसु छे
\c 8
\p \v 1  हिमी हे भाशो आमु तुमुकाजे देवोन टीना कृपान सुवार्ता कोयतेला जो मासेदोनियान मोंदवी पोर होयो, 
\v 2  दुखोन मोटली परीक्षा मा तीदरी मोटली ख़ुशी एने जुदोकाम गोरीबी तीदरो मोनमोकवा जादा बोढ गोयो 
\v 3  तिना बारा मा मारी ज्यी गोवायी छे कि चे आपनी सामर्थ्य भोरीन , बाखीन सामर्थ्या सी बी बारथे मोनो सी आप्यो 
\v 4  एने इना दान मा मे ओवी पवित्र मानसोन सेवा मा भागीदार होयनेन कृपान बारा मा आमुकाजे घोडी- घोडी जुदी विनती कोऱ्या 
\v 5  एने  जोसा आमु आशा कोरला होता, तोसी नि बाखीन चे प्रभूक काजे ओवी देवोन इच्छा सी आमुकाजे बी आपणा खुदो काजे आप देदा 
\v 6  इनान कोरता आमु बी तुसे काजे सोमजाडया कि जोसो पेहेले चू सुरुवातकोरलू होतु, तोसोच तुमरे इचमा इना दानोन कामो काजे पुरो बी कोरले
\v 7  इनान कोरता तुमु होरेक वातो मा मतलब विश्वास, वचन, ग्यान एने आखा भातीन कोशिश, एने तिना मोंगोमा जो आमरे पोर मेकतेला छे बढतो जातलो तोसोच इना दानोन कामोमाबी बोढता जावू 
\v 8  मे आग्यान रिती पोर ते नि, बाखीन दिसरा खुशीन वजेसी ''मे तुमरे मोंगोन खरलाय काजे पारखनेण कोरीन कोयो कि, 
\v 9  तुमु आपणा प्रभू येसू ख्रिस्तान कृपा मालोम छे कि चे धनवान होयीन बी तुमरेन कोरता गोरीब बोन गोयू, काहाकी तेरे गोरीब होयनेसी तुमु धनवान बोन जावू 
\v 10  इना वातो पोर मारी सला ज्यी छे कि:जो तुमरेन कोरता वारलो छे, चो एक सालोसी नीती निस्तु इना कामोन कोरीन मा, बाखीन इना वातोकाजे सोमोजने मा बी पेहला होयला होतां 
\v 11  इनान कोरता हिमी ज्यो काम पुरो कोरु कि जोसी इच्छा कोरणेमा तुमु तीयार होता, तोसीच आपनी- आपनी कोमायीन अनसारे पोर बी कोरु 
\v 12  काहाकी ओगोर मोनोन तीयारी होय ती दान तेरे अनसारे स्वीकार बी होयलो छे, जो तेरे जुव छे, नि कि तेरे अनसारे ज्यो तेरे जुव नि होय 
\v 13  ज्यो नि कि दिसरा काजे आराम, एने तुमु काजे तोकलीफ जोडे
\v 14  बाखीन बोराबोरीन विचार मा इनी टेमे तुमरी बोढती तिनी टेमे काम आवे, काहाकी तिदरी बोढती नि तुमरे कोमजूर मा काम आवे, कि बोराबोरी होय जाय 
\v 15  ओसो लीखलो छे, ''जे जादा टूवू कोऱ्या तीदरे काय जादा नि भोरायो, एने जे थुलिक टूवू कोऱ्या तीदरो काय कोम नि निकव्यो
\v 16  देवोन धन्यवाद होयो,जे तुमरेन कोरीता चीत ख़ुशी तिनान मोनो मा मेक देदलू छे, 
\v 17  कि चू आमरो सोमवतेलु मानतेलु बाखीन जादा ख़ुशी होयीन चू आपनी इच्छा सी तुमरेंचा गोयलू छे
\v 18  आमु तुमरे साते तिना भाशो काजे मुकली देदा जेरे नावे सुवार्तान बारा मा आखा मोंडवीमा फैलगोयलो होतो; 
\v 19  एने ओतरो नि , बाखीन चू मोंडवीन लारे ठेराय गोयलो कि इना दानोन कामोन कोरता आमरे साते आवे, आमु जी सेवा इनान कोरता कोरतेला कि प्रभून महिमा एने आमरे मोनोन तीयारी सामने आवलागे 
\v 20  आमु इनी वातो मा हुशारीमा रोयतेला कि इना उद्धारताण कामोन बारा मा  जेरी सेवा आमु कोरतेला, कुदू आमरे पोर गुणू नि लागाडनो जुवे 
\v 21  काहाकी जी वाते निसतो प्रभून वाते  नि बाखीन मानसो साते भोली छे , आमु तीणून चिंता कोरतेला 
\v 22  आमु तीदरे साते आपणा भाशो काजे मुंकला छे , जीनाकाजे आमु घोडी-घोडी पारखीन घोणा सोवटा वातोन ख़ुशी मा देख्यू, बाखीन हिमी तुमरे पोर तेरु मोटूत भूरसू छे, इनान रीतीसी चू ओवी बी जादा ख़ुशी मा छे  
\v 23  ओगोर काहानुस तीतुसोन बारामा पुछे, ती चू मारू साती तुमरेन कोरता मुकोलला एने ख्रिस्तान महिमा छे 
\v 24  आखरी:आपनो मोंग एने आमरो चो घोमोड जी तुमरे बारा मा छे , मोंडवीन ओगोव उभ्राखीन तीनुकाजे देखाड्यू
\c 9
\p \v 1  हिमी तिनी सेवान बारामा ज्यू पवित्र मानसोन कोरता कोराय तेलो छे, मेसेकाजे तुमुक लिखनेन गोरोज नि होय 
\v 2  काहा कि मे तुमरा मोनोन तीयारी मालोम छे, कि जिनान वजेसी तुमरे बारामा मासेदोनिया निवासी न सामने घमोड देखला कि अख्यान माणसे एक साल गोथा तीयार होयला छे, एने तुमरे ख़ुशी शी ओवी ढेरका काजे तीयार कोऱ्या 
\v 3  बाखीन मे भाशो काजे इनान कोरता मुकल्यु कि आमु तुमरे बारा मा ज्यो घोमोड देखाड्या चो इनिवातोम वायबार नि ठेरे;बाखीन जोसो मे कोयु तीयार रोहू 
\v 4  ओसो नो होयो कि ओगोर कुदू मासे दोनिया मायलू मारे साते आवे एने तुमुकाजे तीयारी मा नि देखे, ती होय सोके कि इना भूरसान वजेसी आमु (ज्यो नि कोयता कि तुमु )लाज वाय जाय 
\v 5  इनान कोरता मे भाशो साते जी विनती कोरणे गोरोजोन सोमज्यु कि चे पेहेले सी तुमरेंचा जाय, एने तुमरे ख़ुशी मा कोरलान फोव जिना बारा म पेहेले सी वचन आपलो होतो, तीयार कोरीन मेके कि  ज्यो जोबोरदोस्ती नि बाखीन  मोनो सी फोवोन तोसा तीयार रोयू   
\v 6  बाखीन वात ज्यी छे कि:जू थुलोक वरतेलु, चू थुलोक काटसे बी:एने जे जादा वरतेला चे जादा काटतेला 
\v 7  होरेक जोना जोसा मोनो मा विचार कोरे तोसाच दान बी कोरे; नि कुर कुर कोरीन एने नि दबाव सी, काहा कि देव ख़ुशी मा आपने वावाक मोंग कोरतेलु छे
\v 8   देव आखी भातीन कृपा घोनी सोवटी आप सोकतेलु जिना सी आखी वाते होरेक टेमे, आखो काय जो तुमु काजे गोरीब छे, तुमरे जुव रोये; एने होरेक भोलो कामोन कोरता तुमरे जुव घोनो काय रोये, 
\v 9  जोसो लीखलो छे, ''चू वेरवी देदू, चू गोरीब काजे दान आप्यू, तेरु धरम होमेशा बोनलू रोह्से''
\v 10  आखरी:चू वेरणे वावा काजे बीज एन्न खानान कोरता रुटू आपलू छे, चू तुमु काजे बीज आपसे, एने तीनाकाजे फोव लागाडसे; एने धोरमोन फोवोकाजे बोढावसे
\v 11  तुमु आखा वातो मा आखा भातीन मोनमोकवान कोरता जे आमरे लारे देवोन धन्यवाद कोरतेला छे, मालदार कोराय जाय 
\v 12  काहाकी इना सेवा काजे पुरो कोरणे सी नि निसतू पवित्र मानसोन गोरोज पुरी होये, बाखीन मानसो तोरोफ सी देवोन बी जादा धन्यवाद होयतेलो 
\v 13  काहा कि इना सेवाकाजे कबूल कोरीन चे देवोन महिमा सामने लावतेला छे, कि तुमु ख्रिस्तान सुवार्ता काजे सोमवीन मानीन तेरे स्वाधीन मा रोयतला एने तीदरी एने आखान मोदोत कोरणे मा उद्धारता प्रगट कोरते ला छे; 
\v 14  एने चो तुमरे न कोरता प्रार्थना कोरते ला; एने इनान कोरता कि तुमरे पोर देवोन घोनी सोवटी कृपा छे, तुमरी इच्छा कोरता रोयतेला छे 
\v 15  देवोन तिनान टीना दानोन कोरता जी वारू कोराय ने सी बी जादा वारू धन्यवाद
\c 10
\p \v 1  मे चूत पौलस जू तुमरे सामने नम्र छे बाखीन तुमरे पोछव तुमरे सी कडक रोयतेलु, तुमुकाजे ख्रिस्तान नम्रता एने नोरमाईन वजे सी सोमजाडने 
\v 2  मे विनती कोरो कि तुमरे सामने हिंमोत कोरीन धीर धोरनो नि पोडे, जोसो मे काहाना मानसो पोर जे आमु काजे डीलोन अनसारे चालणे वावा सोमजतेला, धीर धोरणेन विचार कोरे 
\v 3  काहाकी हाजू तोक आमु डीलोसी चालतेला फिरतेला, तेबी डीलोन अनसारे नि लोळतेला 
\v 4  काहा कि आमरी लडायीन हत्यार डीलोन नि होय, पुन गळो काजे पाडणे न कोरता देवोन लारे सामर्थ छे 
\v 5  इनान कोरता आमु विचारोन एने होर एक मोटली वातोन, जो देवोन उवखने विरुद्ध मा उठतली, खोंडलेतला एने होर एक मोरजी काजे बोंदी बोनावीनख्रिस्तान आग्या कोरणे वावा बोनाय देतला 
\v 6  एने तीयार रोहतेला कि जोत्यार तुमरो आग्या आपनो पुरो होय जाय, ती होर एक भातीन आग्या तुडणे वावा काजे दोंड कोरे 
\v 7  तुमु इनी वातो काजे देखू, डूवा ओगोव छे ओगोर कुदा काजे आपने खुदो पोर ज्यू भूरसू होये कि मे ख्रिस्तान छे, ती चू ज्यो बी जान लेनो कि जोसू चू ख्रिस्तान छे तोसाच आमु बी छे 
\v 8  काहा कि ओगोर मे इना ओधीकारोन बारामा ओवी बी मोटायकि देखाडनो , जू प्रभू तुमरे बिगाडनेण  कोरता नि पुन बोढतीन कोरता आमुक आपलू छे, ती लाजवायनो नि 
\v 9   ज्यो मे इनान कोरता कोयो कि पत्रान लारे तुमुक बिहाडणे वावु नि ठेरे 
\v 10  काहाकी चे कोहतेला, ''तारी पत्र ते बिहने वावी एने भारलो छे, बाखीन जोत्यार चू सामने आवतेलु, ती चू डीलोन कोमजूर एने वक्तव्य मा हलकू मालूम पोडतेलु 
\v 11  जू ओसू कोहतेलु, चू ज्यो सोमजी लेये कि जोसो वासा पोछोव आमरो वचन छे; तोसोच तुमरे सामने आमरो काम बी रोहतेलो
\v 12  काहाकी आमुक ज्यो हिंमोत नि होय कि आमु खुदो काजे तीदरे मा गोथा कोसा कुदा पुठी नीती चे तीनुकाजे आपणूक भेटाळे, जे आपनी बोढायी खुद कोरतेला, एने खुदो काजे आपोस मा गिनतला मापतेला एक दिसरा पुठी मेवान बिन ओकली ठेरायतेला 
\v 13  आमु ते हदसी बारथे मोटायकि कोदी निकोरजे, बाखीन टीना हद तोक ज्यो देव आरेन कोरता ठेरायलु छे, एने तीनामा तुमु बी आव गोयला छे,एने तिनान अनसारे मोटायकि बी कोरसू 
\v 14  काहाकी आमु आपणा हद सी बारथे खुदो काजे बोळावनो नि जुवता जोसा कि तुमरेंचा तोक पुगाडणे वावा होता, बाखीन ख्रिस्तान सुवार्ता सोमवाळता जायीन तुमरेन चा तोक पुग गोयला छे 
\v 15  आमु हदोन बारथे दिसराण कोस्टा मा मोटायकि नि कोरता; बाखीन  आमुक आशा छे कि जे तुमुक विश्वास बोढावता जासे तोत्यार तोत्यार आमु आपणा हदोन अनसारे तुमरे वजेसी ओवी बी बोढता जासू, 
\v 16  काहाकी आमु तुमरी हद सी ओगोव जायीन सुर्वाता सोमवाळ जे, एने ज्यो नि कि आमु दिसराण हदोन माहाय कामोपोर मोटायकि कोरसे 
\v 17  बाखीन जू घोमोंड कोरे, चू प्रभू पोर घमोंड कोरे 
\v 18  काहा कि जू आपनी खुदोन बोढायी कोरतेलु चू नि, बाखीन जिनान बोढायी प्रभू कोरतेलु चोत स्वीकार कोरतेलो
\c 11
\p \v 1  ओगोर तुमु मारो इतरीक बी बिन ओकोल सेहेन कोरलेताती काय भोलो होयतो; होव मारो सेह लेवू 
\v 2  काहाकी मे तुमरा बारामा देवोन आशा लागाडतलु, इनान कोरता मे एकुत ओद्मी पुठी तुमरी जूडावनी कोरतलु तुमु पोवित्र कुवारी सारखा ख्रिस्ता काजे सोप देवू 
\v 3  बाखीन मे बिहतलु कि जोसू घोडसु आपनी चोतूरायसी हवा बाई काजे बोहोकाव्यू, तोसुच तुमरो मोन इना सुधा एने पवित्रतासी जे ख्रिस्ता साते होयनो जुवे, काहानोत नाश नी होयनो जुवे 
\v 4  ओगोर कुदु तुमरेणचां आवीन काहाना दिसरा येसून काम कोरे, जेरु प्रचार आमु नी कोऱ्या; नीती काहाणु ओवी आत्मा तुमुक जोळे जू पेहेले नी जोळलु होतु; नीती कुदू सुवार्ता सोमवादतलु तुमु पेहेले   नी मान्य, ती तुमु तीनाक सेहे लेता 
\v 5  मेते सोमेजतलु कि मे काहाणी वातोमा मोटा गोथा मोटा प्रेरित मा गोथू कोम नी होय 
\v 6  ओगोर मे डील अनफड छे, तेबी ग्यान मा नी आमु तीणूक होर वातोमा आखा भातीन तुमरेन कोरता देखाद देडू
\v 7  काय इनाम मे काहीन पाप कोऱ्यु कि मे तुमुक देवोन सुवार्ता या वात सोमवाडयु; एने खुदो काजे नेचू कोऱ्यु कि तुमु उचा होय जाणो जुवे 
\v 8  मि दिसराण मोंडोव्या काजे लुटयु, मोतलोब मे तिंदरे जुव दाहाडकि लेदू काहाकी तुमरी सेवा कोरो 
\v 9  एने जोत्यार मे तुमरे पुठी होतु एने मेसेक कोम पोडयो, ती मे कुदापोर भार नी नाख्यू, काहाकी भाष मोकीदुनीयामा गोथा आवीन मारी कोमी काजे पुरो कोऱ्या; एने मे होर वात मा खुदो काजे तुमरे पोर भार कोरनेसी रुक्यू, एने रुक रोहीस 
\v 10  ओगोर ख्रीस्तोन सच्चाई मारे मा छे कि अखया देशोमा कुदू इनी मोटायकि काजे नी रुके 
\v 11  काहा? काय इनान कोरता कि मे तुमरे पोर मोंग कोरतलु
\v 12  बाखीन ज्यो मे कोरतलु, चोत कोरतू रोहीस कि जे माणसे कुहराये निमित्त हेरतला तीणूक मे निमित्त नी जोडने दोम, काहाकी जीनी वातोन घोमोंड कोरतला, तिंदरेमा चे आमरे सारखा ठेरे 
\v 13  काहाकी ओसा माणसे झुन प्रेरित, एने तोकलीत पुठी काम कोरणे वावा एने ख्रिस्तान प्रेरीतोन रूप कोरणे वावा छे 
\v 14  जी काहीन नोवलायीन वात नी होय काहाकी भूतडू खुद भी तेजस्वी स्व्रर्ग दुतोन रूप धारण कोरतलु 
\v 15  इनान कोरता तेरा सेवक भी धोर्मान सेवकान सारखो रूप लेये, तीकाय मोटी वात नी होय, बाखीन तिंदरो आखरी तिंदरा कामोन अनसारे होयसे
\v 16  मे ओवी कोयो, कुदू मेसेक बिनओकली मा सोमजू; नीती बिनओकली सोमजीन मारो सेह लेवू, काहाकी इतरोक मेबी घोमोंड कोर सोक 
\v 17  इना बिंधास घोमोंड मा जो काहीन मे कोहने बाज रोयू, चू प्रभून आग्यान अनुसारे नी बाखीन बेओकली सी कोहे 
\v 18  जोत्यार कि लोकेत माणसे डीलोन अनुसारे घोमोंड कोरतला, ती मेबी घोमोंड कोरिस 
\v 19  तुमु ते सोमोजदार होयीन ख़ुशीसी बे ओकोलोन सेह लेतला र तुमुक कुदू पावोर बोनाय लेये नीती खाय जाय, नीती फोसाड देये नीती खुदो काजे मोटू सोमजे नीती तुमरा मुयोपोर थापुड देये, ती तुमु सेहे लेतला
\v 20  काहाकी  जोत्यार तुमुक कुदू पावोर बोनाय लेये नीती खाय जाय, नीती फोसाड देये नीती खुदो काजे मोटू सोमजे नीती तुमरा मुयोपोर थापुड देये, ती तुमु सेहे लेतला 
\v 21   मारो कोह्नो अनादर झुन रितीपोर छे; सोमजू आमु एरेन कोरीन कोमजुर सारखा होता बाखीन जिनी काहनी वातोमा कुदू हिंमत कोरतू होय मे ब ओकलीसी कोयो तेरी हिंमोत कोरो 
\v 22  काय चेत इब्री छे? मेबी छे, काय चे इस्रायली छे? मे बी छे काय चेत अब्राहामोन वंश छे? मे बी छे 
\v 23  काय चेत ख्रिस्तान सेवक छे-मे गांडान तोसु कोयो-मे तिंदरेमा बोढीन छे! जादा मेहनत कोरणेमा;घोडी-घोडी बोंदीमा; चाबका खाणे मा; घोडी घोडी मोवतोन सोंकोटमा 
\v 24  पाच कावार यहुदीन उंतालीस उंतालीस फोटका खादलु
\v 25   तिन कावार मे वेतोन मार खादलु; एक कावार मार पोर दोगोड मार होयली; तीन कावार धोंडयो जीनापोर मे चोहोळ रोयलु होतु, तूट गोयलो; एक रात-एक दाहळू मे दोरीयामा रोयू, 
\v 26  मे घोडी घोडी जात्रामा; नोंदोमा सोंकोटमा; डाकून सोंकोटमा; आपणा जाती वावान सोंकोटमा; दिसरा जातीन गोथा सोंकोतमा; गावोन सोंकोटमा बोयडान सोंकोटमा; समुद्रान सोंकोटमा; झूट भाशो मायला सोंकोट मा रोयू 
\v 27  काम एने कोष्टोमा घोडी घोडी जागतू रोहनेमा भूकला-तीसलामा; घोडी घोडी उपास कोरणेमा; सी सेवामा; उघाडलु रोहने मा; 
\v 28  ओवी दिसरा वातोक छुडीन जिंदरा वाते मेनी कोयतू, आखा मोंडविन चिंता दाहळीन मेसेक दाबतली
\v 29  जिनान कोमजरीसी मे कोमजुर नी होयतलु?  कुदान ठूकोर खाणेसीमारो जीव नी दुखतलु?
\v 30  ओगोर घोमोंड कोरनो जोरुरी छे, तिमे आपनी कोमजूरीन वातोपोर घोमोंड कोरीस 
\v 31  जिनान कोमजूरीसी मे कोमजुर नी होयतलु? कुदान ठूकोर खाणेसी मारो जीव नी दुखतलु प्रभू येसून देव एने बास जू सोदा धोनयो छे, जानतलु छे कि मे झूट नी बुलतलु 
\v 32  द्मिश्कोमा अरीतास राजा भूनी गोथो जे सुभेदार होता, चे मेसेक धोरनेन कोरता द्मिश्कोन शोहरोमा पाहरु बोसाडता होता 
\v 33  एने मेसेक खिल्लामा बोसाडीन खिडकि माहीन भीतडान कोटपोर उताराय गोयू, एने तिंदरा हातोसी मे वाच गोयू
\c 12
\p \v 1  हिमीतोक घोमोंड कोरनो मारेन कोरता वारू नी होय तीबी कोरनो पोडतलो छे; इनान कोरता मे प्रभून आपलो दोर्शोन एने प्रगटी कोरोन वाते कोरिस 
\v 2  मे ख्रिस्ता मा एक मानसो काजे उवखलु; चौदा साल होया कि नी मालोम डीलो साते, नी मालोम डील छुडीन देवोक मालोम छे; ओसलु मोनुष्य तीसरेस्वर्गे तोक चूटली गोया 
\v 3  मे ओसला मोनुष्य काजे उवखतेलु नी मालोम डीलो साते, नी मालोम डीलोक छुडीन देवूत उवखतलु छे
\v 4  कि स्वर्ग लोक पोर चूट ली गोया, एने ओसला वाते सोमव्यू जे कोहनेन नी होय; एने जेरो मुयो पोर लावनो मोनुष्या काजे वारू नी होय 
\v 5  ओसला मानसोपोर मेते घोमोंड कोरीस, बाखीन आपने पोर आपनी कोमजुरी पोना छुडीन, आपणा बारामा घोमोंड नी कोरो
\v 6  काहा कि ओगोर मे घोमोंड कोरणे हिंडो तीबी बिन ओकली नी होयो, काहाकी छाचलीन बुलीस; तीबी रुकाय जातलु छे, ओसो नी होयनो जुवे कि जोसो कुदू मेसेक देखतलो छे नीती मारेसी सोमवतलो छे, मेसेक तिना गोथो बोढीन सोमजू 
\v 7  इनान कोरता कि मे प्रोगोटी कोरोनोन जादासी फुल नी जाम, मारा डीलोमा एक काटू गुपालाय गोयू, मोतलोब भूतडान एक दुतोन मेसेक धोमा देदू काहाकी मे फुल नी जाम 
\v 8  एरे बारामा मे प्रभूसी तीन कावार विनंती कोऱ्यु कि मारे सी ज्यू दूर होय जाय 
\v 9  बाखीन चू मेसेकाजे कोयू, ''मारी दोया तारेन कोरीन सोवटी छे; काहाकी मारो सामर्थ्य कोम ताकोतसी सिद्ध होयतली छे'' इनान कोरता मे मोटला ख़ुशीसी मारिक कोम ताकोत पोर घोमोंड कोरीस ख्रीस्तोन सामर्थ्य मारेपोर छावाय रोहतली छे 
\v 10  इनान वोजेसी मी ख्रिस्तान कोरता कोम ताकोत वावू मा, एने निंदामा, एने गोरीबिमा, एने उपद्रोव मा, एने सोंकोटमा खुश छे; काहाकी जोत्यार मे कोमजुर होयतलु छे तोत्यार ताकोत वावू होयतलु छे 
\v 11  मे बिन ओकली ते बोन्यू, बाखीन तुमुत मेसेक ज्यो कोहनेन कोरता मोजबुर कोऱ्या तुमुक ते मारी प्रोशोंशा कोरनो जुवतो होतो, काहाकी हिमी मे काय बी नी होय, तीबी तीणूक मोटलासी मोटला प्रेरित सी काहना वातोमा कोम नी होय 
\v 12  प्रेरीतोन लोक्षने बी तुमरे इचमा आखा रितीन धीर पुठी निशाणी, एने नोवलायीन कामे, एने सामोर्थ्यान कामोसी देखाडाय गोया
\v 13  तुमु काहाणी वातोमा दिसरी मोंडवीमा गोथा कोम होता निस्ता इनाम कि मे तुमरेपोर आपणु भार नी नाख्यू मारो ज्यो अन्याय माफ कोरु 
\v 14  देखू, मे तिसरी कावार तुमरेनचां आवनेन कोरीन तीयार छे, एने मे तुमरेपोर काहाणु भार नी मेको , काहाकी मे तुमरो धोन नी बाखीन तुमुत काजे जुवे काहाकी पुऱ्या काजे आसी-बासान कोरता धोन एकठो कोरनो नी जुवे, बाखीन आसी-बासा काजे पुऱ्यान कोरता 
\v 15  मे तुमरीन आत्मान कोरता जादा खुशिसी खोरचू कोरिस, बाखीन तुमु भी खोरचू होय जासे काय जोतरा बोढीन मे तुमरेपोर मोंग कोरतलु छे, तोतरोत घोटीन तुमु मारेसी मोंग राखसु? 
\v 16  ओसो होय सोकतलो छे कि मे तुमरेपोर भार नी मेक्यू, बाखीन हुशारीसी तुमु धुकू आपीन फोसाड देदु! 
\v 17  भोलोत, जीणूक मे तुमरेन चां मूकल्यु, काय हीनुमा गोथा काहनासून लारे नी छोळ कोरीन तुमरेसी काहीन ली लेदू? 
\v 18  मे तीतूस काजे सोमजाडीन हेरे साते तिना भाष काजे मूकल्यु, ती काय तीतूस छोळ कोरीन तूमरेसी काहीन लेदू? काय आमु एकुत आत्मान चालना पोर नी चाले? काय एकुत वातोपोर नी चाले? 
\v 19  तुमु हिमीतोक सोमोज गोया होसे कि आमु तुमरे सामने मुयोपोर मूय कोर रोया आमुते देवो काजे होजोर जाणे ख्रिस्तो मा बुलतला छे, एने हे मोंगावा, आखा वाते तुमरा बोढती झुन कोरीन कोय रोया 
\v 20  काहाकी मेसेक बिक छे, कोदी ओसो नी होयनो जुवे कि मे आवीन जोसो जुवे, तोसो तुमुक नी देखो; एने तुमरेमा झोगडू, डाह, रीस, विरोध, ईर्ष्या, चुगली, अभिमान एने झुटा छे 
\v 21  एने कोदी ओसो नी होयनो जुवे कि मारू देव मारो पोछो तुमरेन चां पोछो आवनेपोर दोबाव नाखे एने मेसेक ज्यादा जोनान कोरता पोछो दुख कोरनो पोडे, जे पेहेले पाप कोरला होता एने भुंडला कामे  एने भुंलु विचार एने लुचडायसी, जो चे कोऱ्या, मोन नी फिराव्या 
\c 13
\p \v 1  हिमी तिसरी कावार मे तुमरेचां आवो: दुय नीती तीन गोवान मुये सी होर एक वात ठेरावाय जासे
\v 2  जोसू मे जोत्यार दुसरी कावार तुमरे सात होतु, तोसुत हिमी नांबे रोहतू जायीन तिना मानसोसी जे पेहेले पाप कोऱ्या, एने दिसरा आखा मानसोसी हिमी पेहेलेसी कोय दोम कि ओगोर मे पोछु आविस ती नी छुडो, 
\v 3  काहाकी तुमुक ते एरो सबूत जुवे कि ख्रिस्त मारेमा बुलतलु छे, जो तुमरेन कोरता कोम ताकोत नी होय बाखीन तूमरेमा सामर्थ्य छे 
\v 4  चू कोम ताकोतोन वोजेसी क्रूसपोर चोढाय ते गोयू, ती भी देवोन सामर्थ्यासी जीवतलु छे आमु बी तेरेमा कोम ताकोत वावा छे, बखीन देवोन सामर्थ्यासी जो तुमरेण कोरता छे, तेरे साते जीवसु 
\v 5  आपणा  खुदो काजे पारखू कि विश्वासमा होय कि नी होय आपणा खुदोजे झाजू काय तुमु आपणा बारामा ज्यो नी जानतला कि येशू ख्रिस्त तुमरेमा छे? नीती तुमु झाचमा बिन कामोन निकवला छे
\v 6  बाखीन मारी आशा छे कि तुमु जान लेसू कि आमु बिन कामोन नी होय 
\v 7  आमु आपणा देवोनचां जी प्रार्थना कोरताला छे कि तुमु काहाणी बुराई नी कोरे, इनान कोरता नी कि आमुक खोरो देखाय पोडे, बाकीन इनान कोरता कि तुमु बुराई कोरु, जुवे आमु बिनकामोन ठेराये 
\v 8  काहाकी आमु खोरलायीन वीरोधमा काय नी कोर सोकतला, बाखीन खोरलायीन कोरता कोरसोकतला छे  
\v 9  जोत्यार आमु कोम ताकोत वावा छे एने तुमु ताकोत वावा छे, ती आमु खुश होयतला छे, एने जी प्रार्थना बी कोरतला छे कि तुमु सिद्धहोय जाये 
\v 10  इनान वोजेसी मे तुमरा वासा पोछो जी वात सिखाडो, कि उपस्थीत होयीन मेसेक तिना अधिकारोन अनसारे जिनान प्रभू बिगाडनेन कोरता नी बाखीन बोनावनेन कोरता मेसेक आपलु छे, कोडोक रितीसी काहीन कोरनो नी पोडे 
\v 11  आखरी: हे भाशो, खुश रोहू; सिद्ध बोनता जावू; धाडस राखू; एकुत मोन राखू; मेवायीन रोहू एने मोंग एने शांतीन दाता देव तुमरे साते रोयसे 
\v 12  एक दिसरा काजे पोवित्र गुवासी नोमोस्कर कोरु 
\v 13  आखा पोवित्र माणसे तुमुक नोमोस्कार कोरे 
\v 14  प्रभू येशू ख्रीस्तोन दोया एने देवोन मोंग एने पवित्र आत्मान सह भागीता तुमरे साते रोयती रोहे
