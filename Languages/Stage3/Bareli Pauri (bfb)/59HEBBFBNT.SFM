\id HEB
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इब्रानियों
\toc1  इब्रानियों
\toc2  इब्रानियों
\mt1  Hebrews
\mt1 इब्रानियों
\c 1
\p \v 1  जूनला बारमा देव भविष्य कोरतान लारे काहावारा साते भुली थुलिक भातीस वात कोरीन
\v 2  इना आखरी दहाडामा अमुकाजे आपणा पुऱ्यान लारे वाटे कोरलु छे जिना काजे चू आखा चीजोन वारीस थोराव्यू, एने तिनान लारे चू, आखा जोगोनु बी बोताव्यू
\v 3  छगु तेरी महिमा विजावो एने तेरे रुपोन प्रतिरूप छे, बाखीन आपनो सोमोर्थ्यान वोचोनोन लारे आखा चीजोक सोमोवतलु, चू पापो काजे धुविन उचला जागो पोर महामहीम (ऊर्ध्वलोकी) राजवैभवान जेवळे धोडे बोस रोयू
\v 4  एने सोरगो दुतोसी तोतरुत महान ठोह्ऱ्यू जोतरू चू माहान नाव ली लेदू
\v 5  कहाकी चू सोरगो दुतोमा गोथू कोयार कहानलू कोयू '' तू मारू पुऱ्यू छे आज मे तुसेकाजे पोयदा कोरलू छे'' एने ओवतेन चू न्या, ''मे तेरु बास होयीस एने चो मारू पूऱ्यो होयसे''
\v 6  एने जोत्यार चू पोहोलाकाजे जोगोमा पोछू लावतुनी कोहे कि '' देव आखा सोरगोन दूत नमोन कोरे''
\v 7  एने सोरगो दुतोन बारमा चू'' चू आपणा दुतोकाजे वाहावू एने आपणा सेवोक काजे हाव हाव आगठो बोनावतलू छे''
\v 8  बाखीन पुऱ्यान बारामा चू कोहे '' हे देव, तारो सिहासोन कोवी कोविन छे एने तारा राजोमा दोंड धोर्मीन राज दोंड छे
\v 9  तू धोर्मिसी मोंग एने अधर्म साते दुष्मोनी कोरतू छे, इना वोजेसी देव तारू देव तारा साती दोरोन अपेक्षा खुशीन तेरोशी ज्यादा अभिषेक कोरलू छे 
\v 10  एने, '' हे प्रभू पेहेले तुत धोरतीन पायु घाल्यू एने सोरगो तारात हातोन कारागिरीशी छे 
\v 11  चे ते नाश होय जासे बाखीन तू बोनलु रोयसे, एने चे आखा छिंदरा सारखा जुना होय जासे 
\v 12  एने तू तीणूक चादरान तोसो गुंडावीस एने चे छिंदरान तोसा बोदलीबी जासे बाखीन तू एकसारखु बोनीन रोयतलु एने तारो साळ खेतोम नी होय 
\v 13  बाखीन सोरगो दुतोमा गोथू केत्यार काहानुस जो कोयू, ''जोत्यार तोक मे तारा दुश्मनो काजे तारा पाय मेकनेन जागू नी बोनाव देतो तोत्यार तोक मारे जेवळे धोळे बोस
\v 14  काय चे आखान सेवा चाकरी कोरणे वावी आत्मा नि होय? जे उद्धार लेनेवावान कोरता सेवा कोरणेन कोरता मुकलाय गोयलो छे 
\c 2
\p \v 1  इना वजेशी आमुकाजे जे कि काहीन आमु सोमोवला छे तीनापोर ओवी जादा उंडेत ध्यान लागाळू, ओसो नी होयो कि आमु तीनासी खुवाय जाय
\v 2  काहा कि ओगोर चो वोचोन जो सोरगो दुतोन लारे कोहोलो गोयलो होय जासे एने आखा गुणा(अपराध) एने आग्या नी माननोन ठीक ठीक फोव जोळयो 
\v 3  ती आमु महान उद्धारोन पाको कोरीन कोसा वाचसू? एने वर्णन आखान पेहेले प्रभून लारे कोराय गोयलो एने तेरी वाते सोमवने वावा आमुकाजे खातरी होई
\v 4  देव भू चिन्हं चमत्कार एने भाती भातीन आश्चर्य कामे एने आपनी इच्छान अनुसारे पवित्रआत्मान वरदानोन लारे तेरी गोवाही आप्यू
\v 5  चू तिना आवने वावा जोनोकाजे वाते आमु कोरणे बाजरोया  सोरगो दुतोन हातोमा नी कोऱ्यो
\v 6  बाखीन काहानुस कां ने ज्यो कोहिन गोवाही आप्यू, ''माणूस काय छे कि तू तेरो फोम कोरे? ओगोर मोनश्यान पुऱ्यु कि तू तेरी चिंता कोरतलु?
\v 7  तू थूलाक टेमोन कोरता तीनाक दुतोशी कोम कोऱ्यु तू तीनापोर महिमा एने आदरोन मुकुट मेक्यू एने आपणा हातोन कामोपोर तीनाकाजे अधिकार आपलू छे 
\v 8  तू आखा काहीन तेरो हातोमा तेरे पायोन नेचो ( पायो तोवे ) कोर देदलू छे 
\v 9  बाखीन आमु तीनाकाजे मतलब येशू काजे जू थुलाक टेमोन कोरीन सोरगोदुतोसी कोम कोरायगोयु, मोनोन दु:ख हाकेलनेन कोरीन महिमा एने आदरोन मुकुट पेहेरलु देखला कि देवोन मोंगो सी चू आखान मोरोनोन चव चाखे 
\v 10  काहाकी जिनान कोरता एने तिनान लारे आखो काहीन छे तीनान कोरता तेरे उद्धारोन कोरता काजे दु:ख हाकलनेन लारे सिद्ध कोरे 
\v 11  काहा कि पवित्र कोरणे वावू एने पवित्र होयने वावू आखा एकुत मा गोथो छे इनान कोरता तीणूक भाईश कोहोने नी लाजवायतू 
\v 12  चू कोहोतलु, ''मे मारा भायशोमा तारा नावोन प्रचार कोरिस; आखान विचमा मे तारा नावोन स्तुती गावीस 
\v 13  एने ओवी, ''मे तीनापोर आपणु भूरसू मेकीस ''एने ओवी ज्यो बी ''देख, मे एने ज्यो पुऱ्या बी जो देव मेसेकाजे आपलू छे
\v 14  आखरी; जिना रीतीसी पुऱ्या मास एने लुहीन सहभागीता छे, ती चू खुद बी तीना रीतीसी सहभागी होय गोयू, कि मोरोनोन लारे तीनाक मोरोनोपोर ताकोद जोळी मतलब सयतान काजे रिकामो  कोर देये           
\v 15  एने तीनुकाजे छुळवाये जो मोरोनोन बिकोसी जीवन भोरीन गुलाम गिरिमा पोळ रोया होता
\v 16  काहा कि छाचलीन चू सोरगो दुतो काजे बी बाखीन अब्राहमोन वंश ( पिढी ) काजे सोमोतलु 
\v 17  इना वजेशी तीणून कोरीन ज्यो गोरोजोन होयो, कि आखा वातोमा आपणा भायश्यो सारखो बोनो जीनासी कि चू देवोशी संबंधोन वातोमा दोयावू एने विश्वास लायक महायाजको होय सोके एनेमानसोन पापोन पोसतावू कोरे
\v 18  जेत्यार कि चू परीक्षान देशमा दुख हाकल्यू ती चू तीनुकाजे नी मोदोत कोर सोकतलु तिंदरी परीक्षा होयतली
\c 3
\p \v 1  इनान कोरता पवित्र भायशो तुमु जे सोरगोन बुलावनेन कोरता सहभागी होय येसू पोर ध्यानलागाळू जीनाकाजे आमु प्रेषित एने महायाजक मानतला छे 
\v 2  जिना रीतीसी देवोन आखा घोरानामा गोथू मुसा विश्वास लायोक बोनीन रोयू तिना रीतीसी चुबी आपणुक बोनावने वावान सारखु विश्वास लायोक बोनीन रोयू,
\v 3  जोसो घोरोन अपेक्षा जादा वारू रोयतलो तोसोत येसू बी मोशे अपेक्षा गोथो जादा बोढीन सन्मान लायक होयतलु तोसोत येसू बी मुसा गोथू जादा बोढीन महिमासी लायक सोमजी गोयू  
\v 4  काहा कि अखान काहानान काहानान लारे बोनावला जातला, बाखीन आखो काहीन बोनावने वावू देव छे
\v 5  देवोन आखा घोरामा गोथू मुसाते सेवकोन लारे विश्वास लायक रोयू कि तीनु वातोन गोवाही रोये जिनान वाते ओवतेन होयनेन वावी छे 
\v 6  बाखीन ख्रिस्त ते पुऱ्यान रुपमा देवोन घोरामान अधिकारी छे, ओगोर आमु आपणा विश्वास एनेआशान गर्व काजे आखरी तोक पाका धोरीन रोहे ती आमु नी तेरे घोरोमान छे 
\v 7  आखरी: जोसू पवित्र आत्मा कोहे, ''अगर आज तुमु तेरी आवाज सोमवू 
\v 8  ती आपणा हृद्य काजे ओसो कोहिन मा कोरु जोसो बोयळामा परीक्षान दाहळे चे मेसेक रीस लागाळीन कोरला होता 
\v 9  चां तुमरा डाहवारा पारखीन मेसेकाजे देखता, एने चावीस साल तोक मारा कामोकाजे देख्या
\v 10  आखरी मे इनी पिढीसी रीसवाइन कोयू, 'इंदरा मोनो होमेशा भोटकि रोयतला एने चे मारीवातोकाजे नी उवख्या 
\v 11  तेत्यार मे रीसोमा कोसोम खादू चे मारा रोयनेन जागू भोराय ने नी जुवे''
\v 12  हे भायशो हुशारी मा रोहू कोदि ओसो नी होये की तुमरेमा गोथू काहानोस मोन दोगावो (दुष्ट)एने अ विश्वासी होय जाय एने तुमु जीवतला देवोसी छेटा होय जाय 
\v 13  जोत्यार तोक आजून दाहळू कोवायतलु तुमु दाहळीन दाहळीन एक दिसरा काजे प्रोत्साहित कोरु, कोदी ओसो नी होये कि तुमरेमा गोथू काहानुस माणूस पापोन छळमा पोळीन काहीन होय जाय
\v 14  अगर आमु आपणा पेहेला भूरसापोर आखरीतोक मजबुतीमा पाका रोये ती आमु ख्रिस्तानभागीदार बोन गोयला छे 
\v 15  जेत्यार कि कोहोलो छे, ''अगर तुमु तेरी आवाज सोमवे ती आपणा मोनोकाजे ओसो कोठोर मा कोरु जोसो कि चे रीस लागाळनेन कोरला होता 
\v 16  काहाकी काहाना माणसे सोमवीन रीस लागाळया? काय छाचलीन मे तीनु आखाकाजे नी जेमोशेन अगवाईमा मिसरमा गोथा निकोवला होता 
\v 17  चू काहाना मानसो काजे चावीस सालतोक रीसवाय रोयू? काय तीनुसी नी जे पाप कोरता होताएने जिंदरा धोळे बोयळामा पोळला होता?
\v 18  चू कुणी साते कोसोम खादु कि तुमु मारा रोयनेन जागे नी भोराय सोके काय तीनु काजे नी जे आग्या नी मान्या
\v 19  आखरी आपणु देखाळला कि विश्वासोन कोरता चे भोर नी सोक्या 
\c 4
\p \v 1  इनान कोरता जेत्यार कि तेरा आरामोन करार हिमितोक बोनली छे, ती आपु हुशारीमा रोहू, कोदी ओसो नी मालोम होय कि तुमरेमा गोथू कुदू तीनासी रोय जाय 
\v 2  काहाकी कमाईन आपु बी तिनान सामने सुवार्ता सोमवाल देदो बाखीन टीना सोमोवला वचनोसीतीनुकाजे काहीन फायदू नी होयो, काहाकी सोमवने वावा तीनाक विश्वासी कबूल नी कोऱ्या
\v 3  ती हिमी आपु जे विश्वास कोरला छे आरामोमा भोराय जातला जिना रीतीसी चू कोहोलू होतु,''जोसो कि मे आपणा रीसोमा कोसोम खादू चे मारा आराम मा नी भोराये ती तेरी कामे जोग बोननेन टेमे पुरो होय गोयलो होतो 
\v 4  काहाकि चू सातवे दाहळान बारामा जुदो काय इना रीतीसी कोहलू होतू ''देव सातवे दाहळे आपणाआखा कामपुरो कोरीन  आराम कोऱ्यु''
\v 5  एने ओवी ज्यो बी कोऱ्यु: चे मारा आरामोमा भोराय नी सोके''
\v 6  जेत्यार कि काहानास मानसो काजे इनामा भोरायनोत छे, एने जे पेहेले सुवार्ता सोमवला होता, चे आगया नी माननेसी भोराय नी सोक्या 
\v 7  इनान कोरता चू ओवी एक दाहळे मतलब ''आजून दाहळे'' पाको कोरलु कि जोसो कि पेहेले कोवायगोयलो छे, चू दाविदोन लारे जुदी टेम वीत जानेपोर ओवी कोहे, ''अगर आज तुमु तेरी आवाजसोमवे ती आपणा मोनोकाजे वातोळा( कठोर ) मा कोरु
\v 8  काहा कि ओगोर यहोशवा तीनुकाजे आराम आपलू होतु ती चू तेरो देव तेरो ओवतेन आवनेवावा काहाना ओवी दाहळान वाते नी कोरतू
\v 9  इनान कोरता देवोन मानसोन कोरता शब्बाथोन आराम रोयलू छे 
\v 10  काहाकि जू तेरा आरामोन भोराय गोयलु छे, चू बी आपणा कामोसी आराम कोर लेदलु छे जोसो कि देव कोरतु होतु
\v 11  इनान कोरता आपणु तिना आरामोन भोरायने कोरता कोशिश कोरलू छे कोदि ओसो नी होयो कि तीना रीतीसी आग्या नी मानणेन वजेशी काहानास मानसोन नाश होय जाय 
\v 12  कहा कि देवोन वोचोन जीवतलो, ताकोत एने काहाना बी दुय धारेवावा तोलवार गोथो तीखलो छे, चो जीव एने आत्मा, सांधा एने गुरदा दुतू काजे आरपार भोराईन एने मोनोन विचार एने   भावना काजे उवखतलो 
\v 13  जेरो आमुकाजे हिसाब आपणु छे, तेरी नोजोर मा काहानुस जोनावोर डीकायलु नी होय तेरा डूवा ओगोव आखो काहीन उगाळलो एने मेववो छे 
\v 14  जेत्यार कि आपणु ओसू मोटलु महायाजक छे, जू सोरगोमा गोथू होयीन गोयू, मतलोब देवोन पुऱ्यु येसू ती आवू आपणु आपणा स्वीकारला काजे मजबूत धोरीन रोहोसू 
\v 15  काहा कि आपणु ओसलू महायाजक नी होय जू आपणा कोमजूरीमा आपने पोर दोया नी राख सोके चुते आखा वातोमा आपनेन सारखू पारखाय गोयलू ते बी निष्पाप निकव्यू 
\v 16  आखरी: आपणु हिंम्मोतसी कृपान सिहासनोसाते आवू कि आपने पोर दोया होये एने कृपा ली लेये गोरोजोन टेमे आपनी मोदोत होये 
\c 5
\p \v 1  आखा महायाजक मानसोमा गोथो नेवळाय जातलो छे, एने मानसोमा पक्ष मा देवो साते कामोम कोरता नेवळाय जातलो छे कि पापोन कोरता भेट एने बलिदान दुयू चोळाव्या कोरे 
\v 2  चू ना सोमोज एने  भोटकला  नोरमाइसी व्यहवार कोर सोकतलु काहाकि चू खुद बी निर्बलता मा घेराय रोयतलु 
\v 3  इना वजेशी चू निसतू नी मानसोन कोरता बाखीन आपनेन कोरता बी पापोन बलिदान चोळावने पोळतो 
\v 4  ज्यो सन्मान कुदू आपसोत नी लेतलु बाखीन देवो तोरोफसी बुलवाय जाणे पोर तीनाकाजे जोळतलो 
\v 5  इना रीतीसी ख्रिस्त बी महायाजक बोननेन मान खुद नी लेदलु बाखीन चूत आपलु जू तीनाकाजे कोयू, ''तू मारू पुऱ्यु छे आज मे तुसेकाजे पोयदा कोरलू छे''
\v 6  इना रितीसी चू एक दिसरा जागापोर बी कोये कि, ''तू मलकिसदायक सारखू युगान युग याजक  छे'' 
\v 7  आपणा डीलोमा रोयनेन दाहळामा ख्रिस्त तीनासी जू तीनाक मोरनोमा गोथू वाचाळ सोकतू जुरेत आवाज मा आयळीन एने असा उहाळी उहाळीन प्रार्थना एने वीनंती कोऱ्यु एने आखान कोरतान वोजेशी तेरो सोमवाया गोयो 
\v 8  पुऱ्यु होयने पोर बी चू दुख वेठी वेठीन आग्या पावनेन सिख्यू 
\v 9  चू ठेयराय जायीन तीनु आखान कोरीन तेरी आग्यान पालन कोरतला ओमोर जीवनोन स्रोत बोन गोयू 
\v 10  एने देवोन एने मकीसदिकियान रिती पोर महायाजक नेवळाय गोयू 
\v 11  आमुकाजे तेरो बारामा घोनो काहीन कोहोणु छे, जेरो सोमोजनो कठीण छे काहाकि तुमु मोटोत सोमोवने बाज गोया 
\v 12  तुमुकाजे हिमी तोक ओवी देवोन ते मास्तर होय जानो जुवतो होतु, ते बी ज्यो गोरोज गोयली छे कि कुदू तुमुकाजे ओवी देवोन वोचोनोन जादा सिकाळ सोके तुमुकाजे वारला खानान नी बाखीन दुदोन गोरोज छे 
\v 13  आखात जे दुद पितला चे धोरमीन वोचोनोन भाग नी होय, काहा कि चे पुऱ्या छे 
\v 14  बाखीन खानो ते मोटलान कोरता छे, जिंदरी ग्याने अभ्यासोन लारे भोलो बुराक उवोखनेन हुशार  हे आव गोयली छे
\c 6
\p \v 1  इनान कोरता आमु ख्रिस्तान बारामा पेहेला शिक्षनो काजे छुळीन सिद्धता भूनी बोढ्ता जावू एने मोरला कार्यान कामोसी मोन फिरावने देवोपोर विश्वास कोरणे 
\v 2  बाप्तिस्मा एने हात मेकने ओवी मोरला काजे जीवाळनो एने अनंत नियावोन शिक्षनोन पायु ओवी पोसो मा नाखू 
\v 3  अगर देव चाहे ती आपु ओसोत कोऱ्यु 
\v 4  काहा कि जे माणसे एक कावा विजावो ली लेदला एने सोरगोन वोरदानोक  चाख लेदा नी पवित्र आत्मान भागीदार बोनाव लेदला छे 
\v 5  एने देवोन वारला वोचोनोन एने आव्ने वावा कोविन सामोर्थ्यान चव चाख लेदला छे 
\v 6  अगर चे भोटकि जाय ती तीनुकाजे मोनोक बोद्लावने कोरता ओवीपोछा नोवला बोनने मुश्कील छे काहा चे आपनेन कोरता देवोन पुऱ्याकाजे ओवी पोछा कृस पोर चोळवतला एने उनेन कोरता तेरो डाग  कोरतला छे 
\v 7  जी धोरती होमेषा पोळने वावा पाणी काजे पीतली एने जुपने वेरने वावान कोरता फायदान फोव पाकाळतली चो देवोंचा गोथो आशिष जोळतली 
\v 8  बाखीन अगर ची काटा कुसवा उगाळे ती ची रिकामी एने शापित होयने पोर एने तेरो आखरी धोपाळनो छे 
\v 9  बाखीन मोंगावा हिमीतोक आमु इनारीतीसी कोहजे कि ते बी आमुक तुमरे बारामा इनासी वारली वातोमा मतलोब उद्धारोन बारामा वातोन खातरी छे 
\v 10  काहा कि देव अन्यायी नी होय कि तुमरा कामो एने तिना मोंगो काजे विसरी जाय जे तुमु तिनान नावोन रुपोमा इना रितीसी देखाळया कि पवित्र मानसोन सेवा कोऱ्या एने हिमी बी कोर रोया 
\v 11  आखरी इच्छा छे कि तुमरेमा गोथू आखा आपनी आशान पुरो निश्चय काजे नी लेये कि आखरी तोक कोशिशमा रोहे 
\v 12  जीनासी कि तुमु उजगायला मा बोणु बाखीन तेरो अनुकरण कोरु जू विश्वास एने धीर धोरीन बासोन उपभोगने वावा छे 
\v 13  अब्राहामो साते ( प्रतिज्ञा ) वचन आपनेन टेमे जोत्यार देव कोसोम खाणेन टेमे आपनेशी मोटू कुदू नी पोळयु ती चू ज्यो कोहतू जायीन आपनी कोसोम खादु
\v 14  ''छाचलीन मे तुसे काजे आशीर्वाद आपीस, एने छाचलीन मे तुसेकाजे बोढावीस 
\v 15  एने इना रीतीसी धीर धोरीन वाट जुवीन चू करार ली लेदू कि, 
\v 16  काहाकी माणूस ते आपने गोथू काहानास मोटलान कोसोम खातला एने तिनी वातोकाजे छाचलीन  कोरुवावी जी कोसोम तिंदरे होर एक वातो काजे छाचलीन कोरनेवावी जी कोसोम खातला एने तिनी वातोकाजे छाचलीन कोरणे वावी जी कोसोम तिंदरे होर एक वातोकाजे खोतोम कोर देतली 
\v 17  इना रितीसी जोत्यार देव प्रतीग्यान वारीस पोर आपणा पाका उद्देश काजे एने ज्यादासी ज्यादा सामने लावनेन कोऱ्यु चू कोसोम फायदु कोऱ्यु 
\v 18  कि आपणु दुय पाका वातोन लारे जीनामा देवोन झूट बुलनेन नि होयने वावो  छे
\v 19  जी आशा माणू आपणा जीवोन कोरीन ( लंगर ) छे ओसली आशा जी पाकी एने मजबूत छे, एने जी पोरदान माहाय तोक
\v 20  जां येशू आमरेन कोरीन ओगोवान्यो  बोनीन एने मास्कीसदेयकोण रिती पोर होमेशान कोरता महायाजक बोनीन भोरायलु छे 
\c 7
\p \v 1  ज्यूत  मल्कीसदीयक ज्यू शलमोन राजा, एने परात्पर देवोन याजक होतु, जोत्यार अब्राहाम याजक मारीन पोछु आवरोयू होतु ती ज्युत तीनाकाजे भेटीन आशीर्वाद आप्यू 
\v 2  इनाकाजे अब्राहाम आपनी आखरी लुटीन लावलामा गोथो दाहवू हिस्सू बी शलमोन राजा मतलब शांतीन राजा छे 
\v 3  एरु नी कुदु बास, नी आशा, एने नी कुदु वंशावळी छे इना दाहळान नी कुदू पेहेले होसू एने नी जीवनोन आखरी बाखीन देवोन पुऱ्यु ( सदृष्य )  देखाइन ठेऱ्यु चू होमेशान कोरता याजक बोनीन रोयतलु
\v 4  हिमी ध्यान लागाळू कि चू माणूस कोसू महान होतु एने नी जीनाकाजे जूनला वाराण माणूस अब्राहाम आपणा लुटीन लावला मा गोथू आखान वारलू होईसन दोसव हीसु आप्यू 
\v 5  लेविन पुऱ्या मा  जू याजकोण पोद लेतलु तीनुकाजे आग्या जोळी कि मानसोसी, मतलब आपणा भायशोसी हिमीतोक चे अब्राहामोन वंश छे शास्त्र नियमोन अनुसारे दोसवू  हिस्सू ले लिया कोरे 
\v 6  बाखीन जे तिंदरी वंशावळी मा गोथो बी नी होतु अब्राहाम गोथू दोसवू हिस्सू लेदू एने तिनाकाजे आशीर्वाद आप्यू जीनाकाजे वोचोन आपलू होतु
\v 7  इनामा शंका नी होय कि नानलु मोटलासी आशीर्वाद लेतलु, 
\v 8  ती एक धोळे ते नाशवंत माणूस दोसवू हिस्सू ली लेतलु बाखीन दिसरामा चूत लेतलु जिनान कोरता गोवाही अपायतली कि चू जीवतलु छे 
\v 9  ती काय कोय सोकतला कि दोसवू भाग लेणेवावा बी अब्राहामोन लारे दोसवू हिस्सू आप्या  
\v 10  काहा कि तिने टेमे चू आपणु बास अब्राहामन डीलोमात होतु जोत्यार मल्कीदयाइस तिनाकाजे भेट आप्यू हीना टेम पोर चू आपणा बासोन डीलोमा होतु
\v 11  अगर लेवी याजक पदोन लारे (सिद्धता) जोळतली होती काहाकी इनान आधारपोर तिनी प्रजा काजे शास्त्र नियम जोळयो, ती ओवतेन ओसला याजकोण उबा रोयनेन काय गोरोज होती जे मल्कीसदीयकोण रितीन अनुसारे ते छे बाखीन अहरोनोन रितीन अनुसारे नि कोवाय? 
\v 12  जेत्यार याजक पोद बोदलतलो ती गोरोजाने अनुसारे शास्त्रनियमोमा बोदोल होयतलो
\v 13  काहाकी जिना मानसोन बारामा जी वाते कोहोली गोयली छे चू काहाणी ओसला वंशामायलू छे जीनामा गोथू कुदू बी नी वेदिन सेवक बोन्यू 
\v 14  आखरी: ज्यो सामने छे कि आमरू प्रभू य्हुदान वंशमा गोथू पोयदा होयलू होतु, असलो वंश जिनान बारामा मोशे याजकोण बारामा काहीन वात नी कोऱ्यु 
\v 15  जी आग्या  तोत्यार ओवी बी साफ  होय जातली जोत्यार मल्कीसदियक सारखु कुदू दिसरू याजक उबरोय जातु 
\v 16  जू किलोन नियमोन अनुसारे नी बाखीन नाश होयने वावान सामर्थ्या शी अनुसारे नेवाळया जातु होतु 
\v 17  काहा कि तेरा बारामा जी गोवाही आपाय गोयी, ''ती तू मल्कीसदियोकोण रितीन अनुसारे युगान युग याजक छे''
\v 18  एक ओवी पेहेली आग्या आपनी कोमजुरी एने अनउपयोगीताण वजेशी बाद होय गोयी 
\v 19  काहा कि शास्त्र नियमोन लारे (सिद्धता) पाको नी होयतलो ती दिसरी ओवी वारली ओसी आशा मेकायली छे, जिनान लारे आपु देवो साते आवतला 
\v 20  एने जेत्यार कि ख्रिस्तान नेवळाय कोसोम विगुर नि होई 
\v 21  काहा कि चे माणसे विना कोसोमोन याजक ठेराय गोया बाखीन ख्रिस्त कोसोम साते तिनान लारे नेवळाय गोयलू जू तिनाकाजे कोयू ''प्रभू कोसोम खादु एने चू आपणु विचार नी बोदले ''तू पिढ्यान पिढी याजक छे 
\v 22  इनान कोरता येसू वारली वायदान जातीन ठेहेऱ्यु 
\v 23  पेहेलेत जुदा सोवटा मा याजक बोन्या कोरता होता काहा कि मोरोन तीनुकाजे बोनीन नि रोयनेदेती होती
\v 24  बाखीन हिमी इनान कोरता कि चू होमेशान कोरता बोनीन रोयतलु तोसु याजक पोद भी    चीरस्था छे, 
\v 25  आखरी: जू तेरे लारे देवो साते आवतला चू तिंदरो पुरो पुरो उधार कोरनेन समर्थ छे काहा कि चू तिंदरेन कोरता निवेदन कोरणे होमेषा जीवतलु होये, 
\v 26  ज्यो वारलो होतो कि आमरेनचा ओसलू महायाजक छे जू पवित्र निर्दोष निर्मल पापी गोथू ओलोग एने स्वर्ग दुतोभी उचो कोराय गोयू छे 
\v 27  जीणूक दिसरा महायाजको सारखो ज्यो गोरोज नी होय कि दाहळीन पेहेले आपणा पापो एने ओवी आपनी प्रजान पापोन कोरता बलिदान चोळे, काहा कि चू जो कार्य खुद प्रभू कावा बलिदान होमेशान कोरता पुरो कोर देदु 
\v 28  काहा कि शास्त्र नियमोन ते कोमजुर मानसो काजे महायाजक नी नेवाळ देतलो छे बाखीन कोसोमोन चो वोचोन जो शास्त्र नियोमोन पोछोव आव्यो तीना पुऱ्या काजे ज्यू युगान युगो कोरता ( सिद्ध ) पाको पाको कोऱ्यु नेवळाय देदु 
\c 8
\p \v 1  हिमी जी वाते आमु कोय देदला छे तीनामा मेन वात बी छे कि आमरु ओसलु महायजक छे जू सोरगोमा महानता सिहासनोपोर जेवळे धोळे बोसलू छे 
\v 2  चू तीना पवित्र जागे एने खोरला तंबून सेवक बोन्यू जीनाकाजे माणसे नी बाखीन प्रभू उबराख मेक्यू 
\v 3  काहाकी होर एक महायाजक भेट एने बलिदान दुयू काजे बी चोळावने कोरता नेवळाय जातलु छे आखरी: ज्यो गोरोजोन छे कि चोळावनेन कोरता इना महायाजोक जुव बी काहीन रोहे
\v 4  अगर चू धोरतीपोर रोयती ती कोदीनीबी याजक बोनतु काहा कि शास्त्र नियममोन अनुसारे भेट चोळावनेन न्या छे 
\v 5  चे निसता सोरगोन चीजोन रुपोमा एने सहवान सेवा तीना रीतीसी कोरे कोरतला जिना रीतीसी मोशेय काजे जेत्यार चू तंबू उबराखने पोर होतु देवो तोरोफसी चेतावणी जोळती होती कि ''देख जू नमुना तुसेकाजे बोयळापोर देखाळलु होतु तिनान अनुसारे आखो काहीन बोनावजी
\v 6  बाखीन हिमी येसू काजे ओविबी महान सेवकायी जोळली छे काहा कि चू तिनी वारली वायदान  जू ओविबी वारली प्रतीथान आधारोपोर नआदायली गोयली छे इचमावावू ठेहऱ्यु
\v 7 अगर पेहेली वायदा निर्दोष होती ती दिसरान कोरता टेम बिनी होराय जातो
\v 8  बाखीन चे तीनापोर गुणू लागाळता जायीन कोहोतला'' प्रभू कोरतलु छे, देखू चे दाहळा आव रोया जोत्यार मे इस्राईलोन घोरानो एने यहुदान घोरानो साते नोवलीवायदान  वाचा बांधिस 
\v 9  ज्यो तिनी वायदान   सारखो नी होय जी मे तीनु डाहवारा साते तीनो दाहळे लेदलु होतु, जोत्यार तीनुकाजे मिसर देशोमा गोथो निकविन लावनेन कोरता तिंदरु हात धोरलु होतु, एने इनान कोरता कि चे मारा वोचोनो पोर पाका नी रोया, प्रभू कोहे कि मे तिंदरु विचार नी कोऱ्यु 
\v 10  ओवी प्रभू कोहे तीनु वायदा बाद इस्राईलोन घोरानो साते मे जी वाचा बांधीस ची जी छे: मे मारी शास्त्रनियम काजे तिंदरा मोनोन घालिस एने तीनुकाजे तिंदरे हृद्य मा जीवोमा लीखीस एने मे तिंद रु देव होयीस एने चे मारा माणसे होयसे 
\v 11  तीनुमा गोथा कुदू आपनो देश वासी काजे जी शिक्षण नी आपे एने नी आपनो भाष काजे कोहे 'प्रभू काजे उवोख काहाकी नानला गोथा मोटला तोक आखान आखा मेसेकाजे उवखसे 
\v 12  काहाकी मे तिंदरो अर्धमान बारामा दयावंत बोणीस एने तिंदरा पापो काजे ओवी कोदी फोम नी कोरो''
\v 13  जेत्यार चू कोयू; एक नोवली वायदा ; ते चे पेहेली वाचाकाजे जुनली ठेराव देदा काहाकी जी जुनली एने जीर गोयली छे  जरुरी पोर छे 
\c 9
\p \v 1  हिमी पेहेली दायदा  उपासना एने तिना आराधनालय नियम होता 
\v 2  काहाकी एक तंबू बनावलु होतु जेरे पेहेला जागामा दिवाण बागडो  एने भेटोन रुटा होता ज्यो पवित्र जागू कोवायतू होतु 
\v 3  दिसराण पोरदान पोछोव तंबून चू जागू होतु जू परमपवित्र जागू कोवायतू होतु 
\v 4  तीनामा धूप धोपाळनेन कोरता सोजान एक वेदी एने वाचान पेटारी होती ची चारू धोळे गोथो मढावली होती जीनामा मानां सी भोरलु सोनान मोढावलु कोश एने अहोरोनोन कोव्या आवळी लाकळी एने वाचान पाट्या होता 
\v 5  जीनापोर विजावो करूब होता जो पश्चतापोन ढाकनापोर साहावू कोरलू होतु बाखीन आमु इना आखी वातोकाजे न्या आखोन नी कोय सोकतला 
\v 6  जेत्यार चे चीजे इना रीतीसी तीयार होय गोयी ती याजक बारथेला तंबूमा होमेश्या जायीन सेवान कामे पुरा कोरता होता 
\v 7  बाखीन दिसरामा निस्तु महायाजक जातु होतु एने चू बी सालोमा एकुत कावा एने लुही लेये विगुर नी जातु होतु जीनाक चू आपणा मानसोन अग्यान मा कोरायला पापोन कोरता भेट चोळावतू होतु 
\v 8  पवित्र आत्मा इना पोरसी ज्योत देखाळे कि जोत्यार तोक बारथेवावू तंबू उबळू छे, तोत्यार तोक पवित्र जागोन वाट प्रगट नी होयी 
\v 9  ज्यूत तंबू ते चालू काव  टेमोन कोरता दाखलु छे जिनान अनुसारे ओसली भेट एने बोलीदान चोकाव जातला छे, जू आर प्रार्थना कोरणे वावान हृध्य भाव काजे साबित नी कोर सोकतला 
\v 10  काहाकी ज्यो निसतो खानो पिनो एने उंगवनो धुवनेन भाती भातीन विधीन बारामा डीलोन नियम छे ज्यो सुधारीन टेमेतोक ठेराय गोयलो छे
\v 11  बाखीन जोत्यार ख्रिस्त आवने वावी वारली वातोन महायाजक होयीन ( प्रगट) सामने आव्यू ती चू आवी मोटला ओवी बोनावला तंबू मा गोथा भोराईन गोयू चू हातोन बोनावलु मोतलोब इनी जोगोन नी 
\v 12  एने बुकडान एने केवडान लुही लारे नी बाखीन खुद आपणा लुहीन लारे होमेशान कोरता एकुत कावा पवित्र जागामा भोराइन ओमोर छुटकारु ली लेदू 
\v 13  काहाकी अगर अशुद्ध माणसे पोर बुकळा एने बुल्योन एने कालवीलोन रुखळान छिंतळनो डीलोन चुखलान कोरता पवित्र कोरलु 
\v 14  ती ख्रिस्तान लुही जू आपणा खुदो काजे युगोन पेहेले  आत्मान लारे देवोन सामने निर्दोष चोळाव गोयू तुमरे हृध्य काजे ओवी बी जादा काहाणी चुखो कोरे तुमु जीवतला देवोन सेवा कोरु 
\v 15  एने इना वोजेशी चू नोवली( वाचा )करारोन मध्यस्ती छे जीनासी कि तिना मोरनोन लारे जू पेहेले कोरारोन माही कोरायला छे ओमोरोन उत्तराधीकारोन प्रतीग्या काजे हासील कोर सोकतला 
\v 16  कहाकी जा वसीयन नाव छे, चां तेरा लिखने वावान मोरोन होयनेन गोरोज छे 
\v 17  मानसोन मोरनेन ओवतेन वसीयत पाको होयतलो; काहाकी जोत्यार तोक कुदु जीवतलु रोयतलु तोत्यार तोक वसीयन नामा कामोमा नी आवसोकतला  
\v 18 आखरी: पेहेलू करार बी बिना लुहीन बांधाय ली 
\v 19  जोत्यार मोशेय मानसो काजे शास्त्रनियमोन आखी आग्या सोमवाळ देदु तेत्यार चू केवळा एने बुकळा लुहीकाजे पाणी रातलो कोरीन एने एजोब झाडोन झुडपेकोरीन तिना किताब एने मानसोपोर छीतळी देदु एने कोयू 
\v 20  इना रितीसी चू तिना तंबूपोर एने सेवान आखा ठाहारा पोर लुही छीतळयु 
\v 21  इना रीतीसी चू तिना तंबू पोर एने सेवान आखा ठाहरा पोर लुही छीनव्यू
\v 22  शास्त्रनियोम अनुसारे हिमी आखा चीजे लुहीन लारे चुखा कोराय जातला छे एने लुही उहाळे विगुर माफी बी नी होय 
\v 23  इनान कोरता गोरोज होती कि सोरगोन चीजोन रुपोमा इना बलीदानोन लारे शुद्ध कोराय जातला बाखीन सोरगोन चीज शुद्ध इनू गोथीबी वारु बलीदानोन लारे चुखा कोराय जातलो 
\v 24  काहाकी ख्रिस्त हातोन बोनावला पवित्र जागामा, जे पवित्र जागान नमुणु ते छे भोरायू नी बाखीन सोरगोन भोरायू कि हिमी आमरेण कोरता देवो सामने आवे 
\v 25  एने ज्यो नी कि चू आपने खुदो काजे घोळी घोळी चोळावे जोसो कि महायाजक होर साल लुही लीन पवित्र जागामा भोराय ते जातलु, बाखीन आपनो लुही नी 
\v 26  एने जोग बोनलो तिनी टेमे गोथो तिना घोळी घोळी दुख वेठतू पोळतो बाखीन हिमी जोगोन आखरी चू एक कावा सामने आव्यू कि आपणात बलिदानोन लारे पाप काजे मिटाळ देदु 
\v 27  एने जोसी मोनश्यान कोरीन एकुत कावा मोरनो एने तेरे ओवतेन नियावोन होयने वावो कोराय गोयलो छे 
\v 28  तोसुत ख्रिस्त बी घोणा सोवटा पापो काजे झेलनेन कोरीन एक कावा झेलणे कोरीन नी, बाखीन तिंदरे उद्धारोन कोरीन तेरो आवनेन वाट जुवतला
\c 10
\p \v 1  शास्त्र नियम ते वारली चीजोन स्वरूप नि होय, बाखीन छाहवू ओसला छे आमरी मानसोन लारे होमेशा होर साल चोळाव जाणे वावा बलीदानो साते आवने वावाकाजे चू कोबी मजबूत नी कोर सोकतलो 
\v 2  नीती तिंदरो चोळावनेन बोंद काहा नी होय जातलो? प्रार्थना कोरणे वावा ते एकुत कावा चुखा होय जाता एने तिंदरा विचारे तीनुकाजे ओवी पापी नी ठेरावतलो 
\v 3  इनासी ओगोव तीना बलीदानोन लारे होरसाल पापोन फोम कोरतला 
\v 4  काहाकी ज्योनि नि होयने वावो छे कि बुल्यो एने बुल्योन लुही पापो काजे छेटा कोरे 
\v 5  इना वजेशी चू जोगोमा आवनेन टेमे कोहतलु कि, ''तू बलिदान एने भेट काजे नी मांग्यू बाखीन तू मारेन कोरता एक डील तीयार कोरलू छे 
\v 6  तू होम बली एने पाप बळीसी खुश नी होयू 
\v 7  तेत्यार मे कोयू 'हे देवा देख, मे तारी मोरजी पुरी कोरणे आवतलु छे किताब मा मारे बारामा ज्योत लिखलो छे''
\v 8  उपोर लिखला मा में ज्यो कोहने कोरता ''तू बोलीदान एने भेट होम बली एने पाप बली नी मांग्यू ओवी नी तीनुसी खुश होयू''
\v 9  तेत्यार चू कोयू ''देख मे आव लागलु छे कि तारी मोरजी पुरी कोरणे चू पेहेलेकाजे छेटू कोर देतलु कि दिसरा काजे उब राखे 
\v 10  इना मोरजीन लारे येसू ख्रिस्तान डीलोन एकुत कावा होमेशान कोरता बलीदान चोळाव जाणेसी आपु चुखा कोराय गोयला छे 
\v 11  आखा याजक दाहळीन उबरोहीन सेवा कोरतू एने एकुत भातीन बलिदान जो पापो काजे कोबी छे टू नि कोर सोकतू होतु घोळी घोळी चोळावता होता  
\v 12  बाखीन जे याजक ते पापिन बोदले होमेशान कोरता एकुत बलीदान चोळाविन देवोन देवोनजेवळे धोळे जायीन बोश्यू  
\v 13  एने तिनी टेमे गोथी वाट जुव रोयू कि तेरा दुष्मोन तेरा पाय मेकनेण जागू बोन जाय 
\v 14  काहाकी चू एकुत बलिदानोन लारे जे पवित्र कोराय जातला होमेशान कोरता पाको कोर देतलु छे 
\v 15  एने पवित्र आत्मासी आपणु काजे गोवाई आपतलु छे; काहाकी ज्यो कोयनेन ओवतेन,
\v 16  प्रभू कोहे कि मे तीन दाहळान ओवतेन जू कोरार तीनु साते बांदिस ची जी छे कि मारा नियम तिंदरा हातोमा नाखीस एने तिंदरा मोनोपोर तीणूक लीखीस चू ओगु कोहे 
\v 17  मे तिंदरा पापे एने तिंदरा अधर्मान कामोकाजे पोछू फोम नी कोरो 
\v 18  हिमी जां हिंदरी माफी होय गोयी बी चां पापोन कोरता काहीन बलीदान बाकी नी रोयी 
\v 19  इनान कोरता हे भायशो, जोत्यार आपुक येसून लुहीन लारे एक नोवलू जीवतली वाटेसी पवित्र जागामा भोरायनेन हिंमोत अव लागली छे 
\v 20  जी चू पोरदु मतलब आपणा डीलोन लारे आपनेन कोरता उगाळ देदलु छे 
\v 21  एने जोत्यार कि आपणा एक ओसलू महायाजक छे जू देवोन घोरोन अधिकारी छे 
\v 22  ती आवू आपु खोरला मोनोसी एने पुरा विश्वास साते एने विचारो काजे छेटा कोरणेन हृदोय पोर छितळा लीन, एने डीलोकाजे चुखला पाणीसी धुवीन देवोसाते आवू 
\v 23  आवू आपु आपनी आशा काजे लीन पाका बोनीन हिंमोतसी छीव ले काहाकी जू प्रतीग्या कोऱ्यु कि चू खोरलो छे 
\v 24  एने ध्यान लागाळू कि काही भातीन मोंग एने वारला कामोन एक दिसरा काजे उत्साहित कोर सोकतला 
\v 25  एने एक दिसरा साते एखठा होयने मा जोसो कि कोतरा जोनोन रिती छे, बाखीन एक दिसरा काजे प्रोत्साहित कोरता रोयजू एने तिना दाहळाकाजे साते आवला देखीन ओवी बी जादा इना वातो काजे कोऱ्या कोरु 
\v 26  अगोर खोरा ग्यान लेनेन बाद बी आपु जानीन पाप कोरे ती ओवी पापोन कोरता बलिदान कामोन नी होय 
\v 27  बाखीन शिक्षान भयानक वाट एने अग्नी तीयार छे जो विरोधी काजे धोपाळ देसे 
\v 28  जू कुदु मोशेन शास्त्रनियम काजे नी माने चू दुय नीती तीन मानसोन गोवाहीपोर बिना दोयान मार नाखला 
\v 29  ती तुमु विचार कोरु कि चू माणूस ओवी बी कोतरा मुश्कीलोन शिक्षान भागीदार होयसे, जू देवोन पायो कोरीन छेंदयु एने कोरारोन लुही काजे जिनान लारे चू पवित्र ठेराय गोयू, अपवित्र सोमव्या एने कृपान आत्मान अपमान कोऱ्या 
\v 30  काहाकी आमु तीनाकाजे उवेखतला जू कोयू''  बोदलु लेणे मारो काम छे बोदलु मेत आपीस'' एने ओवी ज्यो प्रभू आपणा मानसोन नियाव कोरसे''
\v 31  जीवतला देवोन हातोमा पोळनो मुश्कीलोत तोकलीतोन वात छे
\v 32  बाखीन तीनु दाहळान फोम कोऱ्यु जेत्यार तुमु विजावो लीलेनेन ओवतेन खुदो तोकलीत मा पाका उब रोयला होता 
\v 33  केत्यार केत्यार ते तुमु निंदा दुखोन लारे मानसोन ओगोव तमाशा बोन्या एने कोबी ते सताव्या गोया होता तिंदरे साते भागीदार बोन्या 
\v 34  काहाकी तुमु बंदी इंदरे साते मोंग देखाळया एने आपनी मालमत्ता काजे कोबजामा कोर लेनेन ज्यो सोमजीन खुद कोबूल कोऱ्या कि तुमरे जुव ओवी बी ज्यादा वारलो कोर लेनेन ज्यो सोमजीन खुद कोबूल कोऱ्या कि तुमरे जुव ओवी बी जादा वारली एने टीकनेवावी संपत्ती छे 
\v 35  इनान कोरता आपणु भुरसु मा छुळू जेरो महान प्रतीफोव छे 
\v 36  काहाकी तुमुकाजे हिंमतोन गोरोज छे कि तुमु देवोन इच्छा पुरो कोरीन इनी वातोन प्रतिज्ञा कोरती होती तीनिकाजे ली लेये
\v 37  काखाकी हिमी थुलिक वार मा आवने वावू आवसे एने वार नी लागाळे 
\v 38  मारू धोरमी जन विश्वास मा जीवतलु रोहसे बाखीन चे अगर पोछा फिर गोया ती मारा मोनोकाजे ख़ुशी नी लागे 
\v 39  आपणु तीन मायला नी होय जे नाश होयनेन कोरता पोछा फिरतला बाखीन तीनुमायला छे जे जीवनोन राखवावी कोरता विश्वास राखतला 
\c 11
\p \v 1  विश्वास ते आशा कोरला चीजोन सबूत एने नी देखायने वावी चीजोन भूरसू छे 
\v 2  इना वोजेशी जुना वायन माणसे गोवाही आपायली छे
\v 3  विश्वासोसी आपणूक मालोम पोळतोकि वचनन लारे आखी कोविक बोनावली छे, कि जो काहीन देखणे मा आवलो चो देखायनेन वावी चीजोशी नी बोनावने गोयलो होतो 
\v 4  विश्वासोसी हाबेल देवोन कोरता काइन गोथो वारलो बलिदान चोळाव्यू, जिनान लारे तेरो धोर्मी होयनेन गोवाही आपायी एने देव तेरो भेटोन बारामा गोवाही आप्यू हिमी ते हाबेल मोर गोयलु छे ते बी विश्वासोन लारे हिमी तोक बुल रोयू 
\v 5  विश्वासोसी हानोख उपोर चुटाय गोयू चू मोरोन काजे नि देखे, तेरो ओवतेन पोत्तू नी लाग्यू काहाकी देव तीनाकाजे चूट लेदलू होतु तेरेन कोरता जी गोवाही आपायनी होती कि चूटनेन पेहेले चू देवोकाजे मोंगावू होतु 
\v 6  विश्वासो बिना तीनाकाजे खुश कोरनो नि होयने वावो छे काहाकी जू कुदु देवोंचा आवतलु तिनान कोरता ज्यू विश्वास कोरणेन जादा गोरोज छे कि चू छे, एने आपणूक हेरणे वावाकाजे प्रतीफोव आपतलु 
\v 7  विश्वासोसी नोहा तीनी वातोन बारामा जो तीनो टेमो टोक देखायनी नी होती चेतावणी लीन विकोसी आपणा परीवारोक वाचाळनेन कोरता ढोंडयो बोनाव्यू इना रीतीसी चू जोगोकाजे गुनाव्यू ठेराव्यू एने तिना धार्मीक्तान ह्कदारी बोन्यू जू विश्वासोन अनुसारे छे
\v 8  विश्वासोसी अब्राहाम जोत्यार बुलवाय गोयू ती आग्या मानीन ओसली जागे जात रोयू जो तीनाकाजे हकदारीसी जोळने वावो होतो तीनाकाजे नी मालोम होतो कि मे कां जाणे बाजरोयू, ते बी जात रोयू
\v 9  विश्वासोसी चू करारोन  देशमा परदेशी बोनीन रोयू मतलब परदेसमा इसाहाक एने याकोब साते जे तेरे सारखा प्रतीग्यान वरदान होता, तंबू मा रोयू 
\v 10  चू तिनी पायु घालला देशोन वाट जुवरोयू होतु जीनाकाजे बोनावने वावू देव छे 
\v 11  विश्वासोसी सारा उतार होय जाणे पोर भी भारपाये रोयनेण सामर्थ्य लेदी काहाकी ची प्रतिज्ञा कोरणे वावा काजे विश्वास लायक सोमजी 
\v 12  इना वोजेशी एकुत मोनश्यासी जू मोरलू होतु सोरगोन तारा एने दरीयान धोळे वावी रेवटी सारखो घोणा सोवटा पुऱ्या पोयदा होया 
\v 13  ज्यो आखो विश्वासोन बारामा मोऱ्या चे प्रतिज्ञा कोरला चीजो काजे नी लेदा बाखीन तीनुकाजे नां बेत गोथो देखीन तिंदरो अभीवंदन कोऱ्या एने मान लेदा कि आमु धोरती पोर पोरदेशी एने पोराय छे 
\v 14  जे ओसो कोहोतला चे ज्यो पुरो कोर देतला छे कि चे आपनी देशोन हेर मा छे 
\v 15  अगर चे तिना देशोन बारामा विचार कोरता जीनामा गोथा चे निकवला होता तीनुकाजे पोछु फिर जाणेन मोकू होतु 
\v 16  बाखीन चे एक वरदान मतलब सोरगोन देवोन अभिलाषा छे, इनान कोरता देव तिंदरु देव कोवायनेन नी लाजवायतू काहाकी चू तिंदरेन कोरता एक देश तीयार कोरलू छे 
\v 17  विश्वासोसी अब्राहाम पारखे जाणेन टेमे इसाहाक काजे वेदीपोर चोळाव्यू मतलब जीनाकाजे प्रतिज्ञा आपली होती चूत आपणा पुऱ्या काजे बली चोळावने वावू होतु ''इसाहाकसी तारो वंश चाले''
\v 18  आमरेन कोरीन प्रार्थना कोरता रोहू काहाकी आमुकाजे मालोम छे कि आमरो चालचलन चूखो रोयो आमु आखी वातोमा वारली चाल चालनेन इच्छा कोरता छे 
\v 19  चू ज्यो मान लेदू कि देव मानसो काजे मोरला मा गोथू जीवतलु कोरणे मा सामर्थ्य छे चां गोथू चू डूवा सामने देख बी लेदु 
\v 20  विश्वासोसी इसाहाक याकोब एने एसाव काजे भविष्यमा होयने वावी वातोन बारामा आशीर्वाद आप्यू 
\v 21  विश्वासोसी याकोब आपने मोरणेन टेमे योसेफोन आखा पुऱ्या काजे आशीर्वाद आप्यू एने आपणा लाकळीन सिगान साहरू देवोक नोमोन कोऱ्यु 
\v 22  विश्वासोसी योसेफ आपने मोरणेन टेमे इस्राईलोन संतानकाजे निकविन जाणेन वाते कोऱ्यु एने आपनी बारामा हुकुम आप्यू 
\v 23  विश्वासोसी मोशेय काजे जोत्यार चू पोयदा होयू तेरा आसी बासा तीन मोहिनातोक डुकाळीन मेक्या, काहाकी चे देख्या कि पुऱ्यु घाटावू छे एने चे राजान आग्यासी नी बिहया 
\v 24  विश्वासोसी मोशेय मोटू होयजाणेपोर फारोन बेटीन पुऱ्यु कोवायनेन नी मान्यु
\v 25  चू पापोन थुलिक वारोमा सुख कोरणे पेक्षा देवोन मानसोन साते दुख झेलनेवारू सोमज्यू 
\v 26  चू ख्रिस्तान वजेशी निंदा होयनेमा मिसरदेशोन घोनोन भांडार गोथू महान सोम्ज्यू काहाकी चो प्रतीफोव जोळनेन आस लागलू होतु 
\v 27  विश्वासोसी चू राजान चिंता ननी कोऱ्यु जायीन मिसर देश काजे छुळ देदु काहाकी चू नी देखाळ काजे जोसो देखला सारखू पाकु बोनीन रोयू 
\v 28  विश्वासोसी चू व्ह्लांडोन तीहिवार एने लुही छीतळनो रिती काजे मान्यु जीनासी चू पेहेलेन नाश कोऱ्यु तीनाकाजे हात नी लागाळनु जुवे 
\v 29  विश्वासो सी चे रातला दोरीयामा गोथा ओसा पोरले धोळे जात रोया माणू सुकले जागापोर चालीन गोयला होसे एने जोत्यार मिसर वावाबी तोसा कोरणे गोया ती चे डूबीन मोर गोया 
\v 30  विश्वासोसी यरीहोन शोहोरोन भीतळोबी ढूव गोयो जोत्यार चे सात दाहळे तेरे धोळे फिरता रोया 
\v 31  विश्वासो सी रहाब वेश्या बी आग्या नि मानणे वावासाते नाश नी होई काहाकी ची गुपित हेर वावा काजे सोमावीन मेकली होती 
\v 32  इनासी आवी जादा काय कोयो? काहाकी टेम नी होयली कि मे गीदोन, बाराक, शमशोन, इप्ताहाक, दावीद, शमुवेल, एने भविष्य वक्तान वाते कोहो 
\v 33  जे विश्वासोसी राज्य जीक्या धार्मिकतान कामे कोऱ्याप्रतिज्ञा कोरलान चीजे ली लेदा कि नाहरोन मूय बोंद कोऱ्या 
\v 34  आगठीन आचकाजे हुगरायदेदा, तलवारोन धारे सी वाच गोया कोमजूरी ताकोदवावा कोराय गोया, लोढाइमा जीकीन देखाळया, विदेशी सेनाकाजे ठूकिन दोवळाव देदा
\v 35  बायरा पोछा जीव उठनेन लारे आपला मोरला काजे पोछा: जीवतला देख्या, काहानास काजे तोकलीत आप्या बाखीन चे छुतकारु नी मांग्या जीनासी कि एक वारला पोछोव जीव उठने काजे ली लेये 
\v 36  घोणा सोवटा माणसे मजाकमा उडावने, चाबका खाणे ओवी बंधन मा कैदमा रोयनेन लारे पारखाय गोया 
\v 37  तीनु पोर दोगळादेदा ओवी कुदाकाजे चीरीन दुय तुकडा कोर देदा तिंदरी परीक्षा लेदा तलवारोन कोरीन मार नाख्या चे गोरीबोमा तोकलीत एने दुख झेलता जायीन बुल गाडरा एने बुकळान खाल पेहेऱ्या न्या ने वां भोटोकता फिऱ्या 
\v 38  जोग तिंदरे लायक नी होतो चे रेगीस्थान बोयळा गुफामा एने धोरतीन दोरोमा डूकायता फिऱ्या 
\v 39  हिमीतोक विश्वासोन वजेशी इंदरी आखान वारली गोवाही आपाय ते बी चे प्रतीग्या कोरली चीजो  काजे नी लेदा 
\v 40  काहाकी देव आमरेन कोरता पेहेले गोथू एक वारली वात ठेरावलु होतु कि चे प्रतीगया कोरली चीजो काजे नी लेदा 
\c 12
\p \v 1  इना वजेशी जेत्यार कि गोवाही वावान ओसो मोटला वरदान मा घेरायला छे ती आवू आखा भार एने घेरनेवावा पाप काजे छेटा कोरीन दोवळू जीनामा आपणु काजे दोवळनु छे धीर धोरीन दोवळू
\v 2  एने विश्वासोन कोरता एने पुरो कोरणे वावा येसू भूनी आपनी नोजोर लागाळू रोयू जू तिना खुशीन कोरता जो तेरे ओगोव मेकलो होतो लाजवायनेन चिंता नी कोरीन क्रुसोन दुख झेल्यु, एने देवोन सिहासनोन जेवळेधोळे जायीन बोश्यू 
\v 3  इनान कोरता तेरे भूनी ध्यान लागाळू जू पापी काजे आपणा विरुद्ध मा ओतरो तोकलीत झेल्यु कि तुमु यकीन निराशा मा कोरु 
\v 4  पापोसी लोळायता जायीन तुमु ओसी लोळायी नी कोऱ्या कि तुमरो लुही वोयलो होय 
\v 5  एने तुमु तिना उपदेश काजे जे तुमुकाजे पुऱ्यु सोमजीन आपाय गोयू, विहरी गोया: ''हे मारा पुऱ्या, देवोन शिक्षा काजे होवली वात मा सोमजू एने हिमी चू तुसेक झीटकारे ती हिंमोत नी होयजी 
\v 6  काहाकी प्रभू जीनाकाजे मोंग कोरतलु तीनाकाजे शिक्षा बी आपतलु, एने जीनाकाजे पुऱ्यु बोनाव लेतलू तीनाकाजे चाबकाबी लागाळतलु''
\v 7  तुमु दुखो काजे शिक्षा सोमजीन वेठ लेयू काहाकी देव तुमुकाजे पुऱ्यु सोमजीन तुमरे साते व्यहवार कोरतलु छे चू काहाणलु पुऱ्यु छे जिनाकाजे तेरु बास शिक्षा नी आपतलु 
\v 8  बाखीन अगर ची शिक्षा आखान होयतली तुमरी नी होय ती तुमु पुऱ्या नी होय बाखीन व्यभिचारोन (संतान) पुऱ्या ठेहऱ्या 
\v 9  ओवी ज्यो कि जेत्यार शारीरीक बासबी आमुकाजे शिक्षा आपतलु होतु आमु तेरो आदर कोऱ्या तेरा काहाणी आत्मान बासोंचा ओवीबी साते रोहे जीनासी कि आमु जीवितला रोहे
\v 10  काहाकि चे थूलीक टेमोन कोरीन पोसो बी तीनुकाजे वारलो सोमव्यो आमुक शिक्ष्या आप्यू कि बाखीन चो आमरो भोलायीन कोरीन शिक्ष्या कोरतलु छे कि आमु तेरा पवित्रआत्मा सहभागी होयजाय 
\v 11  आखा भातीन शिक्षा  चालू कावमा  सुखोन नी होय बाखीन दुखोमा रोयतली छे ते बी जू इनान लारे परिक्षामा गोथू निकवी गोयू ती तीनुकाजे बादमा धोर्मीन शांती लायक फोव जोड जातलो 
\v 12  इनान कोरीन टांगायने वावा हात एने थोळनेवावा घुटनाकाजे सुदा कोरु
\v 13  एने आपणा पायोन कोरता सुदी वाट बोनावू, जीनासी कि जो डील लेंगळो छे जुळोमागोथो नी उवखे बाखीन वौ होय जाय
\v 14  आखा मानसोसाते मेवीन रोयू एने तीना पवित्रान हेरणे वावा बोणु जेरे विगुर प्रभू काजे कुदुबी नी देख सोके 
\v 15  ध्यान राखू कि तुमु देवोन कृपासी छेटू नी रोय जाय नीती कुदु कोळोवालो थूळ नीकविन मुश्कीलोन वजाय बोन जाय, जीनासी कि घोन सोवटा माणसे अशुद्ध होय जाय 
\v 16  तुमरेण गोथू काहानुबी माणूस दुचारी एने इसाव सारखु नी रोहे जू एक कावा खानान कोरता आपणा पेहेला पुऱ्यान अधिकार वेच देदु 
\v 17  तुमुक मालोम छे कि तेरे ओवतेन जोत्यार चू आशीर्वाद लेनेन कोऱ्यु ती लायक नी ठेहऱ्यु एने आसा उहाळीन हेरनेपोर बी तीनाकाजे पस्तावू कोरणेन टेम तोक नी जोळी 
\v 18  काहा कि तुमु तिना बोयळांचा नी आव्या जीनाकाजे हात लागाळ सोके, एने नी विजावी आगठी नी आंधारो, नी आंधारो धूप एने नी वादवांचा 
\v 19  एने नी तुमु कर्णान आवाज एने नी बोलोन एने आवाजोनचा आव्या जे सोमवने वावा विनती कोऱ्या कि ओवी ओगोव ओसलू आवाज नी सोमवायतू जुवे 
\v 20  काहाकी चे तिनी आग्या वेठ नी सोक्या ''अगर काहानुस जोनावर बी बोयळा काजे छीबे ती तीनाक दोगळाटे''
\v 21  ज्यो नोजारू ओतरु भयानक होतु कि मोशे कोयू ''मे जुदुकाम बीही गोयू एने कापतू होतु'' 
\v 22  बाखीन तुमुसाते सियोन बोयळांचा जीवीतला देवोन शोहोर सोरगोन लिखलो छे एने आखान नियाव कोरन्यू देव एने तीयार कोरला धोर्मीन आत्मान ओगोव 
\v 23  एने महा सभा ओवी तीनु पेहेला पुऱ्यान मोंडविनचा जेरो नाव सोर्गोमा लीखायलो छे एने आखान नियाव कोरन्यू देव एने तीयार कोरला धोर्मीन आत्मान ओगोव 
\v 24  ओवी नोवला कोरनोन विचमा येसून एने छीतळनेन तिना लुहीनचां जो हाबेलोन  लुहीन नियाव कोरन्यू देव एने तीयार कोरला धोर्मीन आत्मान ओगोव 
\v 25   सावधान रोयू एने तीना बुलने वावान इन्कार मा कोरु काहाकी जोत्यार चे माणसे धोर्ती पोर चेतावनी आपने वावान नी सामने सारखा वाच जाय ती सोरगोमा गोथी चेतावनी आवने वावान नी सोमोवला सारका कोरीन कोदीबीनी वाच सोके 
\v 26  तिनी टेमे तेरु ओवाज धोर्ती काजे हालवी देदो बाखीन हिमी चू ज्यो कोहिन करार कोरलु छे ''एक कावा ओवी मे निस्तु धोर्ती काजे बाखीन सोरगो काजे बी हालवी दिस''
\v 27  एने जी वात ''एक कावा ओवी ''तीनु चीजो काजे छेटा कोरणेन कोरिस'' नी जाय सोके ची बोनली रोये 
\v 28  आखरी जेत्यार आमुकाजे ओसलो राज जोळनेपोर पाको छे ती आवू आपु मजबूत रोहीण आदर एने बिकोमा देवोन ओसी उपासना कोरे जू तीना काजे पसंत छे 
\v 29  काहाकी आमरु देव (भस्म) धोपाळ देणेवावी आगठी छे
\c 13
\p \v 1  भाय भाशोन मोंग बोनलो रोहे
\v 2  पाहांतराय आड कोरनो मा वीसरु काहाकी इनान लारे काहानास माणसे ओनजान ला मा सोरगो दुतोन आदर कोरला छे 
\v 3  बंधन मा जेलमा छे तिंदरी फोम कोरु जोसा तुमुबी तिंदरे साते जेलमा छे एने तिंदरा विचार कोरु जिंदरे साते दुयकावार कोरे काहाकी तुमरो बी डील छे 
\v 4  वियाव आखामा आदरोन वात सोमजून जुवे, वियाव बिछानो निर्दोश रोहे काहाकी देव भुंडलाविचार कोरणे वावान एने दिसरा बायरा साते ओसो कोरणे वावान नियाव कोरसे 
\v 5  इना वजेशी चू जोगोमा आवनेन टेमे कोहतलु कि, ''तू बलिदान एने भेट काजे नी मांग्यू बाखीन तू मारेन कोरता एक डील तीयार कोरलू छे 
\v 6  इनान कोरता आमु हिंमोत सी कोहजे, ''प्रभू मारू सहायु छे मे नी बिहो माणसे मारो काय कोर सोकसे? 
\v 7  इनामा शंका नी होय कि नानलु मोटलासी आशीर्वाद लेतलु, 
\v 8  येसू ख्रिस्त काल ने आज युगानयुग एक सारखु छे 
\v 9  भाती भातीन भुंडली शिक्षा सी घाबरायता झुनी काहाकि हृदयोन कृपासि मजबूत रोयने भोलो छे नी कि चोळावलो खानो चीजोसी जीनुकाजे तेरेसी काहीन लाभ नी होयो तीनुसी छेटा रोयु 
\v 10  आपनी एक ओसी वेदी छे जां गोथी तंबून सेवा कोरणे वावा काजे खानेन काहीन अधिकार नी होय 
\v 11  काहाकी महायाजक जोनावोरोन लुही पाप बलीन कोरता पवित्रशास्त्रामा लीन जातलु तिंदरो डील साहवान बारथे दुख झेल्यू 
\v 12  इनान कोरता येसू बी मानसो काजे आपणा लुहीन लारे पवित्र कोरणेन कोरता शोहोरोम झुपलान बारथे दुख झेल्यू 
\v 13  इनान कोरता निंदा आपने उपोर लीन छाहवान बारथे तीनांचा निकवी गोया
\v 14  काहाकी न्या आपनो काहीन स्थाइक देश नी होय बाखीन आपु तिना देशोन हेर छे जो आपने वावो छे 
\v 15  आखरी: आपु येशून लारे स्तुतीन बलिदान देवोकाजे होमेश्या चोळाव्या कोरे मतलब तिना छुटोन फोव जो तीना नावो काजे स्वीकारला 
\v 16  भोलाय कोरनो एने मोंता देखाळने मा वीसरु काहाकी ओसला बलिदानोसी देव खुश होय जातलु छे 
\v 17  आपणा अगोवलान आग्या माणू एने तेरे साते रोयू काहाकी ओसला चे तुमरा जीवनो काजे देखीन पूछताछ कोरतला छे कि तीनुकाजे तिंदरु हिसाब आपनो छे, तीनुकाजे ज्यो काम ख़ुशीमा कोरणे देवू नी कि असा निकवता जायीन काहाकी इनासी तुमुकाजे काहीन फायदु नी होये 
\v 18  आमरेन कोरीन प्रार्थना कोरता रोहू काहाकी आमुकाजे मालोम छे कि आमरो चालचलन चूखो रोयो आमु आखी वातोमा वारली चाल चालनेन इच्छा कोरता छे 
\v 19  मे वीनंती कोरो कि तुमु ओवी बी जादा ओसोत कोऱ्या कोरु कि मे तुमरेन चा पोसू छाटू आव सोके 
\v 20  हिमी शांती दाता देव जू गाडरान महान राखवाव आपणा प्रभू येसू काजे होमेषान कोरता लुहीन लारे मोरलामा गोथू जीवतु कोर देदु
\v 21  तुमरा आखा वारला गुणोसी पुरो कोरे, जीनासी तुमु तेरी मोरजी पुरी कोरु, एने जो काहीन तेरी नोजोरमा मोगांवू छे चू येसू ख्रिस्तान लारे आमरे महाय पुरा कोरे तेरीत महिमा युगान युग होयती रोहे आमेन 
\v 22  हे भायशो मे तुमुकाजे वीनंती कोरो कि इना उपदेशोन वोचोन काजे धीर धोरीन सोमवीलेयू काहाकी मे तुमुकाजे कोम लिखलु छे 
\v 23  तुमुकाजे ज्यो ध्यान रोहे कि आपणु तीमथी काजे छुळ देदला छे अगर चू छाटू आवलाग्यू ती मे बी तेरे साते आवीन तुमुकाजे मेवीस 
\v 24  आपणा आखा ओगला एने आखा पवित्र मानसोकाजे नमस्कार कोरजू इटालीन वासी तुमुकाजे नोमोस्कार कोर रोया 
\v 25  तुमु आखा पोर कृपा रोये आमेन 
