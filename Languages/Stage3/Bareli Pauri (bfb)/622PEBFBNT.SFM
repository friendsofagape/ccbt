\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1  शिमोन पेत्रसन जुव गोथो, जू येशू ख्रिस्तान पावर ओवी प्रेरित छे,तीन मानसोन नाव जे आमरु देव एने उद्धार करणेवावु येशू ख्रिस्तान धर्मिकताण लारे आमरेत तोसो किमती वान विश्वास लीलेदु
\v 2  देवोन जू आमरा प्रभून येशून उवखोन लारे दया एने शांती तुमरेमा जादा कोरीन बोडती जाय
\v 3  कहाकी तिनदरी देवोन सामर्थ्य न आखो ज्यो जीवन ओवी भक्तीसी संबंध राखतेलु, आमुक तेरीची उवखोन लारे आपी देदू, जू आमुक आपनीच मोहिमा एने वारला गुनोन अनुसरे बुलाव्यू
\v 4  जिंद्रेलारे चू आमु काजे किमतीवान ओपी जुदीमोटी करार आप्यू: कहाकी तिन्द्रेन्लारे तुमु तिनी सोडनेमा गोथा छुडीन जो जोगोमा भुंडली इच्छा यतली छे, देवोन स्वभाओमा एखटा होय जावू
\v 5  इनान वजेसी तुमु आखा भातीन यत्न करीन आपणा ओवी सोमोझमा धीर, ओवी धीरे पोरा सोमोझू,
\v 6  ओवी ग्यानोन सोमाझमा सोमजने, ओवी सोमोझमा धीर, ओवी धीरो पोर भोक्ती
\v 7  भोक्ती पोर भाईशोन मोगोसे कि ती जात भाशोन मोगोमा मोग बढावता जावू
\v 8  कहा कि कधी चे वाते तुमरेमा चालू कावोमा  रोहे ओवी बोढती रोहे, ती तुमुक आमरे प्रभू येशू ख्रिस्तान उवखोमा रिकामा ओवी बिना फोवोन नि होयने देसे
\v 9  कहाकी जीन्द्रेमा जे वाटे नि होय, चू आदवू छे आणि धुदवोस देखतलु, आणि आपणा पोहोला पापोकाजे धुवीन चुखलो होयनेण कोरता विसरी गोयू
\v 10  एरेन कोरता हे भाईशो,आपणूक बुलावने जाणे, ओवी नेवाडजानेन सिद्ध करणेन वारला रितीन कोसिस  यत्न करता जाऊ, कहा कि कधी ओसो करसू ती कधी बी ठुकुर नि खाये
\v 11  नि तेत्यार इना रीतेसी तुमु आमरा प्रभू ओवी उद्धार कोरणे वावु येशू ख्रिस्तान ओमोर जीवनोमा मोटला मान जानेन कोरसु
\v 12  इनाकोरता कोदापी तुमु ई वाते जनतेला छे, ओवी ज्यो खारलो वचन तुमुकाजे जोड रोयो तिन्द्रेमा बोनता रोहू, तीबी मी तुमु काजे इनिवातोन खोबोर आपनेण कोरता हमेशा टियर रोईस
\v 13  मी यो आपनेण कोरता वारल सामेजतलु छे कि जेत्यार तोकून मे इना छे, तीत्यार तोक तुमुकाजे फोम देवडी देवडीन जागतू रोहीस
\v 14  कहा कि यो जाणतेलु छे कि मारा रोहोनेन जागू मा नाखनो पोर टेम मामार आपने वावी छे जोसू आमरे प्रभू येशू ख्रिस्तान मारेपोर प्रोकोट कोरलु छे 
\v 15   इनान कोरता मी ओसो यत्न करिस कि मारा ओगो जानेन बाद मा तुमु इना आखी वातोमा होमेषा फोम कोर सोकसू
\v 16  कहाकी जोत्यार आमु तुमुकाजे आपणा प्रभू येशू ख्रीस्तोन सामर्थ्यान आणि आगमोनोन समाचार आपलु होतु, ती चू हुशाररीसी बोनावने गाडला गोयला काहजयान चाल नी चालणे  नि होती नि तेत्यार आमु आपनूच तीनान ऐश्वर्य काजे देखला होता
\v 17  कहाकी जोत्यार चू देवो जून आदर एने महिमा जोडी ओवी प्रतापमय महिमासी जी आवाज आयु ,''ज्यू मारा गोवतेलु पुऱ्यू छे, जीनामा मी प्रसन्न छे''
\v 18  तोत्यार आमु तिन्दरे साते चुखला बोयडा पोर होता ओवी सोर्गोमा गोथी ज्यू आवाज आवतेली सोमव्यू
\v 19  आमरे साते जो भविष्य कारनेवावन वचन छे, चू इनि घाटनासी पको ठोऱ्यो तुमु यो वारलो कोरतेला जू या समझीन तिन्द्रेपोर ध्यान कोरतला कि चू एक दिवू छे, जू आंधारा जगामा तीन टेप तोकून विजावो कोरतू रोहतलु जेत्यार तोकून कि नि पोरगोनो फाटे ओवी सोदारेण तारू तुमरा दिलो म नि चमोक उठसे
\v 20  बखीन पेहेले यो जान लेयू कि पवित्र शास्त्रान कोदुबी भविष्य वाणी कोनिन आपणच विचारोन पुरो नि होयतलु,
\v 21  कहाकी खुद बी भविष्यवाणी मानसोन इच्छसि कदीबिनी होये, बखीन भकण जोन पवित्र आत्मन लारे उभारला जाईन देवोधडे बुलत होता
\c 2
\p \v 1  इना रीतीसी तीना मानसोन झुटा भविष्य कोरणे वावा होता, तिना रीतीसी तुमरेमा बी झुटा उपदेश होसे, जो नाश कोरणे वावा भुंड ला विचार मोनोन मोनोन कोरसे ओवी तिना महाराजोन जे तीनुकाजे मुले लेदलु छे इनकार कोरसे, एने आपणा आपु काजे तेत्यारुत नास मा नाख देसे 
\v 2  जुदा सोवटा तिंदरे ओगोव लुच्चाइ कोरसे, जिनान कोरता खोरला वाटोन निंदा कोरली जासे 
\v 3  चे लुबोन कोरता वाते गाढीन तुमुकाजे अपना लाभोन कोरता बनावसे, ओवी तिंदरा पोर पेहेलेसीस होय रोई तेरे आवने सी काहीन टेम निहोय, ओवी तिंदरा नाश सुवतलु नि 
\v 4  काहा कि जेत्यार देवो तिना स्वर्ग दूत काजे जे पाप कोरला निहोय छुळयु, बाखीन नोरोकोमा आंधारला कुंडामा नाख देदु काहा कि नियावन दाहळे तोक बांधाय ला रोहसे 
\v 5  ओवी जूनला कोविन जोगोन काजे बी नी छुळया नि तेत्यार भक्तीनी जोगोपोर मोटला पाणिन ( जलप्रलय ) मूकल्यु, बाखीन धर्मान प्रचार कोरणे वावू नोहा साते आठ जोनाक वाचाड लेदु; 
\v 6  ओवी सोदोम ओवी गोमोरोन नोगोरो काजे नाशोन असू दंड आप्या कि तीणूक नाश कोरीनरुखडामा मेवाड देदु काहाकि चे आवने वावान भक्तिणी करणे वावा मानसोन शिक्षान कोरता एक दृष्टांत बोनसे 
\v 7  ओवी धर्मी लुट काजे जो धर्मी निहोय तिनान चूखलानीहोय चालनुकसी जुदा दु:खी होता छुट कारू आप्यू काहा कि चू धर्मी इंदरा इच मा सोवटा होया ओवी तिंदरा विधर्मीन कामो काजे देखीन ओवी सोमवी सोमविन, हर एक दाहाळे आपणा खोरला मनोकाजे पीठामा करतू होतु 
\v 8  ती प्रभू काजे प्रीक्षामा गोथू निकाव लेनो एने विधर्मी काजे न्यायोन दाहळे तोकून दंडन द्शामाराखणे बी जान लेतलू छे 
\v 9  तीबी भक्तो काजे परीक्षामा गोथू निकाव लेणे एने अधर्म्यनु काजे नियावोन दाहळे तोक दोंडोन दोषा मा राखणे बी जानतलु छे  
\v 10  विशेष कोरीन तीनु काजे ज्यो विरोध लालचोन पोछोन डीलोन लारे चालतला ओवी ओसोर काजे वीटव मानतला चे ठीक एने हट्टी छे ओवी उचला पोदोवावा काजे भुंडला वारला कोहोनेशी निबिहितला 
\v 11  ती बी स्वर्ग दूत बी जी शक्ती ओवी सामर्थ्य मा तिंदरेसी मोटला छे प्रभू ओगोव तीनुकभुंडला वारला कोहिन गुणू नी लागाळतला
\v 12  बाखीन जे माणसे बिना दिमाकोन जोनावरो सारखा छे, जे धोरी लेणे ओवी नाश होयनेन कोरता पोयदा होयला छे; ओवी जिना वातो काजे भुंडला काजे उवेखतला नि तिंदरा बारामा दिसरा काजे भुंडला वारला, चे आपनी सोडलामा चूत सोड जासे 
\v 13  दिसरान भूंडू कोरणेन बोदले तिंदरोच भुंडलु होयसे, तीनाक दाहळे पिसू भोग विलास कोरनो वारलो लागतलो छे ज्यो कलंक ओवी दोष छे; जेत्यार चे तुमरे पुठी खातला पितला छे, ती आपने जुव गोथो प्रेमोन भोजन कोरीन भोग विलास कोरतला 
\v 14  तिंदरा डूवा मा वैश्या मा बसला होता छे, ओवी चे पाप कोरीन बिना रोय नि सोकतला चे अस्थिर मोनवावा काजे कुसलावी लेतला छे; तिंदरा मोनोकाजे लुभ कोरणेन अभ्यास होय गोयलू छे; चे रीसोन वारीस छे 
\v 15  चे सूदला वार काजे छुडीन भटकि गोयला छे, एने बओर न ज्यूऱ्यु बिलामोन वाटे पोरी लागलाछे जे विधर्मीन काजे मजबूरी काजे प्रिय जानतला; 
\v 16  पुन तिनाम अपराधोन बारामा उल्लघन अपाय गोयो, न्या तोकुन कि बिनावाचान गोवडीमानसोन वाचा सी तीना भविष्य कोरणे वावा काजे तारा गाडवायलापोनो काजे रुकाडी 
\v 17  जे माणसे सुकलु कुवू, ओवी आधीन उडावलो वाद्वो छे; तिंदरेन कोरता आखरी तोक आंधारो ठोराव देतला छे
\v 18  चे उडदूत घमंडी वाते कोरीन कोरीन लुचेड लान कामोन लारे, तिना मानसोन डीलोन भुंडलीइच्छा देतला छे जे भोटक लामा गोथा हिमी निकवनेण बाजरोयला छे 
\v 19  चे तीनु काजे स्वतंत्र कोरनेन कोरार कोरतला छे, बाखीन आपुच सोडलान चेला छे; काहा कि जी एक जन जीनामा हार गोयला छे, चू तेरु चेलू बोन जातलु 
\v 20  जोत्यार चे प्रभू ओवी उद्धार कोरणे वावू येसू ख्रिस्तान उवोख न लारे जोगोन भाती भातीनवीटवायला सी वाचीन निकव्या, ओवी एने तीनामा कोरीन हार गोया ती तिंदरी पोछली पेहेलगोथीबी भुंडी होय गोयली छे 
\v 21  काहा कि धर्मान नि जाणे तिंदरेन कोरता इंदरेन गोथा वारलो होता कि तीनाक उखीन, तिनीपवित्र आज्ञा सी फिर जातला जे इनुक सोप देतला होता 
\v 22  तिंदरे पोर जी कोहावत बोराबोर बोसतली, कि कुत्रो आपनी उखवायला भूनी एने उगवावलीसुहरीन किडलामा घोसडायनेन कोरता पोछी जात रोयतली  
\c 3
\p \v 1  हे मोंगावा हिमी मे तुमु काजे ज्यो दुसरो पत्र लिखलो छे एने दुयू मा ( सुधी ) आपाडीन तुमराचूखला मोनोक उभारोयतलु छे 
\v 2  कि तुमु इनी वातो काजे जू पवित्र भविष्य कोरणेवावा पेहेलेच कोहला छे, एने प्रभू ओवी उद्धार कोरता कि तेरी आज्ञा काजे फोम कोरु जू तुमरे प्रेषितोन लारे आपी देदलु होतु 
\v 3  पेहेले ज्यो जान लेवू कि आखरी दाहळामा हासी मोजाक उडावने वावा आपसे जो आपनी भुंडली  इच्छा  लारे चालसे 
\v 4  ओवी कोहसे, ''तिनान आपनेन कोरार का गोयी काहा कि जोत्यार गोथा डाह डाह मोर गोयला छे आखो काय तोसोच छे कि कोबीबोननेन  टेमो गोथो होतो?''
\v 5  चे जाणीन  बुजीन ज्यो विसरी गोया कि देवोन वोचोनोन लारे जूनला कादोमा गोथो बोनलो छे ओवी कोदि बी पानिमा गोथी बोनी ओवी पाणिमा पाकी होय गोयली छे 
\v 6  इनान लारे चालू कोविन जोगोन पाणिमा डूबीन नष्ट होय गोया 
\v 7  बाखीन चाळ कादोन आसमानोन एने कोविन तिनाच वचनोन लारे इनान कोरता राख देदला छे कि धोपाडी देखु; ओवी जे विधर्मी मानसोन न्याय एने नष्ट होयनेन दाहडे तोक ओसाच मेक रोहसे 
\v 8  हे प्रियो, जी वाते तुमु डूलाळली नि रोहेय कि प्रभून एक दाहळू होजारो साल बोराबोर छे, ओवी होजारो साल एक दाहडू बोराबर छे 
\v 9  प्रभू आपणा करार बारामा वार नि लागतलु, जोसी वार काहलाक माणसे सोमजतला छे; बाखीन तुमरा बारामा धीर धोरतलु छे ओवी नि जुवे कि कुदू नाश होय जाय, नि तेत्यार ज्यो कि आखाकाजे मोन फिरावनेन टेम जोडे 
\v 10  बाखीन प्रभून दाहळू चुरोन सारखो आवी जासे, तिने दाहळे आसमानोमा मोटलो आवाज बुलोसीजातु रोहसे ओवी कोवी जाताच ताती होयीन पीगळी जासे ओवी कोवी एने तिना पोरला कामे बोवी जासे 
\v 11  जेत्यार कि ये आखा सोमान इनी रितीसी पिगवने वावी छे ती तुमुक चलन पवित्र आत्मा चाल चलन ओवी भक्ती मा कोसला माणसे रोयनो जुवे, 
\v 12  ओवी देवोन तीना दाहळान ओवतेन तिना दाहळान वाट काहनला रितीसी जुवनो जुवे ओवीतिनान मामार आवनेन कोरता कोसो कोशिश कोरनो जुवे, जिनान कारण सी आसमान आगठासी पिगविन नोवी जासे 
\v 13  बाखीन तेरा प्रतिज्ञान लारे आमुक एक नोवलो आसमान एने नोवली कोविन आस देखसु जीनामा धर्मी वास कोरसे 
\v 14  इनान कोरता हे मोंगावा तेत्यार कि तुमु इनान वाते आस देखतलो, ती यत्न कोरु कि तुमु शांती सी तिनान ओगोव निष्कलंक एने निर्दोष ठोरु
\v 15  ओवी आमरा प्रभून धीरज काजे उद्धार सोमजू, जोसू आमरु प्रिय भाई पौलस बी तिना ग्यानोननुसार जो तीनोक जोडलो छे, लिखलो छे, तुमुक
\v 16  तोसोच चू आपणा आखा पत्रामा बी इना वातोन काहीन वाते ओसो छे जिंदरो सोमोजनो कठीणछे, ओवी ओनपोड ओवी ओवी अस्थिर माणसे तिंदरा कोह्ना काजे नियम शास्त्रान दिसरावातोसारखो हापकिन आपणाच नाशोन कारण बोनतला छे 
\v 17  इनान कोरता हे प्रिय तुमु माणसे पेहेलेच  गोथा इनी वातो काजे जानीन हुशार रोहू काहा किअधर्मी पापोमा फोसीन आपणा स्थिरता काजे काहीन हातोमा गोथो खुद मा देवू 
\v 18  बाखीन आमरा प्रभू एने उद्धार कोरता येशू ख्रीस्तोन कृपा मा बोढता जावू तिनान गौरव हिमीबी छे ओवी युगान युग होयती रोयसे आमेन 
