\id 2CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 कुरिन्थियों
\toc1  2 कुरिन्थियों
\toc2  2 कुरिन्थियों
\mt1  2 Corinthians
\mt1 2 कुरिन्थियों
\c 1
\p \v 1 पौल कडून जे देव नि इच्छाशी ख्रिस्त येशू ना प्रेरित शे आणि भाऊ तीमोथियुस कडून देव नि ती मंडळी नाव जे कुरीन्थूस मा शे ;आणि सर्व अखाया ना सर्व पवित्र लोकस्ना नाव ||
\v 2 आमना बाप देव आणि प्रभू येशू कडून तुमले कृपा आणि शांती भेटत राहो ||
\v 3 आमना प्रभू येशू ख्रिस्त ना देव आणि बाप न धन्यवाद हो जो दया ना बाप आणि सर्व प्रकार नि शांती ना देव शे |
\v 4 तो आम्ले सर्व क्लेश मा शांती देस ;मणजे आमी त्या शांती ना कारण जो देव आम्ले देस तेसले भी शांती देऊ शको ज्या कोणत्याही क्लेश मा राहो |
\v 5 कारण जसा ख्रिस्त ना दुखः आमले अधिक होतस तसीच आमनी शांती भी ख्रिस्त ना द्वारे अधिक होस |
\v 6 जर आमले क्लेश भेटणा तर,हाई तुमना शांती आणि उद्धार ना साठे शे आणि जर शांती भेटस तर हाई तुमना शांती साठे शे ;जेना प्रभाव शी तुमी धीरज ना संगे त्या क्लेश ले सहन करी लेतस,जेसले आमी भी सहन करतस |
\v 7 आणि आमनि आशा तुमना विषय मा दृढ शे कारण आमले माहित शे कि तुमी जसा दुख ना तसाच शांती ना सहभागी शे |
\v 8 हे भाउसहोण आमनि हाई इच्छा नई शे कि तुमी या क्लेश सी अनजान राहत जे आमले एशिया मा सहन कारण पडस आमी असाभारी वजन वर दाबाई जाएल होतात जो आमना सामर्थ्य ना बाहेर शे आठलोंग कि आमी जीवन नि आशा भी सोडी दिएल होतात ||
\v 9 पण आमी आपला मन मा समजी लीयेल होता कि आमना वर मृत्यू नि आज्ञा होई जायेल शे कि आमी आपला विश्वास नई ठेवूत पण देव ना जो मरेल ले जिवंत करस ||
\v 10 तेनी आमले अशी मोठी मृत्यू शी वाचाळ आणि बचाव ;आणि तेनावर आमनि हाई आशा शे कि तो पुढे भी वाचाडत राहीन |
\v 11 आणि तुमी भी एकत्र होईसन प्रार्थना द्वारे आमनी मदत करा कि जे वरदान हैरास ना द्वारे आमले भेटणा तेना कारण गैरा लोक आमना कडून धन्यवाद करा ||
\v 12 कारण आमी आपला विवेक नि या साक्षी वर घमंड करतस कि जग मा आणि विशेष कारीसन तुम्हणा मधमा आमना चरित्र्य देव ना योग्य अशी पवित्रता आणि खरापणा संगे होता जो शरीरिक ज्ञान वर नई पण देव नि कृपा संगे होता |
\v 13 आमी तुमले आजून काही नई लिखत फक्त हाई जे तुमी वाचतस व मानतस भी आणि माले आशा शे, कि शेवट लोंग भी मानत राहश्यान |
\v 14 जसा तुमना मधून कितलाक नि मानेल शे,कि आमी तुमना घमंड ना कारण शे;तसाच तुमिभी प्रभू येशू ना दिन आमना साठे घमंड ना कारण ठरीन ||
\v 15 आणि या विश्वास शी मी इच्छि तो, कि पयले तुमना जवळ येवू ;कि तुमले एक आजून दान भेटो |
\v 16 आणि तुमना जवळून जातांना मकीदुनिया ले जाऊ  आणि मंग मकीदुनिया शी तुमना कळे येवू ; आणि तुमी माले यहूदिया कळे काही दूर पोहचाळा |
\v 17 एनासाठे मिनी जी इच्छा करेल होता तर काय मी नि चंचलता दाखाळी ? व करांनी इच्छा शे काय शरीर ना नुसार कराना इच्छी तो कि मी गोष्ट मा हा हाभी करू |
\v 18 आणि नई नई भी करू ?देव खरा शाक्षी शे कि आमना त्या वचन मा जे तुमले सांग हा हा आणि दोनी पाया मा नई येत |
\v 19 कारण देव ना पुत्र येशू ख्रिस्त जेना आमना द्वारे मणजे मना आणि सिलवानुस आणि तिमोथ्थीयुस ना द्वारा तुमना मधमा प्र्च्गगार होयना ;जेनामा हा आणि नई दोनी नई होती;पण तेनामा हा व हा होयन |
\v 20 कारण देव नि  जीतली प्रतिज्ञा शे त्या सर्व तेना माच हा ना संगे शे ; एनासाठे तेना द्वारा आमीन भी होयनी कि आमना द्वारे देव नि महिमा हो |
\v 21 आणि जो आमले तुमना संगे महिमा मा दृढ करस आणि जेनी आमले अभिषेक कर तोच देव शे |
\v 22  जेनी आमना वर छाप भी करी दियेल शे,आणि बयामा आत्मा ले आमना मन मा दि टाक |
\v 23 मी देव ले शाक्ष करस कि मी आठलोंग करिंथयुस एनासाठे नई उनू कि माले तुमना वर दया  येत होती |
\v 24 हाई नई कि आमी विश्वास ना विषय मा तुमना वर प्रभुता जगाडान इच्छितो ;पण तुमना आनंद मा सहायक शे कारण तुमी विश्वास शीच स्थिर राहतस ||
\c 2
\p \v 1 नंतर मिनी मना साठे निच्च्य कर कि आजून दुखी होईसन तुमना कडे नई येवू |
\v 2 कारण जर मी तुमले दुख पोहचाउ तर माले सुखी कोण करीन फक्त तो जेले मिनी दुख दिधा |
\v 3 आणि हाई गोष्ट मिनी तुमले एनासाठे लिख, कि कधी अस नई हुयीजावो कि मना येवावर जेसना कळून आनंद भेटाले पायजे मी तेसनाशी दुखी होऊ ;कारण माले तुमी सर्वावर हाऊ विश्वास होता कि जो मना आनंद शे तसाच तुमी सर्वा नाभी शे |
\v 4 मोठा क्लेश आणि मन ना कष्ट शी मिनी गैर अश्रू वाहाडीसन तुमले लिखेल शे एनासाठे नई कि तुमी दुखी हो पण एनासाठे कि तुमी त्या मोठा प्रेम ले जानी ल्या जो माले तुमनाशी शे |
\v 5 पण जर कोणी दुख दियेल शे तर तेनी फक्त माले नई पन (कि तेनासंगे गैरा कडूपणा नई करू )काही काही तुमले भी दूखी करेल शे |
\v 6 असा व्यक्ती साठे बहुमत कडून जो दंड दियेल शे तोच गैरा शे |
\v 7 एनासाठे हाई चांगल  शे कि तेना अपराध क्षमा करा ;आणि शांती द्या नई होवो कि असा मनुष्य गैरा दुख मा दुबई जावो |
\v 8 एनासाठे मनी तुमले विनंती शे    कि तुमी तेसले आपला प्रेम ना प्रमाण द्या |
\v 9 कारण मी एनासाठे भी लिखेल होता कि तुमले पारखी लेवू कि सर्व गोष्टी ले मानाले तयार शे कि नई |
\v 10 जेना तुमी काही क्षमा करतस तसा मी भी क्षमा करस कारण मिनी भी जे काही क्षमा करेल शे जर करेल शे तर तुमना कारण ख्रिस्त ना जग मा होवान क्षमा करेल शे |
\v 11 कि शैतान ना आमना वर डाव नई चालो कारण आमी तेनी युक्ती पासून अनजान नई ||
\v 12 आणि जव मी ख्रिस्त ना सुसमाचार आयकाळाले त्रीआस मा उनू आणि प्रभू नि मना साठे एक दरवाजा उघाडी दिधा |
\v 13 तर मना मन मा चैन नई भेटणा एनासाठे कि मी आपला भाऊ तीतूस ले नई भेटनु ;तर तेना आडून मी माकीदुनिया ले चालना गया |
\v 14  पण देव ना धन्यवाद हो जो ख्रिस्त मा आम्ले सर्वदा जय ना उत्सव मा लिसन फिरस आणि आपला ज्ञान ना सुगंध आमना द्वारा प्रत्येक जागांवर पसरावस |
\v 15 कारण आमी देव ना जवळ उद्धार लेणारा आणि नाश होणारा दोन्हीस साठे ख्रिस्त ना सुगंध शे |
\v 16 कितलाक ना साठे तर मराना निमित्त मृत्यू नि सुगंध आणि कितलाक ना साठे जीवन ना निमित्त जीवन नि सुगंध आणि या गोष्टी नायोग्य कोण शे ?
\v 17 कारण आमी त्या हैरास ना सारखा नई ज्या देव ना वचन मा मिलावट करतस ;पण मन ना खर  पणाशी आणि देव कडून देव ले उपस्थिती सामजीसन ख्रिस्त मा बोलतस ||
\c 3
\p \v 1 काय आमी परत आमनि बडाई करू लागंनत? कि आम्ले कितलाक ना सारख सिफारिश नि पत्री तुमना कडे लयनी व तुमना कडून लेणी शे |
\v 2 आम्नी पत्री तूच शे जी आमना हृद्य वर लिखेल शे आणि तेले सर्व मनुष्य ओयखतस आणि वाचतस |
\v 3 हाई प्रकट होस कि तु ख्रिस्त नि पत्री शे जेले आमी सेवक ना सारख लिखनुत आणि जी शाही शी नई जीवित देव ना आत्मा शी दगड ना पट्टीसवर नई प्न्हृद्य नि मांस रुपी पट्टीस वर लिखेल शे |
\v 4 आमी ख्रिस्त ना द्वारे देव वर असाच विश्वास ठेवतस |
\v 5 हाई नई कि आमी स्वता ना योग्य शे कि आपला कडून कोणती गोष्ट ना विचार करी शकू ;पण आम्नी योग्यता देव कडून शे |
\v 6 जेनी आम्ले नवीन वाचा ना सेवक होवाना योग्य भी करणा शब्द ना सेवक नई पण आत्मा ना ;कारण शब्द मरस पण आत्मा जिवंत करस |
\v 7 आणि मृत्यू ना कारण वाचा जेना ना अक्षर दगड वर खोदायेल होतात आठ्लोंग तेजमय होयनी कि मुसा ना तोंड वारना तेज ना कारण कमी भी होत जात होत इस्त्राईल तेना तोंड वर देखू शकत होता |
\v 8 तर आत्मा नि वाचा आजून भी तेजमय का नई होवाव ?
\v 9 कारण जव दोषी ठरणारी वाचा तेजमय होती तर धर्मी ठरणारी वाचा आजून भी तेजमय का नई होवाव?
\v 10 आनि जे तेजमय होत ते भी त्या तेज ना कारण जे तेना ओक्षा जास्त तेजमय होत काही तेज्मय नई ठरना |
\v 11 कारण जव तो जो कमी होत होता तर तो जो स्थिर राहीन आजून भी तेज्मय कसकाय नई होवाव ?
\v 12 तर आसी आशा ठेविसन आमी हिंमत ना सांगे बोलतस |
\v 13 आणि मुसा ना सारखा नई  जेनी आपला तोंड वर परदा टाकेल होता कारण इस्त्राईली त्या घटना नि वस्तू ले नई शेवट ले नई देखोत |
\v 14 पण त्या बंद डोकाना होई ग्यात कारण आज जुना करार ले वाचता वेळी तेसणा हृद्य वर तोच परदा पडेल राहस ;पण तो ख्रिस्त मा उठी जास |
\v 15 आणि आजलोंग मुसा नि पुस्तक वाचामा भी एस तर तेसणा हृद्य वर परदा पडेल राहस |
\v 16 पण जव कधी तेसणा हृद्य प्रभू कळे फिरीन तव तो परदा उचला मा ईन |
\v 17 प्रभू तर आत्मा शे ;आणि जळे -कळे प्रभू ना आत्मा शे तळे स्वतंत्रता शे |
\v 18 पण जव आमी सर्वा ना उघडा चेहरा शी प्रभू ना प्रताप या प्रकारे प्रगट होस ज्या प्रकारे दर्पण मा तर प्रभू ना द्वारे ज्या आत्मा शे आमी त्या तेजस्वी रूप मा अंश अंश करीसन बदलामा येतस ||
\c 4
\p \v 1 एनासाठे जव आमनावर अशी दया होयनी,कि आमले हाई सेवा भेटनि तर आमी हिंमत नई सोडतस |
\v 2 पण आमी लज्जा ना गुप्त काम ले सोळी दिध आणि  नई चतुराई शी चालतस आणि नई देव ना वचन मा  मिलावट नई करतस पण सत्य ले प्रकट करीसन पण देव ना समोर प्रत्येक मनुष्य ना विवेक मा आपला चांगला पना टाकतस |
\v 3 पण जर आमना सुसमाचार वर परदा पळेल शे तर हाई नाश होणारासाठे पळेल शे |
\v 4 आणि त्या अविश्वासी ना साठे जेसनि बुद्धिले या संसार ना देव नि आंधळा करी दियेल शे कारण ख्रिस्त जो देव ना प्रतिरूप शे तेना तेज्माय सुसमाचार ना प्रकाश तेसणा वर नई चमको |
\v 5 कारन आमी आपलेच नई पण ख्रिस्त येशू ले प्रचार करतस कि तो प्रभू शे ;आणि आपला विषय मा हाई सांगतस कि आमी येशू ना कारण तुमना सेवक शे |
\v 6 एनासाठे कि देवच शे जेनी सांग कि अंधकार मधून उजाय चमकस  आणि तेच आमना र्हृद्य मा चमकण, कि देव नि म्हीमानी ओयख ना उजाय येशू ख्रिस्त ना चेहरा शी प्रकाशमान हो ||
\v 7 पण आमना कळे हाई धन माटी ना भांडा मा ठेवेल शे कि हाई असीम सामर्थ्य आमना कळून नई पण देव कळून ठरो |
\v 8 आमी चारी कळून क्लेश तर भोगत राहतस, पण संकट मा नई पडतस ;निरुपाय तर शेत पण निराश नई होतस |
\v 9 त्रास तर होस ;पण सोडतस नई ;पाडा मा तर येतस पण नाश नई होतस |
\v 10 आमी येशू नि मृत्यू ले आपली देह मा दर वेळी लिसन फिरतस ;कि येशू ना जीवन भी आमनि देह मा प्रकट होवो |
\v 11 कारण आमी जिवंत राहता सर्वदा येशू ना कारन मृत्यू ना हात मा सोपाय जातस कि येशू ना जीवन भी मरणहार शरीर मा प्रकट हो |
\v 12 सो मृत्यू तर आमना वर प्रभाव टाकस आणि जीवन तुमना वर |
\v 13 आणि एनासाठे कि आमना मा तीच विश्वास नि आत्मा शे ( जेना विषय मा लिखेल शे कि मिनी विश्वास करा एनासाठे मी बोलणा ) तर आमी भी विश्वास करतस एनासाठे बोलतस |
\v 14 कारण आमले माहित शे कि जेले प्रभू येशू ले जिंवत कर तोच आमले भी प्रभू येशू मा भागी समजीसन जिवंत करीन आणि तुमना संगे आपला समोर उपस्थित करीन |
\v 15 कारण सर्व वस्तू तुमना साठे शे कारण कृपा गैरास ना द्वारा जास्त होईसन देव नि महिमा साठे धन्यवाद भी वाढवा ||
\v 16 एनासाठे आमी हिंमत नई सोडतस ;जर आमना बाहेरना मनुशत्व नाश भी होई जास तरी भी आमना मधला मनुशत्व दिन वर दिन नवीन होत चालस |
\v 17 कारण आमना थोळा वेळ ना कमी क्लेश आमना साठे गैरा महत्वपूर्ण आणि अनंत महिमा उत्पन्न करत जास |
\v 18 आणि आमी देखेल वस्तू ले नई पण नदेखेल वस्तू ले देखत राहतस कारण देखेल वस्तू थोडासा दिन साठे शे पण न्देखेल वस्तू सर्वदा बनेल राहस ||
\c 5
\p \v 1 कारण आमले माहित शे कि जव आमना पृथ्वी वरला ठीय्या सारखा घर पाडामा एस तर आमले देव कडून स्वर्ग मा एक असा भवन भीतीन जे हात वर बनेल घर नई पण चीरस्थाई शे |
\v 2 एना मा तर आमी कहरतस आणि मोठी लालसा ठेवतस ;कि आपला स्वर्गीय घर ले घाली लेवूत |
\v 3 कि एले घालावर आमी नागा नई दिखाव |
\v 4 आणि आमी या ठिय्या मा भार शी दाबेल कहरतस राहतस ;कारण आमी उतारान नई पण आजून घालान करतस कारण जे मरणहार शे जीवन मा दुबी जावो |
\v 5 आणि जेनी आमले या गोष्टी साठे तयार करेल शे तो देव शे जेनी आमले बयाना मा आत्मा भी दियेल शे |
\v 6 पण आमी सर्वदा ढाढस बांधेल राहतस आणि हाई माहित शे ;कि जठलोंग देह मा राहतस तठलोंग प्रभू शी वेगळा राहतस |
\v 7 कारण आमी रूप ले देखीसन नई पण विश्वास शी चालतस |
\v 8 पण एनासाठे आमी ढाढस बांधीसन राहतस आणि देह तून वेगळा होईसन प्रभू ना संगे राहाण आजून भी उत्तम समजतस |
\v 9 या कारण आमना मन नि उमंग हाई शे कि समजा संगे राहो समजा वेगळा राहा पण आमी तेले आवडत राहो |
\v 10 कारन आवश्य शे कि आमना सर्वा ना हाल ख्रिस्त ना न्याय आसन ना समोर उघळी जाईन कि प्रत्येक व्यक्ती आपला-आपला बर वाईट काम ना बदला जो तेनी देह ना द्वारा करेल असो भेटीन ||
\v 11 तर प्रभू ना भय मानिसन आमी लोकसले सामझावतस आणि देव वर आमना हाल प्रकट शे ;आणि मनी आशा हाई शे कि तुमना विवेक वर भी प्रकट होएल आशीन |
\v 12 आमना वर भी आपली बडाई तुमना समोर नई करतस पण आमी आपला विषय मा तुमले घमंड कराले मोका देतस कि तुमी तेसले उत्तर देवू शको जो मन वर नई पण दिखनारा गोष्टी वर घमंड करतस |
\v 13 जर आमी बेशुद्ध शे तर देव ना साठे ;आणि जर चैतन्य शे तर तुमना साठे |
\v 14 कारण ख्रिस्त ना प्रेम आमले विवश करी देस एनासाठे कि आमी हाई समजतस कि जव एक सर्वा साठे मरणा तर सर्वा मरी ग्या |
\v 15 आणि त्या या निमित्त सर्वा साठे मरणा कि ज्या जिवंत शे त्या पुढे आपला साठे नई जीवोत पण तेसणा साठे जो तेसणा साठे मरना आणि मंग जिवंत होई ग्या |
\v 16 तर आते पासून आमी कोणाले शरीर ना अनुसार नई समजाव ,आणि जर आम्नी ख्रिस्त ले भी शरीर ना अनुसार जाणेल होत तरी भी आते पासून तेले असा नई जाणाव |
\v 17 तर जर कोणी ख्रिस्त मा होस तर तो नवीन शृष्टी शे ;जुनी गोष्ट सारी जाएल शे ;देखा ती सर्व नवीन होईगयी |
\v 18 आणि सर्व गोष्टी देव कडून शे जेनी ख्रिस्त ना द्वारे आपला संगे आमना मेल मिलाप करी लीधा आणि मेल मिलाप नि सेवा आमले सोपी दिधी ||
\v 19 मणजे देव नि खरीदत होतांना नाभी आमना संगे संसार ना मेल मिलाप करी लीधा आणि तेसणा अपराध ना दोष तेसणा वर नई लाव आणि तेनी मेल मिलाप ना वचन आमले सोपी  दिएल  शे ||
\v 20 तर आमी ख्रिस्त ना राजदूत शे ;समजा देव आमना द्वारे समजस ;आमी ख्रिस्त कडून विनंती करतस कि देव ना संगे मेल मिलाप करील्या |
\v 21 जो पाप तून अज्ञात होता तेनीच तेले आमना साठे पाप ठरावना कि आमी तेना मधून होईसन देवणी धार्मिकता बनी जाऊत ||
\c 6
\p \v 1 आणि आमी ज्या तेना सहकर्मी शे हाई भी सामजतस कि देव नि कृपा जी तुमना वर हयनी व्यर्थ नका राहू द्या |
\v 2 कारण तो सांगस प्रसन्न  कराना वेळी मिनी तून आयक आणि उद्धार ना दिन मीनि तुनी सहायता करनु ;देखा आते तो ना वेळ इजाएल ;देखा आते त्या उद्धार ना दिन शे || 
\v 3 आमी कोणत्याही गोष्ट मा ठोकर खावाना कोणताही मोका नई देतस कि सेवा वर  कोणताच दोष नई येवाव |
\v 4 पण सर्व गोष्टी शी देव ना सेवक ना सारखा आपला सद्गुण ले प्रकट करतस मोठा धेर्य शी,क्लेश शी दरिद्र्य शी संकट शी |
\v 5 मार खावामा बंदी करेल मा हुल्लड शी परिश्रम मा जागत राहावर उपवास ठेवा वर |
\v 6 पवित्रता शी ज्ञान शी धीरज शी कृपाळू शी पवित्र आत्मा शी |
\v 7 खरा प्रेम शी सत्य ना वचन शी देव नि सामर्थ्य शी धार्मिकता ना हत्यार शी जे उजवा व डावा बाजू शे |
\v 8 आदर आणि निरादर शे,दुरणाव व सुनाव शी जर भळ्काव नारा असा माहित पडतस तरी भी खरा शे |
\v 9 अनजान ना सद्रुष्य शे;तरी भी प्रसिद्ध शे ;मरणारा सारखा असा शे आणि देखा जिवंत शे ;मारखानारा ना सदृश्य शे पण जीव तून नई मारावतस |
\v 10 शोक करणारा सारखा शे पण सर्वदा आनंद करतस ;भिकारी सारखा शे पण गैरासले धनवान बनाई देतस ;असा शे जसा आमना कळे काही नई तरी भी सर्व काही ठेवतस ||
\v 11 हे कुरंथीयुस आमी मोकळा मन मा तुमना शी गोष्टी करनुत आमना हृद्य तुमना कळे उघडा होएल शे |
\v 12 तुमना साठे आमना मन मा काही संकेत नई पण तुम्नाच मन मा संकेत शे |
\v 13 पण आपला पोर-पार समजीसन सांगस कि तुमी भी तेना बदला मा आपल हृद्य उघाडी द्या ||
\v 14 अविश्वासी ना संगे नसमान जोता मा नका जुता कारण धार्मिकता ना आणि अधर्म ना काय मेल जोल ?कि उजाय आणि अंधार नि काय संगती ?
\v 15 आणि ख्रिस्त ना बलीयाल याल ना संगे काय लगाव? कि विश्वासी ना संगे अविश्वासी न काय नात ?
\v 16 आणि मूर्ती ना संगे देव ना मंदिर ना काय समंध ?कारण आमी तर जिवंत ओर्भू ना मंदिर शे ;जसा देव नि सांगेल शे कि मी तेसणा मा बससू आणि तेसणा मा चालत फिरत राह्सू आणि त्या मना लोक राहतीन |
\v 17 एनासाठे प्रभू सांगस कि तेसणा मधून निघा आणि वेगळा राहा ;आणि अशुद्ध वस्तू ले स्पर्श नका करा तर मी तुमले स्वीकार करसू |
\v 18 आणि तुमना बाप होसू आणि तुमी मना पोर आणि पोरी होशान ;हाई सर्वशक्तिमान प्रभू देव ना ना वचन शे ||
\c 7
\p \v 1 हे प्रिय जव कि या प्रतिज्ञा आमले भेटल शे तर या आमी स्वता ले शरीर आणि आत्मा नि सर्व मलीनता सी शुद्ध करू आणि देव ना भय ठेवतांना पवित्रता ले सिद्ध करू ||
\v 2 आमले आपला हृद्य मा जागा द्या ;आमी नई कोणाशी अन्याय करनु नई कोले बिगाड आणि नई कोले ठग |
\v 3 मी तुमले दोषी ठरावा साठे हाई नई सांगस ;कारण मी पयलेच सांगेल शे कि तुमी आमना हृद्य मा असा बसेल शे कि तुमना संगे जिवाले मराले तयार शे |
\v 4 मी तुमले गैरा हिवाय ना संगे सांगस माले तुमना वर गैरा घमंड शे ;मी शांती शी भरी जाईल शे ;आपला सर्व क्लेश मा मी आनंद शी अति भरपूर राहस ||
\v 5 कारण जव आमी मकिदुनिया मा उनत तव भी आमना शरीर ले चैन नई भेटणा, पण आमले  चारी कडून क्लेशच भेटस ;बाहेर लडाया होतात मधमा भयंकर गोष्टी होतत |
\v 6 तरी भी दिन ले शांती देनारा देव नि तीतूस ले येवार आमले शांती दिधा |
\v 7 आणि नई फक्त ते ना येवार पण तेनी ती शांती शी भी जी तेले तुमना कडून भेटेल होती ;आणि  तेनी तुमनि लालसा आणि तुमना दुख आणि मना साठे तुम्नी धून ना समाचार आमले आयकाव जेनाशी माले आजून जास्त आनंद होयना |
\v 8 कारण जर मिनी आपली पत्री शी तुमले शोकित करणा पण तेनावर पचतावस नई जसा कि पयले पचतावस होता कारण मी देखस कि ती पत्री शी तुमले शोक तर होयना पण तो थोडी वेळ लोंग होता |
\v 9 आते मी आनंदित शे पण एनासाठे नई कि तुमले शोक होयना पण एनासाथे कि तुमनि त्या शोक ना कारण मन फिराव कारण तुमना शोक देव नि इच्छा ना नुसार होता कि आमना कडून तुमले कोणतीही गोष्टी मा नुकसान नोको पोहचो ||
\v 10 कारन देव-भक्ती ना शोक असा उत्पन्न करस जेना परिणाम उद्धार शे आणि मंग तेनाशी पचतावन नई पडस ;पण संसारी शोक मृत्यू उत्पन्न करस |
\v 11 तर देखा या गोष्टी शी कि तुमले देव-भक्ती ना शोक होयना तुमना मा कितली उत्तेजना आणि प्रत्युत्तर आणि राग आणि भय आणि लालसा आणि धुन आणि बदला लेवाना विचार उत्पन्न होयना ?तुमी सर्व प्रकार शी हाई सिद्ध करीसन दाखाड कि तुमी या गोष्टी मा निर्दोष शे |
\v 12  मंग मिनी जे तुमना कळे लिखेल होत ते नई तर तेना कारण लिखेल होत जेनी अन्याय कर आणि नई तेना कारण जेनावर अन्याय करामा उन पण एनासाठे कि तुम्नी उत्तेजना जी आमना साठे शे ती देव ना समोर तुमना वर प्रगट होई जाओ |
\v 13 एनासाठे आमले शांती होयनि ;आणि आमनि हाई शांती ना संगे तीतूस ना आनंद ना कारण आजून भी आनंद होयना कारण तेना जीव तुमना कारण हिरवा गार होई ग्या |
\v 14 कारण मी नि मिनी तेना समोर तुमना विषय मा काही घमंड दाखाद तर लज्जित नई होयना पण जसा आमनी तुमले सर्व गोष्टी खर खर सांगी दियेल होतात, तसाच आमना घमंड दाखाडज्या तीतूस ना समोर भी खर निंगन |
\v 15  आणि जव तेले तुमना सर्वा ना आज्ञाकारी होवाना स्मरण होस,कि कसकाय तेले घाबरत आणि कांपत जाईन तेनाशी भेट करणात ;तर तेना प्रेम तुमना आणि आजून भी जास्त होत चालस |
\v 16 मी आनंद करस, कि तुमना कडून माले प्रत्येक गोष्ट मा ढाढस होस ||
\c 8
\p \v 1 हे  भाऊसहोण आमी तुमले देव ना त्या कृपा ना समाचार देतस जो मकीदुनिया ना मंडळी वर होएल शे |
\v 2 कि ल्केश कि मोठी परीक्षा मा तेसणा मोठा आनंद आणि भारी भिकारीपन वाढी जावा शी तेसनी उदारता गैरी वाढी गयी |
\v 3 आणि तेसणा विषय मा मनी हाई साक्ष शे कि तेसनी आपली सामर्थ्य भर पण सामर्थ्य शिबी बाहेर मन शी दिध |
\v 4 आणि या दान मा आणि पवित्र लोकसनी सेवा मा भागी होवाना कृपा ना विषय मा आमना शी घळी घळी विनंती करणा |
\v 5 आणि जसी आमी नि आशा करेल होत कि तसा नई पण तेस्नी प्रभूले मंग देव नि इच्छा शी आमले बी तई दिटाक |
\v 6 एनासाठे आमनि तीतूस ले समजाव कि जसा तेनी पयले चालू करेल होता तसाच तुमना मधमा या दास नि काम ले पूर्ण भी करी ले |
\v 7 तर जसा प्रत्येक गोष्ट मा मणजे विश्वास वचन ज्ञान आणि सर्व प्रकार ना यत्न मा आणि त्या प्रेम मा जो आमना शी ठेवत हो वाढत जातस तसाच या दान ना काम मा भी वाढत चाला |
\v 8 मी आज्ञा नि रिती वर तर नई पण दुसरा ना उत्साह शी तुमना प्रेम ना खरेपणा ले पारखाना साठे सांगस |
\v 9 तुमी आमना प्रभू येशू नि कृपा जाणतस कि तो धनी होयसन भी तुमना साठे कंगाल बनी गया कारण तेना कंगाल होई जावावर तुमी धनी होई जावो |
\v 10 आणि या गोष्टी मा मना विचार हाऊ शे कारण हाई तुमना साठे चांगल शे ;जो एक वर्ष शी नई तर फक्त या काम ले करामाच पण या गोष्ट ना विचार कारामा पयला होतात |
\v 11 एनासाठे आते हाई काम पूर्ण करा ;कि जसा चांगल कराले तुमी तयार होतात तसाच आपली आपली पुंजी ना नुसार भी पूर्ण करा |
\v 12 कारण जर मन नि तयारी राहणी तर दान तेना नुसार ग्रहण भी होस जेतेना कळे शे नई कि तेना नुसार जे तेना कळे नई शे |
\v 13 हाई नई कि दुसरासले चैन आणि तुमले क्लेश भेटो |
\v 14 पण बराबरी ना इचार शी या वेळी तुमनि वाढती तेस्नी कमी मा काम येवो कारण तेस्नी वाढती भी तुम्नी कमी मा काम येवो कि बराबरी होई जावो |
\v 15 जस लिखेल शे, कि जेनी गैर आवर तेनापा काही नई निघण आणि जेनी थोडस आवर तेन काही कमी नई निघण ||
\v 16 आणि देव ना धन्यवाद,जेनी तुमना साठे तोच उत्साह तीतूस ना हृद्य मा टाकेल शे |
\v 17 कि तेनी आमना समजान मानी लिध पण गैरा उत्साहित होई सन यो आपली इच्छा शी तुमना जवळ एल शे,|
\v 18 आनि आमनी तेना संगे त्या भाऊ ले धाळेल शे जेन नाव सुसामाचार ना विषय मा सर्व मंडळी मा पसरेल शे |
\v 19 आणि इतलच नई पण ती मंडळी शी ठराय भी गया कि या दान ना काम ना साठे आमना संगे जावो आणि आमी हाई सेवा एनासाठे करतस कि प्रभू नि महिमा आणि हमारे मन नि तयारी प्रकट होई जावो |
\v 20 आमी या गोष्ट मा चौकस राहतस कि या उदारता ना विषय मा जेनी सेवा आमी करतस कोणी आमनावर दोष नई लावाले पायजे |
\v 21 कारण ज्या गोष्टी फक्त प्रभू नाच जवळ नई पण मनुष्य ना भी जवळ चांगली शे आमी तेस्नी चिंता करतस |
\v 22 आणि आमनि  ते ना संगे आपला भाऊ ले धाळेल शे जेले आमनि घडी-घडी पारखी सन गैरा गोष्टी मा उत्साहित देखेल शे ;पण आते तुमना वर तेना मोठा विश्वास शे या कारण तो आजून भी उत्साहित शे |
\v 23 जर कोणी तीतूस नाविष्य मा विचारस तर तो मना साथी आणि तुमना साठे मना सहकर्मी शे आणि जर आमना भाउसना विषय मा विचारतस, तर त्या मंडळी ना धाडेल आणि ख्रिस्त नि म्हीमां शे |
\v 24 तर आपला प्रेम आणि आमना घमंड जो तुमना विषय मा शे मांडळी ना समोर सिद्ध कारीसन दाखाडा || 
\c 9
\p \v 1 आते ती सेवा ना विषय मा जी पवित्र लोकसना साठे करामा एस आले तुम ले लिखाण अवश्य नई |
\v 2 कारण मी तुमना मन नि तयारी ले जाणस जेना कारण मी तुमना विषय मा मकिदुनिया ना समोर घमंड दाखाडस कि अख्हाय नां लोक एक वर्षा पासून तयार शे आणि तुमना उत्साह नि आणि जास्तीसले उभारेल शे |
\v 3 पण मिनी भाउसले एनासाठे धाडेल शे कि आमनि जो घमंड तुमना विषय मा दाखाड ते या गोष्ट मा व्यर्थ नई ठरो ;पण जसा मिनी सांग ;तसाच तुमी तयार होई राहा |
\v 4 अस नई होवाव कि कोणी मकीदुनी मना संगे येवो आणि तुमले तयार नई देखो तर काय माहीत या विश्वास वर आमी ( हाई नाई करतत कि तुमी )लज्जित होवो |
\v 5 एनासाठे मिनी भाउसले हाई विनंती करान चांगल समजनु कि त्या पयलेच तुमना कडे जावोत आणि तुमना उदारता ना फय जेना विषय मा पयले पासून वचन दियेल होत तयार करी ठेवा कि हाऊ दबाव शी नई पण उदारता ना फय ना सारखा तयार राहो ||
\v 6 पण गोष्ट तर हाई शे कि जो कमी पेरस तो थोडच कापीन ;आणि जो जास्त पेंरस तो जास्त कापीन |
\v 7 प्रत्येक जन जर मन मा निच्चय करीन तसाच दान करा ;नई कुड कुड करीसन आणि नई दबाव शी कारण देव हर्षशी देनारावर प्रेम ठेवस |
\v 8 आणि देव सर्व प्रकार नि कृपा तुमले भरपूर रीतीशी देवू शकस जेनावर सर्व गोष्टी मा आणि प्रत्येक वेळी सर्व काही जे तुमले अवश्यक शे तुमना जवळ राहो आणि प्रत्यक चांगला काम साठे तुमना जवळ गैरकाही राहो |
\v 9 जस लिखेल शे तेनी बिथराव तेनी भिकारी ले दान कर तेन धर्म सर्वदा बनिसन राहीन |
\v 10 तर जो बनावनाराले बीज आणि आणि जेवण ना साठे भाकर देस तो तुमले बीज दिन आणि तेले फयवंत करीन ;आणि तुमना धर्म ना फय ले वाडावीन |
\v 11 कि तुमी सर्व गोष्टी मा सर्व प्रकार नि उदारता ना साठे जी आमना द्वारे देव ना धन्यवाद करावस धनवान करामा येवो |
\v 12 कारण या सेवा पूर्ण करावर नई फक्त पवित्र लोकसनी कमी पूर्ण होस पण लोकस कडून देव ना गैरा धन्यवाद होस |
\v 13 कारण या सेवा शी प्रमाण लिसन देव नि महिमा प्रकट करतस कि तुमी देव ना सुसमाचारले मानिसन तेना आधीन राहतस आणि तेसनी आणि सर्वासनी मदत करामा उदारता प्रकट करत राहतस |
\v 14 आणि त्या तुमना साठे प्रार्थना करतस ;आणि एनासाठे कि तुमना वर देव ना मोठी कृपा शे तुमनी लालसा करत राहतस |
\v 15 देव ना तेना त्या दान ना साठे जो वर्णन ना बाहेर शे,धन्यवाद हो ||
\c 10
\p \v 1 मी तोच पौल जो तुमना समोर दिन शे पण पाठ मांगे तुमना कळे साहस करस ;तुमले ख्रिस्त नि नम्रता आणि कोमलता ना कारण समजावस |
\v 2 मी हाई विनंती करस, कि तुमना समोर माले निर्मय होयीसन साहस करान नई पडाव ;जसा मी कितलाक वर जे आमले शरीर ना नुसार चालणारा समजतस वीरता दाखाडा ना विचार करस |
\v 3 कारण जर आमी शरीर मा चालत फिरतस तरी भी शरीर ना नुसार नै लढाई तस |
\v 4 कारण आमना लढाई ना हतियार शारीरिक नई पण गढ ले पाळी देवाना साठे देव ना द्वारा सामर्थी शे |
\v 5 तर आमी विचारले आणि प्रत्येक उंच गोष्ट ले जी देव ना विरोध मा उठस खंडन करतस ;आणि प्रत्येक ना भावना ले कैद करीसन ख्रिस्त ना अधिकारी बनावी देतस |
\v 6 आणि तयार राहतस कि जव तुमना आज्ञा मानानं पूर्ण होई जावो तर प्रत्येक प्रकार नि आज्ञा नायी मानाना बदला लिवू |
\v 7 तुमी याच गोष्टी ले देखतस जी डोया ना समोर शे जर कोणा आपला वर हाऊ विश्वास शे कि मि ख्रिस्त ना शे तर तो हाई भी जानी लेवो कि जसा तो ख्रिस्त ना शे तसाच आमी शे |
\v 8 कारण मी त्या अधिकार ना विषय मा आजून भी घमंड दाखाडू जो प्रभू नि तुमन बिगाडाना साठे नई पण बनावाना साठे आमले दियेल शे, तर लज्जित नई होवाव |
\v 9 हाई मी एनासाठे सांगस कि पत्री ना द्वारे तुमले घाबरवणारा नई ठरू |
\v 10 कारण सांगतस कि तेनि पत्री तर गंभीर आणि प्रभावशाली शे ;पण जव देखतस तर तो देह ना निर्बल आणि वक्तव्य मा हल्क माहित पडस |
\v 11 तर जो असा सांगस तो है समज ठेवो जसा पाठ मांगे आमना पत्री मा आमना वचन शे तसाच तुमना समोर आमना काम भी राहतीन |
\v 12 कारण आमले हाई हिवाय नई कि आमी स्वताले तेसणा मधून असा कितलाक ना संगे मोज कि तेनी आपले लिध ज्या आपली बढाई करतस आणि स्वताले आपस मा नापतस व तोलतस एक दुसरा शी मिलान करीसन मूर्ख ठरतस |
\v 13 आमी तर हद्दी ना बाहेर घमंड तर कदीच नई कराव पण तीच हद्दी जी देव नि आमना साठे ठरावेल शे ;आणि तेनामा तुमी भी ईजायेल शे आणि तेनाच नुसार घमंड भी करसुत |
\v 14 कारण आमी आमनी हद्दी ना बाहेर आमी स्वताले वाढवाले नई इच्छितो जसा कि तुमना लोंग नई पोह्चानी दशा होतस पण ख्रिस्त ना सुसमाचार आयकावत तुमना पर्यंत ईजायेल शे |
\v 15 आणि आमी हद्दी ना बाहेर दुसरा ना मेहनत वर घमंड नई करतस ;पण आमले आशा शे कि जो जो तुमना विश्वास वाढवत चालीन तर तर आमी आपली हद्दी ना नुसार तुमना कारण आजून भी वाढत जासुत |
\v 16 कि आमी तुमना डोका ना पुढे जायसन सुसमाचार आयकावू आणि हाई नई कि आमी दुसराणी हद्दी ना मधमा बनेल काम वर घमंड करा |
\v 17 पण जे घमंड करस त्या प्रभू वर घमंड करा |
\v 18 कारण जो आपली बढाई करस तो नई पण जेनी बढाई प्रभू करस तोच स्वीकार करामा एस ||
\c 11
\p \v 1 जर तुमी मनी थोडी मूर्खता सहन करीलेता तर काय हि चांगल होत ;हा, मनि सहन भी करी लेतस |
\v 2 कारण मी तुमना विषय मा ईश्वरीय धून लावेल राहस एनासाठे कि मनी एकच पुरुष शी तुमनि गोष्ट लावेल शे कि तुमले पवित्र कुंवारी ना सारख ख्रिस्त ले सोपी देवू ||
\v 3 पण मी घाबरस कि जसा सांप नि आपली चतुराई शी हवा ले फसाळ,तसाच तुमना मन त्या सिधाई आणि पवित्रता शी जी ख्रिस्त ना संगे होवाळे पायजे कधी भ्रष्ट नई होई जावाव |
\v 4 जर कोणी दुसरा जवळ इसन कोणी दुसरा येशू ले प्रचार करो जे ना प्रचार आमनि नई कर ;व दुसरा कोणी आत्मा तुमले भेटो ;जो पयले नई भेटेल  होता आणि जे काही सुसमाचार जेले तुमनी पयले मानेल नई होत तर तुमन सहन करान ठीक होत |
\v 5 मी तर समजस कि मी कोणत्याही गोष्ट मा मोठा शी मोठा प्रेरित शी कमी नई |
\v 6 जर मी वक्तव्य मा अनाडी शे तरी भी ज्ञान मा नई ;पण आमनि येले सर्व गोष्टी मा सर्वा वर तुमना साठे प्रकट केरल शे |
\v 7 काय मिनी एनामा काही पाप करेल शे ; कि मिनी तुमले देव ना सुसमाचार सेत मेत आयकाव ;आणि स्वताले खाले कर,कि तुमी उंच होई जावो ?
\v 8  मिनी आजून मंडळी ले लुट मनजे मिनी तेसणा कडून मजुरी लिधी,कारण तुमनि सेवा करू |
\v 9 आणि जव तुमना संगे होता,आणि माले गरज होयन, तर मिनी कोणावर भार नई दिधा,कारण भाउसनी,मकीदुनिया शी इसन मनी कमी ले पूर्ण करणात ;आणि मिनी प्रत्येक गोष्ट मा स्वताले तुमना वर भार होवाशी रोक,आणि रोकीसन राह्सू |
\v 10 जर ख्रिस्त ना खरा पणा मनामा शे,तर अखाया देश मा कोणी माले या घमंड शी नई रोकाव |
\v 11 कोणा साठे? काय एनासाठे कि मी तुमनाशी प्रेम नई ठेवस? देव हाई जाणस |
\v 12 पण जे मी करस,तेच करत राह्सू; कि ज्या लोक दांव झामलतस,तेसले मी दांव भेटू देवू, कारण ज्या गोष्ट मा त्या घमंड करतस,तेना मा त्या आमना सारखा ठरो |
\v 13 कारण असा लोक खोटा प्रेरित, आणि छळ शी काम करणारा,आणि ख्रिस्त ना प्रेरित ना रूप धरणारा शे |
\v 14 आणि हाई काही अचम्भा नि गोष्ट नई शे कारण शैतान स्वता भी ज्योतिर्मय देवदूत ना रूप धारण करस |
\v 15 तर तेना सेवक भी धर्मना ना सेवक ना सारखा रूप धरोत,तर काही मोठी गोष्ट नई पण तेसणा शेवट तेसणा काम ना नुसार होईन ||
\v 16 मी आजून सांगस,कोणी माले मूर्ख नका समजा;नई तर मूर्खच समजीसन मनी सहन करी ल्या,कारण थोडासा मी भी घमंड करस |
\v 17 या बेधडक घमंड शी बोलाना जे काही मी बोलस,ते प्रभू नि आज्ञा ना नुसार नई पण समजा मूर्खता शीच सांगस |
\v 18 जव कि गैरा लोक शरीर ना नुसार घमंड करतस,तर मी भी घमंड करसू |
\v 19 तुमी तर समजदार होईसन आनंद शी मुर्खसनी सहन करीलेतस |
\v 20 कारण जव कोणी तुमले दास बानावस,व खाई जास,व फसाळी लेस,व स्वताले मोठा बनावस,व तुमना तोंड वर थापड मारस,तर तुमी सहन करी लेतस |
\v 21 मना सांगान अनादर नि रितीवर शे,समजा कि आमी कमजोर सारखा होतात;पण ज्या कोणती गोष्ट मा कोणी हिमंत करस( मी मूर्खता शी सांगस )तरी भी हिमंत करस |
\v 22 काय त्याच इब्रानी शे?मी भी शे; काय त्याच इस्र्ताएलि शे?मी भी शे; काय त्याच इब्राहीम ना वंश शे?  मि भी शे; काय त्या ख्रिस्त नाच सेवक शे? 
\v 23 ( मी पागल ना सारखा सांगस )मी तेसणा तून मोठा शे!जास्त मेहनत करा मा; घळी-घळी कैद होवामा;फटका खावामा;घळी-घळी मृत्यू ना जोखीम मा |
\v 24 तीन सावा मिनी बेटे खादि;एक सावा दगडफेक करामा उना;तीन सावा जहाज जीन वर मी चडेल  होता,तुटी ग्यां ;एक रात दिन मी समुद्र मा कापनु |
\v 25 तीन सावा चाबूक वर मार खात रायना, एक सावा मनावर दगड फेक होयना,तीन सावा मी जहाज दुर्घटना मा फसणू,एक रात दिन मी समुद्र मा रायनु |
\v 26 मी घळी-घळी यात्रा मा;नदी ना जोखीम मा;डाकू ना जोखीम मा;आपला जातीवालासणा जोखीम मा;अन्यजातीना ना जोखीम मा;नगरमधला जोखीम मा;जंगल ना जोखीम मा;समुद्र ना जोखीम मा;खोटा भाउसना जोखीम मा;|
\v 27 मेहनत आणि कष्ट मा;घळी-घळी जागत राहामा;भूक-तहान मा;घळी-घळी उपवास करावर;जोडस मा;उघडा राहामा |
\v 28 आणि आजून गोष्टी ले सोडीसन जेसना वर्णन मी नई करस सर्व मंडळी नि चिंता माले डाबस |
\v 29 कि कोणीच कमजोरी शी मी कमजोर नई होत? कोणा ठोकर खावावर मना जीव नई दुखस ?
\v 30 जर घमंड करान अवश्य शे,तर मी आपली कमजोरिणी गोष्ट वर करसू |
\v 31 प्रभू येशू ना देव आणि बाप जो सर्वदा धन्य शी,माहित शे,कि मी खोट नई बोलस |
\v 32 दमिश्क मा अरीतास राजा कडून जो हाकिम होता,तेनी माले पकडाना दमिश्कीया ना नगर मा पहरा बठाळेल होता |
\v 33 आणि मी टगारी मा खिडकी मधून भिंत वरून उतरी ग्या,आणि तेना हात मधून वाची निंगनु ||
\c 12
\p \v 1 जर घमंड करान तर मना साठे चांगल नई तरी भी करान पडस;तर मी प्रभू ना दिएल दर्शन आणि प्रकाश नि चर्चा करसू |
\v 2 मी ख्रिस्त मा एक मनुष्य ले जाणस,चौदा वर्ष होएल शे कि काय जाणो देहसिहत,नई जाणो देहरहित,नई जाणो देव जाणस,असा मनुष्य तिसरा स्वर्ग लोंग उचलाय ग्या |
\v 3 मी असा मनुष्य ले जाणस नई माहित देहसहित,  नई माहित देहरहित, देव लेच माहित |
\v 4 कि स्वर्ग लोक कण उचलाय ग्या,आणि आशी गोष्ट आयकी जे सांगाना ले नई ;आणि जेसना तोंड वर लयन मनुस ले चांगल नई |
\v 5 असा मनुष्य वर त मी घमंड करसू,पण आपला वर आपली कमजोरी ले सोडीसन,आपला विषय मा घमंड नई कराव |
\v 6 कारण मी घमंड करान चाहु भी तर मूर्ख नई होणार,कारण खर सांगसू,तरी भी थामी जास,आस नई होवाव,कि जस कोणी माले देखस, व मना वर आयकस,माले तेनाशी जास्त समजा |
\v 7 आणि एनासाठे कि मी प्रकाश ना भरपूर शी फुली नई जावाव,मना शरीर मा एक कांटा टोचा मा उना मणजे शैतान ना एक दूत कि माले बुक्का मारे कारण मी फुल नई जाऊ |
\v 8 एना विषय मा मिनी प्रभू शी तीन सावा विनंती करणा कि,कि मना पासून हाई दूर होई जावो |
\v 9 आणि तेनी माले सांग,मनी कृपा तुना साठे गैरी शे;कारण मनी सामर्थ्य कमजोरी मा सिद्ध होस;एनासाठे मी मोठा आनंद शी आपली कमजोरी वर घमंड करसू,कि ख्रिस्त नि सामर्थ्य मनावर होत राहस |
\v 10 या कारण मी ख्रिस्त ना साठे कमजोरसले,आमी निंदा मा,आणि दरिद्रता मा, आणी संकट मा,प्रसन्न शे;कारण जव मी कमजोर होस,तरच बलवंत होस |
\v 11 मी मर्ख तर बनना,पण तुमनिच माले हाई बरबर करावानत;तुमले तर मनी प्रशांशा कराले पायजे होत,कारण तर मी काहीही भी नई,तरी भी त्या मोठा मोठा प्रेरित शी कोणत्याही गोष्ट मा कमी नई |
\v 12 प्रेरित नां लक्षण भी तुमना मधमा सर्व प्रकारणा धीरज ना संगे चिंन्ह,आणि अद्भुत काम,आणि सामर्थ ना काम शी दाखडा मा उन |
\v 13 तुमी कोणती गोष्ट मा आणि मंडळी शी कमी होतात,फक्त हाई कि मिनी तुमना वर भार नई ठेव;मना हावू अन्याय क्षमा करा ||
\v 14 देखा, मी तिसरी सावा तुमना जवळ येवाले तयार शे,आणि मी तुमना वर कोणताच भार नई ठेवाव;कारण मी तुमनी संपती नई,पण तुमलेच इच्छी तो;कारण लेकरू-बाळ ले माय-बाप ना साठे धन एकत्र नको कराले पायजे,पण माय-बाप ले लेकरू-बाळ ना साठे |
\v 15 मी तुमनी आत्मा ना साठे गैरा आनंद शी खर्च करसू,पण स्वता खर्च होई जासू;काय जीतला जास्त मी तुमना वर प्रेम ठेवस,तीतलाज कमी तुमी मनावर प्रेम ठेवशान?
\v 16 आस होवू शकस,कि मिनी तुमना वर भार नई टाक,पण चतुराई शी तुमले धोखा दिसण फसाळी लिध |
\v 17 चांगल,जेसले मिनी तुमना कडे धाळ,काय तेसणा मधून कोणाच द्वारे मिनी छळ करीसन तुमना कडून काही ली लिध ?
\v 18 मिनी तीतूस ले समजाविसन तेना संगे त्या भाऊ ले धाळ, तर काय तीतूस नि तुमना कडून छळ काही लिध ?काय आमी एकच आत्मा ना चालायेल वर नई चालनत ?
\v 19 तुमी आजून लोंग समजत आशीन कि आमी तुमना समोर प्रत्युत्तर दि रायनुत,आमी तर देव ले उपस्तीती जानीसन ख्रिस्त मा बोलतस,आणि हे प्रिय,सर्व गोष्ट तुमनीच उन्नती साठे सांगतस |
\v 20 कारण माले भीती शे,कधी आस नई हो,कारण मी इसन जसा इच्छीतो,तसा तुमले नई देखू;आणि माले भी जसा तुमी नई इच्छी तसा माले देखो,कि तुमना मा झगडा,डाह,क्रोध,विरोध,इर्ष्या,चुगली,आभिमान आणि बखेडे होवो |
\v 21 आणि मना देव किडी मना आजून तुमना आडे येवावर मना वर दबाव टाको आणि माले गैरा ना साठे आजून शोक करान पडीन,जेस्नी पयले पाप करेल होतात,आणि ते गंद काम,आनि व्यभिचार,आणि लुचपणा शी,जे तेस्नी कर,मन नई फिराव ||
\c 13
\p \v 1 आते तिसरा सावा तुमना कडे एस:दोन व तीन साक्ष ना तोंड शी प्र्त्यव्क गोष्ट ठरावी जाईन |
\v 2 जसा मी जव दुसरा सावा तुमना संगे होता,तर तसाच आते दूर राहतांना त्या लोक शी जेसनी पयले पाप कर,आणि आजून सर्व लोक शी आते पयले पासून सांगी देस,कि जर मी परत एसू,तर नई सोडाव |
\v 3 तुमी तर एना प्रमाण इच्छीतस,कि ख्रिस्त मना मा बोलस,जो तुमना साठे कमजोर नई;पण तुमना मा साम्र्ठी शे |
\v 4 तो कमजोरी ना कारण क्रूस वर चडावा मा तर उना,तरी भी देव नि सामर्थ्य शी जिवंत शे,आमी भी तर तेम्ना मा कमजोर शे;पण देव नि सामर्थ्य शी जो तुमना साठे शे,तेना संगे जीवसुत |
\v 5 स्वताले पारख,कि विश्वास मा शे कि नई;स्वताले जांचा,काय तुमी आपला विषय मा हाई नई जाणतस,किई येशू ख्रिस्त तुमना मा शे ? नई तर तुमी आळशी नीघणत|
\v 6 पण मनी आशा शे,कि तुमी जानी लेशान,कि आमी आळशी नई |
\v 7 आणि आमी आपला देव ले हाई प्रार्थना कर्टस,कि तुमी कोणतेच वाईट नई करा;एनासाठे नई,कि आमी चांगला दिखुत,पण एनासाठे कि तुमी चांगल करा, समजा तो आळशी ठरा |
\v 8 कारण आमी सत्य ना विरोध मा काही नई करू शकतस,पण सत्य ना साठे करू शकतस |
\v 9 जव आमी कमजोर शे,आणि तुमी बलवंत शे,तर आमी आनंदित होतस,आणि हाई प्रार्थना भी करतस,कि तुमी सिद्ध होई जावा |
\v 10 एना कारण मी तुमना पाठ मांगे हाई गोष्ट लिखस,कि उपस्थित होईसन माले त्या अधिकार ना नुसार जेले प्रभू नि बिगाडा साठे नई पण बनावा साठे माले दियेल शे,कढाई शी काही करान नई पडाव |
\v 11 निदान, हे भाऊ,ढाढस ठेवा;एकच मन ठेवा;मेल शी राहा,आणि प्रेम आणि शांती ना दाता देव तुमना संगे राहीन |
\v 12 एक दुसराले पवित्र चुंबन शी नमस्कार करा |
\v 13 सर्व पवित्र लोक तुमले नमस्कार करतस |
\v 14 प्रभू येशू नि कृपा आणि देव ना प्रेम आणि पवित्र आत्मा नि सभागीता तुमना सर्वा वर होत राहो  आमीन
