\id 1PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 पतरस
\toc1  1 पतरस
\toc2  1 पतरस
\mt1  1 Peter
\mt1 1 पतरस
\c 1
\p
\v 1 पेत्र कळून जो येशू ख्रिस्त ना प्रेषित शे, त्या दुसऱ्या देशीस्ना नाववर, ज्या पंत, गलतिया,कप्पदुकीया, आशिया आणि बिथूनिया मा अथां तथा राहातस |
\v 2  आणि देव बाप ना भविष्य न्यान प्रमाणे, आत्मा ना पवित्र कराना व्दारे आदन्या मानले, आणि येशू ख्रिस्त ना रक्त छिळकाय जावा साठे निवाळा मा एयेल शे | तुमले गैरी कृपा आणि शांती भेटत राहो ||
\v 3  आमना प्रभू येशू ख्रिस्त ना देव आणि बाप ले धन्यवाद द्या, जेनी येशू ख्रिस्त ले मरेल मधून जिंदा होवाना व्दारे, आपली मोठी दया कन आमले जिंदी आशा ना साठे नवा जल्म दिधा |
\v 4  म्हणजे-- एक अविनाशी आणि निर्मय, आणि कोमजनार वतन ना साठे |
\v 5  जी तुमना साठे स्वर्ग मां ठीयेल शे, जेस्नी राखोई देव ना सामर्थ कन, विश्वास व्दारे त्या तारण साठे, जो एणार वेळ मा प्रगट होणार शे, करामा एस |  आणि एनाच मुळे तुमी मग्न होतास, कदाचित महत्वान शे कि आते काही दिन लगून नाना प्रकार ना परीक्षास मुळे उदास हुइश्यात |
\v 6  आणि एनाच मुळे तुमी मग्न होतास, कदाचित महत्वान शे कि आते काही दिन लगून नाना प्रकार ना परीक्षास मुळे उदास हुइश्यात |
\v 7  आणि हय एनासाठे शे कि तुमना परखायेल विश्वास, जो आग मधून सेखायेल नाश होणार सोना तून बी गैर, जास्त मोल्यवान शे, येशू ख्रिस्त प्रगट होवावर प्रशंसा,गौरव आणि मान ना कारण ठरो |
\v 8  तेना कन तुमी बिगर देखाना प्रेम ठेवतस, आणि आते त तेना वर बिगर देखाना बी विश्वास करीसन असा खुश आणि मग्न होतस, जी वर्णन तून बाहेर आणि महिमा कन भरेल शे |
\v 9  आणि आपला विश्वास ना फय म्हणजे- आत्मास्ना तारण भेटस |
\v 10  ह्याच तारण ना बारामा त्या भविष्यवक्तास्नि गैरी शोधा-शोध आणि तपास-तुपास करी, जेस्नी त्या कृपा ना बारामा जी तुमना वर होवनार होती, भविष्य वाणी करेल होती|
\v 11  तेस्नी ह्या गोष्ट नि शोध करी कि ख्रिस्त ना आत्मा जो तेस्ना मा होता, आणि पहिलेच पासून ख्रिस्त ना दुखस्नी आणि तेस्ना नंतर होणारी महिमा नि साक्ष देत होता, तो कसा आणि कोणता टाईम कळे संकेत करत होता||
\v 12  तेसणा वर हय प्रगट करा मा उन, कि त्या आपली नई पण तुमनी सेवा ना साठे ह्या गोष्टी सांग्या करत होतात, जेस्ना समाचार आते तुमले तेसणा व्दारे भेटणा जेस्नी पवित्र आत्मा व्दारे जो स्वर्ग मधून धाळामा उना: तुमले सुवार्ता आयकाळी, आणि ह्या गोष्टीसले देवदूत बी ध्यान दिसन देखानी ईच्छा ठेवतस ||
\v 13  एनामुळे आपली आपली बुद्धी नि कमर बांधीसन, आणि सावधान राहीसन त्या कृपा नि पुरी आशा ठेवा, जी येशू ख्रिस्त ना प्रगट होवाना टाईम वर तुमले भेटणार शे |
\v 14  आणि आदन्या कारी पोरस सारखा आपली अन्यानता ना टाईम नि जुन्या ईच्छा सारखा नका बना |
\v 15  पण जसा तुमना बलावणार पवित्र शे, तसाच तुमी बी आपला पुरा वागणूक मा पवित्र बना |
\v 16 कारण कि लेखेल शे, कि पवित्र बना, कारण कि मी पवित्र शे |
\v 17  आणि जव कि तुमी, ओ बाप, सांगीसन तेना कन प्रार्थना करतस, जो बिगर भेतभाव ना प्रत्येक ना काम प्रमाणे न्याय करस, त आपला बाहेर देशी होवाना टाईम भीती मा जगा |
\v 18  कारण कि तुमले माहिती शे, कि तुमना वाईट वागण जे आजोबास पासून चालत ईरायन त्या पासून तुमना सुटका चांदी सोन म्हणजे नाश हुईजाणार वस्तूस व्दारे नई हुईन |
\v 19  पण निर्दोष आणि निशकलंक कोकर म्हणजे- ख्रिस्त ना मूल्यवान रक्त व्दारे हुईन |
\v 20  तेना न्यान त जग नि उत्त्पती ना पहिलेच पासून माहिती होता, पण आते ह्या आखरी युग मा तुमना साठे प्रगट हुईना |
\v 21  जी तेना व्दारे त्या देव वर विश्वास करतस, जेनी तेले मरेल मधून जिंदा कर, आणि महिमा दिधी; कि तुमना विश्वास आणि आशा देव वर पाहिजे|
\v 22  त जव कि तुमी निष्कपट बंधुप्रिती ना निमित्त सत्य ले माना मुळे आपला मनस्ले पवित्र करेल शे, त तन मन लाईसन एक दुसरा वर जास्त प्रेम ठेवा |
\v 23  कारण कि तुमनी शानवान नई पण सदाजीवी बीकन देव ना जिंदा आणि कायम राहणार वचन व्दारे नवा जल्म लीयेल शेतस |
\v 24  कारण कि प्रत्येक प्राणी गवत सारखा शे, आणि तेनी पुरी शोभा गवत ना फुल सारखा शे: गवत सुखी जास, आणि फुल गई जास |
\v 25  पण प्रभू ना वचन युगनयुग स्थिर राहीन: आणि हईच सुवार्ता ना वचन शे जो तुमले आयकाळा मा एयेल होता||
\c 2
\p
\v 1  एनासाठे सर्वा प्रकार ना दुष्टभाव आणि कपट, ढोंग आणि हेवा आणि दुरभाषणस्ले दूर करीसन |
\v 2  नवा जल्मेल पोऱ्या सारखा निर्मय आत्मिक दुध नि ईच्छा कर, एनासाठे कि तेना व्दारे तारण भेटा मुळे वाळत जावा |
\v 3  कदी तुमी प्रभू नि कृपा ना सवाद चाखी लीयेल शे |
\v 4  तेना जोळे ईसन, जेले मानसस्नि त बिगर काम ना ठरावा, पण देव ना जोळे निवाळेल, आणि मूल्यवान जित्ता दघळ शे|
\v 5  तुमी बी स्वता जित्ता दघळ सारखा आत्मिक घर बनत जातस, जेना कन याजकस्नापवित्र समाज बनिसन, असा आत्मिक यज्ञ करा, जो येशू खिस्त व्दारे देव ले स्वीकार होवो|
\v 6  एना मुळे पवित्र शास्त्र मा बी एयेल शे, कि देखा, मी सियोन ना मूल्यवान कोनशीला शे; आणि जो कोणी त्या कोनशीला वर विश्वास ठेईन, तो कोणत्याच प्रकारे फजित नई हुवाव |
\v 7  त तुमना साठे ज्या विश्वास करतस, तो त मोल्यवान शे, पण ज्या विश्वास नई करतस तेसणा साठे ज्या दघळ ले राज मिस्त्रीस्नि बिगर काम ना ठरायेल होतात, तोच कोनशीला हुईग्या |
\v 8  आणि ठेस लागणा दघळ आणि धोंडा आणि अळखळाना खळक हुईग्या: कारण कि त्या त वचन ले नई मानी सन ठोकर खातस आणि ह्याच साठे त्या ठरावामा बी एयेल होतात|
\v 9  पण तुमी एक निवाळेल वंश, आणि राज-पद धारी, याजकस्ना समाज, आणि पवित्र लोक, आणि [देव ना ] स्वता ना लोक शेतस, एनासाठे की जेनी तुमले अंधार मधून आपली अतभूत- उजाया मा बलायेल शे, तेना गुण प्रगट करोत|
\v 10  तुमी पहिले त काहीच नई होतात, पण आते देव ना लोक शेतस: तुमना वर दया नई हुयेल होती पण आते तुमना वर दया हुयेल शे ||
\v 11  प्रियसहोण मी तुमले विनंती करस, कि तुमी स्वता ले बाहेर देश ना आणि प्रवासी समजी सन त्या संसारिक ईच्छास पासून जी आत्मा संगे युद्ध करस, वाचेल राहा|
\v 12  दुसऱ्या जातीस्मा तुमन वागण चांगल राहा; एनासाठे कि ज्या ज्या गोष्टीस्मा त्या तुमले वाईट समजीसन तुमना बारामा वाईट बोलतस, त्या तुमना चांगला कामस्ले देखीसन; तेसणाच मुळे कृपा दृष्टी ना दिन देव नि महिमा करोत |
\v 13  प्रभू ना साठे माणूस ना ठरायेल प्रत्येक नियम ना आधीन राहा, राजा ना एनासाठे कि तो सर्वास्वर श्रेष्ठ शेतस |
\v 14  आणि अधिकारीस्ना, कारण कि त्या वाईटस्ले दंड देवाले आणि चांगल करणारस्नि स्तुती करा साठे तेना धाळेल शेतस |
\v 15  कारण कि देव नि ईच्छा हय शे, कि तुमी चांगला काम करा मुळे बिगर बुद्धी ना लोकस्नी अन्यान न्या गोष्टीसले बंद करी देवोत|
\v 16  आणि स्वता ले मुक्त समजोत पण आपली हय स्वतंत्रता ले वाईट साठे आळ नका बनावज्यात, पण स्वता ले देव ना दास समजीसन वागा |
\v 17  सर्वास्ना आदर करा, भावूस कण प्रेम ठेवा, देव ले भ्या, राजा ना मान ठेवा||
\v 18  सेवकसहोण, हर प्रकार नि भीती कन आपला मालकस्ना आधीन राहा, नईत फक्त चांगल्या सनी नम्र ना, कठोर ना बी |
\v 19  कारण कि कदी कोणी देव ना विचार करीसन अन्याय कन दुख भोगीत क्लेश सहस, त हय सौम्य शे |
\v 20  कारण कि कदी तुमना अपराध करीसन घुसा खास आणि धीर धरा, त तेना मा काय चांगली गोष्ट शे? पण कदी चांगल काम करीसन दुख भोगतस आणि धीर धरतस, त हय देव ले आवळस |
\v 21  आणि तुमी एनाच साठे बलावामा बी एयेल शेतस कारण कि ख्रिस्त बी तुमना साठे दुख भोगीसन, तुमले एक उदाहरण दि जायेल शे, कि तुमी बी तेनाच चिन्ह वर चालोत|
\v 22  नईत तेनी पाप करा, आणि नईत तेना तोंड कन कपट ना गोष्टी निघनात |
\v 23  तो गाया आयकीसन गाया नई देत होता, आणि दुख झेलीसन कोले बी नई देत होता, पण स्वता ले खरा न्यायी ना हात मा सोपत होता|
\v 24  तो स्वता आमना पापस्ले आपला शरीर वर लीसन ख्रूस वर चळी ग्या जेना कन आमी पापसाठे मरीसन धार्मिकता ना साठे जीवन जगोत: तेनाच मार खावा मुळे तुमी बरा हुईनात |
\v 25  कारण कि तुमी त पहिले दवळेल मेंढी सारखा होतात, पण आते आपला जीव ना राखोया आणि अध्यक्ष ना जोळे परती एयेल शेतस |
\c 3
\p
\v 1  ओ बायकासहोण, तुमी बी आपला नावरास्ना आधीन मा राहा ||
\v 2  एनासाठे कि कदी एस्ना मधून कोणी असा राहोत जो वचन ले नई मानत हो, तरी बी तुमनी भीती नि पवित्र वागणूक देखीसन बिगर वचन सांगान आपली आपली बायको ना वागणूक व्दारे वळाईजावो |
\v 3  आणि तुमना सिंगार, देखाळा पुरता नई पाहिजे, म्हणजे- केस गुथन, आणि सोना ना वजन, आणि नवा नवा कपळा घालन |
\v 4  पण तुमना लपेल आणि गुप्त मानुसत्व, नम्रता आणि मन नि दीनता नि अविनाशी शोभा कन सुशोभित राहा, कारण कि देव नि नजर मा एना मूल्य मोठा शे |
\v 5  आणि पहिला काय मा पवित्र बाया बी, ज्या देव वर आशा ठेवत होत्यात, स्वता ले ह्याच प्रमाणे सजाळत आणि आपला आपला नवरा ना आधीन मा राहात होत्यात |
\v 6  जशी सारा अब्राहाम नि आधीन मा राहत होती आणि तेले धनी सांगत होती: त तुमी बी कदी चांगल करशात, आणि कोणत्या प्रकार नि भीती कन भयभीत नका व्हा त तेन्या पोरी ठरश्यात |
\v 7  तसाच ओ नवरासहोण, तुमी बी बुद्धीमानी कन बायकास संगे जीवन जगा आणि बायास्ले नाजूक पात्र समजी सन तेसणा आदर करा, हय समजी सन कि आमी दोनी जीवन ना वरदान ना वारीस शेतस, जेना कन तुमन्या प्रार्थना थांबी नई जावोत |
\v 8  आणि सगळा न सगळा एक मन आणि कृपामय आणि बंधुप्रिती ठेवणार, आणि कनवाळू, आणि नम्र बना |
\v 9  वाईट ना बदला मा वाईट नका करा; आणि नईत गाई ना बदला मा गाई द्या; पण एना बदला मा आशीर्वाद द्या: कारण कि तुमी आशीर्वाद ना वारस होवा साठे बलावामा एयेल शेतस |
\v 10  कारण कि जो कोणी जीवन नि ईच्छा ठेवस, आणि चांगला दिन देखाना देखस, तो आपली जीप ले वाईट पासून, आणि आपला होटसले कपट न्या गोष्टीस करा पासून रोकी ठेव |
\v 11  तो वाईट ना साथ सोळो, आणि चांगलाच करो; तो शांततेले शोधो, आणि प्रभू ना शोध मा राहत |
\v 12  कारण कि प्रभू ना डोया धर्मिस्वर लागेल राहातस, आणि तेना कान तेनी विनंतीस कळे लागेल राहातस, पण प्रभू वाईट करणारस्ना विमुख राहास |
\v 13  आणि कदी तुमी चांगल करा मा उत्तेजित राहाश्यात त तुमन वाईट करणार कोण शे?
\v 14  आणि कदी तुमी धर्म मुळे दुख बी झेलश्यात, त धन्य शेतस; पण तेसणा भ्यावाळाकन नका भ्यावा, आणि घाबरा नका|
\v 15  पण ख्रिस्त ले प्रभू समजीसन आपला आपला मन मा पवित्र समजा, आणि जो कोणी तुमले तुमनी आशा ना बारामा काही विचारस त तेले उत्तर देवा साठे कायम तयार राहा, पण नम्रता आणि भीती कण |
\v 16  आणि विवेक बी शुद्ध ठेवा, एनासाठे कि ज्या गोष्टी ना बारमा त्या ज्या तुमना ख्रिस्ती चांगला वागणूक ना अपमान करतस फजित होवो|
\v 17  कारण कि कदी देव नि हय ईच्छा राहो, कि तुमी चांगल करा मुळे दुख उचलोत, त हय वाईट करा मुळे दुख उचला पासून बर शे |
\v 18  एनासाठे कि ख्रिस्त नि बी, म्हणजे- अधर्मीस साठे धर्मी नि पापस मुळे एक सावा दुख उचला, एना साठे कि आमले देव जोळे पौचाळो: तो शरीर ना भाव कन मारा मा उना, पण आत्मा ना भाव कन जीवाळा मा उना |
\v 19  तेनाच मा तो जाईसन कयदी आत्मास्ले बी प्रवचन सांग |
\v 20  जेस्नी त्या बितेल टाईम मा आदन्या नई मानी जव देव नोहा ना दिनस्मा धीर धरीसन थांबी रायना, आणि तो जहाज बनी रायनता, जेना मा बठीसन थोळा लोक म्हणजे- आठ प्राणी पाणी व्दारे वाचीग्यात |
\v 21  आणि त्याच पाणी ना दाखला बी, म्हणजे- बाप्तिस्मा,येशू ख्रिस्त जो उठाना व्दारे, आते तुमले वाचाळस;[ तेना कन शरीर ना मय दूर कराना अर्थ नई शे, पण शुद्ध विवेक कन देव ना वंश मा मीई जावाना अर्थ श] |
\v 22  तो स्वर्ग वर जाईसन देव नि उजवी कळे बठी ग्या; आणि देवदूत आणि अधिकारी आणि सामार्थी तेना आधीन करा मा एयेल शेतस ||
\c 4
\p
\v 1  त जव कि ख्रिस्त ना शरीर मा हुईसन दुख उचलात त तुमी बी तेनीच ईच्छा ले धारण करीसन करीसन हत्यार बांधी ल्या कारण कि ज्या शरीर मा दुख झेल, तो पाप पासून सुटी ग्या |
\v 2  तेस्ना साठे कि भविष्य मा आपला बाकी शारीरिक जीवन मानसस्नि वासनास्ना प्रमाणे नई पण देव ना ईच्छा प्रमाणे जगो |
\v 3  कारण कि दुसऱ्या जातीस्नी ईच्छा ना प्रमाणे काम कराले, आणि कामासक्ती, विषयवासना, मद्यासक्ती, रंगेलपण,बदफैल आणि अमंगळ मूर्ती पूजा मा जठ लगून आमी पहिले पासून टाईम जावाळ  तोच गैर हुईन |
\v 4  तेस्ना कन त्या चकित होतस, कि तुमी असा भारी दंगल मा तेस्ना साथ नई देतस, आणि एनासाठे त्या बर वाईट सांगतस |
\v 5  पण त्या तेले जो जीत्तास्ना आणि मरेल ना न्याय कराले तयार शे, लेख देतीन |
\v 6  कारण कि मरेल लेबी सुवार्ता एनाच साठे आयकाळामा उना, कि शरीर मा त माणूस ना प्रमाणे तेसणा न्याय हुईन,पण आत्मा मा त्या देव ना प्रमाणे जित्ता राहोत||
\v 7  सर्वां गोष्टीस्ना समापन लगेच होणार शे; एनासाठे समजदार बनिसन प्रार्थना मा तत्पर राहा|
\v 8  आणि सर्वास्मा पहिली गोष्ट हय शे कि एक दुसरा वर जास्त प्रेम ठेवा; कारण कि प्रेम गैरा पापस्ले झाकी देस |
\v 9  बिगर कुरूकुरू करीसन एक दुसरा नि पौन्चारी करा|
\v 10  जेले जो वरदान भेटेल शे, तो तेले देव ना नाना प्रकार ना कृपा ना कारभारी सारखा एक दुसरा ना सेवा मा लावा |
\v 11  कदी कोनि बोलो, त असा बोलो, समजा कि देव ना वचन शे; कदी कोणी सेवा करो; त त्या शक्ती कन करो जी देव देस; जेना कन सर्व्या गोष्टीस्मा येशू ख्रिस्त व्दारे  देव नि महिमा प्रगट होवो : महिमा आणि साम्राज्य युगनयुग तेनीच शे | आमेन||
\v 12  प्रियसहोण, जी दुख रुपी आग तुमले परखा साठे तुमना मा भळकेल शे, एले हय समजी सन आश्चर्य नका करा कि कोणी दुसरीच गोष्ट तुमना वर बितेल शे |
\v 13  पण जसा जसा ख्रिस्त ना दुख मा भागीदार होयीजावा, ख़ुशी करा, जेना कन तेनि महिमा ना प्रगट होता टाईम ले बी तुमी ख़ुशी आणि मग्न होवोत |
\v 14  परत कदी ख्रिस्त ना नाव ना साठे तुमनी निंदा करामा एस, त धन्य शे; कारण कि महिमा ना आत्मा, जो देव ना आत्मा शे, तुमना मा वास करस |
\v 15  तुमना मधून कोनि माणूस हत्यार नईत चोर, नईत दृष्टताना काम करणार, नईत परका काम मा हात टाका मुळे दुख नई उचलो |
\v 16  पण कदी ख्रिस्ती होवा मुळे दुख भेटस, त फज्जीत नका व्हा, पण ह्या गोष्ट साठे देव नि महिमा करा |
\v 17  कारण कि तो टाईम ईजायेल शे, कि पहिले देव ना लोकस्ना न्याय करा मा येवो, आणि जव कि न्याय नि सुरुवात आमनाच पासून हुईन त तेसण काय अन्त हुईन ज्या देव नि सुवार्ता ले नई मानतस?
\v 18  आणि कदी धर्मी माणूसलेच कठीणता कन तारण भेटीन, त भक्तिहीन आणि पापिस्न काय ठिकाण ?
\v 19  एनासाठे ज्या देव नि ईच्छा प्रमाणे दुख उचलतस, त्या चांगल करत, आपला आपला जीव ले विश्वास योग्य सृष्टी करता ना हात मा सोपी द्या ||
\c 5
\p
\v 1 1, तुमना मा ज्या वरिष्ठ शेतस, मी तेस्ना सारखा वरिष्ठ आणि ख्रिस्त ना दुखस्ना साक्षी आणि प्रगट होणार महिमा मा भागीदार हुईसन तेसले हय समजाळस |
\v 2  कि देव ना त्या टोई, इ जी तुमना मधमा शे राखो ई करो; आणि हवू दाबाव मा नई, पण दे नि ईच्छा प्रमाणे ख़ुशी कन, आणि नीच कमाई ना साठे नई, पण मन लाईसन |
\v 3  आणि ज्या लोक तुमले सोपामा एयेल शेतस, तेसणा वर अधिकार नका जताळा, पण मंडळी साठे उधारण बना |
\v 4  आणि जव खास राखोया प्रगट हुईन, त तुमले महिमा ना मुगुट देवामा ईन, जो मुर्झावत नई |
\v 5  ओ नवायुवकस होण, तुमी बी वरिष्ठ ना आधीन मा राहा, आणि तुमी सगळा न सगळा एक दुसरा नि सेवा साठे दिनता कन कमर बांधी राहा, कारण कि देव गर्व करणारस्ना सामना करस, पण दिनस्वर कृपा करस |
\v 6  एना साठे देव ना शक्तीशाली हात खाले दीनता कन राहा, जेना कन तो तुमले चांगला टाईम वर वाळाईन |
\v 7  आणि आपली पुरी चिंता तेनावर टाकी द्या, कारण कि तेले तुमनी कायजी लेस |
\v 8  सावधान राहा, आणि जागेल राहा, कारण कि तुमना विरोधी सैतान गर्जणार सिंहासारखा कोले फाळी खावू ह्या शोध मा राहास |
\v 9  विस्वास मा दृड हुईसन, आणि हय समजीसन तेना सामना करा, कि तुमना भावू ज्या संसार मा शेतस, एसाच दुख भुक्ती रायनात |
\v 10  आतेदेव जो पुरी कृपा ना दाता शे, जेनी तुमले ख्रिस्त मा आपली कायम नि महिमा साठे बलायेल शे, तुमना थोळा टाईम लगून दुख उचला नंतर स्वता तुमले सिद्ध आणि स्थिर आणि शक्तिशाली करीन |
\v 11  तेनाच साम्राज्य युगनयुग राहो | आमेन ||
\v 12  मी सिल्वान ना हात, जेना मा विश्वास योग्य भावू समजस, थोळस लीखीसन तुमले समजाळेल शे आणि हय साक्ष दियेल शे कि देव नि खरी कृपा हइच शे, एनाच मा स्थिर राहा |
\v 13  ज्या बाबेल मा तुमना सारखा निवाळेल लोक शेतस, त्या आणि मना पोऱ्या मार्क तुमले नमस्कार सांगतस |
\v 14  प्रेम कन मुक्का लिसन एक दुसरा ले नमस्कार करा || तुमी सगळास्ले ज्या ख्रिस्त मा शेतस शांती भेटत राहो ||
