\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1   पौल आणि सिल्वान आणि तीमथ्यस्ना कळून थेस्सलनिकाकरांससनी मंडळी ना नाव, जो आमना बाप देव आणि प्रभू येशु ख्रिस्त मा शे |
\v 2  आमना बाप देव आणि प्रभू येशू ख्रिस्त मा तुमले कृपा आणि शांती भेटत राहो|
\v 3  ओ पोरसहोण, तुमना बारामा आमले प्रत्येक टाईम देव ना धन्यवाद कराले पाहिजे, आणि हय चांगल बी शे एनासाठे कि तुमना विश्वास गैरा वाळत जाईरायना, आणि तुमी सगळास्ले प्रेम आपसा मा गैराच हुई चालना शे |
\v 4  आठ लगून कि आमी स्वता देव नि मंडळी मा तुमना बारामा गर्व करतस, कि जीतला त्रास आणि छळ तुमी सहन करतस, त्या सगळा मा तुमना धीर आणि विश्वास दिखस |
\v 5  हवू देव ना खरा न्याय ना स्पष्ट पुरावा शे; कि तुमी देव ना राज्य ना योग्य ठरोत, जेना साठे तुमी दुख बी झेलतस |
\v 6  कारण कि देव जोळे हवू न्याय शे, कि ज्या तुमले क्लेश देतीन, य्तेसले बदला मा क्लेश दे |
\v 7  आणि तुमी ज्या क्लेश झेलतस, आमना संगे विश्रांती देवो; त्या टाईम जव प्रभू येशू आपला सामर्थी दुतस संगे, अग्नी ज्वालाविष्टीत स्वर्ग मधून प्रगट हुईन |
\v 8  आणि ज्या देव ले नई  वयखतस, आणि आमना प्रभू येशू नि सुवार्ता ले नई मानतस तेसणा पासून बदला लीन |
\v 9  त्या प्रभू समोरून, आणि तेनी शक्ती ना तेज कन दूर हुईसन कायम ना विनाश ना दंड भेटीन |
\v 10  हय त्या दिन हुईन, जव तो आपला पवित्र लोकस्मा माहीम लेवाले, आणि सगळा विस्वास करनारस्मा आश्चर्य ना कारण होवासाठे ईन; कारण कि तुमी आमनी शाक्ष वर विश्वास ठेवा|
\v 11  एनासाठे आमी कायम तुमना साठे प्रार्थना करतस, कि आमना देव तुमले ग्या योग्य समजो, आणि चांगली प्रत्येक ईच्छा, आणि विश्वास ना प्रत्येक कामस्ले सामर्थ कन पुरा करा |
\v 12  कि आमना देव आणि प्रभू येशू ख्रिस्त नि कृपा ना प्रमाणे आमना प्रभू येशू ख्रिस्त ना नाव तुमना मा माहिमा भेटो, आणि तुमी तेना मा ||
\c 2
\p \v 1  ओ भावूसहोण, तुमी आपला प्रभू येशू ख्रिस्त ना येवा, आणि तेना जोळे एकत्र होवाना बारामा तुमले विनंती करतस |
\v 2  कि कोणती आत्मा, आणि वचन, आणि पत्र व्दारे जे कि आमना कळून, हय समजी सन कि प्रभू ना दिन ईजायेल शे, तुमना मन अचानक चित्तस्थैर्य नका व्हा; आणि नईत तुमी घाबरा |
\v 3  कोण्या प्रमाणे धोकामा नका एयज्यात कारण कि तो दिन नई येवाव, जठ लगून धर्म ना त्याग नई हुईजास, आणि तो पाप ना माणूस म्हणजे- विनाश ना पोऱ्या समोर नई ईजास |
\v 4   जो विरोध करस, आणि प्रत्येक ले जो देव वर, आणि पूज्य म्हणावस, स्वता ले मोठा ठरावास, आठ लगून कि तो देव ना मंदिर मा बठीसन स्वता ले देव म्हनुसन प्रगट करस |
\v 5  काय तुमले आठवण नई, कि जव मी तुमना आठे होतु, त तुमले ह्या गोष्टी सांग्या करत होता? 
\v 6  आणि आते तुमी त्या वस्तुसले वयखतस, जी तेले रॉकी रायनी, कि तो आपलाच टाईम मा प्रगट होवो |
\v 7  कारण कि अधर्म नि गुज[ भेद]  आते लगून काम करत करीरायना, पण आते एक रोकणार शे, आणि जठ लगून तो दूर नई हुईजास, तो रोकेल राहीन |
\v 8  तव तो अधर्मी प्रगट हुईन,  जेले प्रभू येशू आपला तोंडणी फुक कन मारी टाकीन, आणि आपला येवाना तेज कन राक करी टाकीन |
\v 9  त्या अधर्मी न येन शैतान ना काम ना प्रमाणे सगळ्या प्रकार नि खोटी सामर्थ, आणि चिन्ह, आणि अध-भूत कामस कन हुईन |
\v 10  आणि नाश होणारस साठे अधर्म ना सगळा प्रकारना धोकास संगे हुईन; कारन कि तेस्नी सत्य ना प्रेम ले नई स्वीकार जेना कन तेसणा तारण होस |
\v 11  आणि ह्याच मुळे देव तेस्ना मा एक भ्रांती नि सामर्थ ले धाळीन एना साठे कि त्या असत्य वर विश्वास ठेवोत |
\v 12  आणि जीतला लोक सत्य वर विश्वास नई ठेवतस, आणि अधर्म वर खुश होतस, सर्वासले दंड भेटीन |
\v 13  पण ओ भवूसहोण, आणि प्रभू ना प्रेमय लोकसहोण अस होवो कि आमी कायम तुमना बारामा देव  ले धन्यवाद करत राहो,  कि देव नि पहिले पासून तुमले निवाळी लेयेल शे; कि आत्मा नां व्दारे पवित्र बनिसन, आणि सत्य वर विश्वास ठेविसन तारण लीलेवोत|
\v 14  जेनासाठे तेनी तुमले आमनि सुवार्ता व्दारे बलाव, कि तुमी आमना प्रभू येशू ख्रिस्त नि माहिमा ले लीलेवोत |
\v 15  एनासाठे, ओ भावूसहोण, सरळ, आणि ज्या ज्या गोष्टी तुमनि काय वचन, काही पत्र व्दारे आमना पासून शिकेल शेतस, तेसले धरी टेवा |
\v 16 आमना प्रभू येशू ख्रिस्त स्वता, आणि आमना बाप देव जेनी आमना संगे प्रेम ठेव, आणि कृपा कन कायम नि शांती आणि चांगली आशा दियेल शे |
\v 17  तुमना मनस्मा शांती देवो, आणि तुमले प्रत्येक चांगला काम, आणि वचन मा पक्का करो ||
\c 3
\p \v 1  ओ भावूसहोण, आमना साठे प्रार्थना करत रायज्यात, कि प्रभू ना वचन असा जल्दी पसरो, आणि महिमा भेटो, जस तुमना मा हुईन|
\v 2  आणि आमी वाकळा आणि दृष्ट मानसस पासून वाचेल राहोत कारण कि प्रत्येक मा विश्वास नई ||
\v 3   पण प्रभू खरा शे; तो तुमले धृडता कन सरळ करीन: आणि सगळा दृष्टा पासून सुरक्षित ठेवीन |
\v 4  आणि आमले प्रभू मा तुमना वर विश्वास शे, कि जी आदन्या आमी तुमले देतस., तीले तुमी मानतस, आणि मानत बी राहाश्यात |
\v 5  देव ना प्रेम आणि ख्रिस्त ना धीर कळे प्रभू तुमनी पुढाकारी करो ||
\v 6  ओ भावूसहोण, आमी तुमले प्रभू येशू ख्रिस्त ना नाव मा आदन्या  देतस; कि हरेक असा भावूस पासून दूर राहा, जो वाईट वागस, आणि जी शिक्षा तेनी आमना कळून लिधी त्या प्रमाणे नई वागत |
\v 7  कारण कि तुमाले माहिती शे, कि कोणत्या प्रकारे आमना सारखा वागाले पाहिजे; कारण कि आमी तुमना मधमा वाईट नई वागनुत |
\v 8  आणि कोनी भाकर फुकट मा नई खादी; पण श्रम आणि कष्ट कन रात दिन काम धंदा करत होतुत, कि तुमना मधून कोणा वर ओझ नई बनुत |
\v 9  हय नी, कि आमले अधिकार नई; पण एनासाठे कि स्वाता ले तुमना साठे आदर्श ठरावूत, कि तुमी आमना सारखा वागोत |
\v 10  आणि जव आमी तुमना आठे होतात, तव बी हय आदन्या तुमले देत होतात, कि कदी कोणी काम करान नई देखस, त खावाले बी नको पाहिजे |
\v 11  आमी आयकतस, कि कितलाक लोक तुमना मधमा वाईट गावतस; आणि काही काम नई करतस, पण दुसरास्ना कामस्मा हात टाक्या करतस |
\v 12  एसास्ले आमी प्रभू येशू ख्रिस्त मा आदन्या देतस आणि समजाळतस, कि चूप चाप काम करीसन आपलीच भाकर खात राहा|
\v 13   आणि तुमी, ओ भावूसहोण, चांगल करा हिम्मत नका सोळा|
\v 14  कदी कोणी आमाना हवू पत्र नि गोष्टीस्ले नई मानत, त तेना वर नजर ठेवा;  आणि तेस्नी संगती नका करज्यात, जेना कन तेले लाज वाटीन |
\v 15  तरी बी तेले शत्रू प्रमाणे समजू नका पण भावू समजी सन जताळा |
\v 16  आते प्रभू जो शांती ना झरा शे स्वता तुमले कायम आणि हरेक प्रकार मा शांती देवो: प्रभू तुमी सगळास्ना संगे राहो|
\v 17  मी पौल आपला हात कन नमस्कार लीखस: प्रत्येक पत्र मा मना हवूच चिन्ह शे: मी ह्यांच प्रकारे लिखस |
\v 18  आमना प्रभू येशू ख्रिस्त नि कृपा तुमी सगळास्वर होत राहो||
