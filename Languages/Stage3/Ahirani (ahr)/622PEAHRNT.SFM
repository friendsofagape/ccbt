\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1  शिमोन पेत्र कळून जो येशू ख्रिस्त ना दास आणि प्रेषित शे, त्या लोकस ना नाव वर जेस्नी आमना देव आणि तारणार येशू ख्रिस्त नि धारमिक्ता कन आमना सारखा मूल्यवान विश्वास लीलेयेल शे |
\v 2 देव ना आणि आमना प्रभू येशू ख्रिस्त नि वयख ना मुळे कृपा आणि शांती तुमना मा विपुलता कन वाळोत जावो |
\v 3  कारण कि तेनी  ईशवर्य सामर्थ नि सर्व काही जे जीवन आणि भक्ती कन संबंध टेवस, आमले तेनीच वयख कन दियेल शे, जेनी आमले आपलीच महिमा आणि सदगुण ना प्रमाणे बलायेल शे |
\v 4  जेस्ना व्दारे तेनी आमले मूल्यवान आणि गैरी मोठी शेत्पप दियेल शे: एनासाठे कि एस्ना व्दारे तुमी त्या सळेल पासून सुटीसन जी संसार ना वाईट ईच्छास कन होस, ईशवर्य स्वभाव ना भागीदार हुईजाव |
\v 5  आणि एनाच मुळे तुमी सगळा प्रकार ना पयत्न करीसन, आपला विश्वास वर सदगुण आणि सदगुण वर समज |
\v 6  आणि समज वर सौम्य, आणि सौम्य वर धीर, आणि धीर वर भीती|
\v 7  आणि भीती वर बंधूप्रीती, आणि बंधूप्रीती वर प्रेम वाळावत जा |
\v 8  कारण कि ह्या गोष्टी तुमना मा वर्तमान राहासत, आणि वाळत जातस, त तुमले आमना प्रभू येशू ख्रिस्त नि वयख मा वायबार आणि बिगर फय ना नई होवू देवाव |
\v 9  आणि जेना मा ह्या गोष्टी नईत, तो अंधा शे, आणि कमी देखस, आणि आपला पहिला पापस मुळे धुंदया हुईसन शुद्ध होवाळे ईसरी जायेल शे |
\v 10  एना मुळे ओ भावूसहोण, आपला बलाई जावामा, आणि निवाळी लेवाय जावाले सिद्ध कराणा चांगल प्रयत्न करत जावा, कारण कि कदी असा करश्यात, त कदी बी ठोकर नई खावावात |
\v 11  पण ह्याच प्रमाणे तुमी आमना प्रभू आणि तारणार येशू ख्रिस्त ना कायम ना राज्य मा मोठा आदर कन प्रवेश करश्यात |
\v 12  एनासाठे कदाचित तुमले ह्या गोष्टी माहिती होतीन, आणि जो सत्य वचन तुमले भेटेल शे, तेना माच राहातस, तरी बी तुमले ह्या गोष्टीस्नि आठवण देवाळाले सर्वदा तयार राहासू |
\v 13  आणि मी हय आपला साठे चांगल समजस, कि जठ लगून मी ह्या मंडप शे, तठ लगून मी तुमले आठवण देवाळीसन उभा करत राहासू |
\v 14  कारण कि हय माहिती शे, कि ख्रिस्त ना वचन प्रमाणे मना मंडप ले पाळी देवाना  टाईम लवकरच येणार शे |
\v 15  एनासाठे मी असा प्रयत्न करसू, कि मना काही करा नंतर तुमी ह्या सगळ्या गोष्टीसले कायम आठवण करी सकोत |
\v 16  कारण कि जव आमी तुमले आपला प्रभू येशू ख्रिस्त नि सामर्थ ना, आणि येवानि बातमी दियेल   होतुत त ती चातूर्या कन कल्पना करेल गोष्टीस्न अनुसरण नई करेल होत पण आमी स्वता तेना प्रताप ले देखेल होतात|
\v 17  कि तेनी देव बाप कण आदर, आणि माहीम भेटणी जव त्या प्रतापमय महिमा मधून हय वाणी उणी कि हवू मना प्रिय पोऱ्या शे जेना कन मी प्रसन्न शे |
\v 18  आणि जव आमी तेना संगे पवित्र पहाळ वर होतुत  त स्वर्ग मधून हय वाणी एतांना आयक |
\v 19  आणि आमना जोळे जो भविष्यवक्तास्ना वचन शे, तो ह्या घटना वरून दृढ ठरेल शे आणि तुमी हय चांगल करतस, कि जो हय समजीसन तेना वर ध्यान करतस, कि तो एक दिवा शे, जो अंधार जागा मा त्या टाईम लगून उजाया देत राहास जठ लगून कि सकाय नई हुईजास, आणि सकाय ना तारा तुमना हृदय मा नई चमकी उठस |
\v 20  पण पहिले हय समजी ल्या कि पवित्र शास्त्र नि कोणती बी भविष्यवाणी कोना आपला च इचारधारा ना आधार वर पुरी नई होत |
\v 21  कारण कि कोणती बी भविष्यवाणी माणूस नि ईच्छा कण कदीच नई हुईनी पण भक्त झन पवित्र आत्मा व्दारे उभारा मा ईसन देव कळून बोलत होतात ||
\c 2
\p \v 1   आणि ज्या प्रकारे त्या लोकस्मा खोटा भविष्यवक्ता होतात त्याच प्रकारे तुना मा बी खोटा शिक्षक होतीन, ज्या नाश करणार पाखंडी मते गुप्तपणा मा प्रचार मा लयतीन आणि त्या मालक ना जेनी तेसले ईकत लीयेल शे नकार करतीन आणि स्वता ले लवकर विनाश मा टाकी देतीन |
\v 2  आणि गैराच झन तेसणा सारखा कामातुर पणा करतीन, जेस्ना मुळे सत्य ना रस्ता नि निंदा करामा ईन |
\v 3  आणि त्या लोभ साठे वाईट गोष्टी सांगीसन तुमले आपला फायदा ना कारण बनावतीन, आणि जी दंड नि आदन्या तेसणा वर पहिले पासून हुई जायेल शे, तेना एवा मा काहीच उशीर नई, आणि तेसणा विनाश डुलक्या खात नई |
\v 4  कारण कि जव देव नि त्या देवदूतस्ले जेस्नी पाप कर नई सोळ, पण नरक मा धाळीसन अंधार कुंडा मा टाकी दिधा, एनासाठे कि न्याय ना दिन लगून बंदी राहो |
\v 5  आणि पहिला युग ना संसार ले बी नई सोळ, पण भक्तिहीन संसार वर महा जलप्रलय धाळीसन धर्म ना प्रचारक नोहा संगे आठ व्यक्तीस्ले वाचाळी लिध |
\v 6  आणि सदोम आणि गोमरा ना नगर ले विनाश ना असा दंड दिधा, कि तेसले भस्म करीसन राक करी टाक एनासाठे कि त्या एणारी भक्तिहीन लोकस्नी शिक्षा साठे एक उधारण बनो |
\v 7  आणि द्गार्मी लुथ ले जो अधर्मी ना अशुद्ध वागणा वरून गैरा दुखी होता सुटका दिधी |
\v 8  [ कारण कि तो धर्मी तेसणा मधमा राहतांना, आणि तेस्ना अधर्म ना कामस्ले देखी देखीसन, आणि आयकी आयकिसन, दररोज आपला खरा मन ले पिळीत करत होता ] |
\v 9  त प्रभू ना भक्त ले परीक्षा मधून काळी लेन आणि अधिर्मीस्ले न्याय ना दिन लगून दंड नि दशा मा ठेवान बी माहिती शे |
\v 10  विशेष करीसन तेसले ज्या अमंगळपणा ना वासना कण देहोप भोग ना मांगे लागनार आणि अधिकार ले तुच्छ मानतस: त्या उध्दट, स्वच्छंदी, उच्चां पद वालास्ले बर वाईट सांगा पासून नई भ्यातस |
\v 11  तरी बी देवदूत ज्या शक्ती आणि सामर्थ मा तेसणा तून मोठा शेतस, प्रभू समोर तेसले बरा वाईट सांगीसन दोष नई लावतस |
\v 12  पण ह्या लोक बिगर बुद्धी ना पक्षीस्ना बराबर शेतस, ज्या धराई जावाना आणि नाश हुई जावाना साठे उत्तप्न हुयेल शेतस; आणि ज्या गोष्टी माहितीच नई, तेसणा बारामा दुसरास्ले बर वाईट सांगतस, त्या आपलीच सळनमा स्वताच सळीजातीन |
\v 13  दुसरास्न वाईट कराना बदला मा तेस्नच वाईट हुईन: तेसले दिन दुफार विलास करण चांगल वाटस; हय कलंक आणि दोष शे- जव त्या तुमना संगे खातस- पीतस, त आपला कळून प्रेम भोज करीसन विलास करतस |
\v 14  त्याच डोयास्मा व्यभिचारणी बसेल शे, आणि त्या पाप करा बिगर राहू सकत नईत: त्या चंचल मन वालास्ले फुसलाई लेतस; तेस्ना मन ले फुसलावा ना आभ्यास हुई जायेल शे, त्या संताप ना पोर शेतस |
\v 15  त्या सरळ रस्ता वरून दूर चालना जायेल शेतस, आणि बौराम ना पुत्र बलाम ना रस्ता वर चालू लागेल शेतस; जेनी अधर्म नि मजुरी ले चांगली समज |
\v 16  पण तेना अपराध ना बारामा उल्लांघन देवामा एयेल शे, आठ लगून कि मुक्क गाढव मनुष्य वाणी कन त्या भविष्यवक्ता ना एळापणा ले थांबाळ |
\v 17  ह्या लोक जलश्युन्य झरा आणि वाद्य कण उळाये धुकय शेत, तेसणा साठे कायम न अंधकार ठरामा एयेल शे |
\v 18  त्या व्यर्थ गर्व न्या गोष्टी करी करीसन लबाळी ना कामस व्दारे, त्या लोकस्ले शारीरिक ईच्छास्मा फसाळी लेतस, ज्या भ्रम होतात आते निघीच रायणात |
\v 19  त्या तेसले मुक्त होवानी शेपप्त त देतस, पण स्वताच भ्रष्ट ना दास शेतस, कारण कि जो माणूस जेना पासून हारी जायेल शे, तो तेना दास बनी जास |
\v 20  आणि जव त्या प्रभू आणि तारणार येशू ख्रिस्त नि वयख मुळे संसार ना नाना प्रकार न्या अशुधता पासून वाची निघनात, आणि नंतर तेसणा मा फसीसन हारी ग्यात, त तेस्नी मांगली दशा पहिली पासून बी वाईट हुई जायेल शे |
\v 21  कारण कि धर्म ना रस्ता वर नई समजनच तेसणा साठे एना तून बर होत, कि तेले वयखीसन, त्या पवित्र आदन्या पासून फिरी जातस, जी तेसले सोपामा एएल होती | तेस्ना वर हय म्हण चांगल बठस 
\v 22   कि कुत्रा आपला ओकेल कळे आणि धुयेल डूक्करणी किचळ मा लोया साठे परत चालनी जास ||
\c 3
\p \v 1  ओ प्रियसहोण, आते मी तुमले हवू दुसरा पत्र लिखस, आणि दोन्हीस्मा आठवण देवाळीसन तुमना शुध्द मन ले उभारस |
\v 2  कि तुमी त्या गोष्टीसले, ज्या पवित्र भविष्यवक्तास्नि पहिले पासून सांगेल शेतस आणि प्रभू, आणि तारणार नि ती आदन्या ले आठवण करा, जी तुमना प्रेशितस व्दारे देवामा एयेल होती |
\v 3  आणि हय पहिले समजील्या, कि आखरी दिनस्मा आपला वासनास्वर चालणार थट्टाखोर लोक येतीन, ज्या आपलाच ईच्छा  प्रमाणे चालतीन |
\v 4  आणि सांगतीन, तेनी येवानी शेपप्त कथीगी ? कारण कि ज्या प्रमाणे आजोबानत्या जपी जायेल शेतस, सर्व काही तसच शे, जस सृष्टी नि सुरुवात मा होत ?
\v 5  त्या त जानी बुजी सन हय ईसरी ग्यात, कि देव ना वचन ना व्दारे आकाश प्राचीन काय पासून वर्तमान शे आणि पृथ्वी बी पाणी मधून बननि आणि पाणीच मा स्थिर शे |
\v 6  एस्नाच मुळे त्या युग ना जग पाणी मा डूबिसन नाश हुई ग्या |
\v 7  पण वर्तमान काय मा आकाश आणि पृथ्वी त्याच वचन व्दारे एनासाठे ठेवामा एयेल शेतस, कि पेटाळामा एवोत; आणि तो  भक्तिहीन लोकस्ना न्याय आणि नाश होवाना दिन लगून असाच ठीयेल राहातीन  ||
\v 8  ओ प्रियसहोण, हय एक गोष्ट तुमना पासून लपेल नई राहो, कि प्रभू ना आठे  एक दिन हजार साल सारखा शे, आणि हजार साल एक दिन सारखा शे |
\v 9  प्रभू आपली शेपप्त ना बारामा उशीर नई करत, जस उशीर कितला लोक समजतस; पण तुमना बारामा धीर धारस, आणि नई देखत, कि कोणी नाश होवोत; पण हय कि सर्वास्ले पश्चताप नी संधी भेटो |
\v 10  पण प्रभू ना दिन चोर सारखा ईपळीन, त्या दिन आकाश मोठा नांद करीसन सरीजाईन, आणि सृष्टीतत्वे तप्त हुसन पिघई जातीन, आणि पृथ्वी आणि तेना वरला काम पेटी जातीन |
\v 11  त जव कि ह्या सर्व्या वस्तू, या प्रकारे पिघयणार शेतस, त तुमले पवित्र चाल आणि भक्ती मा कसा मानस होवाले पाहिजे |
\v 12  आणि देव ना त्या दिन नि वाट कोणत्या प्रकारे देखाले पाहिजे आणि तेन लवकर येवा मुळे कस प्रयत्न कराले पाहिजे; जेना मुळे आकाश आग कन पिघई जातीन, आणि आकाश ना गण गैरा तप्त हुईसन गईजातीन |
\v 13  पण तेनी शेपप्त प्रमाणे आमी एक नवा आकाश आणि पृथ्वी नि आस देखतस जेस्नामा धार्मिक्ता राहीन ||
\v 14 एनासाठे, प्रियस होण, जव कि तुमी ह्या गोष्टीस्नी आस देखतस त प्रयत्न करा कि तुमी शांती कन तेना समोर निष्कलंक आणि निर्दोष ठरोत |
\v 15  आणि आमना प्रभू येशू ना धीर ले तारण समजा, जसा आमना प्रिय भावू पौल नि बी त्या न्यान ना प्रमाणे जो तेले भेटणा, तुमले लिखेल शे |
\v 16  तसच तेनी आपला सर्वा पत्रस्मा बी ह्या गोष्टीस्ना चर्चा करेल शे जेस्ना मा कितलाक गोष्टी असा शेतस, जेसन समजन कठीण शे, आणि बिगर शेकेल आणि चंचल लोक तेना अर्थ ले बी पवित्र शास्त्र ना दुसरा गोष्टीस सारखा वळी तानी सन आपलाच नाश ना कारण बणावतस |
\v 17  एनासाठे ओ प्रियसहोण तुमी लोक पहिलेच पासून ह्या गोष्टीसले समजीसन सावधान राहा, एनासाठे कि अधर्मीस्ना भ्रम मा फसिसन आपली स्थिर्ता ले हात मधून कदी दवाळी नई देवोत |
\v 18  पण आमना प्रभू, आणि तारणार येशू ख्रिस्त नि कृपा आणि वयख मा वाळत जावा |   तेनीच महिमा आते बी होवो, आणि युगनयुग होत राहो | आमेन ||                
