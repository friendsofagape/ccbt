\id 1TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 तीमुथियुस
\toc1  1 तीमुथियुस
\toc2  1 तीमुथियुस
\mt1  1 Timothy
\mt1 1 तीमुथियुस
\c 1
\p \v 1 पौल कडून जो अमना उधारकर्ता देव, आणि आमना आशा-स्थान ख्रिस्त येशू नि आज्ञा शी ख्रिस्त येशू ना प्रेरित शे, तीमुथियुस ना नाव जो विश्वास मा मना खरा पुत्र शे ||
\v 2 बाप देव,आणि आमना प्रभू येशू ख्रिस्त शी, तुले कृपा आणि दया,आणि शांती भेटत राहो ||
\v 3 जसा मी नि मकीदुनिया ले जाता वेळी माले समजाळेल शे  कि इफिसुस मा राहीसन कितलाक ले आज्ञा देकी दुसरा प्रकार नि शिक्षा नका द्या |
\v 4 आणि त्या अशा गोष्टी आणि अनंत वनशावळी वर मन नका लावा, जेस्ना शी विवाद होस; आणि देव ना त्या प्रभंद ना कारण नई, जो विश्वास शी समंध ठेवस; तसाच आजून भी सांगस |
\v 5  आज्ञा ना सारांश हाऊ शे, कि शुद्ध मन आणि चांगला विवेक, आणि कपटरहित विश्वास शी प्रेम उत्पन्न हो |
\v 6 एसले सोडीसन कितला लोक फिरीसन बकवाद ना कडे भटकी ग्यात |
\v 7 आणि व्यावस्थापक तर होवाना इच्छीतस, पण ज्या गोष्टी सागस आणि जेसले दृढता शी बोलतस, तेसले समजतस भी नई |
\v 8 पण आम्ले माहित शे, कि जर कोणी व्यवस्थाले ले व्यवस्था नि रितीवर काम मा लयस, तर तो चांगला शे |
\v 9 हाई जानिसन कि व्यवस्था धर्मी जन ना साठे नई, पण अधर्मी, निरंकुश, भक्तिहीन, पापी, अपवित्र, आणि अशुद्ध, माय-बाप ना घात करणारा, हत्यारा |
\v 10 व्याभिचारी, पुरुषगमानी, मनुस ले विकणारा, खोटा, आणि खोटी शपथ खाणारा, आणि एसले सोडीसन खरा उपदेश ना सर्व विरोधी साठे ठराएल शे |
\v 11 हाऊ परमधन्य देव नि महिमा ना त्या सूसमाचार ना नुसार शे, जो माले सोपेल शे ||
\v 12 आणि मी, आपला प्रभू ख्रिस्त येशू ना, जेनी माले सामर्थ्य दिएल शे, धन्यवाद करस, कि तेनी माले विश्वासयोग्य समजीसन आपली सेवा साठे ठराव |
\v 13 मी तर पयले निंदा करनारा, आणि त्रास देणारा, आणि अंधार करनारा होता; तरी भी मनावर दया होयनी, कारण मिनी अविश्वास नि दशा मा न समजता उमजता, या काम करेल होता |
\v 14 आणि आमना प्रभू नि कृपा त्या विश्वास आणि प्रेम ना संगे जो ख्रिस्त येशू मा शे, भरपूर शी होयना |
\v 15 हाई गोष्ट खरी आणि सर्व प्रकारने मानाना योग्य शे, कि ख्रिस्त येशू पापिसना उधार साठे जग मा उना, जेस्ना मा सर्वा तून मोठा मीच शे |
\v 16 पण मना वर एनासाठे दया होयनी, कि मी सर्वा तून मोठा पापी मा येशू ख्रिस्त आपली पूर्ण सहनशीलता दाखाडो, ज्या लोक तेनावर अनंत जीवन ना साठे तेनावर विश्वास करतीन, तेसणा साठे मी एक आदर्श बनसू |
\v 17 आते सनातन राजा मणजे अविनाशी नदेखेल अद्वैत देव ना आदर आणि महिमा युगन युग होत राहो | आमेन ||
\v 18 हे पुत्र तीमोथियुस, त्या भविष्यवाणी नुसार ज्या पयले तुना विषय मा सांगामा एल होती, मी हाई आज्ञा सोपस, कि तू तेसणा नुसार चांगली लडाई ले लडोत राहो |
\v 19 आणि विश्वास आणि विवेक ले पकडी राह जेले दूर करांना कारण कितलाक ना विश्वास र्य्प्त जहाज डुबी ग्या |
\v 20 तेणाच मधून हुमिनयुस आणि सिकंदर शे, जेसले मिनी शैतान ले सोपी दिधा, कि त्या निंदा कराना नई सिको ||
\c 2
\p \v 1 आणि आते सर्वा ना पयले हाऊ उपदेश देस, कि विनंती, आणि प्रार्थना, आणि निवेदन,आणि धन्यवाद, सर्व मानुस साठे करामा एस |
\v 2 राजा आणि सर्व उंच पदवाला ना निमित्त एनासाठे कि आमी विश्राम आणि चैन ना संगे पूर्ण भक्ती आणि गम्भिरता शी जीवन जीव | हाई आमना उधारकर्ता देव ले चांगल वाटस, आणि आवडस भी |
\v 3 हाई आमना उधारकर्ता देव ले चांगल वाटस, आणि आवडस भी |
\v 4 तो हाई इच्छितो, कि सर्वा मनुष्य ना उधार हो; आणि त्या सत्य ले चांगला प्रकारे ओयखो |
\v 5 कारण देव एकच शे: आणि देव आनि मनुष्य ना मधमा भी एकच बीचवई शे, मणजे ख्रिस्त येशू जो मनुष्य शे |
\v 6  जेनी स्वताले सर्वा ना छुटकारा ना दाम मा दि टाक; कारण तेनी शाक्ष योग्य वेळी देवामा येवो |
\v 7 मी खर सांगस, खोत नई बोलस, कि मी याच उद्देश शी प्रचारक आणि प्रेरित आणि अन्यजाती ना साठे विश्वास आणि सत्य ना उपदेशक ठरावामा उना ||
\v 8 तर मी इच्छितो, कि प्रत्येक ठिकाणी पुरुष बिना राग आणि विवाद ना पवित्र हात ले उचलीसन प्रार्थना ना करत राहा |
\v 9 तसाच बाया भी, संकोच आणि संयम शीना संगे सुहावना कपडा शी स्वताले सवारी ल्या; नई कि केस गुथने,आणि सोन, आणि मोतिया,आणि महागा मोल ना कपडाशी,पण चांगला काम शी |
\v 10 कारण देव नि भक्ती ग्रहण करणाऱ्या बाया ले हाई चांगल भी शे |
\v 11 आणि बाई ले चुपचाप पूर्ण आधीनता मा सिखान पायजे |
\v 12 आणि मी सांगस, कि बाई नई उपदेश करो, आणि नई माणूस वर आज्ञा चालावो, पण चुपचाप राहो |
\v 13 कारण आदाम पयले, तेना नंतर हवा बनावा मा उणी |
\v 14 आणि आदाम बहकावामा नई उना, पण बाई बह्कावा मा इसन अपराधिनी होयनी |
\v 15 तरी भी पोर जन्म देवा ना द्वारा उद्धार भेटीन,जर त्या संयम सहित विश्वास, प्रेम, आणि पवित्रता मा स्थिर राहा ||
\c 3
\p \v 1 हाई गोष्ट खरी शे, कि जो अध्यक्ष होवाना इच्छितो, तर तो चांगला काम नि इच्छा करस |
\v 2 तर पायजे,कि अध्यक्ष निर्दोष, आणि एकच नावरी ना नवरा,संयमी, सुशील, सभ्य, पाहोंचारी करणारा, आणि  सिखावा मा चांगला हो |
\v 3 पेनारा व मारामारी करणारा नको, पण कोमल हो, आणि नई झगडनारा, आणि नई लोभी होवो |
\v 4 आपला घर नि चांगल प्रभंद करत असो,आणि पोर-पारीसले सर्व गम्भिरता शी आधीन ठेवत असो |
\v 5 ( जव कोणी आपलाच घर ना प्रभंद करान माहित नई, तर देव नि मंडळी नि राखवाय कसकाय करीन )|
\v 6 मंग हाई कि नवीन शिष्य नई हो, अस नई हो,कि अभिमान करीसन शैतान सारखा दंड भेटो |
\v 7 आणि बाहेर ना माबी तेन सुनाव असो अस नई होवो कि निंदित होईसन शैतान ना फंदा मा फसी जावो |
\v 8 तसाच सेवक लेभी गंभीर होवाळे पायजे, दोन रंगी, पियक्कड, आणि नीच रीतीकन कमवणारा नई होवो |
\v 9 पण विश्वास ना भेद ले शुद्ध रीतीशी सुरक्षित ठेवो |
\v 10 आणि याभी पयले पारखा मा येवो, तर जव निर्दोष निघणा, तर सेवक ना काम करो |
\v 11 या प्रकारे बायासले भी गंभीर होवाले पायजे, दोष लावणारी नको पायजे, पण सचेत आणि सर्व गोष्ट मा विश्वासयोग्य होवो |
\v 12 सेवक एकच नवरी ना नवरा पायजे आणि पोर-पारी आणि आपला घर ना चांगला प्रभंद करान माहित असो |
\v 13 कारण जो सेवक ना काम चांगला रीतीशी करू शकतस, त्या आपला साठे चांगला पद आणि त्या विश्वास मा,जो ख्रिस्त येशू वर शे,मोठा हिवाय प्राप्त करतस ||
\v 14 मी तुनाकडे लवकर येवानी आशा ठेवावर भी या गोष्टी तुले एनासाठे लीखस |
\v 15 कि जर मना येवामा वेळ होई जाईन तर तुमी समजी लेयज्यात, कि देव ना घर,जी जिवंत देव नि मंडळी शे, आणि जोस्त्य ना खंबा,आणि पाया शे; तेना मा कसी वागणूक कराले पायजे |
\v 16 आणि एनामा संदेह नई, कि भक्ती ना भेद गंभीर शे; मणजे तो जो शरीर मा प्रकट होयना, आत्मा मा धर्मी ठरणा, देवदूत ले दिखना, अन्यजातीमा तेना प्रचार होयना, जग मा तेनावर विश्वास करणत, आणि महिमा मा वरे उचलाय गया ||
\c 4
\p \v 1 पण आत्मा स्पष्टता शी सांगस, कि येणारा वेळस मा कितलाक लोक फसावनारा आत्मा, आणि दृष्ट्त्मानि शिक्षा वर मन लाविसन विश्वास शी बह्की जातीन |
\v 2 हाई त्या खोटा मनुष्य ना कपट ना कारण होईन, जेना विवेक समजा भट्टी मा टाकेल लोखंड सारखा दागाएल शे |
\v 3 ज्या लग्न करावर रोकतीन, आणि जेवण ना काही वस्तू शी दूर राहा णी आज्ञा दिन; जेले देव नि एनासाठे रच कि विश्वासी, आणि सत्य ले ओयखनारा, तेसले धन्यवाद ना संगे खात जावां |
\v 4 कारण देव नि रचेल प्रत्येक वस्तू चांगली शे,:आजून कोणती वस्तू अस्वीकार करान योग्य नई;पण हाई कि धन्यवाद ना संगे खावामा येवो |
\v 5 कारण देव ना वचन आणि प्रार्थना शी शुद्ध होई जास ||
\v 6  जर तू भाउसले या गोष्ट नि स्मरण देत राहीन, तर ख्रिस्त येशू ना चांगला सेवक ठरीन: आणि विश्वास आणि त्या चांगला उपदेश ना गोष्टी शी,  जे तू मानत एल शे, तुना पालन-पोषण होत राहीन |
\v 7 पण अशुद्ध आणि धल्ली ना सारखी कहानि शी अलग राह;आणि भक्ती नासाठे आपल साधन कर |
\v 8 कारण देह नि साधना शी कम लाभ होस, पण भक्ती सर्व गोष्टी साठे लाभदायक शे,कारण्या वेळ ना आणि येणारा जीवन नि भी प्रतिज्ञा एनाच साठे शे |
\v 9 आणि हाई गोष्ट खरी आणि सर्व प्रकार शी मानाना योग्य शे |
\v 10 कारण आमी मेहनत आणि यत्न अनाच साठे करतस, कि कारण आमनी आशा त्या जीवीत देव वर शे; जो सर्व मनुष्य ना, आणि जास्त करिसन विश्वासी ना उद्धारकर्ता शे |
\v 11 या गोष्टी नी आज्ञा कर, आणि सिखाडत राह |
\v 12 कोणी तुनी जवानी ले तुच्छ नई जानाले पायजे; पण वचन, आणि चाल-चलन, आणि प्रेम, आणि विश्वास, आणि पवित्रता मा विश्वासी साठे आदर्श बन |
\v 13 जठलोंग मी नई येवाव, तठलोंग वाचाले आणि उपदेश आणि सिखाळाले लवलीन राह |
\v 14 त्या वरदान शी ज्या तुना मा शे, आणि भविष्यवाणी ना द्वारा वडील लोक ना हसत मा थठेवाना वेळी तुले भेटेल होत, निश्चिंत राह |
\v 15 या गोष्टी ले विचार करत राह, कारण तुनी उन्नती सर्वा वर प्रकट हो | आपली आणि आपला उपदेश नि चौकशी ठेव |
\v 16 या गोष्टी वर स्थिर राह,कारन असा करत राहणा, तर तू आपला, आणि आपला आयकनारा ना साठे भी उद्धार ना कारण होशीन ||
\c 5
\p \v 1  कोणत्या धल्ला ले नको धमकाऊ, पण तेले बाप जानिसन समजावी दे, आणि जवान ले भाऊ जानिसन;धल्ली बाई ले माय जानीसन |
\v 2 आणि जवान बै ले पूर्ण पवित्रताशी भिन जानिसन समजावी दे |
\v 3 त्या विधवासले ज्या खरोखर विधवा शे आदर कर |
\v 4 आणि कोणती विधवा ना पोर-पार व नातू-पणतू शे, तर त्या पयले आपलाच घराणा ना सांगे भक्ती ना वागणूक करज्या, आणि आपला माय-बापसले तेसणा हक देवाले सिखा, कारण हाई देव ले आवडस |
\v 5 जी खरोखर विधवा शे, आणि तेना कोणीच नई,; ती देव वर आशा ठेवस, आणि रात-दिन विनंती आणि प्रार्थना मा लौलीन राहस |
\v 6 पण जी भोगविलास मा पडेल शे, ती जिवंत राहीसन भी मरेल शे |
\v 7 या गोष्टी नि भी आज्ञा देत राह, कारण त्या निर्दोश राहो |
\v 8 पण जर कोणी आपला ना कडे नीज करीसन आपला घराना नि चिंता नई करस,तर तो विश्वास शी फिरी जाएल शे, आणि अविश्वासी शी भी जास्त वाईट बनी जाएल शे |
\v 9 तीच विधवा न नाव लीखामा येवो, जी साठ वर्षा पेक्षा कमी नई पायजे, आनि एकच नवरा नि नवरी पायजे |
\v 10 आणि चांगला काम मा सुनाव राहेल पायजे, जिने पोरसना पालन पोषण करेल असो; पाहुणासनी सेवा करेल असो,पवित्र लोकसना पाय धोयेल असो, दुखीसनी मदत करेल असो, आणि प्रत्येक चांगला काम मा मन लावेल असो |
\v 11 पण जवान विधवा न नाव नई लिखाण, कारण जव त्या ख्रिस्त ना विरोध करिसन सुख-विलास मा पडी जातस, तर लगन करांनी इच्छा राहस |
\v 12 आणि दोशी ठरस, कारण तेसनी आपला पयला विश्वास ले सोडी दियेल शे |
\v 13 आणि येणा संगे संगे ती घर घर फिरीसन आळशी होवाले सिखास,आणि फक्त आळशी नई, पण बकबक करत राहस आणि दुसरा ना काम मा हात भी टाकस आणि अनुचित गोष्टी भी बोलस |
\v 14 एनासाठे मी हाई इच्छितो, कि जवान विधवा लगन करा,आणि पोरसले जन्म दिसन आणि घर बार सांभाळा, आणि कोणताच विरोधी ले बदनाम कराना मोका नका दया |
\v 15 कारण कोणी एक तर बहकीसन शैतान ना मांगे चालनी जाएल शे |
\v 16 जर कोणती विश्वासनी ना आडे विधवा अशीन, तर तीच तेनी मदत करा, कि मंडळी वर भार नई होवो कारण त्या तेनी मदत करू शकस,  जे खरोखर विधवा शे |
\v 17 जे वडील लोक चांगल प्रभंद करतस, विशेष करिसन त्या ज्या वचन आयकावतस आणि सिखाडा मा मेहनत करतस,दोन गुणा आदर ना योग्य मानामा इन |
\v 18 कारण पवित्र शास्त्र सांगस, कि जोतनारा बईल ना तोंड नई बांधान, कारण मजूर आपली मजुरी ना हकदार शे |
\v 19 कोणता दोष कोणी वडील लोक वर लावामा एस तर विना दोन व तीन साक्ष नि तेले नई आयक |
\v 20 पाप करनाराले सर्वा समोर समजवा, कारण आजून लोक घाबरतीन |
\v 21 देव, आणि ख्रिस्त येशू, आणि निवाडेल देवदूत ले उपस्थित जानिसन मी तुले चेतावणी देस कि तू मन उघाडीसन या गोष्टी ले मानत जा, आणि कोणतही काम पक्षपात शी करू नको |
\v 22 कोणावर लवकर हात नको ठेवू आणि दुसरा ना पाप मा भागी नको होयजो : स्वताले पवित्र बनाविसन ठेव |
\v 23 भविष्य मा फक्त पाणीच पेनारा नकोराहू, पण आपला पेट ना आणि आपले घळी-घळी आजारी होवान कारण थोडा थोडा द्राक्ष्यरस भी काम मा अंत जा |
\v 24 कितला मनुष्य ना पाप होई जातस, आणि न्याय ना साठे पयले पोह्ची जातस, आणि कितलाक मांगून येतस |
\v 25 तसाच कितलाक चांगला काम भी प्रकट होतस, आणि ज्या असा नई होतस, त्या भी दपु नई शकतस |
\c 6
\p \v 1  जीतला दास काम ना खाले शे, त्या आपला आपला स्वामी ले मोठा आदर ना योग्य समजा, कारण देव न नाव आणि उपदेश नि निंदा नई होवाव |
\v 2 आणि जेस्ना स्वामी विश्वासी शे, तेसले त्या भाऊ होवाना कारण तुच्छ नका समजू; पण तेना कडे भी सेवा करा, कारण येणा वर लाभ उचल नारा विश्वासी आजून प्रेमी शे : या गोष्टी ना उपदेश  करत राह आणि समजावत राह |
\v 3 जर कदि दुसराच प्रचार ना देवानाशे : आणि खरी गोष्टी ले मणजे आमना प्रभू येशू ख्रिस्त नि गोष्टी ले आणि त्या उपदेश ले नई मानस, जे भक्ती ना नुसार शे |
\v 4 तर तो अभिमानी होई ग्या,आणि काही माहित नई, पण तेले विवाद आणि शब्द वर तर्क कराना रोग शे, जेनाशी डाह,आणि झगडा,आणि निंदा नि गोष्ट, आणि वाईट वाईट विचार |
\v 5 आणि त्या मनुष्यसमा रगडा-झगडा निर्माण होतस, जेस्नी बुद्धी खराब होई जाएल शे त्या सत्याशी दूर होई जाएल शे, ज्या समजतस कि भक्ती कमाई ना द्वार शे |
\v 6 पण ख़ुशी सांगे भक्ती मोठी कमाई शे |
\v 7 कारण नई आमी जग मा काही लयेल शे आणि नई काही लीजाऊ शकतस |
\v 8 आणि जर आमना कडे खावाले आणि घालाले शे,तर एनावर ख़ुशी कराले पायजे  |
\v 9 पण ज्या मालदार होवाना इच्छितस,त्या अशी परीक्षा,आणि फंदा आणि आणि गैरा व्यर्थ आणि हानिकारक लालसामा फसतस, जी मनुष्य ले बिगाडी देस आणि विनाश ना समुद्र मा दुबाळी देस |
\v 10 कारण पैसा ना लोभ सर्व प्रकार ना वाईट ना मुया शे, जेले प्राप्त कराना प्रयत्न करतांना कितलाक नि विश्वास शी भटकीसन स्वताले नाना प्रकार णा दुख शी रोगी बनाई लिध ||
\v 11 पण हे देव ना जन,तू या गोष्टी तून पय; आणि धर्म, भक्ती, विश्वास, प्रेम, धीरज, आणि नम्रता ना मांगे पय |
\v 12 विश्वास नि चांगली कुश्ती लढाई; आणि त्या अनंत जीवन ले धर, जेनासाठे तू बलावामा उना, आणि गैरा साक्ष ना समोर चांगला अंगीकार करेल होता |
\v 13 मी तु देव ले जो सर्वाले जिवंत ठेवस, आणि ख्रिस्त येशू ले साक्ष करिसन जेनी पुन्तियुस पिलातूस ना समोर अंगीकार करणा, हाई आज्ञा देस,
\v 14 कि तू आमना प्रभू येशू ख्रिस्त ले प्रकट होतालोंग हाई आज्ञा ले निष्कलंक आणि निर्दोष ठेव |
\v 15 जेले तो चांगला वेळमा दाखाडीन, जो परमधन्य आणि अव्दैत अधिपती आणि राजा ना राजा, आणि प्रभू ना प्रभू शे |
\v 16 आणि अमरता फक्त तेनीच शे, आणि तो अगम्य उजाया मा राहस, आणि नई कोणता मनुष्य नि तेले देख, आणि नई देखू शकस; तेनी प्रतिष्ठा आणि राज्य युगानयुग राहीन | आमेन ||
\v 17 या संसार ना मालदार ले हाई आज्ञा दे, कि त्या अभिमानी नई राहो आणि नई चंचल धन वर आशा नका ठेवा, पण देव जो आमना सुख साठे सर्व काही भरपूर शी देस |
\v 18 आणि चांगल करा, आणि चांगला काम मा धनी बना, आणि उद्धार आणि मदत करामा तत्पर रहा |
\v 19 आणि पुडे साठे एक चांगला पाया टाकि ठेवा, कि सत्य जीवन ले वस मा करी लेवो ||
\v 20 हे तीमुथियुस या ठाती नि राखवाई कर आणि ज्या ज्ञान ले ज्ञान सांगनच चूक शे, तेनि अशुद्ध बकवास आणि विरोध नि गोष्टी पासून दूर राह |
\v 21 कितला या ज्ञान ना अंगीकार करीसन, विश्वास शी भटकी जाएल || तुमनावर कृपा होत राहो ||
