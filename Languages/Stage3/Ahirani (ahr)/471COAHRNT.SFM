\id 1CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  1 कुरिन्थियों
\toc1  1 कुरिन्थियों
\toc2  1 कुरिन्थियों
\mt1  1 Corinthians
\mt1 1 कुरिन्थियों
\c 1
\p
\v 1 पौला कडून जे देवनि इच्छातून येशू ख्रीस्ताले प्रेरित होवासाठी बलावामा उना आणि भाऊ सोस्थिनेस कडून.
\v 2 देवनी त्या मंडळीनां नाव जे कुरंथीयुस माशे म्हणजे तेसना नाव ज्या ख्रिस्त येशुमा पवित्र होयनात आणि पवित्र होवासाठे बोलावामा येल शे आणि त्या सर्वासना नाव भी प्रत्येक जगावर आमना आणि आपला प्रभू येशू ख्रिस्तना नावनी प्रार्थना करामायेस.
\v 3 आमना बाप देव आणि येशू ख्रिस्तना कडून तुमले अनुग्रह आणि शांती भेटत राहो.
\v 4  मी तुमना विषयमा आपला देवना धन्यवाद सर्वदा करत राहस एनासाठी कि देवना हावू अनुग्रह तुमना वर ख्रिस्त येशूमा होयना.
\v 5 कि तेनामा होयसन तुमी सर्व गोष्टीमा मणजे सर्व वाचन आणि सर्व ज्ञान मा धनी करामा उनत |
\v 6 कि ख्रिस्त नि साक्ष पक्की निघनी ||
\v 7 आड लंग कि कोणताही वरदान मा तुमले कमी नयी आणि तुमी आमना प्रभू येशू ख्रिस्त ना प्रकट होवाना रस्ता देखत राहतस ||
\v 8 तो तुमले शेवट लोंग दृढ भी करीन. कि तुमी आमना प्रभू येशू ख्रिस्त ना दिन मा निर्दोष ठरा |
\v 9 देव खरा शे जेनी तुमले आपला पुत्र आमना प्रभू येशू ख्रिस्त नि संगती मा बलायेल शे ||
\v 10  हे भावूस होण मी तुमले येशू ख्रिस्त जो आमना प्रभू शे.तेना नाव ना द्वारे विनंती कारस कि तुमी सर्वा एकच गोष्ट सांगा आणि तुमना मा फुट नको होवो पण एकच मन आणि एकच मत होईसन एकत्र राहा ||
\v 11 कारण हे मना भावूस होण खोलए ना घराणा ना लोकसनी माले तुमना विषय मा सांग होत कि तुमना मा झगळा होई रायनत ||
\v 12 मना सांगण हाई शे कि तुमना मधून कोणी तर स्वताले पौल कोणी अपुल्लोस ना कोणी कैफा ना कोणी ख्रिस्त ना सांगस ||
\v 13 काय ख्रिस्त वाटाय गया काय पौल तुमना साठे क्रूस वर चडावामा उना ? का तुमले पौलुसना नाव वर बाप्तिस्मा भेटणा ||
\v 14 मी देव ना धन्यवाद करस कि त्रीस्पूस आणि गयुस ले सोडीसन मनी तुमना मधून कोनालेच बाप्तिस्मा नई दिधा ||
\v 15 कधी अस नको होवाले पायजे कि कोणी सांगीन कि मना नाववर बाप्तिस्मा भेटणा |
\v 16 आणि मिनी स्तीफनास ना घरानाले भी देणा एसले.सोडीसन माले माहित नयी कि मिनी आजून कोले बाप्तिस्मा दिधा ||
\v 17 कारण ख्रिस्तनी माले बाप्तिस्मा देवांना साठे नई पण सुसमाचार आयकाळाले धाळेल शे आणि हाई भी शब्द ना ज्ञान ना नुसार नई आस नई होवो कि ख्रिस्त ना क्रूस व्यर्थ ठरावा ||
\v 18 कारण क्रूस नि कथा नाश होणारा जवळ मूर्खता शे पण आम्ही उद्धार भेटणारा जवळ देव नि सामर्थ्य शे.|
\v 19  कारण लिखेल शे कि मी ज्ञानवान ना ज्ञान नष्ट करी देसू आणि समजदार नि समजले तुच्छकरी देसू ||
\v 20 कडे राहणा ज्ञानवान आणि कडे राहणा शास्त्री कडे या संसार ना विवादी काय देव नि संसार ना. ज्ञान ले मूर्खता नई ठराव ||
\v 21 कारण जाव देव ना ज्ञान ना नुसार संसार ज्ञान वर देव ले नई ओयखना तर देव ले चांगल वाटण कि या प्रकार ना मूर्खता ना द्वारे विस्वास नाराले उद्धार द्या ||
\v 22 यहुदिसले तर चिन्ह पायजे आणि यनानी तर ज्ञान ना शोध मा शे ||
\v 23 पण आमी तर त्या क्रूस वर छडाएल ख्रिस्त ना प्रचार करतस जो यहुदिया ना जवळ ठोकर ना कारण आणि अन्याजातीना जावळ मूर्खता शे ||
\v 24 पण ज्या बलाएल शे.त्या यहुदी कि युनानी तेसणा जवळ ख्रिस्त देव नि सामर्थ आणि देव ना ज्ञान शे ||
\v 25 कारण देव नि मूर्खता मनुष्य ना ज्ञान पासून ज्ञान वान शे आणि देव नि निर्बलता मनुष्य ना ताकत पासून गैरी बलवान शे ||
\v 26  हे भावूस होण आपला बलावावर तर विचार करा कि नई शरीर ना नुसार गैरा ज्ञान वान आणि नई गैरा सामर्थी आणि नई गैरा कुलीन बलावामा उनात ||
\v 27 पण देव नि जग ना मूर्ख ले निवाडी लिध कि ज्ञान वान ले लज्जित करो आणि देव नि जग ना कमजोर ले निवाड कि बलवान ले लज्जित करो |
\v 28 आणि देव नि जग ना खाले तुच्छ ले पण ज्या नई शे तेसले भी निवाडी लिध कि जेसलेज्या शेतस व्यर्थ ठराव ||
\v 29 कारण कोणताही प्राणी देव ना समोर घमंड नई कराले पायजे ||
\v 30 पण तेनाच कडून ख्रिस्त येशू मा शेतस जे देव कडून आमना साठे ज्ञान ठरणा मणजे धर्म आणि पवित्रता आणि सुटका |
\v 31 कारण जसा लिखेल शे तसाच होवो कि जो घमंड करीन तो प्रभू मा घमंड करा ||
\c 2
\p \v 1 आखो हे भावूस होण जाव मी देव ना फरक आयकत जायीसन तुमना कळे उना तर वाचन ना ज्ञान ना उत्तम ता ना संगे नई उना |
\v 2 कारण मिनी पक्क करी लीयेल होत कि तुमना मधमा येशू ख्रिस्त पण क्रूस वर चढाएल ख्रिस्त ले सोदिसन आणि कोणतीच गोष्ट नई जाणस |
\v 3 आणि मी कामजोरी आणि भय ना संगे आणि गैईरा थरथरात होई सन तुमना संगे रायना |
\v 4 आणि मना वचन आणि मना प्रचार ज्ञान ले समजनारी गोष्ट नई पण आत्मा ना आणि सामर्थ्य ना प्रमाण शे |
\v 5 एनासाठे कि तुमना विश्वास लोकस्ना ज्ञान वर नई पण.देव ना सामर्थ्य वर निर्भर होवो.||
\v 6 तरीभी सिध्द लोकस्मा आमी ज्ञान आयकावतस पण या संसार ना आणि या संसार ना नाश होणारा हाकिम ना ज्ञान नई ||
\v 7 पण आमी देव ना तो गुप्त ज्ञान फरक ना रितीवर दाखाडतस जेले देव णी सनातन पासून आमनी महिमा साठे ठरायेल शे ||
\v 8 जेले या संसार ना हाकिम मधून कोणीच नई जान तर तेजमय प्रभू ले क्रूस वर नई चडातात ?
\v 9 पण जसा लिखेल शे कि ज्या डोयानी नई देख आणि कान नि नई आयक आणि ज्या गोष्टी मनुष्य ना मन मा नई उना त्याच शे जे देव नि आपला प्रेम ठेवनारास साठे तयार करेल शे ||
\v 10 पण देव नि तेसले आपली आत्मा ना द्वारे आमना वर प्रगट करणा कारण आत्मा सर्व गोष्टी पण देव ना रह्श्यक गोष्टी शोधक शे |
\v 11 मनुष्य मधून कोण कोणता मनुष्य नि गोष्टी जाणस फक्त मनुष्य नि आत्मा जी तेनामा शे तसाच. देव नि गोष्ट भी कोणीच नई जाणस फक्त देव ना आत्मा ||
\v 12 पण आम्ही संसार नि आत्मा नई पण हाई आत्मा भेटेल शे.जी देव कडून शे.कि आमी त्या गोष्टी ले जानूत जी देव नि आम्ले दियेल शे.||
\v 13 जेसले आम्ही मनुष्य ना ज्ञान नि सिखाडेल गोष्ट मा नई पण आत्मा ना सिखाडेल गोष्ट मा आत्मिक गोष्ट आत्मिक गोष्टी मा टाकी-टाकीसन आयकावतस ||
\v 14 पण शारीरिक मनुष्य दव ना आत्मानी गोष्ट ग्रहण नई करस कारण तेनी दृष्ट मा मूर्खता नि गोष्ट शे.आणि नई त्या तेले जाणू शकतस कारण तेसणा शोध आत्मिक रिती वर होस ||
\v 15 आत्मिक जन सर्व काही शोध लावस पण तो स्वता कोणावर भी शोध नई लागस |
\v 16 कारण प्रभू ना मन कोणी जाणेल शे.कि तेले सिखाडूत पण आमना मा ख्रिस्त ना मन शे.||
\c 3
\p \v 1 हे भावूसन होण मी तुमले या रीतीकन गोष्टी नई करू शकणा जसा आत्मिक लोकस संगे पण जसा शारीरिक लोकसले आणि तेस्नाशी ज्या ख्रिस्त मा बालक शे.|
\v 2 मिनी तुमले दुध पाज अन्न नई  खावाड कारण तुमी तेले नई खाऊ शकास 
\v 3 कारण आजून लोंग शारीरिक शेतस एनासाठे कि जव तुमना मा डाह आणि झगडा शे.तर काय तुमी शारीरिक नई आणि मनुष्य नि रितीवर नई चालतस ||
\v 4 एनासाठे कि जवय एक सांगस मी पौल ना शे आणि दुसरा कि मी अपुल्लोस ना शे तर काय तुमी मनुष्य नई ||
\v 5 अपुल्लोस काय शे. आणि पौल काय फक्त सेवक जेस्ना द्वारे तुम्ही विश्वास करणत जसा प्रत्येक ले प्रभू नि दिधा ||
\v 6 मी नि लाव अपुल्लोस नि रचा पण देव नि वाढावं ||
\v 7  एनासाठे नई तर लेणारा काही शे आणि नई रचणारा पण देव जो वाढवणारा शे |
\v 8 लावणारा आणि रचणारा दोन्ही एकच शेतस पण प्रत्येक व्यक्ती आपलाच मेहनत नुसार आपलीच मजुरी भेटीन ||
\v 9 कारण आम्ही देव ना मदत करणारा  शेतस तुमी देव नि शेती आणि देव णी रचना शेतस ||
\v 10 देव ना त्या कृपा नुसार जे माले देव मा उन मि नी बुद्धिमान राजमिस्त्री सारखा पाया टाकणा आणि दुसरा तेनावर बांधस पण प्रत्येक माणूस चौकस राहा कि तेनावर कसा बांधेल शे ||
\v 11  कारण त्या पायाले ज्या पडेल शे आणि तो येशू ख्रिस्त शे कोणी दुसरा पाया नई टाकू शकस |
\v 12 जो कोणी या पाया वर सोन-चांदी व माह्गमोल ना दगड कि काठ कि गवत कि फूस ना रद्दा ठेवस ||
\v 13 तर प्रत्येक ना काम प्रगट होई जायिन कारण तो दिन तेले दाखाडीन एनासाठे आग ना संगे प्रगट होईन आणि ती आग प्रत्येक ना काम पारखीन कि कसा शे ||
\v 14 जो काम तेना वर बनेल स्थिर राहीन तेले मजुरी भेटीन |
\v 15 आणि जेना काम चेटी जाईन तर तेना नुकसान होईन पण तो स्वता वाची जाईन पण चेटत-चेटत ||
\v 16 काय तुले माहित नई कि तुम्ही देव ना मंदिर शेतस आणि देव ना आत्मा तुमना मा राहस ||
\v 17 जर कोणी देव ना मंदिर ले नाश करीन तर देव तेले नाश करीन कारण देव ना मंदिर पवित्र शे आणि ते तुमीच शेतस ||
\v 18 कोणी आपण स्वताले धोखा नका देवूत जर तुमना मधून कोणी या संसार मा आपण स्वताले ज्ञानी समजस तो मूर्ख बना कि ज्ञानी बनतीन ||
\v 19 कारण या संसार ना ज्ञान देव ना जवळ मूर्खता शे.जस लिखेल शे कि तो ज्ञानी ले तेस्नी चतुराई मा फसाळी देतस |
\v 20 आणि मंग प्रभू ज्ञानीसनी चिंता समजस कि व्यर्थ शे ||
\v 21 एनासाठे मनुष्य वर कोणी घमंड नका करा कारण सर्व काही तुमनाच शे ||
\v 22 काय पौल. काय अपुल्लोस. काय कैफा. काय जगत काय जीवन काय मरण काय वर्तमान काय भविष्य सर्व काही तूनच शे.||
\v 23 आणि तुम्ही ख्रिस्त ना शेतस आणि ख्रिस्त देव ना शे.||
\c 4
\p \v 1 मनुष्य आमले ख्रिस्त ना सेवक आणि देव ना भेद ना भंडारी समजस|
\v 2 मंग आडे भंडारी मा हाई गोष्ट देखामा एस कि विश्वास योग्य निघो 
\v 3 पण मनी नजर मा हाई गैरी धाकली गोष्ट शे.कि तुमी मनुष्य ना कोणी ज्ञाई पारखे कारण मी स्वताले पारखत नई ||
\v 4 कारण मना मन माले कोणत्याही गोष्ट मा दोषी नई ठरावस.पण एनावर मी निर्दोष नई ठरस कारण माले पारखनार प्रभू शे.||
\v 5 तर जडलोंग प्रभू नई येणार  वेळ ना पयले कोणताच गोष्टी ना ज्ञाय करू नका तेच तर अंधकार मा द्पेल गोष्ट उजायामा दाखाडीन आणि समजा मी तेले प्रगट करीन तवय देव कडून प्रत्येक नि प्रशंसा होईन ||
\v 6 हे भावूसहोण मी नि या गोष्टी वर तुमना साठे आपला कळे अपुल्लोस नि चर्चा दाखला नि रितीवर करेल शे एनासाठे कि तुम्ही आमना द्वारे हाई सिखा कि लिखेल तून पुढे जावान आणि एक ना पक्ष मा आणि दुसरा ना विरोध मा गर्व नई करान||
\v 7 कारण मना मा आणि दुसरा मा कोण भेद करस आणि तुना कळे काय शे.जे तुले [दुसरा कडून ]नई भेटन आणि जवय तुले [दुसरा कडून]भेटेल शे.आस तर घमंड काबर करस कि.समजा नई भेटणा ||
\v 8 तुम्ही तर तृप्त होई जाएल शे.तुमी धनी होएल शे.तुम्ही आमना विना राज्य करणत पण वचांगला होत कि तुम्ही राज्य करतात कि.आमी भी तुमना संगे राज्य कारनुत ||
\v 9 मनी समज मा देव नि सर्व प्रेरित नि सर्वा नंतर त्या लोक सारखा ठरावा जेस्नी मृत्यू नि आज्ञा होई जायेल शे.कारण आम्ही जग आणि देवदूत आणि मनुष्य ना साठे एक तमाशा ठरावूत ||
\v 10 आम्ही ख्रिस्त साठे मूर्ख शे.पण तुम्ही ख्रिस्त मा बुद्धिमान शे.आणि कमजोर शे.पण तुम्ही बलवान शे.तुम्ह्ले आदर भेटस पण आम्ही निरादर शेतस.||
\v 11 आम्ही त्या वळ लोंग भुखा-पियासा आणि नांगा शेतस आणि बुक्का खातस आणि आथा-तथा फिरतस आणि आपलाच हाथना काम कारीसन मेहनत करतस ||
\v 12 लोक वाईट सांगतस आम्ही आशीर्वाद देतस त्या त्रास देतस आम्ही हासतस ||
\v 13 त्या बदनाम करतस आम्ही विनंती करतस आजलोंग जग ना गाळ आणि सर्व वस्तूंनी खरवड ना सारखा ठरेल शे.||
\v 14  मी तुम्ह्ले लज्जित करासाठे गोष्ट नई लिखस पण आपला प्रिय लेकरू समजीसन तेसले चेतावस ||
\v 15 कारण जर ख्रिस्त मा तुमना सिखाडणारा दहा हजार भी राहतात तरी भी तुमना बाप गैरा नईत एनासाठे कि ख्रिस्त मा सुसामाचार ना द्वारे मी तुमना बाप होयना ||
\v 16 तर मी तुम्ह्ले विनंती करस कि मना सारखी चाल चाला |
\v 17 एनासाठे मी नि तिमूथियुस ले जो प्रभू मना प्रिय आणि विश्वास योग्य पुत्र शे.तुमना जवळ धाळेल शे.आणि तो तुमले ख्रिस्त मा मना चरित्र स्मरण करावीन जसा की  प्रत्येक मंडळी मा देस ||
\v 18 कितलाक तर आसा फुलजायेल शे.समजा कि मी तुमना कळे येणार नई ||
\v 19 पण प्रभू नि इच्छा होयनि तर मी तुमना कळे लवकर इजासू आणि त्या फुलेल नि गोष्ट नई पण तेस्नी सामर्थ्य ले जानी लेसू ||
\v 20 कारण देव ना राज्य गोष्टी मा नई पण सामर्थ्य मा शे.||
\v 21 तुमनि इच्छा काय शे.काय मी छडी लिसन तुमना कळे येवू कि प्रेम आणि नम्रता नि आत्मा ना संगे ||
\c 5
\p \v 1 आड्लोंग आयकामा एल शे.कि तुमना मा व्यभिचार होस पण असा व्यभिचार जो अन्यजाती मा भी नई होस कि एक मनुष्य आपला बाप नि बायको ले ठेवस ||
\v 2 आणि तुम्ही शोक तर नई करतस जेनावर असा काम करणारा तुमना मधून निघी जास पण घमंड करतस ||
\v 3 मी तर शरीर ना भाव वर दूर होतु पण आत्मा ना भाव वर तुमना संगे होईसन समजा उपस्थिती नि दशा मा असा काम करणारा ना विषय मा हाई आज्ञा दियेल शे ||
\v 4  कि तव तुनि आणि मनी आत्मा आमना प्रभू येशू नि सामर्थ्य ना संगे एकत्र हो वो तर असा मनुष्य आमना प्रभू येशु ख्रिस्त ना नाव वर !
\v 5 शरीर ना नाश साठे शैतान ले सोपामा येवो कारण तेनी आत्मा प्रभू येशू ना दिन मा उद्धार भेटोत |
\v 6 तुमना घमंड कराना चांगला नई काय तुमले माईत नई कि थोडासा खमीर पूर्ण कालाएल पीठ ले खमीर करी देस ||
\v 7 जुना खमीर काडीसन स्वताले शुद्ध करा कि.नवीन कालाएल पीठ बनी जावा कारण तुम्ही अखमिरी होवोत कारण आमना भी पिक जो ख्रिस्त शे.बलिदान होएल शे ||
\v 8 तर या आम्ही उत्सव मा आनंद करूत नई तर जुना खमीर वर आणि नई वाईट आणि दृष्ट्तानी खमीर वर पण सिधाई आणि खरेपणा नि अखमिरी भाकर वर ||
\v 9 मी नि आपली पत्री मा तुमले लिखेल शे.कि व्याभिचारी नि संगती मा नका राह्ज्यात ||
\v 10 हाई नई कि तुमी बिलकुल या जग ना व्याभिचारी किंव्हा लोभी कि अंधार करणारा कि मूर्ती-पूजक नि संगती नका करा कारण या दशा मा तर तुमले जगत मधून निघी जावान पडस ||
\v 11 मन सांगान हाई शे.कि जर कोनि भावू सांगीसन व्यभीचारी कि लोभी कि मूर्ती-पूजक कि गाई देणारा कि बेवडा कि अंधार करणारा राहस तर तेसणा संगती नका कारज्यात पण असा लोकस संगे जेवण भी नका कारज्यात ||
\v 12 कारण माले बाहेरनासना ज्ञाय करावर काय काम काय तुम्ही मधलास्ना ज्ञाय नई करतस ||
\v 13 पण बाहेरनासणा ज्ञाय देव करीन एनासाठे त्या कुकर्मी ले तेनामधुन काळी टाका !!
\c 6
\p \v 1 काय तुमना मधून कोले हाई हिवाय नई कि जवय दुसरा ना संगे झगळा होस तर ज्ञाय ना साठे अधर्मी ना पुढे जातस आणि पवित्र लोकस कळे नई जातस ||
\v 2 काय तुमले माईत नई कि पवित्र लोक जग ना ज्ञाय करतीन ?  जर तुमले जग ना ज्ञाय कराना शे तर तुम्ही धाकला तून धाकला झगळा मा भी ज्ञाय कराना योग्य नई शेतस ?
\v 3 काय तुले माईत नई कि आम्ही देवदूत ना ज्ञाय कारसुत ? तर काय संसारिक गोष्टी ना निर्णय नई लेवू शकतस ?
\v 4 जर तुम्ह्ले संसारिक गोष्टी ना निर्णय कराना आशीन तर काय तेस्लेच बठाळश्या ज्या मंडळी मा काही समजाळा मा नई येत ?
\v 5 मी तुम्ह्ले लज्जित करासाठे हाई सांगस :काय खरोखर तुमनामा एक भी बुद्धिमान नई भेटस जो आपला भावूस्ना निर्णय करू शकस ?
\v 6 पण भाऊ-भाऊ मा मुकद्दमा चालू होस आणि तेभी अविश्वासी समोर |
\v 7 पण खरोखर तुमना मा मोठा दोष तर हाऊ शे.कि आपसा मा मुकद्दमा करतस; पण अन्याय काबर नई सहन करतस ?आपला नुकसानले काबर नई सहन करतस ?
\v 8 पण अन्याय करत आणि नुकसान पोह्चावातस आणि ते भी भावू ले ?
\v 9 काय तुमले माईत नई कि अन्याई लोक देवना राज्य ना वारीस नई होवाव ?धोखा नका खायज्यात. नई वेश्यागामी. नाई मूर्ती-पूजक. नई परस्त्रीगमनि. नई लुच्चा. नई पुरुष-गामी |
\v 10 नई चोरी.नई लोभी.नई बेवडा.नई गाई देणारा नई अंधार करणारा देव ना राज्य ना वारीस होतीन
\v 11 आणि तुमना मधून कितलाक असाच होतात. पण तुम्ही प्रभू येशू ख्रिस्त ना नाववर आणि आमना देव ना आत्माशी होएल शेतस   आणि पवित्र होयनत.आणि धर्मी ठरणत ||
\v 12  सर्व वस्तू मना साठे उचित तर शे पण सर्व वस्तू लाभ ना नई.सर्व वस्तू मना साठे उचित शे पण मी कोणत्या हि गोष्ट ना आधीन नई राहावं |
\v 13 जेवण पेट ना साठे आणि पेट जेवन ना साठे शे.पण देव ले आणि येले आणि तेले दोनिसले.नाश करीन पन देह व्यभिचारसाठे नई शे.पण प्रभू साठे आणि प्रभू देह ना साठे शे ||
\v 14 आणि देव नि आपली सामर्थ्य शी.प्रभू ले जिवंत करणा आणि आमले भी जिवंत करणा ||
\v 15 काय तुम्ह्ले माईत नई ? काय तुमना देह ख्रिस्त ना अंग शे ? तर काय ख्रिस्त ना अंग लिसन तेसले वेश्या ना अंग बनाव ?कदापि नई ||
\v 16 काय तुम्ह्ले माईत नई ?कि जो कोणी वेश्या सी संगती करस तो तेसणा संगे. एक तनहुई जास कारण तो सांगस कि त्या दोन्ही एक तन होतीन ||
\v 17 आणि जो प्रभू नि संगती मा राहस तो तेना संगे एक आत्मा होई जास ||
\v 18 व्यभिचार तून वाची राहा जीत्ला आखो मनुष्य पाप करस.ते ते देह्ना बाहेर शे.पण व्याभिचार करणारा आपलीच देह ना विरोध मा पाप कारस |
\v 19 काय तुमले माईत नई ?तुमनी देह पवित्र आत्मा ना मंदिर शे.जो तुमना मा बसेल शे.आणि तुमले देव कडून भेटेल शे.आणि तुम्ही आमना नई शेतस.||
\v 20 कारण दाम दिसन विकत लीयेल शेतस एनासाठे आपली देह  ना द्वारे देव नि महिमा करा ||
\c 7
\p \v 1 त्या गोष्टीना विषयमा जे तूमनी लिख हाई चांगल शे. कि माणूस - बाईले हात नई लावो.|
\v 2 पण व्यभिचार ले घाबरीसन प्रत्येक मानुसास नी नवरी आणि प्रत्येक बाई ना नवरा हो.|
\v 3  नवरा आपली नवरी ना हक्क पूर्ण करोत आणि तसाच नवरी भी आपला नवराना.|
\v 4 नवरीले आपला शरीर वर अधिकार नई पण तेना नवराना अधिकार शे.तसाच नवराले भी आपला 
\v 5  तुमी एक दुसरा पासून अलग नका राहत पण काही वेळ लोंग आपसी सम्मती तून प्राथना ले वेळ 
\v 6  पण मी जे हाई सांगस ती परवानगी ती शे नई कि आज्ञा.|
\v 7  मनी हाई इच्छा शे कि जसा मी शे तसाच सर्व मनुष्य हो पण प्रत्येकले देवकळून विशेष विशेष वरदान भेटेल शे, कोणाले कोणा प्रकारना आणि कोणाला कोणत्या दुसरा प्रकारना.|
\v 8  पण मी अविवाहित आणि विधवासले ना विषय मा सांगस कि एसना साठे असाच राहाना चांगाला 
\v 9  पण त्या धीर नई धरूसकस तर लग्न करील्या कारण लग्न करान कामतर राहा पेक्षा चागलं शे.|
\v 10 जेन लग्न होई जाएल शे तेसले मी नई पण प्रभू आज्ञा देस कि नवरी आपला नवरा तून अलग नको होयजो.|
\v 11 आणि जर अलग भी होईन जाईन तर बिना दुसरा लग्न ना राह्जो किव्हा आपला नवराकळे परत
\v 12 दुसरासले प्रभू नई पण मीच सांगस जर कोणता भाऊ नि नवरी वर विश्वास नई ठेवस तर तिले तो सोळी देवो |
\v 13 आणि ज्या बाई ना नवरा विश्वास नई ठेवत असो.आणि तेनाशी राहाले खुश शे.ती नवरा ले नका सोळा |
\v 14 कारण असा नवरा जो विश्वास नई ठेवस तो नवरी ना कारण पवित्र ठरस आणि अशी नवरी जी  विश्वास नई ठेवस ती नवरा मुळे पवित्र ठरस नईतर तुमना लेकरू-बाळ अशुद्ध होतस पण आते तर पवित्र शे|
\v 15 पण जो माणूस विश्वास नई ठेवस जर तो वेगळा हो तर वेगळा होवू द्या.असी दशा मा कोणताहि भाऊ-बहिण बंधन मा नई. पण देव नि तर आमले मेल-मिलाप साठे बलाएल शे ||
\v 16 कारण हे बाई तुले काय माईत शे ?कि तू आपला नवरा ना उद्धार करायलेस. आणि हे पुरुष तुले काय माहित शे ? कि तू आपली नवरी ना उद्धार करायलेस ||
\v 17 पण जसा प्रभू नि प्रत्येक ले वाटेल शे.आणि जसा देव नि प्रत्येक ले बलावेल शे.तसाच तो चाल आणि मी सर्व मंडळी मा असाच ठरावस ||
\v 18 जो खतना करेल शे.तो खतना रहित नका बना  जो खतना रहित बलावामा शे.खतना नको करावा ||
\v 19 नई खतना काही शे. आणि खतना पण देव नि आत्मा मनामा सर्वकाही शे. ||
\v 20 प्रत्येक जन ज्या दशा मा बलायेल शे.तेनामाच राहो |
\v 21 जर तू दास ना दशा मा बलावामा एल शे.तर चिंता नको करू जर तू स्वतंत्र होऊ शकस तर असाच काम कर |
\v 22 कारण जो दास दशा प्रभू मा शे तो प्रभू ना स्वतंत्र करेल शे.आणि तसाच स्वतंत्र नि दशा मा ब्लावामा एल शे.तो ख्रिस्त ना दास शे |
\v 23 तुमनी किंमत विकत लीयेल शेतस मानससना दास नका बना |
\v 24 हे भाऊ जो कोणी ज्या दशा मा बलायेल शे.तो तेनामाच देव ना संगे राहो ||
\v 25 कुमारीस्ना विषय मा प्रभू नि काही आज्ञा माले नई भेटनी पण विश्वास योग्य होवासाठे जशी दया प्रभू नि मनावर करेल होता तेना नुसार संपत्ती देस |
\v 26 तर मना समज मा हाई चांगल शे.कि आजकाल क्लेश ना कारण मनुष्य जसा शे.तसाच राहो |
\v 27 जर तुनी नवरी शे.तर तेनाशी वेगळा होवाना प्रयत्न करू नको आणि तुनी नवरी नई शे. तर नवरी ना शोध करू नको  |
\v 28 पण तू लग्न भी कारस तर पाप नई आणि कुवारीना लग्न होईजास तर आही पाप नई पण असासले शारीरिक दुख होईन आणि मी वाचाळाना देखस ||
\v 29 हे भाऊ मी हाई सांगस कि वेळ कमी करेल शे एनासाठे पायजे कि जेसना नवरी शे. त्या आसा असो कि तेस्नी नवरी नई शे |
\v 30 आणि रडणारा आसा असो कि समजा रडत नई आणि आनंद करणारा आसा असो कि समजा आनंद नई करस आणि विकत लेणारा आसा असो कि समजा तेस्ना कळे काही ही नई ||
\v 31 आणि या संसारणा उपयोग करणारा आसा असो कि संसार नाच नई असो |
\v 32 ".तर मनी हाई इच्छा शे.कि तुम्ह्ले चिंता नको अविवाहित व्यक्ती प्रभू नि गोष्ट नि चिंता मा राहस कि प्रभू ले कसकाय खुष ठेवू """
\v 33 पण विवाहित मनुष्य संसार नि गोष्ट नि चिंता मा राहस कि आपली नवरी ले कोणत्या प्रकारे खुश करू |
\v 34 विवाहित आणि अविवाहित मा भी फरक शे.अविवाहिता प्रभू नि चिंता मा राहस कि ती देह आणि आत्मा दोनिस्मा पवित्र असो पण विवाहिता संसार नि चिंता मा राहस कि आपला नवराले खुश ठेवू |
\v 35 हाई गोष्ट तुमनाच लाभ साठे सांगीरायनु.कि तुमले फसाळासाठे नई एनासाठे कि जसा सोह्ता शे तसाच करा मा ईन कि तुम्ही एक चित्त होईसन कि प्रभू नि सेवा मा लागी रावा||
\v 36 आणि जर कोणी हाई समजस कि मी आपली कुमारी ना हक्क मारी रायनु जेनी जवानी जाई रायनी आनि प्रयोजन भी होयनात तर जसा चाहश्यान तसा कारज्यात एनामा पाप नई तेना लग्न होवू द्या ||
\v 37 पण जो मन मा दृढ राहस आणि तेले प्रयोजन नयी शे.पण आपली इच्छा पूर्ण कराले अधिकार ठेवस आणि आपला मन मा हाई गोष्ट पक्की आशीन कि मी आपली कुवारी पोर लेबिना लग्न नि ठेवसू ?तो चांगल करस ?
\v 38 तर जो आपली कुवारी पोर न लग्न करी देस तो चांगल कारीदेस आणि जो लग्न नई करी देस तो आजून भी चांगल करस |
\v 39 जडलोंग कोणत्याही बाई ना नवरा जिवंत राहस तडलोंग ती तेनाशी बांधेल राहस पण जव तेना नवरा मरीजास तर जेनाशी इच्छा होईन तेनाशी लग्न करीन पण फक्त प्रभू मा 
\v 40 पण जशी श. तशीच राहो तर मना विचार मा जास्त धन्य शे आणि मी समजस कि देव ना आत्मा मनाना मा भी शे.|
\c 8
\p \v 1  आते मूर्ती ना समोर अर्पण करेल वस्तू ना बारामा आम्हले माहिती शे कि आम्ह्ले सर्वास्ले बुद्धी शे आणि भूद्धी गर्व उत्तप्न करस पण प्रेम कळून व्हाळ होस |
\v 2  जर कोणी समजा कि माले काही माहिती शे तर तस माहिती पाहिजे तसाच आज लोंग तस नई समजस |
\v 3  जर कोनी देव वर प्रेम ठेवस तर वयखस.|
\v 4  तर मूर्ती ना समोर बली करेल वस्तुले खावना विषयना आमले जाणतस कि मूर्ती जगमा
\v 5  यद्यापी आकाश मा आणि पुर्थीवर गैरा ईश्वर सांगाना येतस (जसा कि गैरा देव आणि गैरा शे|
\v 6  तरी भी आमना जवळ एकच देव म्हणजे बाप जेना कळून सर्व व्स्तुशे आणि आमी तेनाच साठे
\v 7   पण सर्वाले हाई नई पण कितला कत आते लोंग मुर्तीले काही समजाने कारण मूर्तीना समोर 
\v 8   जेवन आमले देवना समोर नई पोह्चावस जर आमी खावव तर आमनी काही नुकसान नई 
\v 9 पण चौकस रहा आस नई होवाव होवाव कि तुमनी हाई स्वातंत्रता. काही कमजोर ना साठे ठोकर ना कारण नई बनी जावाव |
\v 10 जर कोणी तुना सारखा ज्ञानी ले मूर्ती ना मंदिर मा करीसन देखी लेस आणि त्या कमजोर जन होवोत तर काय तेना विवेक मा मूर्ती ना समोर बळी करेल वस्तूना खावाना हिवाय नई होवाव |
\v 11 या रितीतून तुना ज्ञान ना कारण तो कमजोर भाऊ जेना साठे ख्रिस्त मरणा नाश होई जाईन 
\v 12 तर भाऊ ना उपवास करावर आणि तेसणा कमजोर विवेक ले जखम देवावर तुमी ख्रिस्त ना अपराध करतस |
\v 13 या कारण वर जर जेवण मना भाउसले ठोकर खावाडस तर मी कधी कोणताही रितीवर मांस नई खावाव नई होवाव कि मी आपला भाऊ ना ठोकार ना कारण बनू ||
\c 9
\p \v 1 काय मी स्वतंत्र नई शे ? काय मी प्रेरित नई ?काय मी येशू ले जो आमना प्रभू शे नई देख ?काय तुम्ही प्रभू मा बलायेल नै ?
\v 2 जर मी दुसरा साठे प्रेरित नई तरी तुमना साठे तर शे.कारण तुम्ही प्रभू मा प्रेरीताई ना छाप शे,
\v 3  जे माले पारखतस तेसणा साठे हाईच मना उत्तर शे|
\v 4 काय आमले खावा -पिवाना अधिकार नाही. 
\v 5  काय आमले हाई अधिकार नई कि कोणती ख्रिस्ती बाईना संगे लग्न करीसन लिसन फिरुत जसा  प्रेरीत आणि प्रभू ना भाऊ आणि कैफ कारस ? 
\v 6 कि फक्त माले आणि बरनबासले अधिकार नई कि कमाई करान सोडत |
\v 7 कोण कवय आपला घरन खाईसन शिपाई न काम करस ?कोण द्राक्षमळा लावस आणि द्राक्ष नई खास ?कोण ढोरसले चारस आणि तेसणा दुध नई पेस ?
\v 8 काय मी या गोष्टी मनुष्य ना रितीवर बोलस |
\v 9 काय व्यवस्था भी हाई नई सांगस कारण.मुसानी व्यवस्था मा लिखेल शे कि डावखोऱ्या मा  चालणारा बैल ना तोंड नई बांधान ?काय देव बैलसना चिंता करस कि विशेष कारीसन आमना साठे सांगस |
\v 10 हा आमना साठेच लिखेल शे. कारण उचित शे कि जोतणारा आशावर जोतस आणि दावणारा भागी होवानी आशाशी.दावणी करस.
\v 11 तर जवय कि तुमना साठे आत्मिक वस्तू पेरणा तर. काय ती मोठी गोष्ट शे. कि शारीरिक वस्तू नि धान्य कापोत.
\v 12 तर दुसाराना तुमनावर हावू अधिकार शे, तर काय आमना येस्नातून जास्त नई होवाव पण सर्व काही सहन करतस. कि आमना द्वारे ख्रिस्त ना सुसमाचर ना काही रोक नई होवो 
\v 13 काय तुम्ही नयी जाणतस ?कि ज्या पवित्र वस्तू नी सेवा करतस त्या मंदिर मधून खातस आणि ज्या वेडी नि सेवा करतस त्या वेदि ना संगे भागी होतस 
\v 14  या रितीवर प्रभू नि भी ठराव कि ज्या लोक सुसमाचर आयकावतस तेस्नी जीविका सुसमाचार वर हो |
\v 15  पण मी एसना मधून कोणी भी गोष्ट मा नई लयना आणि मी नि तर या गोष्टी एनासाठे नई  लिखना कि मनासाठे असा करामा येवो कारन एना पेक्षा मना मराणाच चांगल शे कि कोणी मना घमंड व्यर्थ ठरावस |
\v 16 आणि जर मी सुसमाचार आयकावू तर मना काही घमंड नई कारण हाई तर मना साठे आवश्य शे. आणि मी सुसमाचार नई आयकावू तर मनावर हाय.|
\v 17 कारण जर आपली इच्छा शी हाई करस तर मजुरी माले भेटस आणि जर आपली इच्छा शी.नई करस तरी भी भंडारी पण मालेच सोपेल शे.|
\v 18 तर मनी कोणती मजुरी शे,हाई कि सुसमाचार आयकाळाना मी ख्रिस्त ना सुसमाचार सेंत-मेंत करसू आड्लोंग कि सुसमाचार मा जो मना अधिकार शे.तेले मी पूर्ण रितीवर काम मा आणसु |
\v 19 कारण सर्वास्मा स्वतंत्र होवावर भी मी नि स्वतः ले सर्वाना दास बनाई टाक आणि जास्त लोकसले तानिलयू.,
\v 20 मी यहुदियाना साठे यहुदी बनान कि यहुदियाले तानी लयू ज्या लोक व्यवस्था ना आधीन शे.तेसणा साठे मी व्यावस्था ना आधीन नई राहणु तरीबी व्यावस्था आधीन होयना ?तानी लयु 
\v 21 व्यावस्था दिन ना साठे मी [ज्या देव ना व्यावस्था तून हीन नई पण ख्रिस्त नि व्यावस्था ना आधीन शे.]व्यावस्था हीन बनान कि व्यावस्था दिनसले तानी लयनु |
\v 22 मी कमजोर ना साठे कमजोर बनणु कि कमजोर ले तानी लयनु मी सर्व मानुसास ना साठे सर्व काही बनेल शे.कि कोणत्यान- कोणत्या रितीवर कोना एक ना उद्धार करू .|
\v 23 आणि मी सर्व काही सुसमाचार ना साठे करस कि दुसराणा संगे भागी होई जाऊ |
\v 24 काय तुम्ह्ले माईत नई ?कि पयामा तर सर्वाच पयतस पण बक्षीस एकच लीजास तुम्ही तसाच पयीसन जिंका |
\v 25 आनि प्रत्येक पेलवान सर्व प्रकार ना धीरज ठेवस ते तर एक सुखनारा मुकुट ले सापडावाना साठे  हाई सर्व करतस पण आम्ही तर त्या मुकुट ना साठे करतस जो सुकणार नई,
\v 26 एनासाठे मी तर या रीतवर पयस पण बेठिकानि नई, मी भी या रितीवर बुक्कास वर भांडस, पण तेना सारखा नई हवा पिटता कारीसन भांडस |
\v 27 पण मी आपली देह ले मारस आणि कूटस आणि वश मा लयस आस नई होवाव कि दुसरासले प्रचार कारीसन मी स्वताच कोणताही प्रकारे आळशी ठरू ||
\c 10
\p
\v 1  हे भाउसहोण मी नई इच्छितो कि तुम्ही या गोष्टी वर अनजान राहा कि आमना सर्व बापदादा वादळ ना खाले होतात आणि सर्वाण-सर्वा समुद्र ना मधून पार चालना गयात |
\v 2 आणि सर्वासनि वादळ आणि समुद्र मा मुसा ना बप्तीस्मा लीनात 
\v 3 आणि सर्वास्नी एकच आत्मिक करणात.
\v 4 आणि सर्वास्नी एकच आत्मिक पाणी पिधात कारण त्या आत्मिक खडक मधून पीत होतात जे तेसणा संगे-संगे चालत होते आनि तो खडक ख्रिस्त होता |
\v 5 पण देव तेसणा मधुन गयीरासले प्रश्न नई होईना एनासाठे त्या जंगल मा ढेर होईग्यात |
\v 6 या गोष्टी आमना साठे दाखला ठरणी कि जसा तेसनी लालच करा तसाच आम्ही वाईट गोष्ट ना लालच नको कराले पायजे |
\v 7 आणि नई तुम्ही मूर्ती-पूजक बना जसा कि तेसना मा कितलाक बनी जाएल होतात जसा लिखेल शे. कि लोक खावा-पिवाले वाड्नात आणि खेवाले-कुदाले उडणत |
\v 8 आणि नई आम्ही व्याभिचार कृरुत जसा तेस्नामा कित्लाक नि करा, आणि एक दिन मा तेवीस हजार मरीग्यात |
\v 9 आणि नई आम्ही प्रभू ले पारख जसा तेसणा मधून कित्लाक नि करा आनि सपना द्वारे नाश करा मा उनात
\v 10 आणि नई आम्ही कुरूकुरू करा ज्या रीतीशी तेसणा मा कित्लाक नि कुरुकुरु करात आणी नाश करणारास ना द्वारे नाश होई गयात |
\v 11 पण ज्या सर्व गोष्टी जे तेस्नावर पडनि दाखला नि रितीवर होती आणि त्या आम्नी चेतावणी नासाहते जगणा शेवट ना वेळी लीखामा उन ;
\v 12 एनासाठे जो समजस कि मी स्थिर शे तर तो चोकस कि कळे पळी नई जावाव 
\v 13 तुम्ही कोणत्याही आसी परीक्षा मा नई पडाले पायजे ज मनुष्य ना सहन ना बाहेर शे;आणि देव खरा शे;तो तुम्ह्लेसामर्थ्य ना बाहेर परीक्षा मा नई पडू देवाव,पण परीक्षा ना संगे बाहेर भी काळीन कि तुम्ही सहन करू सकशान ||
\v 14 या कारण, हे मना प्रिय मूर्ती-पूजा पासून वाचीसन राहा |
\v 15  मी बुद्धिमान समजीसन तुम्ह्ले सांगस जे मी सांगस तुम्ही तेले पारखा ||
\v 16  तो धन्यवाद ना कटोरा जेनावर आम्ही धन्यवाद करतस काय ख्रिस्त ना रक्ता ना सह्भागीता नई ती भाकर जेले आम्ही तोडतस काय ती ख्रिस्त नि देह नि सह्भागीता नई शे ||
\v 17 एनासाठे कि एकच भाकर शे तर आम्ही भी जे गैरा शे.एक देह शे कारण आम्ही सर्व त्याच भाकर मा भागी होतस ||
\v 18 जे शरीर ना भाव वर इस्राईल शे. तेसले देखा काय बलिदान नि खाणारी वेदि ना सहभागी नई ||
\v 19 मंग मी काय सांगस ;काय हाई कि मूर्ती ना बलिदान काही शे.कि मूर्ती काही शे.|
\v 20 नई पण हाई कि अन्यजाती बलिदान करतस ते देव नई पण वाईट आत्मा साठे बलिदान करतस आनि मनी इच्छा नई होत कि ;कि तुम्ही वाईट आत्मा ना भागी हो ||
\v 21 तुम्ही प्रभू ना कटोरा आणि वाईट आत्मानी मेज दोन्ही मा सहभागी नई होवू शकतस |
\v 22 काय आम्ही प्रभू ले राग देवाळतस? काय आम्ही तेनातून शक्तिमान शे.|
\v 23 सर्व वस्तू म्नासाठे उचित शे पण सर्व लाभ ना नई शे सर्व वस्तू मना साठे उचित तर शे;पण सर्व वस्तू पासून उनत्ती नई ||
\v 24 कोणी आपला चांगलापणा ले नका झामला, पण दुसरांनी ||
\v 25 जे काही कस्साई ना आडे विकावस ते खावा आणि विवेक ना कारण काही नका विचारा |
\v 26 कारण पृथ्वी आणि तेनि भरपुरी प्रभू नि शे |
\v 27 आणि अविश्वासी मा कोणी तुम्ह्ले आमंत्रण देस आणि तुम्ही जावाना विचार करतस तर जे काही तुमना समोर ठेवामा एस तेच खावा आणि विवेक ना कारण काही नका विचारा |
\v 28 पण जर कोणी तुम्ह्ले काही सांगस जर मूरत ले बली करेल वस्तू शे तर तेले दाखाडनारा ना कारण आणि विवेक ना कारण खाऊ नका |
\v 29  मना मतलब तुना विवेक नई पण त्या दुसरा ना |चांगल मनी स्वतंत्रता दुसरा ना विचार शी काबर पारखा मा येवो :
\v 30 जर मी धन्यवाद करीसन भागी होइजाउत तर मी जेनावर धन्यवाद कारस तेना कारण मनी बदनामी काबर होस |
\v 31 तर तुम्ह्ले पटीन ते खावा व प्या व जे काही करा,सर्व काही देव नि महिमा साठे करा |
\v 32 तुम्ही नई यहुदी, नई युनानिया आणि नई देव नि मंडळी ना साठे ठोकर ना कारण बना |
\v 33 जसा मी भी सर्व गोष्ट मा सर्वासले खुश ठेवस आणि आपल नई पण गैरासना लाभ शोधस, कि तेसले उद्धार भेटो ||
\c 11
\p \v 1 तुम्ही मना सारखी चाल चालत राहा जसा मी ख्रिस्त नि चाल चालस |
\v 2 हे भाऊसहोण मी तुम्ह्ले सुधारस कि सर्व गोष्टी मा तुम्ही माले स्मरण करा आणि जो व्यवहार मी तुम्ह्ले सोपेल शे तेले धारण करत राहा |
\v 3 मनी इच्छा शे कि तुम्ही हाई जानिल्या कि प्रत्येक माणूस ना डोक ख्रिस्त शे आणि बाई ना डोक माणूस शे,आन इख्रीस्त ना डोक देव शे |
\v 4  जो माणूस डोक झाकीसन प्रार्थना किंव्हा भविष्यवानि कारस तो आपला डोका ना अपमान करस |
\v 5 पण जी बाई उघडा डोक वर प्रार्थना व भविष्यवाणी करस ती आपला डोका ना अपमान करस कारण ती टकली होवा ना बराबर शे |
\v 6 जर बाई पदर डोका वर नई लेस ?तर केस भी कापिल्या जर बाई ले कापण व टकली कराले लज्जा नि गोष्ट शे तर डोका वर पदर ठेवा ||
\v 7 हा लोकसले आपल डोक झाकान उचित नई शे, कारण तो देव ना स्वरूप आणि माहीमा शे  पण बाई माणूस नि महिमा शे ||
\v 8  कारण माणूस बाई कडून नई बनना ?पण बाई माणूस कडून बनेल शे |
\v 9 आणि  माणूस बाई साठे नई रचनि पण बाई माणूस साठे रचायेल शे,|
\v 10 एनासाठे देवदूत ना कारण बाई ले उचित शे कि आपला अधिकार डोका वर ठेवो ||
\v 11 तरी भी प्रभू मा नई तर बाई विना पुरुष आणि नई पुरुष विना बाई शे |
\v 12 कारण जशी बाई माणूस कडून शे तसाच माणूस बाई ना द्वारे शे पण सर्व वस्तू देव कडून शेतस ||
\v 13  तुमना विचार काय-काय शे ?बाई उघड डोक लिसन देव कळे प्रार्थना कारान चांगले शे? 
\v 14 काय स्वाभाविक रितीवर तुम्ही नई जाणतस कि जर कि माणूस लांब केस ठेवणा तर तेना साठे अपमान शे |
\v 15  पण बाई जर लांब केस ठेवस तर ते तिन्हा शोभा शेतस कारण केस तिले ओढणी साठे दियेल शे ||
\v 16 पण कोणी जर विवाद कराना करस तर समजा कि नई आमना कळे नई देव नि मंडळी नि सारखी रिती शे|
\v 17 कारण पयले तर मी हाई आयकस कि जव तुम्ही मंडळी मा एकत्र होतस होवावर भलाई नई पण नुकसान होस ||
\v 18 कारण पयले तर मी हाई आयकस ? कि जव तुम्ही मंडळी मा एकत्र होतस तुमना मा फुट होस, आणि मी काही-काही विश्वास भी करस ||
\v 19 कारण विधर्मी भी तुमना मा आवश्य राहतीन एनासाठे कि कि ज्या लोक तुमना मा खरा निघीजायेल त्या प्रगट होई जावो |
\v 20 तर तुम्ही एक ठिकाणी एकत्र होतस तर प्रभू भोज लेवाले नई |
\v 21 कारण खावाना वेळी एक दुसरा ना पयले आपला भोज खाय लेस तर कोणी तरी भुखा राहस आणि कोणी मतलेबी होई जास |
\v 22 काय खावा-पिवा साठे तुमना घर नयीत ?कि देव नि मंडळी ले तुच्छ समजस आणि जेस्ना कळे नई शे तेसले लज्जित करतस मी तुम्ह्ले काय सांगू काय या गोष्टी वर तुमनि प्रशंसा करू ?मी प्रशंसा नई करस |
\v 23 कारण या गोष्टी माले प्रभू कडून उणी आणि मी तुम्ह्ले भी पोहचाळ कि प्रभू येशू नि रातले पकडावामा उना भाकर लिधी |
\v 24  आणि धन्यवाद करिसन तेले तोड आणि सांगणा कि हाई मानी देह शे,जी तुमना साठे शे,मना स्मरण ना साठे हाईच करत राहा |
\v 25 या रिती वर तेनी बियारी ना मांगे कटोरा भी लीधा आणि सांगना हाई कटोरा मना रक्ता मा नवीन वाचा [करार] शे,जेव्हा पिशान तर मना स्मरण ना साठे हाई करत राहा |
\v 26 कारण जव तुम्ही या भाकर मधून खातस आणि या कटोरा मधून पीतस प्रभू नि मृत्यू ले जडलोंग तो नई एस प्रचार करतस |
\v 27 एनासाठे जोकोणी अनुचित रितीवर प्रभूनी भाकर खास, कि तेना कटोरा मधून पितस तो प्रभू ना देह आणि रक्त ना अपराधी ठरस ||
\v 28 एनासाठे मनुष्य स्वतले जाचं ल्या आणि याच रितीवर या भाकर मधून खावा,आणि या कटोरा मधून प्या |
\v 29  कारण ज्या खाते-पिते वेळी प्रभुना देह ले नई ओयखस तर तर या खावा-पेवा वर आपला वर दंड आणस |
\v 30 या कारन तुमना मा गैरा जपी भी ग्यात |
\v 31 जर आम्ही स्वताले जांचतस तर दंड नई भेटाव |
\v 32 पन प्रभू आमले दंड दिसन आमनी ताडना करस एनासाठे कि आमी जग ना संगे दोषी नई ठरुत |
\v 33 एनासाठे हे मना भावूसहोन जव तुम्ही खावासाटे एकत्र होतस, तर एक-दुसरा साठे थांबत ज्या |
\v 34  जर कोणी भुखा राहस तर आपला घर मा खायल्या जेनावर तुमना एकत्र होवाना दंड ना कारण नई होवाव आणि राहेल गोष्टी ले मी इसन बरी करी देसू ||
\c 12
\p \v 1 1,हे भावूसहोण मी नई इच्छितो कि तुमी आत्मिक वरदान ना बारामा अज्ञात राहा |
\v 2 तुमले माहित शे? जव तुमी अन्यजाती होतात तर गुंगी मूर्ती ना मांगे जसा चालवतस तसा चालत होतात |
\v 3 एनासाठे मी तुमले चेतावणी देस कि जोकोनी देव नि आत्म नि अगुवाई वर बोलस तो नई सांगस कि येशू श्रापित शे आणि नई कोणी पवित्र आत्मा ना विना सांगू शकस, कि येशू प्रभू शे|
\v 4 वरदान तर गैरा शे,पण आत्मा एकच शे |
\v 5 आणि सेवा भी गैरा प्रकार नि शे पण प्रभू एकच शे ||
\v 6 आणि प्रभावशाली कार्य भी गैरा शेत पण देव एकच शे जो सर्वास्मा प्रभाव उत्पन्न करस |
\v 7 पण सर्वास्ना लाभ पोह्चावासाठे प्रत्येक ले आत्मा ना उजाया देवमा एस ||
\v 8 कारण एक ले आत्मा ना द्वारे बुद्धी ना गोष्टी देव मा एस आणि दुसरा ले त्याच आत्मा ना द्वारे ज्ञान ना गोष्टी |
\v 9 आणि कोणाले तेना आत्माशी विश्वास आणि कोणाले त्याच एक आत्मा कडून बरा कराना वरदान देवामा एस |
\v 10  मग कोणाले सामर्थ्य ना काम करांनी शक्ती आणि कोणाले भविष्यवाणी नि आणि कोणाले आत्मा ना फरक आणि कोणाले अनेक प्रकार नि भाषा आणि कोणाले भाषाना अर्थ दाखाळाले |
\v 11 पण या सर्व प्रभाव शाली कार्य तोच एक आत्मा करावस आणि तेले जो आवडस तेले वाटी देस |
\v 12 कारण ज्या प्रकारे देह तर एक शे, आनि तेना अंग गैरा शे,आणि त्या एक देह ना सर्व अंग गैरा होवावर भी सर्वा मिसन एकच देह शे त्याच प्रकारे देव भी शे |
\v 13 कारन आम्ही सगळासनी काय यहुदि हो, काय युनानी काय दास काय स्वतंत्र एकच आत्मा द्वारे एकच देह होवा साठे बप्तिस्मा लीधा आनि आम्ही सर्वासले एकच आत्मा पेवाळा मा उना |
\v 14 एनासाठे कि देह मा एकच अंग नई पण गैरा शेतस |
\v 15 जर पाय सांगीन मी हात नई ;एनासाठे देह ना नई; तर काय या कारण तो देह ना नई ?
\v 16 आणि जर कान सांगीन; कि मी डोया नई एनासाठे देह ना नई तर काय या कारण तो देह ना नई |
\v 17 जर सर्व देह दोयाच राहता तर आयका ना कळे राहत ? जर सर्व देह कान राहता तर सुंगाना कथा राहत ?
\v 18 पण खरोखर देव नि आपली इच्छा नुसार एक-एक करीसन देह मा ठेवणा |
\v 19 जर त्या सर्व एकच अंग राहतात तर देह कळे राहती ?
\v 20  पण आते अंग तर गैरा शे पण देह तर एकच शे| |
\v 21 डोया ह्हात ले नई सांगू शकस कि माले तुना उपयोग नई आणि डोक पाय ले नई सांगू शकस कि माले तुना उपयोग नई |
\v 22 पण देह ना त्या अंग ज्या दुसरा कळून, कमजोर देखीसन पडतस गैराच आवश्यक शे |
\v 23 आणि देह ना ज्या अंग ले आमी आदर ना योग्य नई समजतस तेसलेच आमी जास्त आदर देतस आणि आम्नी शोभाहीन अंग आजून भी शोभायमान अंग हुई जास |
\v 24 तरी भी आमना शोभायमान अंग ले, एना उपयोग नाई पण देव नि देह ले  आस बनावी टाक कि ज्या अंग ले कमी होती तेलेच आजून भी जास्त आदर होवोत |
\v 25 कारण देह मा फुट नको होवाले पायजे पण अंग एक दुसराणा विषय मा चिंता करोत |
\v 26 एनासाठे एक अंग ले दुखः होस आणि एकच अंग नि बढाई होस तर तेना संगे पूर्ण अंग आनंद करस |
\v 27 या प्रकारे तुमी सर्वा एकत्र होईसन ख्रिस्त ना देह शेतस आणि अलग-अलग अंग शेतस |
\v 28 आणि देव नि मंडळी मा अलग-अलग व्यक्ती नेमेल शे,प्रथम प्रेरित,दुसरा संदेष्टा तिसरा शिक्षक मंग सामर्थ्य ना काम करणारा मग बरा करणारा आनि उपकार करणारा आणि प्रधान आणि नाना प्रकार नि भाषा बोलणारा |
\v 29 काय सर्वा प्रेरित शे ? काय सर्वा संदेष्टा शे ? काय सर्वा उपदेशक शे ? काय सर्वा सामर्थ्य ना काम करणारा शे ?
\v 30 काय सर्वासले बरा कराना वरदान भेटेल शे ? काय सर्वा नाना प्रकार नि भाषा बोलतस ?
\v 31 काय सर्वा भाषा बदलावतस ?मोठा-मोठा वरदान ना शोध मा राहा पण मी तुमले आजून भी सर्वा तून उत्तम मार्ग दाखाडस ||
\c 13
\p \v 1 जर मी मनुष्य आणि देवदूत नि भाषा बोलू आणि प्रेम नई ठेऊ तर मी ठण-ठण करणारा पित्तय आणि झन-झननारी झांज शे |
\v 2 आणि जर मी भविष्यवाणी करू आणि सर्व भेद आणि सर्व प्रकार ना ज्ञान ले समजू आणि माले आडलोंग पूर्ण विश्वास शे, कि मी डोंगरले बाजुमा करी देवू पण प्रेम नई तर मी काही हि नई शे |
\v 3 आणि मी आपली सर्वी संपत्ती भिखारी मा खावाळी टाकू आणि आपली देह बायाले दि टाकू आणि प्रेम नई ठेवू तर माले काही लाभ नई |
\v 4 प्रेम धीरज धरणारा शे,आणि कृपाळू शे प्रेम डाह नई करस प्रेम आपली बडाई नई करस आणि फुलस नई |
\v 5 तो गलत रितीवर नई चालस तो आपली भलाई नई करस झामलावस नई वाईट नई मानस |
\v 6 कुकर्म वर आनंदित नई होस पण सत्य वर आनंदित होस |
\v 7 तो सर्व गोष्टी सहन करीलेस सर्व गोष्टी ना विश्वास करस सर्व गोष्टी नि आशा करस सर्व गोष्टी मा धीरज धरस |
\v 8 प्रेम कधीच नई टयत भविष्यवाणी तर सरी जातीन, भाषा आशीन तर जात राहीन ज्ञान आशीन तर नष्ट होई जाईन |
\v 9 कारन आमना ज्ञान अपुरा शे आणि आमनि भविष्यवाणी अपुरी |
\v 10 पण जव सर्व पूर्ण इन तर अपूर नष्ट होई जाईन |
\v 11 जवय मी पोरगा होता तर मी पोरगा सारखा बोलत होता पोर सारखा मन होता पोर सारखी समज होती ;पण जव शहाणा होई गया तर पोरस्नि गोष्ट सोळी टाक |
\v 12 आते आमले दर्पण मा धुंदल सारख दिखस पण त्यावेळी अमोरा-समोर दिखतीन, त्यावेळी पूर्ण रितीवर ओयखसु जसा मी ओयखायेल शे |
\v 13 पण आते विश्वास आशा प्रेम या तीन्ही स्थिर शे पण एना मा सर्वा मा मोठा प्रेम शे ||
\c 14
\p \v 1 प्रेम ना अनुकरण करा आणि आत्मिक वरदान नि भी धून मा राहा विशेष कारीसन हाई कि भविष्यवाणी करा |
\v 2 कारण जो अन्य भाषा मा बोलस तो मनुष्यस बरोबर नई पण देव बरोबर बोलस एनासाठे कि तेनि कोणीच नई समजस कारण तो भेद नि गोष्ट आत्मा मा राहीसन करस |
\v 3 पण जो भविष्यवाणी करस तो मनुष्य कडून उन्नती, आणि उपदेश आणि शांती नि गोष्ट करस |
\v 4 जो अन्य भाषा मा बोलस तो आपलीच उन्नती करस पण जो भविष्यवाणी करस तो मंडळी नि भी उन्नती करस |
\v 5 मनी इच्छा शे कि तुमी अन्य भाषा मा बोला पण जास्त हाई ईच्छा शे कि भविष्यवाणी करा जर अन्य भाषा मा बोलणारा मंडळी ना उन्नती साठे अनुवाद नई करस तर भविष्यवाणी करणारा तेना तून मोठा शे,|
\v 6 एनासाठे हे भाउसहोण जर मी तुमना कळे इसन अन्य भाषा मा बोलू लागनु आणि उजाया व ज्ञान व भविष्यवाणी व उपदेश नि गोष्टी तुमले नई सांगू ? तर माले तुमना पासून काय लाभ होईन |
\v 7 या प्रकारे जर निर्जीव भी जेनाशी ध्वनी निघस जसी बासुरी जसी बिन तेसना भेद मा फरक नई शे तर जे फुंकतस व वाजावस ते कसकाय ओयखा मा एस |
\v 8 आणि जर तुरही ना शब्द स्पष्ट नई राहस तर कोण लडाई साठे तयार होईन ||
\v 9 असाच तुमी भी जीभ वर स्पष्ट-स्पष्ट गोष्टी नई सांगाव तर जे काही सांगा मा एस ते कसकाय समज मा यिन ,तुमी तर हवा बरोबर बोलणारा ठरतीन |
\v 10 जग मा कितलाक प्रकार नि भाषा का राह्तीन पण तेसणा मा एक भी बिना अर्थ नि नसाव |
\v 11 एनासाठे मी कोणती भाषा ना अर्थ नई समजू तर बोलणारा ना नजर मा मी परदेशी ठरसू |
\v 12 एनासाठे जव तुमी भी आत्मिक वरदान ना धून मा राहतस तर असा प्रयत्न करा कि तुमना वरदान नि उन्नती शी तुमनि मंडळी नि उन्नती होवो |
\v 13 या कारण ज्या अन्य भाषा बोलतस तर त्या प्रार्थना करा, कि तेना अनुवाद भी करू शकात |
\v 14 एनासाठे जर मी अन्य भाषा मा प्रार्थना करू तर मनी आत्मा प्रार्थना करस पण मनी बुद्धी काम नई करस |
\v 15 तर कराले पायजे ? मी आत्मा मा भी प्रार्थना करसु आणि बुद्धी शी भी प्रार्थना करसू मी आत्मा मा गान मनसु आणि बुद्धी शी भी गान मनसु |
\v 16 नई यत तू आत्मा शी धन्यवाद करशी तर मंग अज्ञानी तूना धन्यवाद वर आमीन कसकाय सांगीन ?एनासाठे कि तेसले माईत नई होत कि तू काय सांगस ?
\v 17 तू तर चांगला प्रकारे धन्यवाद करस पण दुसरा नि उन्नती नई होस |
\v 18 मी आपला देव ना धन्यवाद करस कि मी तुमी सर्वापेक्षा जास्त अन्य भाषा मा बोलस |
\v 19 पण मंडळी मा अन्य भाषा ना दहा हजार गोष्ट सांगावर हाई माले आजून भी चांगल वाटस कि दुसराले सीखाडा साठे बुद्धी शी पांचच गोष्टी सांगस |
\v 20 हे भाऊसहोण तुमी समज मा पोरगा बनू नका ;तरी भी वाईट मा पोरगा राहा पण समज मा शाहाणा बना |
\v 21 व्यवस्था मा लीखेल शे कि प्रभू सांगस ;म अन्य भाषा मा बोलणारा नाद्वारे आणि पराया मुख नाद्वारे या लोकस्ना संगे गोष्ट करसू तरी भी यता मनी नई आयकाव |
\v 22 एनासाठे अन्य भाषा विश्वासी साठे नई शे,पण अविश्वासी साठे चिन्ह शे आणि भविष्यवाणी अविश्वासी साठे नई शे प्न्विश्वासी साठे चिन्ह शे |
\v 23 जर मंडळी एकाच ठिकाणी एकत्र राहस आणि सर्वान-सर्वा अन्य भाषा मा बोला आणि अनफड व अविश्वासी लोक मधमा एस तर काय त्या तुमले पागल नई समजाव ? 
\v 24 पण सर्वा भविष्यवाणी करू लागणंत आणि कोणी अविश्वासी व अनफड मधमा येतीन तर सर्वा तेले दोषी ठरावतीन आणि पारखी लीन |
\v 25 आणि तेना मन मा भेद प्रगट होई जातीन आणि तव तो तोंडवर पळीसन तो देव ले दंडवत करीण आणि मानी लीन कि खरोखर देव तुमना मधमा शे |
\v 26 एनासाठे हे भाउसहोण काय कराले पायजे ? जव तुमी एकत्र होतस तर प्रत्येक ना हृद्य मा भजन उपदेश, अन्य भाषा व प्रकाश व अन्य भाशाणा अर्थ दाखाळनारा राहस सर्व काही आत्मिक उन्नती ना साठे होवाले पायजे |
\v 27  जर अन्य भाषा मा बोलन शे, तर दोन-दोन व गैरा शे, तर तीन-तीन एका मांगे एक बोला आणि एक जन अनुवाद करा |
\v 28 पण जर अनुवाद करणारा नई राहस, तर अन्य भाषा बोलणारा मंडळी मा शांत पायजे आपला मन शी व देव शी बोलत राहो |
\v 29  संदेष्टा मधून दोन व तीन बोला राहेल लोक तेसणा वचनले पारखा |
\v 30 पण जर दुसरा बठेल काही ईश्वरीय उजाया शे तर पयला चूप होई जावो |
\v 31 कारण तुम्ही सर्वा एक-एक करीसन भविष्यवाणी करुशकतस कारण सर्वा सिखतीन व सर्वासले शांती भेटीन |
\v 32 आणि संदेष्टा नि आत्मा संदेष्टा ना वश मा शे |
\v 33 कारण देव गडबडी ना नई पण शांती ले बनावणारा शे, जसा पवित्र लोकसनी सर्व मंडळी शेतस |
\v 34 बाया मंडळी नि सभा मा चूप राहा  कारण तेसले बोलांनी आज्ञा नई पण आधीन राहाणी आज्ञा शे |
\v 35 आणि त्या काही सिखाना इच्छितस तर घर मा आपला-आपला नवराले विचारा ?कारण बाई ले मंडळी मा गोष्ट कराले लज्जा नि गोष्ट शे |
\v 36 काय देव ना वचन तुमना मधून निघस ? कि फक्त तुमना पर्यंत पोहचणा |
\v 37 जर कोणी स्वताले संदेष्टा आत्मिक जन समजस, तर हाई समजी ल्या कि मी ज्या गोष्टी लिखस त्या प्रभू नि आज्ञा शे |
\v 38 पण जर कोणी नई समजस तर समजी ल्या |
\v 39 हे भाउसहोण भविष्यवाणी करांनी धून मा राहा आणि अन्य भाषा मा बोलनारासले रोकु नका |
\v 40 पण सर्व गोष्ट सभ्यता आणि क्रमनुसार होवामा येवो ||
\c 15
\p \v 1 ह भाउसहोण मी तुमले हाई समाचार दाखाडस जो पयले आयकाळेल शे  जेले तुमनि स्वीकार भी करेल होतात आणि तेनामा तुमी स्थिर भी शेतस |
\v 2 जेना द्वारे तुमना उद्धार भी होस जर तेना सुसमाचार ले, जो मिनी तुमले आयकाळेल होता स्मरण ठेवतस ;नई तर विश्वास कराना व्यर्थ होयना |
\v 3 त्याच कारन मिनी सर्वास ना पयले तुमले तीच गोष्ट पोह्चाळी जी माले पोहचेल होती कि पवित्र शास्त्र ना वचन ना नुसार येशू ख्रिस्त आमना पाप ना साठे मरी गया |
\v 4 आणि गाळा मा उना आणि पवित्र शास्त्र ना नुसार दुसरा तिसरा दिन जिवंत भी होई ग्या |
\v 5 आणि कैफ ले तव बारा जनसले दिखाना |
\v 6 मंग पाचशे पक्षा जास्त भाउसले एकत्र देखाई लागणा जेसना मा गैरा आजलोंग वर्तमान शे पण कितलाक जपी गया |
\v 7 मंग याकुब ले दिखना मंग सर्वा प्रेरित ले दिखना |
\v 8 आणि सर्वा नंतर माले दिखना तर समजा अपुरा दिन ना जन्म होएल शे |
\v 9 कारण मी प्रेरित मा सर्वासातून धाकला शे पण प्रेरित सांगाना भी योग्य नई कारण मिनी देव नि मंडळी ले त्रास दियेल होता |
\v 10 पण मी जे काही शे,देव नि कृपातून शे;आणि तेनि कृपा जी मनावर होयनि ;ती व्यर्थ नई होयनि ;पण मिनी त्या सर्वा पेक्षा जास्त मेहनत भी करणा ;तरीभी हाई मना कडून नई होयना पण देव नि कृपा शी जी मनावर होती |
\v 11 तर समजा मी शे समजा तोषे आमी हाऊ प्रचार करतस आणि येनावर तुमी विश्वास भी करणत ||
\v 12 तर जो ख्रिस्त ना हाऊ प्रचार करामा एस कि तो मरेल मधून जिवंत होयना तर तुमना मधून कितलाक कसकाय सांगतस कि मरेल ना पुनरुत्थान नई शे ?
\v 13 जर मरेल ना पुनरुत्थान नई शे तर ख्रिस्त भी जिवंत नई होयना |
\v 14 आणि ख्रिस्त भी जिवंत नई होयना तर आमना प्रचार कराना व्यर्थ शे ;आणि तुमना विश्वास भी व्यर्थ शे |
\v 15 पण आमी देव ना खोटा शाक्षी ठरनु ;कारण आमी देव ना विषय मा हाई शाक्ष दिधी कि तेनी ख्रीस्त्ले जिवंत करणा पण जिवंत नई करता जर मरेल जिवंत नई होतात |
\v 16 आणि जर मरेल जिवंत नई होतात तर ख्रिस्त भी जिवंत नई होयता |
\v 17 आणि ख्रिस्त जिवंत नई होयता तर तुमना विश्वास व्यर्थ शे आणि तुमी आडलोंग आपला पाप मा फसेल |
\v 18 पण जो ख्रिस्त मा जपी ग्या त्याभी नाश होई ग्यात |
\v 19 जर आमले फक्त या जीवन मा ख्रिस्त कडून आशा ठेवतस तर आमी सर्व मनुष्य पक्षा अभागा शे |
\v 20 पण खरोखर ख्रिस्त मरेल मधून जिवंत होयना आणि ज्या जपेल शे आणि तेसणा मा पयला फय होयना |
\v 21 कारण जव मनुष्य ना द्वारे मृत्यू उणी तर मनुष्य द्वारेच मरेल ना द्वारे पुनरुत्थान भी उना |
\v 22 आणि जसा सर्वा मरेल होतात तसाच ख्रिस्त मा सर्वा जिवंत भी होयनात |
\v 23 पण प्रत्येक आपली-आपली पारी शी ;पयला फय ख्रिस्त मंग ख्रिस्त ना येवावर तेना लोक |
\v 24 एना नंतर समाप्ती हुईन त्या टाईम ले सर्वा प्रधान ता आणि सर्वा अधिकार आणि सामर्थ ना समापन करीसन राज्य ले देव बाप ना हात मा सोपी दिन |
\v 25  कारण जठ लोंग कि तो आपला शत्रूसले आपला पाय खाले नई तठलोंग तेना राज्य कराना अवश्य शे |
\v 26 सर्वाना शेवट जो शत्रू जो नाश करा मा ईन तो मृत्यू शे |
\v 27 कारण देव नि तेना पाय खाले सर्व करी दियेल शे पण जव तो सांगस कि सर्व काही तेना आधीन करी दियेल शे तर प्रत्यक्ष शे,कि जेनी सर्व काही तेना आधीन करेल शे तो स्वता वेगळा रायना |
\v 28 आणि जव सर्व काही तेना आधीन होई जाईन तर पुत्र स्वता भी तेना आधीन होई जाईन जेनी सर्व काही तेना आधीन करीदिना कारण सर्वा मा देवच सर्व काही शे |
\v 29 नई तर ज्या लोक मारेल ना साठे बाप्तिस्मा लेतस त्या काय करतीन जर मरेल जिवंत नई होवाव, तर काबर तेसणा साठे बाप्तिस्मा लेतस ?
\v 30 आणि आमी भी दर वेळी जोखीम मा पडत राहतस |
\v 31 हे भाउसहोण माले त्या घमंडी नि सोंह जे आमना ख्रिस्त येशू मा मी तुमना विषय  मा करस, कि मी प्रत्येक दिन मरस |
\v 32 जर मी मनुष्य नि रितीवर इफिसुस मा वन-पशुस शी झगळनु तर माले काय लाभ होयना ?जर मरेल जिवंत नई होवाव तर या,खावा-पेवा कारण काल्दिन तर मरी जासुत |
\v 33 धोखा नका खाइज्यात वाईट संगती चांगला चरित्र्यले बिगाळी देस |
\v 34 धर्म ना साठे उठा आणि पाप नका करा कारण कितलाक असाच शे ज्यादेव ले ओयखत नई मी तुमले लज्जित कराले हाई सांगस |
\v 35 आते कोणी सांगीन कि मरेल कोणत्या रितीवर जिवंत होतस आणि कोणत्या देह ना संगे येतस?
\v 36 हे निर्बुधी जे काही तू पेरस जठलोंग ते नई मरस जिवंत  नई होस |
\v 37 आणि जे काही तू पेरस हाई ती देह नई जी उत्पन्न होस पण नीरा दाणा शे किंव्हा गहू ना समजा दुसरा कोणताही धान्य ना |
\v 38 पण देव आपली इच्छा नुसार देह देस आणि प्रत्येक बीज ले तेनी विशेष देह |
\v 39 सर्व शरीर एकसारखा नई शे ;पण लोकस्ना शरीर दुसरा शे;पशु ना शरीर दुसरा शे; पक्षी ना शरीर दुसरा शे ;मासाना शरीर दुसरा शे |
\v 40 स्वर्गीय देह शे आणि पार्थिव देह भी शे ;पण स्वर्गीय देह ना तेज दुसरा शे ;आणि पार्थिव ना दुसरा |
\v 41 सूर्य ना तेज दुसरा शे ;आणि चांद ना तेज दुसरा शे ;आणि तारांगणना तेज दुसरा शे ;(कारण एक तारा पासून दुसरा तारा ना तेज मा अंतर शे,)
\v 42 मारेल ना जिवंत होवाना भी असाच शे,शरीर नाशमान दशा मा पेरेल बी शे, आणि अविनाशी रूप मा जिंवंत होई जास |
\v 43 ते अनादर ना संगे पेरा मा एस आणि तेज ना संगे जिवंत होस कमजोरी ना संगे पेरामा एस आणि सामर्थ्य ना संगे जिवंत होस |
\v 44 स्वाभाविक देह पेरस आणि आत्मिक देह जिवंत होस तर भी स्वाभाविक देह शे तर आत्मिक देह भी शे |
\v 45 असा भी लिखेल शे कि प्रथम मनुष्य मणजे आदाम जीवित प्राणी बनना आणि शेवट आदाम जीवन दायक आत्मा बनना |
\v 46 पण पयले आत्मिक नई होता, पण स्वभाविक होता एना नंतर आत्मिक बनना.
\v 47  पयले मनुष्य पृथ्वी कडून मणजे माटीतून शे. दुसरा मनुष्य स्वर्गीय शे. 
\v 48  जसा तो माटीना होता आणि जसा माटीना शे, आणि जसा तो स्वर्गीय शे तसाच दुसरा भी स्वर्गीय शे.
\v 49  आणि जसा आमी तेना रूप जे माटीना होता धारण करतस त्या स्वर्गीय ना रूप भी धारण करतोस 
\v 50  हे भाऊसहन मी सांगस कि मांस आणि रक्त देवना राज्यना अधिकारी नाय होऊ शकस आणि नई निवारा अविनाशीना अधिकारी होऊ शकस.
\v 51  देखा मी तुमले भेद नि गोष्टी सांगस कि आमी सर्वांतर नई जपाव पण सर्वा बदली जाती.
\v 52   आणि हायी क्षणभरमा डोया लावताच मागली तुरही फुंकी जाई आणि मरेल अविनाशी द्शामा उठाडामा येतीन आणि आमी बदली जासुत.                            
\v 53 कारण आवश्य शे कि हाई नाश्मान देह अविनाश ले घाली लीन आणि हाई मरनहार देह अमरताले घाली लीन |
\v 54 आणि हाई नाशमान अविनाश ले घाली लीन आणि हाई अमरताले घाली लीन तव हाई वचन जे लिखेल शे पूर्ण होई जाईन कि जय नि मृत्यू खाइग्या |
\v 55 हे मृत्यू तुनी जय कठे रायगी |
\v 56 हे मृत्यू तूना रायग्या मृत्यू ना डंक पाप शे,आणि पाप नि ताकत व्यवस्था शे,|
\v 57 पण देव ना धन्यवाद हो जे आमना प्रभू येशू ख्रिस्त ना द्वारे जयवंत करस |
\v 58 तर हे मना प्रिय भाउसहोण दृढ आणि हट्टी राहा आणि प्रभू ना काम मा पुढे जा कारण है जाणतस कि तुमनि मेहनत प्रभू मा व्यर्थ नई शे ||
\c 16
\p \v 1 आते त्या चंदा ना विषय मा जे त्या पवित्र लोकस साठे करामा एस जशी आज्ञा मिनी गलतियानि मंडळी दियेल शे तसाच तुमी भी करा |
\v 2 हप्ता ना पयला दिन तुमना मधून प्रत्येक जन आपली कमाई ना नुसार काही आपला कळे ठेवा कि मना येवावर चंदा नई कराले पडो |
\v 3 आणि जव मी एसू तर जेसले तुमी सांगश्यान तेसले मी चिट्ठी लिसन धाळसु कि तुमना दान येरुशलेम मा पोहचाळी द्या |
\v 4 आणि मना भी जवानां उचित होयना तर,त्या मना संगे जातीन |
\v 5 आणि मी मकीदुनिया होईसन तुमना कळे एसू कारण माले मकीदुनिया कळून जान शे |
\v 6 पण संभव शे कि तुमना कळे थांबू आणि शरद रुत तुमना आडे कापू तव जेना कळे मना जावान होईन त्या कळे माले पोहचाळी द्या |
\v 7 कारण मी आते रस्ता मा तुमना शी भेंट करांनी इच्छा नई होस पण माले आशा शे जर प्रभू इच्छितो तर काही वेळलोंग तुमना संगे राहू |
\v 8 पण मी पिन्त्तेकुस्त लोंग एफिसुस मा राह्सू |
\v 9 कारण मनासाठे एक मोठा आणि उपयोगी द्वार उघडा शे आणि विरोधी गैरा शेतस |
\v 10 जर तीमथ्थीयुस ई जाईन तर देखजात कि तो तुमना आठे न घाबरता राहो कारण तो मना सारखा प्रभू ना काम करस |
\v 11 एनासाठे कोणी तेले तुच्छ नका समजा पण तेले कुशल शी या बाजू सोळी देयजा कि मना कळे इजावोत कारण कि मी तेना रस्ता देखस कि तो तेना भाउस  बरोबर येवोत |
\v 12 आणि भाऊ अपुल्लोसशी मिनी गैरी विनंती करनु कि तुमना कळे भाउस बरोबर जावा पण यावेळी त्येनी जावानी इच्छा निया करणा पण आते मोका भेटीन तर ई जासू |
\v 13 जागता राहा विश्वास मा स्थिर राहा  पुरुषार्थ करा बलवंत बना |
\v 14 जे काही करतस प्रेम मा करा |
\v 15 हे भाउसहोण तुमी स्थिफनास ना घरानाले ओयखतस कि त्या अखया ना पयला फळ शे पवित्र लोकस्नी सेवा कराले तयार राहतस |
\v 16 तर मी तुमले विनंती करस कि असाना आधीन राहा पण प्रत्येक ना जो या काम मा मेहनती आणि सहकर्मी शे |
\v 17 आणि मी स्थीफनास, आणि फुरतूनातूस आणि अखईतूस ना येवामा आनंदित शे कारान् तेस्नी तुमनि कमी ले पूर्ण करणत |
\v 18 आणि तेस्नी मना कळे तुमनि आत्मा ना चैन दियेल शे एनासाठे असाले माना |
\v 19 आसिया नि मंडळी कळून तुमले नमस्कार अकविला आणि प्रीसकाना आणि तेसणा घर नि मंडळी ना कळून गैरा- गैरा नमस्कार |
\v 20 सर्वा भाउसना तुमले नमस्कार पवित्र चुंबन मा आपस मा नमस्कार करा |
\v 21  मना पौल ना आपला हातना लिखेल ना नमस्कार जर कोणी प्रभू शी प्रेम नई ठेवस तर श्रापित  शे |
\v 22 आमना प्रभू येणार शे |
\v 23 प्रभू येशू नि कृपा तुमना वर होत राहो ||
\v 24 मना प्रेम ख्रिस्त येशू मा तुमना सर्वाशी राहो ( आमीन )
