\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1   पौल आणि सिल्वान आणि तीमथ्यस्ना कळून थेस्सलनिकाकरांससनी मंडळी ना नाव, जो आमना बाप देव आणि प्रभू येशु ख्रिस्त मा शे |
\v 2  आमी आपली प्रार्थनास्मा तुमले आठवण करत आणि कायम तुमी सगळास्ना बारामा देव ले धन्यवाद देतस ||
\v 3  आणि आपला देव आणि बाप समोर तुमना विश्वास ना काम, आणि प्रेम ना कष्ट, आणि आमना प्रभू येशू ख्रिस्त मा आशा नि धीर ले घळीघळी आठवण करतस |
\v 4  आणि ओ भावूसहोण, देव ना प्रेमय लोकसहोण आमले माहिती शे, कि तुमी निवाळे शेतस |
\v 5  कारण कि आमनि सुवार्ता तुमनाच जोळे नई फक्त वचन माच आणि सामर्थ आणि पावित्र आत्मा, आणि मोठा निश्चय कन पोचेल शे; जस तुमले माहिती शे, कि आमी तुमना साठे तुमना मा कसा बनी जायेल होतुत |
\v 6  आणि तुमी मोठा क्लेश मा पवित्र आत्मा नि ख़ुशी संगे वचन ले मानिसन आमनी आणि प्रभू नि सारखी चाल चालले लागनात |
\v 7  आठ लगुन कि मासेदोनिया आणि अखया ना सर्वा विस्वासीस साठे तुमी आदर्श बना |
\v 8  कारण कि तुमना आठून नईत फक्त मासेदोनिया आणि अखया मा प्रभू ना वचन आयकाळामा उना, पण तुमना विस्वास्नी जो देव वर शे, हरेक जागा वर अशी गोष्ट पसरी जायेल शे, कि आमले सांगानीच गरज नई |
\v 9  कारण कि त्या स्वताच आमना बारामा सांगतस कि तुमना जोळे आमन एन कस हुईन; आणि तुमी कसा मूर्तीस कळून देव कळे फाकनात एनासाठे कि जिंदा आणि खरा देव नि सेवा करोत|
\v 10  आणि तेना पुत्र नि स्वर्ग वरून येवानी वाट देखत राहा जिले तेनी मरेल मधून जीवाळेल होत म्हणजे - येशू नि, जो आमले एनारा राग पासून वाचाळीन || 
\c 2
\p \v 1  ओ भावूसहोण, तुमाले माहिती शे कि आमन तुमना जोळे एवान व्यर्थ नई हुईन |
\v 2  पण तुमी स्वता ले माहिती शे, कि पहिले पहिले फिलीपै मा दुख उचाला आणि त्रास सहा वर बी आमना देव नि आमले अशी हिम्मत दिधी, कि आमी देव नि सुवार्ता भारी त्रास होता तरी बी तुमले आयकाळनुत |
\v 3  कारण कि आमना उपदेश नईत भ्रांती कन शे आणि नईत अशुद्धता कन, आणि नईत कपट कण शे |
\v 4  पण जस देव नि आमले योग्य ठराई सन सुवार्ता सोपी, आमी तसाच वर्णन करतस; आणि इनामा मानसस्नि नई, पण देव ले, जो आमना मनस्ले तपासस, खुश करतस |
\v 5  कारण कि तुमले माहिती शे, कि आमी नईत कदी आर्जवास्नि गोष्टी कऱ्या करत होतुत, आणि नईत लोभ साठे कपट करत होतु, देव साक्षी शे |
\v 6  आणि कदाचित आमी ख्रिस्त ना प्रेषित होवा मुळे तुमना वर वजन टाकू सकतुत, तरी बी आमी मानसस कळून आदर नई देखतस, आणि नईत तुमना कळून, नईत आखो कोना पासून |
\v 7  पण ज्या प्रमाणे आपली माय आपला पोरस्ना पायन- पोसण करस, तसाच आमी बी तुमना मधमा  राहीसन सौम्यता दाखाळेल शे |
\v 8  आणि तसाच आमी तुमनी लालूस करत, नईत फक्त देव नि सुवार्ता, पण आपला आपला जी बी देवाले तयार होतुत, एनासाठे कि तुमी आमना प्रेमय हुईजायेल होतात|
\v 9  कारण कि, ओ भावूसहोण, तुमी आमना श्रम आणि कष्ट ले याद ठेवतस, कि आमी एनाच साठे रात दिन काम धंदा करत तुमना मा देव नि सुवार्ता प्रचार करा, कि तुमना मधून कोणा वर वजन नई येवो|
\v 10  तुमी स्वता साक्षी शे: आणि देव बी, कि तुमना मधमा ज्या विश्वास ठेवतस आम्ही कशी पवित्रता आणि धार्मिक्ता आणि निर्दोषस्ता कन राहोत |
\v 11  जस तुमले माहिती शे, कि जसा बाप आपला पोरस संगे वागस, तसाच आमी तुमना मधून प्रत्येक ले बी उपदेश करत, आणि शांती देत, आणि समजाळत होतात|
\v 12  कि तुमन वागण देव ना योग्य होवो, जो तुमले आपला राज्य आणि महिमा मा बलावस |
\v 13  एनासाठे आमी बी देव ले धन्यवाद कायम करतस; कि जव आमना व्दारे देव नि सुवार्ता ना वचन तुमना जोळे पोचणा, त तुमी त्या माणूस्ना  नई, पण देव ना वचन समजीसन [ आणि खरज हय असच शे] स्वीकार कर: आणि तो तुमना मा जो विश्वास ठेवतस, प्रभावशाली शे|
\v 14  एनासाठे कि तुमी, ओ भावूसहोण, देव ना त्या मंडळीस सारखा वागाले लागनात, जी यहुदिया मा ख्रिस्त येशू मा शे, कारण कि तुमनि बी आपला लोकस पासून तसाच दुख झेलेल शेतस, जस तेस्नी यहूदीया कळून झेलेल होतात|
\v 15  जेस्नी प्रभू येशू ले आणि भविष्यवक्तास्ले बी मारी टाक आणि आमना छळ करा, आणि देव तेस्ना पासून खुश नई; आणि त्या सर्वा मानसस्वर छळ करतस |
\v 16  आणि त्या दुसऱ्या जातीस कळून तेसणा तारक साठे गोष्टी करा पासून रोकतस, कि कायम आपला पापस्ना घळा भरत राहोत; पण तेस्ना वर भयानक राग ईपळेल शे ||
\v 17  ओ भावूसहोण, जव आमी थोळा टाईम साठे मन मा नई पण शरीर मा तुमना पासून आल्लग हुई जायेल होतुत, त आमी मोठा आशा कन तुमना चेहरा देखासाठे आखो जास्त प्रयत्न करा |
\v 18  एनासाठे आमी[ म्हणजे- मी पौल नि] एक दार नई, पण दोन सावा तुमना जोळे येवाना देखणु, पण शैतान आमले रोकी ठेवणा |
\v 19  बर  आशा,  आमनी ख़ुशी, अभिमान ना मुगुट काय शे? काय आमना प्रभू येशू ना  समोर तेना येवाना टाईम ले तुमीच शेतस ना? 
\v 20  आमना अभिमान आणि ख़ुशी तुमीच शे||
\c 3
\p \v 1  एनासाठे आमले आखो बी नई रावायण, त आमी हय ठरावनुत कि अथेनैमा एखटाचथांबी जावूत |
\v 2  आणि आमी तिमुथ्य ले जो ख्रिस्त नि सुवार्ता मा आमना भावू, आणि देव ना सेवक शे, एनासाठे धाळ, कि तो तुमले सरळ करो; आणि तुमना विश्वास ना बारामा तुमले समजाळो |
\v 3  कि कोणी ह्या क्लेशस मुळे घाबरी नई जावो; कारण कि तुमले त माहिती शे, कि आमी एस्नाच साठे ठरावा मा एयेल शेतस |
\v 4 कारण कि पहिले बी, जव आमी तुमना आठे होतुत, त तुमले सांग्या करत होतुत, कि आमले क्लेश उचना पळतीन, आणि असच हुईन, आणि तुमले  माहिती बी शे |
\v 5  एनामुळे जव मले आखो नई रावायन, त तुमना विश्वास नि हाल आयका साठे धाळ, कि कदी अस नई होवो, कि परीक्षा कारनारस्नि तुमनी परीक्षा लिधी हो, आणि आमना श्रम व्यर्थ हुईग्या हो |
\v 6  पण आते तिमुथ्य नि जी तुमना जोळून आमना आठे ईसन तुमना विश्वास आणि प्रेम नि सुवार्ता आयकाळी आणि ह्या गोष्ट ले बी आयकाळ, कि तुमी कायम प्रेम मा आमले आठवण करतस, आणि आमले देखानी अशा करतस, जस आमी बी तुमले देखानी |
\v 7  एनासाठे ओ भवूसहोण, आमी आपली पुरी आळचन मा आणि संकट मा तुमना विश्वास कन तुमना बारामा शांती भेटणी |
\v 8  कारण कि आते तुमी प्रभू मा सीधा राहाश्यात त आमी जिंदा शेतस |
\v 9  आणि जशी ख़ुशी आमले तुमना मुळे आपला देव समोर शे, तेना बदला मा तुमना बारामा आमी कोणत्या प्रकारे देव ना धन्यवाद करूत?
\v 10  आमी रात दिन गैरी प्रार्थना करत राहातस, कि तुमना तोंड देखुत, आणि तुमना विश्वास नि कमी ले पुरी करुत ||
\v 11  आते आमना देव आणि बाप स्वताच आणि आमना प्रभू येशू, तुमना आठे येवासाठे आमनी निर्विघ्न करो |
\v 12  आणि प्रभू असा करो, कि जसा आमी तुमना वर प्रेम करतस; तसाच तुमना प्रेम बी आपसा मा, आणि सर्वा मानसस संगे वाळो, आणि प्रगती करत जावो |   
\v 13  एनासाठे कि तो तुमना मनस्ले असा सरळ करो, कि जव आमना प्रभू येशू आपला पुरा पवित्र लोकस संगे ईन, त त्या आमना देव आणि बाप ना समोर पवित्रता मा निर्दोष ठरोत||
\c 4
\p \v 1 ओ भावूसहोण, आमी तुमले विनंती करतस, आणि तुमले प्रभू येशू ख्रिस्त मा समजाळतस, कि जसा तुमनी आमना पासून चांगल वागण, आणि देव ले खुश करण शिकेल शेतस, आणि जसा तुमी वागतस बी, तसाच आखो वाळत जावा|
\v 2  कारण कि तुमले माहिती शे, कि आमी प्रभू येशू ना कळून तुमले कोणती कोणती आदन्या पोचाळी |
\v 3  कारण कि देव नि ईच्छा हय शे, कि तुमी पवित्र बना: म्हणजे- व्यभिचार पासून वाचेल राहा|
\v 4  आणि तुमना मधुन हरेक पवित्रता आणि आदर संगे आपला पात्र ले लीलेवाना समजोत |
\v 5  आणि हय काम आशा कण नई, आणि नईत त्या जातीस सारखा, ज्या देव ले नई वयखतस|
\v 6  कि ह्या गोष्ट मा कोणी आपला भावू ले नका ठगा, आणि नईत तेना वर दाव खेळा, कारण कि प्रभू ह्या सगळ्या गोष्टीस्ना बदला लेणार शे; जस कि आमी पहिले सांगनुत, आणि जताळेल बी होत|
\v 7  कारण कि देव नि आमले अशुद्ध होवासाठे नई, पण पवित्र होवासाठे बलायेल शे |
\v 8  एना मुळे ज्या तुच्छ समजतस, त्या माणूस ले नई, पण देव ले तुच्छ समजतस, जो आपला पवित्र आत्मा मले देस||
\v 9  पण बंधुप्रिती ना बारामा हय खास नई, कि मी तुमना जोळे काही लिखू; कारण कि आपसा मा प्रेम ठेवण तुमी स्वता देव पासून शिकेल शेतस |
\v 10  आणि पुरा मासेदोनिया मा सर्वा भावूस्ना संगे असा करतस बी, पण ओ भावूसहोण, आमी तुमले समजाळतस, कि आखो बी वाळत जावा|
\v 11  आणि जसी आमनी तुमले आदन्या दिधी, तसाच शांत राहाले आणि आपला आपला काम कराले, आणि आपला आपला हातस कन कमावाना प्रयत्न करा|
\v 12 कि बाहेर वालास संगे सौम्यता कन वागोत, आणि तुमले कोणतीच वस्तू नि कमी नई होवो||
\v 13  ओ भावूसहोण, आमनी ईच्छा नई शे, कि तुमी तेसणा बारामा ज्या जपिरायनात, अंजान नका राहा; अस नई हुईजावो, कि तुमी दुसरास सारखा दुख करोत जेसले आश नई |
\v 14  कारण कि कदी आमी विश्वास करतस, कि येशू मरणा, आणि जित्ता बी हुईग्या, त तसाच देव तेसले बी ज्या येशू मा जपीजायेल शेतस, तेनाच संगे लीजाईन |
\v 15  कारण कि आमी प्रभू ना वचन प्रमाणे तुमले हय सांगतस, कि आमी ज्या जिंदा शेतस, आणि प्रभू ना येवा लगुन वाचेल राहासुत त जपेल पासून कदी पुळे नई जावावत |  कारण कि प्रभू स्वता स्वर्ग वरून उतरीन; टाईम आवाज, आणि आद्यदिव्यदुतस्नी वाणी आयकू ईन, आणि देव नि तुतारी फुकामा ईन, आणि ज्या ख्रिस्त मा मरेल शेतस, त्या पहिले जिंदा होतीन |  तव आमी ज्या जिंदा आणि वाचेल राहासुत, तेस्ना संगे ढगस्मा उचला मा येसुत, कि हवा मा प्रभू संगे भेटुत, आणि ह्याच प्रमाणे आम्ही कायम ना प्रभू ना संगे राहासुत |
\v 16  कारण कि प्रभू स्वता स्वर्ग वरून उतरीन; टाईम आवाज, आणि आद्यदिव्यदुतस्नी वाणी आयकू ईन, आणि देव नि तुतारी फुकामा ईन, आणि ज्या ख्रिस्त मा मरेल शेतस, त्या पहिले जिंदा होतीन 
\v 17  तव आमी ज्या जिंदा आणि वाचेल राहासुत, तेस्ना संगे ढगस्मा उचला मा येसुत, कि हवा मा प्रभू संगे भेटुत, आणि ह्याच प्रमाणे आम्ही कायम ना प्रभू ना संगे राहासुत |
\v 18  त ह्या गोष्टीस कन एक दुसरास्ले शांती देत राहा||
\c 5
\p \v 1  पण ओ भावूसहोण, एनि गरज नई, कि काय आणि प्रसंग ना बारामा तुमना जोळे काही लीखामा येवो|
\v 2  कारण कि तुमले चांगलच माहिती शे कि जसा रात ले चोर येस, तसाच प्रभू ना दिन येणार शे |
\v 3  जव लोक सांगत राहातीन, कि चांगल शे, आणि काहीच भीती नई, त तेसणा वर अचानक विनाश ईपळीन, ज्या प्रकारे गर्भवती वर पिळा; आणि त्या कोणत्या प्रकारे वाचतीन |
\v 4  पण ओ भावूसहोण, तुमी त अंधकार मा नई शेतस, कि तो दिन तुमना वर चोर सारखा ईपळो |
\v 5  कारण कि तुमी सगळा उजाया ना पोर, आणि दिन ना पोर शेतस, आमी नईत रात ना शेतस, नईत अंधकार ना शेत|
\v 6  एनासाठे आमी दुसरास सारखा जपत नका राहा,
\v 7  कारण कि ज्या जपतस, त्या रातलेच जपतस, आणि ज्या झिंगणार राहतस, त्या रातलेच झिंगतस |
\v 8  पण आमी त दिन ना शेतस, विश्वास आणि प्रेम नि उरस्राण घालीसन आणि तारण नि शिरस्राण घालीसन सावधान राहा|
\v 9  कारण कि देव नि आमले राग साठे नई, पण एनासाठे ठराव कि अआमी आपला प्रभू येशू ख्रिस्त व्दारे तारण प्राप्त करूत |
\v 10  तो आमना साठे  मरणा, ह्यामुळे कि आमी जाग्या रावोत कि जपेल: सर्वा मियसन तेनाच संगे जीवूत|
\v 11  एनामुळे एक दुसरा ले शांती द्या, आणि एक दुसरा नि प्रगती कारण बना  आणि, तुमी असा करतस बी ||
\v 12  आणि ओ भावूसहोण, आमी तुमले विनंती करतस, कि जो तुमना मा श्रम करतस, आणि प्रभू मा तुमना पुढारी शेतस, आणि तुमले शिक्षा देतस, तेसले माना |
\v 13  आणि तेसणा कामस मुळे प्रेम मा तेसले गैरा आदर ना योग्य समजा: आपसा मा शांत राहा |
\v 14  आणि ओ भावूसहोण, आमी तुमले समजाळतस, कि ज्याचांगला नई वागतस, तेसले समजाळा, भित्रास्ले धाळस द्या, शक्तिहीन ले समाया, सगळास कळे सहनशीलता दाखाळा |
\v 15  सावधान| कोणी कोणा वाईट मुळे वाईट नका करा; पण कायम चांगल कराले तयार राहा आपसा मा आणि सर्वास्मा बी चांगलच करत राहा|
\v 16  कायम खुश राहा|
\v 17  कायम प्रार्थना मा लागेल राहा|
\v 18  प्रत्येक गोष्ट मा धन्यवाद करा: कारण कि तुमना मुळे ख्रिस्त येशू मा देव नि हईच ईच्छा शे |
\v 19  आत्मा ले नका मलावा |
\v 20  भविष्यवानिस्ले तुच्छ नका समजा |
\v 21 सगळ्या गोष्टीस्ले परखा: जी चांगली शे तिले धरी ठेवा |
\v 22  सगळ्या प्रकारना वाईटस पासून वाची राहा |
\v 23  शांती ना देव स्वता तुमले पुरा पवित्र करो; आणि तुम्नी आत्मा आणि तुमना जीव आणि शरीर आमना प्रभू येशू ख्रिस्त ना येवा लगून पुरा पुरा निर्दोष आणि सुरक्षित राहो|
\v 24  तुमना बलावणार खरा शे, आणि तो असाच करीन ||
\v 25  ओ भावूसहोण, आमना साठे प्रार्थना करा ||
\v 26  सगळा भावूस्ले पवित्र मुक्का कन नमस्कार करा|
\v 27  मी तुमले प्रभू नि शेप्पत देस, कि हय पत्र सगळा भावूस्ले वाचीसन आयकाळामा येवो ||
\v 28  आमना प्रभू येशू नि कृपा तुमना वर होत राहो||     
