\id 2TI
\ide UTF-8
\rem Copyright Information: Creative Commons Attribution-ShareAlike 4.0 License
\h 2 तीमुथियुस
\toc1 2 तीमुथियुस
\toc2 2 तीमुथियुस
\mt1 2 Timothy
\mt1 2 तीमुथियुस
\c 1
\p
\v 1 पौल कडून जे त्या जीवन ना प्रतिज्ञा ना नुसार जे ख्रिस्त येशू मा शे,देव नि इच्छा शी ख्रिस्त येशू ना प्रेरित शे|
\v 2 प्रिय पुत्र तीमोथियुस ना नाव ||देव बाप आणि आमना प्रभू ख्रिस्त येशू कडून तुले कृपा आणि दया आणि शांती भेट राहो ||
\v 3 ज्या देव नि सेवा मा आपला वडील लोक नि रिती वर शुद्ध विवेक शी करस,तेना धन्यवाद हो कि आपली प्रार्थना मा तूले लगातार स्मरण करस |
\v 4 आणि तुना आश्रुनी सुधी लिसन रात दिन तुनाशी भेंट करांनी लालसा ठेवस कि आनंद शी भारी जाऊ |
\v 5 आणि तुले तुना त्या निष्कपट विश्वास नि आठवण एस,जी पयले तुनी आजी लोईस,आणि तुनी माय युनिके मा होती,आणि माले निच्चय शे कि,तो तुना मा भी शे |
\v 6 या कारन मी तुमले स्मरण देस कि देव ना त्या वरदान ले प्रज्वलित करी देस जो मना हात ठेवा ना द्वारे माले प्राप्त होयना |
\v 7 कारण देव नि आमले भय ना नई पण सामर्थ्य आणि प्रेम, आणि संयम नि आत्मा दियेल शे |
\v 8 एनासाठे आमना प्रभू नि साक्ष शी, आणि मनाशी जो तेना कैदी शे,लज्जित नई होवो,पण त्या देव ना सामर्थ्य ना नुसार सुसमाचार ना साठे मना संगे दुख उचलो |
\v 9 जे नि आमना उद्धार कर,आणि पवित्र बलायेल वर बलावना,आणि हाई आमना काम ना नुसार नई;पण आपली मणसा आंनी त्या कृपा ना नुसार शे जी ख्रिस्त येशू मा सनातन पासून आमना वर होएल शे |
\v 10 आते आमना उद्धार कर्ता ख्रिस्त येशू ना प्रकट होवाना द्वारा प्रकाश होयना, जेनी मृत्यू ना नाश करणा, आणि जीवन आणि अमरताले त्या सुसमाचार ना द्वारा प्रकाशमान करीदिध |
\v 11 जेना साठे मी प्रचारक,आणि प्रेरित,आणि शिक्षक भी ठरनु |
\v 12 या कारण मी या दुख ले भी उचलस पण लाजत नई,कारण मी तेले जेनी कि मीनि वाट देखेल शे,माहित शे;आणि माले निच्चय शे,कि तो मनी धरोहर करणा त्या दिन लोंग राखवाई करू शकस |
\v 13 ज्या खरी गोष्टी तुनी आज मना कडून आईकेल शे,तेसले त्या विश्वास आणि प्रेम ना संगे जो ख्रिस्त येशू मा शे,आपला आदर्श बनाविसन ठेव |
\v 14 आणि पवित्र आत्मा ना द्वरा जो आमना मा प्रवेश करेल शे, या चांगला धरोहर नि राखवाई कर ||
\v 15 तुले माहित शे,कि आसीयावाला सर्व मना शी फिरी ग्यात,जेस्ना मा फुगीलूस आणि हिरमुगीनेस शे |
\v 16 उनेसिफुरूस ना घराणा वर प्रभू दया करो,कारण तेनी गैरा सावा मना जीवले थंडा करेल शे,आणि मनी जंजीर शी लज्जित नई होयना ||
\v 17 पण जव तो रोमा मा उना,तो मोठा यत्न शी माले झामलीसन मनाशी भेंट करणा |
\v 18 ( प्रभू करो कि त्या दिन तेनावर प्रभू नि दया होवो )आणि जी जी सेवा कळून तेनी इफिसुस मा करेल होता तेसले भी तू चांगला प्रकारे ओयखस ||
\c 2
\p \v 1 एनासाठे हे मना पुत्र, तू त्या कृपाशी जो ख्रिस्त येशू मा शे,बलवंत होई जा |
\v 2 आणि ज्या गोष्टी तुनी गैरा साक्ष ना समोर मना कडून आयक,तेसले विश्वासी लोकसले सोपी दे; जे दुसरा ले भी सिखाडा ना योग्य असो |
\v 3 ख्रिस्त येशू ना चांगला योद्धाना सारखा मना संगे दुख उचल |
\v 4 जव कोणी योद्धा लढाई वर जास,तर एनासाठे कि आपला भरती करनाराले खुश करो,स्वताले संसार ना काम नई फसावस |
\v 5 मंग आखाडा मा लढाई करणारा जर विधी ना नुसार नई लढायस तर मुकुट नई भेटस |
\v 6 जो घर मा मेहनत करस,फय ना अंश पयले तेलेच भेटाले पायजे | 
\v 7 जे मी सांगस तेना वर ध्यान दे आणि प्रभू तुले सर्व गोष्ट नि समज दिन | 
\v 8 येशू ख्रिस्त ले स्मरण ठेव,जो दाऊद ना वंश तून होयना,आणि मरेल मधून जिवंत होयना; आणि हाई मना सुसमाचार ना नुसार शे |
\v 9 जेना साठे मी कुकर्मी सारखा दुख उचलणू, आठ लोंग कि कैद भी शे;पण देव ना वचन कैद नई |
\v 10 या कारण मी निवाळेल लोकस्ले साठे सर्व काही सहन करीलेस,कि त्या भी त्या उद्धारले जो ख्रिस्त येशू मा शे अनंत जीवन ना संगे ल्या |
\v 11 है गोष्ट खरी शे, कि जर आमी तेना संगे मरी जाएल शे तर तेना संगे जिवंत होयसू |
\v 12 जर आमी धीरज शी शन करत राह्सू,तर तेना संगे राज्य भी करसू: जर आमी तेना नकार देसू तर तोभी आमना नकार दिन |
\v 13 जर आमी अविश्वासी भी शे तरी भी तो विश्वासयोग्य बनेल राहस,कारण तो स्वताना नकार नई देवू शकस ||
\v 14 या गोष्टी नि स्मरण तेसले दे,आणि प्रभू ना समोर चेतावणी दे,कि शब्द वर तर्क-वितर्क करू नका,जेनाशी काही लाभ नई होत;पण आयकनारा बिगडी जास |
\v 15 स्वताले देव ना ग्रहणयोग्य आणि असा काम करणारा ठरावाना प्रयत्न करा,जो लज्जित नको होवाले पायजे,आणि जो सत्य ना वचन ले चांगल्या प्रकारे काम मा लयस |
\v 16 पण अशुद्ध बोलावर वाचीसन राह;कारण असा लोक  आजून भी अभक्ति मा वाढत जातीन |
\v 17 आनि तेसन वचन सळेल घाव ना सारख पसरत जाईन: हुमीनयुस आणि फिलेतूस तेसणा मधूनच शे |
\v 18 जो हाई सांगीसन कि पुनरुत्थान होई जाएल शे सत्य शी भटकी जाएल शे,आणि कितलाक ना विश्वास ले उलट पलट करी देतस |
\v 19 तरी भी देव ना पक्का पाया राहस,आणि तेना वर हाई छाप लागेल शे,कि देव आपलासले ओयखस;आणि जोकोनी प्रभू न नाव लेस,तो अधर्म शी वाचीसन राहो |
\v 20 मोठा घर मा नई फक्त सोन-चांदीच ना,पण काठ आणि माती नाभी भांडा राहतस; कोणता कोणता आदर कोनता कोणता अनादर नासाठे |
\v 21 जर कोणी स्वताले येसणा शी शुद्ध करीन,तर तो आदर ना भांड,आजून पवित्र ठरीन;आणि स्वामी ना काम मा ईन,आणि प्रत्येक चांगला काम ना साठे तयार होईन |
\v 22 जवानी नि अभिलाशाशी पय;आणि शुद्ध मन शी प्रभू न नाव लेस,तेसणा संगे धर्म आणि विश्वास,आणि प्रेम,आणि मेल मिलाप ना मांगे चाल |
\v 23 पण मूर्खता आणि अविध्या ना विवाद शी अलग राहा; कारण तुले माहित शे,कि तेसणा शी झगळा होतस |
\v 24 आणि प्रभू ना दसले लडाकू नको पायजे,पण सर्वा ना संगे कोमल आणि शिक्षा मा निपुण,आणि सहनशील हो |
\v 25 आणि विरोधीयाले नम्रता शी समजाळा, काय माहित देव तेसले मन फिराव ना मन दिन कि, त्या भी सत्य ले ओयखे |
\v 26 आणि एना द्वारे एनी इच्छा पूर्ण करासाठे सावधान होईसन शैतान ना फंदा मधून सुटी जावा ||
\c 3
\p \v 1 पण हाई समजीले,कि शेवट ना दिन मा कठीण दिन येतीन |
\v 2 कारण मनुष्य अपस्वार्थी, लोभी, डिंगमार, अभिमानी, निंदक, माय-बाप नि आज्ञा न मानणार, कृतघ्न, अपवित्र |
\v 3 मयारहीत, क्षमारहित, दोष लावणारा, असंयमी, कठोर, चांगला ना शत्रू |
\v 4 विश्वासघाती, ढीठ, घमंडी, आणि देव ना नई पण सुखविलास लेच पसंद करणारा होतीन |
\v 5 त्या भक्ती ना वेस तर धरतीन, पण तेनी शक्ती ले नई मानाव;असा तून दूर राहज्यात |
\v 6 एसना मधूनच त्या लोक शे,ज्या घर मा चोरीकन घुसी एस आणि त्या छीछोऱ्या बाईसले वश मा करी लेतस, ज्या पाप शी दाबाएल आणि सर्व प्रकार नि अभिलाषा नि वश मा शे |
\v 7 आणि सदर सिखत तर राहस पण सत्य नि ओयख लोंग नई भिळस |
\v 8 आणि जसा यन्नेस आणि यम्ब्रेस नि मुसा ना विरोध करेल होतात तसाच याभी सत्य ना विरोध करतस: या तर असा मनुष्य शे, जेसनी बुद्धी भ्रष्ट होइजाएल शे आणि त्या विश्वास ना विषय मा आळशी शे |
\v 9 पण त्या एना पुढे नई जावू शकत, कारण जशी तेसनी अज्ञांनता सर्व मनुष्य वर प्रकट होई जाएल होती, तशीच एसनी भी होइजाइन |
\v 10 पण तुनी उपदेश, चाल- चलन, मनसा, विश्वास, सहनशीलता, प्रेम, धीरज, आणि त्रास होएल,  आणि दुख उचलाले मना साथ दिधा |
\v 11 आणि असा दुख मा भी जे अन्ताकीया आणि इकुनियुम आणि लुस्र्ता मा मनावर पडेल होतात आणि आजून दुख मा भी, जे मिनी उचलेल शे; पण प्रभू नि माले तेना मधून सोडवी लिध |
\v 12 पण जीतला ख्रिस्त येशू मा भक्ती मा जीवन जीवाना चाहतस त्या सर्वा वर त्रास होईन |
\v 13 आणि दृष्ट, आणि बहकावनारा धोका देत जाईन, आणि धोका खात जाईन,बिगडत चालना जाईन |
\v 14 पण तू या गोष्टी वर जे तुनि सिखेल शे आणि विश्वास करेल होतात, हाई जानिसन दृढ बनी रायना :कि तुनी तेसले कोणता लोकसवर सिखेल होता ?
\v 15 आणि धाकला पणापासून पवित्र शास्त्र तू न जाणेल शे,जो तुले ख्रिस्त वर विश्वास करावर उद्धार प्राप्त करासाठे बुद्धिमान बनावू शकस |
\v 16 सर्व पवित्र शास्त्र देव नि प्रेरना शी रचेल शे आणि उपदेश, आणि समजावान,आणि सुधाराण, आणि धर्म नि शिक्षा ना साठे लाभदायक शे |
\v 17 कारण देव ना जन सिद्ध बनोत, आणि सर्व चांगला काम साठे तप्तर राहो ||
\c 4
\p \v 1 देव आणि ख्रिस्त येशू ले साक्ष करीसन,जो जिवंत आणि मरेल ना न्याय करीन,तेले आणि तेना प्रकट होवान,आणि राज्य ले स्मरण देवाळीसन मी तुले सावधान करस |
\v 2 कि तू वचन प्रचार कर;वेळी आणि अवेळी तयार राय,सर्व प्रकार नि सहनशीलता,आणि शिक्षा ना संगे प्रोत्साहित कर,आणि दांट,आणि समजाव |
\v 3 कारण अशी वेळ येईन,कि लोक खरा उपदेश सहन नई कराव पण कान नि खाज ना कारण आपली अभिलाषा ना नुसार आपला साठे गैरा उपदेशक आवरी लेतीन |
\v 4 आणि आपला कान सत्य शी फिरायसन कथा-गोष्टी वर लावतीन |
\v 5 पण तू सर्व गोष्टी मा सावधान राह, दुख उचल, सुसमाचार ना काम कर आन इआपली सेवा ले पूर्ण कर |
\v 6 कारण मी आते अर्घ ना सारखा ओतामा एस, आणि मना जीवन ना शेवट ना वेळ इजाएल शे |
\v 7 मी चांगली कुश्ती लडाई लीएल शे,मी आपली दौड पूर्ण करेल शे,मिनी विश्वास नि रक्षा करेल शे |
\v 8 भविष मा मनां साठे धार्मिकता ना मुकुट दिएल शे, जेले प्रभू जो धार्मिकताशी न्याय करणार शे त्यादिन माले प्रदान करीन आणि नई फक्त माले पण त्या सर्वा ले भी तेना प्रकट होवाले प्रिय जाणतस |
\v 9 मना कळे लवकर येवाना प्रयत्न कर |
\v 10 कारण देमास नि या संसार ना मोह मा पडीसन माले सोडी टाक,आणि थीस्सलुनिया मा चालना ग्या क्रेसंकेंस तर गलतिया ले आणि तीतूस दलमाती याले चालना ग्या |
\v 11 फक्त लुक मनाकडे शे, मरकुस ले संगे लिसन या,कारण सेवा कार्य मा तो मना साठे उपयोगी शे |
\v 12 तुखीकुस ले मिनी इफिसुस ले धाडेल शे|
\v 13 जव तू येशीन तर मना चुगा आणि आणि पुस्तक विशेष कर चर्म-पत्र लिसन येयजो जेसले मी त्रोआस मा करपूस ना आडे ठीसन एल होता |
\v 14 सिकंदर ताम्रकर नि माले गैरा दुख दियेल शे, प्रभू तेना कार्य ना निश्चय बदला दिन |
\v 15 तू भी तेना पासून सावध राह, कारण तेनी आमना शिक्षण ना गैरा विरोध करेल शे |
\v 16 पयला सावा मना पक्ष ना समर्थन मा, कोणी भी मना साथ नई दिधा, पण सर्वा नि माले त्यागी दिधा, चांगल होवो कि तेसले एन लेख नई देन पडाव |
\v 17 पण प्रभू मना संगे उभा राहणा, आणि तेनी माले सामर्थ्य दिध, कि सूसामाचार ना द्वारे पूर्ण पूर्ण 
\v 18 प्रभू माले प्रत्येक दुष्कर्म पासून वाचाविसन राखीन आणि आपला स्वर्गीय राज्य मा सुरक्षित पोहचाविन तेनी महिमा युगान युग होत राहो आमेन |
\v 19 प्रीस्का आणि अक्विला ले मणजे, उनेसिफुरुस ना कुटुंब ले नमस्कार सांग |
\v 20 इरास्तूस करिंथ मा राय गया आणि मी त्रीफिमुस ले मिलेतुसमा सोडीएल शे |
\v 21 जड तून पयले येवाना प्रयत्न कर्ज्यात :युबुलूस, आणि पुंदेस, लीनुस क्लोदिया  आणि सर्व भाऊ तुले नमस्कार सांगतस |
\v 22 प्रभू तुनी आत्मा ना संगे राहो, तुमना वर कृपा होत राहो ||
