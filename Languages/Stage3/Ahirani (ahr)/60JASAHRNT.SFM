\id JAS
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  याकूब
\toc1  याकूब
\toc2  याकूब
\mt1  James
\mt1 याकूब
\c 1
\p \v 1 देव ना आणि प्रभू येशू ख्रिस्त ना दास याकोब कळून त्या बारा जाती स्ले ज्या अथा तथा राहतस नमस्कार पोउचो ||
\v 2  ओ मना भावूसहोण, जव तुमी नाना प्रकार नि परीक्षा मा पळोत |
\v 3  त तिनी गैरी ख़ुशी नि गोट समजज्यात, हय समजीसन, कि तुमना विस्वासले पारखा वर धीर उतप्न होस|
\v 4  पण धीर ले आपल पूर काम करू द्या, कि तुमी पुरा आणि सिध्द हुईजावोत आणि तुमना मा कोणतीच गोष्ट नि कमी नई राहो ||
\v 5  पण कदी तुमना मधून कोले बुद्धी नि कमी शे, त देव पासून मांगा, जो बिगर दोष लावाना सर्वासले दार्तत्वा कन देस; आणि तेले देवामा ईन |
\v 6  पण विश्वास कन मांगा, आणि काहीच संका नका करज्यात; कारण कि संका करणार समुद्र नि लाठ सारखा शे जी वारा कण वाहत आणि उदलस |
\v 7  ऐसा माणूस हय नई समजो, कि मले प्रभू कळून काही भेटीन |
\v 8   तो माणूस दोन मन ना शे, आणि आपल्या सगळ्या गोष्टीस्मा चंचल शे |
\v 9  दिन बंधू आपला उच्चा पद वर गर्व करो |
\v 10  आणि मालदार आपली नीच स्थिती वर: कारण कि तो गवत ना फुल सारखा गई जाईन | 
\v 11  कारण कि सूर्य उगताच कळक उन पळस आणि गवत ले सुकळी देस, आणि तेना फुल गई जास, आणि तेनी शोभा चालणी जास; त्याच प्रमाणे मालदार बी आपला रस्ता वर चालत चालत माटी मा मिई जाईन |
\v 12  धन्य शेतस त्या मानुस, जो परीक्षा मा स्थिर राहास; कारण कि तो खरा निघीसन जीवन ना तो मुगुट लीलीन, जेनी शेपप्त प्रभू नि आपला प्रेम करणारस्ले दियेल शे |
\v 13  जव कोनि बी परीक्षा होतांना, त तो हय नई सांगो कि मनी परीक्षा देव कळून शे; कारण कि नईत वाईट गोष्ट कन देव नि परीक्षा होवू सकस, आणि नईत तो कोणी परीक्षा स्वता लेस|
\v 14  पण प्रत्येक माणूस आपलीच वासना मा वळाईसन, आणि फसिसन परीक्षा मा पळस |
\v 15  नंतर वासना गर्भवती हुईसन पाप ले जल्म देस आणि पाप वाळीजास त मोत ले उतप्न करस |
\v 16  ओ प्रेमय भावूसहोण, धोका नका खायज्यात |
\v 17  कारण कि प्रेतेक चांगला वरदान आणि प्रत्येक उत्तम दान वरुणच शे, आणि उजाया ना बाप ना कळून भेटस, जेनामा नईत कोणी बदल होवू सकस, आणि नईत अदल बदल मुळे तेना वर सावली पळस |
\v 18  तेनी आपलीच सावली कन आमले सत्य ना वचन ना व्दारे उत्पन्न कर, एनासाठे कि आमी तेनी सृष्टी करेल वस्तुस मधून एक प्रकार ना पहिला फय होवोत ||
\v 19  ओ मना प्रेमय भावूसहोण, हय गोष्ट तुमले माहिती शे: एनासाठे प्रत्येक माणूस आयकासाठे तत्पर आणि बोलामा सावकाष आणि राग मा मंद पाहिजे |
\v 20   कारण कि माणूस ना राग देव ना न्यायात्व ना काम घळत नई |
\v 21  एनासाठे पुरी मलीनता आणि बैरभाव नि वाळ ले दूर करीसन, त्या वचन ले नम्रपणाकण स्वीकारी ल्या, जे हृदय मा पेरामा उन आणि जो तुमना जीव ना तारणार शे |
\v 22  पण वचन वर चालणार बना, आणि फक्त आयकनाराच नई ज्या स्वता ले धोका देतस |
\v 23  कारण कि जो कोणी वचन ना आयकनार शे, आणि तेना वर चालणार नई शे, त तो त्या माणूस सारखा शे जो आपला स्वभाविक तोंड आरसा मा देखस |
\v 24  एनासाठे कि तो स्वता ले देखीसन चालना जास, आणि लगेच ईसरी जास कि मी कसा होतु |
\v 25  पण जो माणूस स्वतंत्रता ना सिध्द नियम वर ध्यान करत राहास, तो आपला कामस्मा एनासाठे आशीर्वादित हुईन कि आयकीसन नई, पण तसाच काम करस |
\v 26     कदी कोणी स्वता ले भक्त समजस, आणि आपली जीप वर आळा घालत नई, पण आपला हृदय ले धोका देस, त तेनी भक्ती व्यर्थ शे |
\v 27  आमना देव आणि बाप ना जोळे शुद्ध आणि निर्मय भक्ती हय शे, कि अनात आणि विधास्ना संकट मा समाचार ल्या, आणि स्वता ले या जग पासून निशकलंक ठेवा || 
\c 2
\p \v 1  ओ भावूसहोण, आमना महिमामय प्रभू येशू ख्रिस्त ना विश्वास तुमना मा तोंड देखीसन वागान अस नई पाहिजे |
\v 2  कारण कि एक माणूस सोना नि अंगठी आणि भळक कपळा घालेल तुमनी सभा मा एवो आणि एक गरीब बी मळीन आणि चीवळायेल कपळा एवो |
\v 3  आणि तुमी त्या चांगला कपळा वालाना तोंड देखीसन सांगश्यात कि तू तठे चांगली जागा वर बठ; आणि त्या गरीब ले सांगो, कि तू आठे उभा राय, नईत मना पाय जोळे बठ |
\v 4  त काय तुमी आपसा मा भेत भाव नई कर आणि वाईट विचार कन न्याय करणार नई ठरणात ?
\v 5  ओ मना प्रेमय भावूसहोण आयका; काय देव नि ह्या जग ना गरिबसले नई निवाळ कि विश्वास मा धर्मी, आणि त्या राज्य ना अधिकारी होवोत, जेनी शेपप्त तेनी तेसणा संगे करेल शे ज्या तेना संगे प्रेम ठेवतस ?
\v 6  पण तुमनी त्या गरीब ना अपमान करा: काय मालदार लोक तुमना वर अत्याचार नई करतस आणि काय त्याच तुमले न्यायसाभमा घासळत नई लीजातस?
\v 7  काय त्या त्या उत्तम नाव नि निंदा नई करतस जेना तुमी म्हणावतस ?
\v 8  तरी बी कदी तुमी पवित्र शास्त्र ह्या वचन प्रमाणे, कि तू आपला शेजारी वर आपला सारखा प्रेम ठेव, खरज त्या राज्य नियम ले पुरा करतस, त बर करतस |
\v 9  पण कदी तुमी तोंड देखीसन वागतस, त पाप करतस; आणि नियम तुमले आरोपी ठरावस |
\v 10  कारण कि जो कोणी पुरा नियम ले पायस पण एकच गोष्ट मा चुकी जास त तो सर्वा गोष्टीस्मा दोषी ठरणा |
\v 11  एनासाठे कि तेनी हय सांग, कि तू व्यभिचार नको करजो तेनीच हय बी सांग, कि तू हत्या नको करजो एनासाठे कदि तू नि व्यभिचार त नई कर, पण हत्या करशी तरी बी तू नियम ना उलंघन करणार ठरणा |
\v 12  तुमी त्या लोकस सारखा वचन बोला, आणि काम बी करा, जेस्ना न्याय स्वातंत्रता ना नियम प्रमाणे हुईन |
\v 13  कारण कि जेनी दया नई करी, तेना न्याय बिगर दया ना हुईन: दया न्याय वर विजय होस||
\v 14  ओ मना भावूहोण, कदी कोणी सांगो कि मले विश्वास शे पण तो काम नई करत, त तेना कन काय फायदा? काय असा विश्वास कदी तेना तारण करी सकीन ?
\v 15  कदी कोणी भावू नईत बहिण उघळा शेतस, आणि तेसले दररोज जेवण नि कमी शे |
\v 16  आणि तुमना मधून कोणी तेसले सांगो, ख़ुशी मा जावा, तुमी गरम राहा आणि आणि तृप्त राहा; पण ज्या गोष्टी शरीर साठे गरज ना शेतस ते तेसले नई देतस, त काय फायदा?
\v 17  तसाच विश्वास बी, कदी कर्म संगे नई त आपला विश्वास मा मरेल शे |
\v 18  आणि आखो कोणी सांगी सकस कि मले विश्वास शे, आणि मी कर्म करस: तू आपला विश्वास मले बिगर कर्म ना त दाखाळ; आणि मी आपला विश्वास कर्मस व्दारे तुले दाखाळसु |
\v 19  तुमले विश्वास शेकी एकच देव शे: तू चांगल करस: दृष्टआत्मा बी विश्वास ठेवतस, आणि थरथर कापतस |  पण ओ बिगर काम ना माणूस काय तुले हय बी नई मालूम, कि बिगर काम ना विश्वास व्यर्थ शे ?
\v 20  पण ओ बिगर काम ना माणूस काय तुले हय बी नई मालूम, कि बिगर काम ना विश्वास व्यर्थ शे ?
\v 21  जव आमना बाप अब्राहाम नि आपला पोऱ्या ईसाक ले वेदि वर चळाव, त काय तो कर्म मुळे धर्मी नई ठरेल होता |
\v 22  त तुनी देखी लिध कि विश्वास नि तेना कामस संगे मियसन प्रभाव टाकेल शे आणि कर्म कन विश्वास सिध्द हुईना |
\v 23  आणि पवित्र शास्त्र ना हवू वचन पुरा हुईना, कि अब्राहाम नि देव वर विश्वास ठेवा, आणि हय तेना साठे धर्म मोजामा उना, आणि तो देव ना मित्र म्हणायना |
\v 24  त तुमनी देखी लिध कि माणूस फक्त विश्वास कणच नई, पण कर्म कन बी धर्मी ठरस |
\v 25  तशीच राहाब वेशा बी जव तेनी दुतस्ले आपला घर मा उतार आणि दुसरा रस्ता कन धाळ, त काय कर्म कन धर्मी नई ठरणी ?
\v 26  जसा शरीर बिगर आत्मा ना मरेल शे तसाच विश्वास बी बिगर कर्म ना मरेल शे || 
\c 3
\p \v 1  ओ मना भावूसहोण, तुमना मधुन जास्त शिक्षक नका बना, कारण कि माहिती शे, कि आमी शिक्षकस्वर आखो बी जास्त दोषी ठरसुत |
\v 2  एनासाठे कि आमी सगळा गैरा सावा चुकी जातस: जो कोणी वचन मा नई चुकत, तो त सिद्ध माणूस शे; आणि पुरा शरीर वर बी नियंत्रण ठेवू सकस |
\v 3  जव आमी आपला नियंत्रण मा करा साठे घोळा ना तोंड मा लगाम लावतस,  त आमी तेसणा पुरा शरीर ले बी फिराई सकतस |
\v 4  देखा, जहाज बी कदाचित ईतला मोठा राहातस, आणि गैरी हवा कन चालावा मा एस, तरी बी एक लहान शी सुकाण ना व्दारे सुकानदार ना ईच्छा प्रमाणे फिरावामा एस |
\v 5  जशीच जीप बी एक लहान सा आंग शे आणि मोठ्या मोठ्या हुशारक्या मारस: थोळीच विसतो कन कितला मोठा जंगल मा आग लागी जास |
\v 6  जीप बी एक आग शे: बी आमना आंग मा अधर्म ना एक लोक शे आणि पुरा शरीर वर कलंक लावस आणि भाव चुक्र ना आग लाई देस आणि नरग कुंडा नि आग कन पेटस राहास |
\v 7  कारण कि प्रत्येक प्रकारना वन पशु- पक्षी आणि सरपट नारा जंतू जलस्थर त माणूस जात ना आधीन हुई सकतीन आणि हुई बी जायेल शेतस |
\v 8  पण जीप ले माणूस मधून कोणीच आधीन मा नई करी सकस; ती एक अशी दृष्ट शे जी कदीच थांबतसच नई; ती प्राण घातक आणि विष कन भरेल शे |
\v 9  एनाच कन आमी प्रभू आणि बाप नि स्तुती करतस; आणि एनाच कन मानसस्ले बी ज्या देव ना स्वरूप मा उत्तप्न हुयेल शेतस श्राप देतस |  एकच तोंड कन धन्यवाद आणि श्राप दोन्ही निघतस |
\v 10  एकच तोंड कन धन्यवाद आणि श्राप दोन्ही निघतस |
\v 11  ओ मना भावूसहोण, अस नई हुवाले पाहिजे |
\v 12  काय झरा ना एकच तोंड कन गोळ आणि खारा पाणी दोन्ही निघी सकिन? ओ मना भावूसहोन, काय अंजीर ना झाळ वर जैतून, आणि द्राक्ष नि फांदी ले अंजीर लागतीन का? तसाच खारा झरा मा गोळ पाणी नई निघू सकस ||
\v 13   तुमना मा न्यांनी आणि समजदार कोण शे? जो असा शे तो आपला कामस्ले चांगला वागीसन त्या नम्रता कन प्रगट करो जी न्यान कन उत्तप्न होस |
\v 14  पण कदी तुमी आपला आपला मन मा काळवी तीव्र मत्सर आणि विरोध ठेवतस, त सत्य ना विरोध मा गर्व नका करज्यात, आणि नई त खोत बोलज्यात |
\v 15  हवू न्यान तो नई, जो वरून एस पण संसारिक, आणि शारीरिक, आणि सैतानी शे |
\v 16  एनासाठे कि जठे मत्सर आणि विरोध राहास, तठे अव्यवस्था आणि प्रत्येक प्रकार ना कुकर्म रहातस |
\v 17  पण जो न्यान वरून एस तो पहिले त पवित्र राहास नंतर शांतीप्रिय, सौम्य, समजूत होवा सारख, दया आणि सत्फले एस्ना कन  पुरा भरेल आणि अपक्षपाती आणि निर्दभ असा शेतस |
\v 18  आणि शांतता करा साठे धार्मिकता ना फय शांतपणा मा पेरामा एतस ||
\c 4
\p \v 1  तुमना मा लळाया आणि भांडण कोडून ईलागनात? काय त्या विलास कन त नई ज्या तुमना शरीर मा भांडण करतस ?
\v 2  तुमी ईच्छा करतस, पण तुमले भेटत नई; तुनी हत्या आणि हेवा करतस, आणि काहीच भेटत नई; तुमी भांडण करतस; तुमले एनासाठे नई भेटत, कि मांगतस नई |
\v 3  तुमी मांगतस पण भेटत नई, एनासाठे कि वाईट ईच्छा कण मांगतस, एनासाठे कि आपला विलास मा उळाई टाकोत |
\v 4  ओ व्यभिच्यारीसहोण, काय तुमले नई माहिती, कि संसार कण मित्रता करण म्हणजे देव संगे बैर करण शे? जो कोणी ह्या संसार ना मित्र होवाना देखस, तो स्वता ले देव मा बैरी बनावस |
\v 5  काय तुमी हय समजतस, कि पावूत्र शास्त्र व्यर्थ सांगस? ज्या आत्मा ले तेनी आमना मधमा बनायेल शे  काय ती अशी ईच्छा करस, जेना फय हेवा शे ? 
\v 6  तो त आखो कृपा देस: एना मुळे हय लिखेल शे, कि देव गर्व वालास्ना विरोध करस, पण दीनस्वर कृपा करस |
\v 7  एनासाठे देव ना आधीन हुईजावा; आणि सैतान ना सामना करा, त तो तुमना जोळून पईजाईन |
\v 8  देव जोळे या, त तो बी तुमना जोळे ईन: ओ पापीस होण, आपला हात शुध्द करा; आणि ओ दोन बुद्धीस्ना लोक आपला हृदय ले पवित्र करा |
\v 9  कष्टी व्हा, आणि दुखी व्हा, आणि रळा: हसाना दुख आणि तुमनि ख़ुशी ना विषाद होवो |
\v 10  प्रभू समोर दि बना, त तो तुमले उच्चां करीन |
\v 11  ओ भावूसहोण, एक दुसराना बारामा बोलू नका, जो आपला भावूना बारामा वाईट बोलस, नईत भावू वर दोष लावस, तो नियम ले दोष लावस, आणि नियम वर दोष लावस, त तू नियम वर चालणार नई,  पण तेना वर न्यायाधीश ठरणा |
\v 12  नियम देणार आणि न्यायाधीश त एकच शे, जेना कळे वाचाळानि आणि नाश करानी सामर्थ शे; तू कोण शे, जो आपला शेजारी वर दोष लावस? 
\v 13  तमी जे हय सांगतस, कि आज नईत कालदिन आमी कोणता दुसरा नगर मा जाईसन तठे एक साल काळी टाकसुत, आणि व्यापार करीसन फायदा उचलसुत |
\v 14  आणि हय नई समजतस कालदिन हाय हुईन: आयकी त ल्या, तुमना जीवन शेच काय? तुनी त समजा वाफ सारखा शेत, जी थोळा टाईम दिखस, नंतर गायब हुई जास |
\v 15  एना तून तुमले दुसर सांगाले पाहिजे, कि कदि प्रभू नि ईच्छा शे त कि आमी जिंदा राहासुत, आणि हय नईत ते काम बी करसुत | 
\v 16  पण आते तुमी आपली पिळा वर गर्व करतस; ऐसा पुरा गर्व वाईट राहास|
\v 17  एनासाठे जेले चांगल करण माहिती शे आणि नई करत, तेना साठे हय पाप शे ||   
\c 5
\p \v 1  ओ मालदासहोण आयकी त ल्या; तुमी आपला येणाऱ्या क्लेश साते आराया मारीसन रळा|
\v 2  तुमना धन बीगळी ग्या आणि तुमना कपळास्ले किळा खाईग्यात |
\v 3  तुमना सोना चांदी मा जंग लागी जायेल शे; आणि ती जंग तुना साठे साक्षी दिन, आणि आग सारखी तुमन मास खाई जाईन: तुमी आखरी दिनस्मा धन संगायेल शे |
\v 4  देखा, ज्या मजुरस्नि तुमना वावर कापेल शेतस, तेस्नी ती मजुरी जी तुमनि धोका दिसन ठिय लीयेल शे आराया मारी रायनी शे, आणि कापणाऱ्यास्ना आरोया, सैन्य ना प्रभू जोळे पौची जायेल शेतस |
\v 5  तुमी पृथ्वी वर दुख मा लागेल रायनात आणि मोठा सुख लीनात; तुमी ह्या वध ना दिन साठे आपला हृदय ना पायन पोसण करीसन जाळा आणि ताजा कर |
\v 6  तुमी धर्मी ले दोषी ठराई सन मारी टाक; तो तुमना सामना नई करत ||
\v 7  त ओ भावूसहोण, प्रभू ना एवा लगून धीर धर, देखा,  शेतकरी जमीन ना मोलवान पिकस्नी वाट देखतांना पहिला आणि शेवट ला पाउस भेटा लगून तो धीर धरस |
\v 8  तुमी बी धीर धरा, आणि आपला हृदय ले पक्का करा, कारण कि प्रभू न एन जोळेच शे|
\v 9  ओ भावूसहोन,  एक दुसरा वर दोष नका लावा एना साठे कि तुमी बी दोषी नई ठरोत, देखा, न्यायाधीश दरवाजा वर उभा शे |
\v 10  ओ भावूसहोण, ज्या भविष्यवक्तास्नि प्रभू ना नाव कन गोष्टी करी, तेस्ले दुख उचलाले आणि धीर धराना एक उधारण समजा |
\v 11  देखा, आमी धीर धरणारस्ले धन्य सांगतस: तुमी ईयोब ना धीर ना बारामा त आयकेलच शेतस, आणि प्रभू कळून जो तेना फय भेटणा ते बी माहिती शे, जेना कन प्रभू नि अत्यंत कनवाळू आणि दयावान शे हय तुमी देखा|
\v 12  पण ओ भावूसहोण, सर्वास्तून खास गोष्ट हय शे, कि शेपप्त नका खायज्यात; नईत स्वर्ग नि नईत पृथ्वी नि, पण तुमन बोलचालन हा न हाच  आणि नई न नईच पाहिजे, कि तुमी दंड ना योग्य नई ठरोत |
\v 13  कदी तुमना मा कोणी दुखी शे त तो प्रार्थना करो: कदी खुश हुईन,त तो स्तुती ना गान म्हणो |
\v 14  कदी तुमना मा कोणी रोगी शे, त मंडळी ना वयस्कर ले बलावा, आणि त्या प्रभू ना नाव कन तेना वर तेल लाईसन तेना साठे प्रार्थना करोत 
\v 15  आणि विश्वास नि प्रार्थना व्दारे रोगी वाची जाईन आणि प्रभू तेले उचलीसन उभा करीन; आणि कदी तेनी पाप बी करेल हुईन, त तेस्नी बी माफी हुइजाइन |
\v 16  एनासाठे तुमी आपसा मा एक दुसरा समोर आपला आपला पापस्ले कबूल करी ल्या; आणि एक दुसरा साठे प्रार्थना करा, जेना कन बरा हुई जावोत; धर्मी झन नि प्रार्थना कण गैर काही होवू सकस |
\v 17  एलिया बी त आमना सारखा दुख- सुख भोगणार माणूसच होता; आणि तेनी आग्रह करीसन प्रार्थना करी; कि पाउस नई पळो; आणि साळे तीन साल लगून जमीन वर पाउस नई पाळणा |
\v 18  नंतर तेनी प्रार्थाना करी, त आकाश मधून पाउस पळणा, आणि जमीन पिकदार हुईनि ||
\v 19  ओ मना भावूसहोण, कदी तुमना मा कोणी सत्य ना रस्ता वरून दूर हुई जायेल हुईन, आणि कोणी तेले परत लई एस |
\v 20  त तो हय समजी लेवो, कि जो कोणी दूर जायेल पापी ले परत लई ईन, तो एक जीव ले मोत  पासून वाचाळीन, आणि गैरा पापस्वर पळदा टाकीन ||  
