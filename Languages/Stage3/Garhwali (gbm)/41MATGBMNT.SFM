\id MAT
\ide UTF-8
\rem Copyright information: Creative Commons Attribution- ShareAlike 4.0 License
\h मत्ती
\toc1 मत्ती का सुसमाचार
\toc2 मत्ती
\mt1 Matthew
\mt1 मत्ती
\c 1
\p
\v 1 अब्रहाम कि सन्तान, दाउद कि सन्तान, अर यीशु मसिह कि वंशावलि |
\v 2 अब्रहाम बटी इसहाक पैदा ह्वे इसहाक बटी याकुब पैदा हवे अर याकुब बटी यहुदा अर वेका भै पैदा ह्वेनि |
\v 3 अर तामार बटी फिरिस अर जोरह पैदा ह्वेनि; फिरिस बटी हिस्रोन पैदा ह्वे,अर हिस्रोन बटी एराम पैदा ह्वे,
\v 4 एराम बटी अम्मीनादाब पैदा ह्वे, अर अम्मीनादाब बटी नहशोन, अर नहशोन बटी सलमोन पैदा ह्वे,
\v 5 सलमोन अर रहाब बोअज पैदा ह्वे, अर बोअज अर रूत बटी ओबेद पैदा ह्वे, अर ओबेद बटी यिशै पैदा ह्वे,
\v 6 अर यिशै बटी दाऊद राजा पैदा ह्वे | अर दाऊद बटी सुलैमान वीं जंनन बटी पैदा ह्वे ज्व पैलि उरिय्याह कि घर वळि छै,
\v 7 सुलैमान बटी रहबाम पैदा ह्वे, अर रहबाम बटी अबिय्याह पैदा ह्वे, अर अबिय्याह बटी आसा पैदा ह्वे,
\v 8 आसा बटी यहोशाफात पैदा ह्वे, यहोशाफात बटी योराम पैदा ह्वे, अर योराम बटी उज्जियाह पैदा ह्वे,
\v 9 अर उज्जियाह बटी योताम पैदा ह्वे, योताम बटी आहाज पैदा ह्वे, अर आहाज बटी हिजिकिय्याह पैदा ह्वे,
\v 10 अर हिजिकिय्याह बटी मनश्शिह पैदा ह्वे, मनश्शिह बटी आमोन पैदा ह्वे, अर आमोन बटी योशिय्याह पैदा ह्वे;
\v 11 अर बंदी ह्वेके बेबीलोन मा जांणा का बगत मा योशिय्याह बटी यकुन्याह, अर वेका भै पैदा ह्वेनि |
\v 12 बंदी ह्वेके बेबीलोन पौंछाये जांणा का बाद यकुन्याह बटी शालतिएल पैदा ह्वे, अर शालतिएल बटी जरुबाबिल पैदा ह्वे,
\v 13 अर जरुब्बाबिल बटी अबीहूद पैदा ह्वे, अबीहूद बटी इल्याकीम पैदा ह्वे, अर इल्याकीम बटी अजोर पैदा ह्वे,
\v 14 अजोर बटी सदोक पैदा ह्वे, सदोक बटी अखीम पैदा ह्वे, अर अखीम बटी इलीहूद पैदा ह्वे,
\v 15 इलीहूद बटी इलियाजार पैदा ह्वे, इलियाजार बटी मत्तान पैदा ह्वे, अर मत्तान बटी याकुब पैदा ह्वे,
\v 16 याकुब बटी यूसुफ पैदा ह्वे, जु मरियम को आदिम छौ, अर मरियम बटी यीशु पैदा ह्वे, जैकु मसीह बुळदिन |
\v 17 त इनकै अब्रहाम बटी दाऊद तक चौदह पीढ़ी ह्वेनि, अर दाऊद बटी बेबीलोनौ कु बंदी ह्वेके पौंछाये जांण तक चौदह पीढ़ी, अर बंदि ह्वेके बेबीलोन पौंछाये जांणा का समय बटी मसीह तक चौदह पीढ़ी ह्वेनि |
\v 18 यीशु मसीह को जन्म इनकै ह्वे, कि जब वेकि माँ कि मांगण यूसुफ दगड़ी ह्वे छै, त ऊंका इकट्ठा होंण से पैलि व पवित्र आत्मा कि तरपां बटी गर्भवति पये गे |
\v 19 अर वींका आदिम यूसुफ न जु कि धरमी छौ अर वींतै बदनाम नि कनं चांदु छौ, अर वेन चुपके से वींतै त्यागणों को विचार कैरि |
\v 20 जब उ यूं बातुं कि सोच हि मा छौ त प्रभु को स्वर्गदूत वेका सुपन्या मा ऐके बुनं लगिगे, '' हे यूसुफ ! दाऊद कि सन्तान तु अपंणि मंगेतर मरियम तैं अपंणा इख लौण से नि डैर, किलैकि जु वींका गर्भ को फल च, उ पवित्र आत्मा कि तरपां बटी च |
\v 21 व नौना तैं जन्म देलि अर तु वेको नौं यीशु* रखि, किलैकि उ अपंणा लोगुं को ऊंका पापुं बटी उद्धार करुलो |"
\v 22 यु सब इलै ह्वे कि जु वचन प्रभुनं रैबारया का द्वारा बोलि छौ, उ पूरो ह्वे जौ :
\v 23 देखा कि एक कुवांरी नौनि गर्भवति ह्वेलि अर एक नौना तैं जन्म देलि अर वेकु नौं इम्मानुएल रखे जालु, जैको अर्थ च-- कि परमेश्वर हमारा दगड़ा मं च* |
\v 24 तब यूसुफ़ निदं मा बटी बिजि के प्रभु का दूत कि आज्ञा का अनुसार अपंणि मंगेतर तैं अपंणा इख लैगे;
\v 25 अर जब तक वींन नौंना तैं जन्म नि दींनि तब तक उ वीं मु नि गै* : अर वेन वेको नौ यीशु रखि |
\c 2
\p \v 1 हेरोदेश राजा* का दिनु मा जब यहूदिया का बैतलहम शहर मं यीशु को जन्म ह्वे, त पूरब का देश बटी कतगै ज्योतिषि यरूशलेम मं ऐके पुछण लगि गेंनि,
\v 2 कि यहूदियों को राजा जैको जन्म ह्वे, उ कख च? किलैकि हमुनं पूरब वेको तारा देखि अर वेतैं नमस्कार कनुकु अयां छां |''
\v 3 यु सुणीके हेरोदेश राजा अर वेका दगड़ा मा सैरु यरूशलेम शहर घबरै गे |
\v 4 तब वेन लोगुं का सब प्रधान याजकु तैं* अर व्यवस्था का जंण वळु तैं इकट्ठा कैरिके ऊं बटी पूछि, '' कि मसीह को जन्म कख होंण चैंणु?
\v 5 ऊंन वे बटी बोलि, ''यहूदिया का बैतलहम मा,* किलैकि रैबारया का द्वारा इन लिखे गे
\v 6 ''कि हे बैतलहम, तु जु यहूदिया का प्रदेश मा छै, तु कनकै भि यहुदा का अधिकारीयों मा सबसे छोटु नि छै; किलैकि त्वेमा बटी एक अधिपति निकळलु, जु मेरि प्रजा इस्राएल कि रखवाळि करुलो |''
\v 7 तब हेरोदेश न ज्योतिषियों तैं चुपके से बुलैके ऊं बटी पूछि कि तारा ठिक कै बगत मा दिखे गे छौ,
\v 8 तब हेरोदेश न ज्योतिषियों तैं चुपके से बुलैके ऊं बटी पूछि कि तारा ठिक कै समय मा दिखे गे छौ,
\v 9 अर वेनं यु बोलिके ऊं तै बैतलहम भेजि, '' जावा, अर वे बच्चा का बारा मा ठिक - ठिक पता कैरा, अर जब उ मिलि जौ त मी तैं समाचार दियां |'' उ राजा कि बात सूणिके चलि गेंनि, अर जु तारा ऊंन पूर्व मा देखि छौ उ ऊंका अगनैं अगनैं चलि; अर जख उ बच्चा छौ, वीं जगह का मथि पौंछिके ठैरिगे
\v 10 वे तारा तै देखिके उ भौत खुश ह्वेनि |
\v 11 ऊं न वे घर मं, अर अपंणा मुंडु तै झुखैके बच्चा तैं नमस्कार कैरि,* अर अपंणा अपंणा थैलूं तै खोलिके वे तैं सोना, अर लोबान, अर गन्धरस भेंट चड़ै |
\v 12 तब ऊंन सुपन्य्या मा या चेतावनी* पै कि हेरोदेश का समणि फिर नि जंय्या, अर उ दुसरा बट्टा बटी अपंणा देशौ कु चलि गेंनि |
\v 13 ऊंका जांणा का बाद प्रभु का एक स्वर्गदूतानं यूसुफ का सुपन्य्या मा ऐके बोलि, ''उठ, वे बच्चा तैं अर वेकि माँ तैं लेके मिस्र देशौ कु भागि जा; अर जब क मि त्वेमु नि बोलु, तब तक उखि रै; किलैकि हेरोदेश ये बच्चा तैं ढुंडणु च कि वे तैं मरवै द्यो |''
\v 14 तब उ राति उठिके बच्चा तैं अर वेकि माँ तैं लेके मिस्र देश कु चलि गे,
\v 15 अर हेरोदेश का मुनं तक उखि रै | इलैकि उ वचन जु प्रभुनं भविस्य्द्कता का द्वारा बोलि छौ उ पूरो हो: '' कि मिनं अपंणा नौंना तैं मिस्र बटी बुलै |'
\v 16 जब हेरोदेशानं यु देखि, कि ज्योतिषियुंं वे दगड़ी धोखा कैरि, तब उ क्रोध मा भरिगे, अर लोगुं तै भेजिके ज्योतिषियों का द्वारा ठिक- ठिक बथय्यां समय का अनुसार बैतलहम अर वेका आस पास का सभि जगह का सब लड़कुं तैं जु द्वी बरस का छा य वां से छोटा छा, मरवै दीनि |
\v 17 तब जु वचन यिर्मयाह भविस्य्द्कता का द्वारा बुले गे छौ, उ पूरु ह्वे:
\v 18 '' रामाह मा एक करुण- नाद सुंणेे गे, रोंण अर बिंजा चिल्लाहट; राहेल अपंणा नौंनु कु रोणी छै, अर शांत होंण चांदि छै, किलैकि उ अब नि रैनि |''
\v 19 हेरोदेशा का मोरणां का बाद, प्रभु का दूतानं मिस्र मा यूशुफ का सुपन्य्या ऐके बोलि,
\v 20 '' उठ, नौंना तैं अर वेकि माँ तैं लेके इस्राएल का देशमा चलि जा, किलैकि जु नौंंना का प्राण लेंण चांणा छा, उ मोरि गेंनि |''
\v 21 उ उठि, अर नौंना तैं अर वेकि माँ तैं दगड़ा मा लेके इस्राएल का देश मा ऐ |
\v 22 पर यु सूणिके कि अरखिलाउस अपंणा बुब्बा हेरोदेशै जगह मा यहूदिया पर राज्य कनु च, उख जांणसे डैरि | फिर सुपन्य्या मा परमेश्वर बटी चेतावनि पैके गलील प्रदेश मा चलि गे,
\v 23 अर नासरत नौ का गौं मा बसि गे, इलैकि उ वचन पूरो हो, जु भविस्य्द्कताओं का द्वारा बुले गे छौ: ''कि वे कु नासरि बुले जालु* |''
\c 3
\p
\v 1 ऊं दिनु मा युहन्ना बपतिस्मा देंण वळु यहूदिया का जंगळ मं ऐ के यु प्रचार कनं लगि गे:
\v 2 ''कि मन फिरावा, किलैकि स्वर्ग को राज्य नजदीक ऐ गे |''
\v 3 यु वी च जैकि चर्चा यशायाह रैबारया का द्वारा करे गे: ''जंगळ मा एक पुकारण वळा को शब्द होंणु च, कि प्रभु का बट्टा तैं तैयार कैरा,वेकि सड़कुं तै सीधि कैरा |''
\v 4 यु युहन्ना ऊंट का खल्लड़ा का कपड़ा पैरुदो, अर अपड़ी कमर मा चमड़ा का पठुका तै बांधिके रौंदु छौ | वेको खाणु टिड्डी अर जंगळ को सौत छौ |
\v 5 तब यरूशलेम अर सैरा यहूदिया, अर यरदन का आस- पास का सभि जगह का लोग वेमु ऐनि |
\v 6 ऊंन अपंणा- अपंणा पापुं तैं मानिके यरदन का गदिना मं वे बटी बपतिस्मा लीनि |
\v 7 जब वेनं भौत फरीसियों तैं अर सदूकियों तैं बपतिस्मा लेंणु कु अपड़ा नजदीक औंण देखि, त ऊं बटी बोलि, ''हे सांप का बच्चों, तुम तैं कैनं जतै कि औंण वळा क्रोध से भागा?
\v 8 इलै मन फिराव का लैक फल लावा;
\v 9 अर अपड़ा - अपड़ा मन मं यु नि सोचा कि हमारु बुब्बा अब्राहम च;इलैइ मि तुम बटी बुनु छौं कि परमेश्वर यूं ढुंग्गु बटी अब्राहम कु सन्तान पैदा कैरि सकुदो |
\v 10 अब कुल्हाड़ो डाळा का जौड़ा मं रख्युं च, इलै जु जु डाळो अच्छु फल नि लौंदु, उ कटे अर आग मं झोंके जांदु |
\v 11 ''मि त तुम तैं पांणिनं मन फिराव को बपतिस्मा देंदु; पर जु मेरा बाद औंण वळु च, उ मी से शक्तिशाली च; मि त वेका जुतौं तै उठौण का लैक भि नि छौं | उ तुम तैं पवित्र आत्मा अर आग से बपतिस्मा द्यालु |
\v 12 वेको सुपो वेगा हथमु च, अर उ अपड़ा खलिहान तैं ठिक ढंग से साफ करुलो, अर अपंणा ग्यूं तैं त खत्ता मा इकट्ठा करुलो, पर भूसा तैं वीं आग मा जगालो ज्व बुझदि नीच |''
\v 13 वे बगत मा यीशु गलील बटी यरदन का छाला युहन्ना का समणि वे बटी बपतिस्मा लेंणु कु ऐनि |
\v 14 पर युहन्ना यु बोलिके ऊं तै रोकण लगि गे, ''मी तैं त तेरा हथ बटी बपतिस्मा लेंणे जरूरत च, अर तु मी मा अइं छै?''
\v 15 यीशु न वे तैं यु जवाब दीनि, '' अब त इनि होंण दि, किलैकि हम तैं येइ ढंग से सब धार्मिकता तैं पूरो कनं उचित च |'' तब वेनं ऊंकि बात माणि लीनि |
\v 16 अर यीशु बपतिस्मा लेके उबारि पांणि मा बटी मथि ऐनि, अर देखा ऊं कु आकाश खुलि गे,* अर ऊंन परमेश्वर का आत्मा तैं कबूतर का समान उतरद अर अपंणा मथि औंण देखि |
\v 17 तब स्वर्ग बटी या आवाज ऐ, "यु मेरु प्यारु नौंनु च, मि ये से भौत खुश छौं |"
\c 4
\p
\v 1 तब पवित्र आत्मा यीशु तैं जंगळ मा लीगि कि इबलिश* शैतान बटी वेकी अजमैस हो |
\v 2 उ चालीस दिन अर चालीश रात बुखी रै, पर तब वे तैं भूख लगि |
\v 3 तब परखण वळानं* वेका समणि ऐके बोलि, जु तु परमेश्वर को नौंनु छै, त यूं ढुंग्गु कु बोल कि यु रोट्टी बंणि जौंनु |"
\v 4 पर यीशुन जवाब दीनि: इन लेख्युं च, कि मनखि सिर्फ रोट्टी हि से ना, पर हरेक वचन से जिंदु रालु जु परमेश्वरा मुख बटी निकळुदो |"
\v 5 तब इबलिश ऊंतै पवित्र सैर माँ लीगि अर मन्दिर का कंगुरा पर खड़ु कैरि,
\v 6 अर ऊं बटी बोलि, "जु तु परमेश्वरौ नौंनु छै, त अपंणा आप तैं मूड़ी लमडै दि; किलैकि लेख्युं च: उ अपंणा स्वर्गदूतौं तै आज्ञा देलो, अर उ त्वेतैं हथौं-हथ उठै देला; कखी इन नि हो कि तेरा खुट्टूं मा ढुंग्गानं ठेस लगु |"
\v 7 यीशुन वेमु बोलि, यू भि लेख्युं च:कि तु प्रभु अपंणा परमेश्वर की अजमैस नि कैर |"
\v 8 फिर इबलिश वेतैं एक भौत ऊंचा पौड़ पर लीगि अर सैरा जगत का राज्य अर ऊंको वैभव* दिखैके
\v 9 वे कु बोलि, "जु तु झुकि के मी तैं प्रणाम कैरि, त मि यु सब कुछ त्वेतैं दे द्युलु |"
\v 10 तब यीशुनं वेमु बोलि, "हे शैतान दूर ह्वे जा, किलैकि लेख्युं च: "तु प्रभु अपंणा परमेश्वर तैं प्रणाम कैर, अर सिर्फ वेकि भक्ति कैर |"
\v 11 तब शैतान वेका समणि बटी चलि गे,* अर देखा, स्वर्गदूत ऐके यीशु की सेवा कन लगि गेंनि |
\v 12 जब यीशु न यु सूंणि कि युहन्ना बंदी बंणे गे, *त तब उ गलील जना कु चलि गेंनि |
\v 13 अर उ नासरत तैं छोड़िके कफरनहूम मा रांण लगि गे; जु तल्लौ का छाला जबूलून अर नप्ताली का देश मा च |
\v 14 इलैकि जु यशायाह भविस्य्द्कता का द्वारा बुले गे छौ, उ पूरो ह्वे जौ:
\v 15 "जबूलून अर नप्ताली का देश, तल्लौ का बट्टा बटी यरदन का छाला, अन्यजातियूँ को गलील शहर
\v 16 जु लोग अँधेरा मा बैठय्यां छा, ऊंन बड़ी ज्योति देखि; अर जु मौत का देश अर छैल मा बैठय्यां छा, ऊं पर ज्योति चमकि |"
\v 17 वे बगत बटी यीशुनं प्रचार कनं अर यु बुनं शुरू कैरि, "कि मन फिरावा किलैकि स्वर्ग को राज्य नजदीक ऐ गे |"
\v 18 गलील का तल्लौ* का छाला जांण दफा वे न द्वी भय्युं तैं शमौन जै कु पतरस बुळदिनं, अर वेका भै अन्द्रियास तैं तल्लौ मा जाळ डळण देखि; किलैकि उ मछेर छा |
\v 19 यीशु न ऊंकु बोलि, "मेरा पिछनै आवा, त मि तुम तैं मनख्यूं तैं पकणनं वळु बंणौलु |"
\v 20 उ उबारि जांळु तैं छोड़िके यीशु का पिछनै ह्वे गेंनि |
\v 21 उख बटी अगनै बड़िके, यीशु न और द्वी भय्युं तै जबदी का नौना याकूब अर वेका भै युहन्ना तैं देखि |उ अपंणा बुब्बा जबदी का दगड़ा मा नाव पर अपंणा जांळु तैं सुधारणा छा | अर यीशु न ऊंतै भि बुलै |
\v 22 उ उबारी नाव अर अपंणा बुब्बा तैं छोड़िके यीशु का पिछनेह्वे गेंनि |
\v 23 अर यीशु सैरा गलील मा फिरदी ऊंका प्रार्थना भवन मा उपदेश देंदि, अर राज्य को सुसमाचार प्रचार करदी, अर लोगुं कि सभि बिमारि अर कमजोरि तैं दूर कनु रै |
\v 24 अर सैरा सीरिया का देश मा वेकी हाम फैलि गे, अर लोग सभि बिमारुं तैं, जु बनि बनी बिमारयुं मा अर दुखुं मा जकड़य्यां छा, अर जौंमा दुष्टात्मा छै, अर मिर्गी वळुं तै अर लकवा का रोगियों तैं वेमु लैनि अर यीशु न ऊंतै खूब कैरि |
\v 25 गलील अर दिकापुलिस, यरूशलेम, यहूदिया अर यरदन का गदेरा छाला बटी भीड़ कि भीड़ ऊंका पिछनैं ह्वे गे |
\c 5
\p
\v 1 उ वीं भीड़ तैं देखि के चड़ि गे,* अर जब बैठि गे त भीड़ वेका समणि ऐ |
\v 2 अर तब उ ऊंतै यु उपदेश देंण लगि गे:
\v 3 कि धन्य छिनं उ जु, मन का दीन छिनं, किलैकि स्वर्ग को राज्य ऊंको च |
\v 4 "धन्य छिनं उ, जु शोक करदिनं, किलैकि उ शांति पाला |
\v 5 "धन्य छिनं उ, जु नम्र छिनं, किलैकि उ पृथ्वी का अधिकारि होल्ला |
\v 6 धन्य छिंन उ जु धरम का भूखा तीसा छिंनि, किलैकी उ तृप्त कैरे जाला |
\v 7 धन्य छिनं उ, जु दयावन्त छिनं, किलैकि ऊं पर द्या किये जालि |
\v 8 "धन्य छिंन उ, जौंका मन शुद्ध छिनं, किलैकि उ परमेश्वर तैं देखला |
\v 9 धन्य छिनं उ, जु मेल करौंदिन, किलैकि ऊंकु परमेश्वरौ नौनु बुले जालु |
\v 10 "धन्य छिनं उ, जु धर्म का वझै से सताये जंदिन, किलैकि स्वर्ग को राज्य ऊंको च |
\v 11 "धन्य छां तुम, जब लोग मेरि वझै से तुमारी बुरै करुनु, अर तुम तैं सतौनु, अर झूट बोलि बोलिके तुमारा विरोध मा बनि बनि किस्म की बात बोलुनु |
\v 12 तब खुश अर मगन होय्यां, किलैकि तुमुकु स्वर्ग मा बड़ो फल च | इलैकि ऊंन ऊं रैबारयुं तैं भि जु तुम से पैलि छा इनि सतै छौ |
\v 13 "तुम धरती को लोण छां, पर जु लोण को स्वाद बिगड़ी जौ, त उ फिर कैं चीज से नमकीन करे जालो? फिर उ कै काम को नी च, सिर्फ यांका कि भैर फेंके जौ अर मनख्यूं का खुट्टूं तौळा रौंदे जौ |
\v 14 तुम संसार को उज्यळो छां | जु गौं पहाड़ पर बस्युं च उ छिपि नि सकुदु |
\v 15 अर लोग द्यू जगै के बय्याँरा* का मूड़ि नि रखदिनं पर दीवट पर रखदिनं, तब वां बटी घर सभि लोगुं तैं उज्यळो मिळदु |
\v 16 उनी तुमारु उज्यळो भि लोगुं का समंणि चमकु कि उ तुमारा कामु तैं देखिके तुमारा बुब्बा कि जु स्वर्ग मा च, बड़ै करुनु |
\v 17 "इन नि समझा, कि मि व्यवस्था या भविस्य्द्कताओं कि किताबुं* तैं मिटाणु कु अयूं छौं, मि ऊंतै मिटाणु कु ना पर पूरु कनुकु अयूं छौं |
\v 18 किलैकि मि तुममु सच बोनु छौं, कि जब तक स्वर्ग अर या धरति टळि नि जौंनु, तब तक व्यवस्था बटी एक मात्रा या एक बिंदु भि बिना पूरी होय्यां नि टळिलि |
\v 19 इलै जु क्वी यूँ छोटि से छोटि आज्ञाओं मा बटी कैं एक तैं तोड़ु, अर उनि लोगुं तैं सिखौउ, उ स्वर्ग का राज्य मा सबसे छोटो मणेलो; पर जु क्वी ऊं आज्ञाओं को पालन करुलो अर ऊंतै सिखालो, उई स्वर्ग का राज्य मा बड़ो मणेलो |
\v 20 किलैकि मि तुम मु बोनु छौं, कि जु तुमारी धार्मिकता शाशत्रियों अर फरीसियों कि धार्मिकता* से बड़िके नि हो, त तुम स्वर्ग का राज्य मा कभि भितर नि जांण पैल्या |
\v 21 तुमुन सूणेल छौ, कि पैल्या लोगुं बटी बुले गे छौ कि 'हत्या नि करंय्यां*', अर जु क्वी हत्या करुलो उ कचेरि मा दंड पालो |'
\v 22 पर मि तुम मु यु बोनु छौं, कि जु क्वी अपंणा भै पर क्रोध करुलो,* उ कचेरि मा दंड पौंणा का हकदार होल्लो, अर जु क्वी अपंणा भै तैं निकम्मों बोलुलो उ महासभा मा दंड को हकदार होल्लो; अर जु क्वी बोलु 'अरे मूर्ख' उ नरकै आगौ दण्डो हकदार होल्लो |
\v 23 अर जु तु अपंणि भेंट बेदि पर लै,अर उख त्वे याद औउ,कि तेरा भै का मन मा त्वे कु कुछ विरोध च,
\v 24 त अपंणि भेंट उखि बेदि का समंणि छोड़दि, अर जैके पैलि अपंणा भै दगड़ी मेल मिलाप* कैर अर तब ऐके अपंणि भेंट चड़ौ |
\v 25 जब तक तु अपंणा न्यायी का दगड़ा बट्टा मा गि छै, * त वेसे झटपट मेल मिलाप कैरि लि कखि इन नि हो कि न्यायी त्वे तैं हाकिम तैं सौंपु, अर हाकिम त्वे तैं सिपैय्युं माँ सौंपि द्योनु, अर तु बन्दीग्रह मा डळे जै |
\v 26 मि त्वेमु सच बोनु छौंं कि जब तक तु पै पैइ नि भोरि दे तब तक उख बटी नि छुटण पैलि |
\v 27 तुम सूंणि चुकि ग्य्याँ कि बुले गे छौ, कि व्यभिचार नि करय्यां |
\v 28 पर मि तुम मु यु बोनु छौं, कि जु क्वी कैं जंनना पर कुद्रिष्टि डाळु उ अपंणा मन मा वीं दगड़ी व्यभिचार करि चुकि गे |
\v 29 जु तेरि दैंणि आंख त्वे तैं ठोकर खिलौ, त वीं तै निकाळिके फेंकि दि; किलैकि त्वेकु युई भलु च कि तेरा अंगु मा बटी एक खराब ह्वे जौ अर तेरु सैरु शरीर नरक मा नि डळे जौ |
\v 30 जु तेरु दैंणु हाथ त्वेतैं ठोकर खिलौ, त वे तैं काटिके ढोळि दि; किलैकि त्वेकु युई भलु च कि तेरा अंगु मा बटी एक खराब ह्वे जौ अर तेरु सैरु शरीर नरक मा नि डळे जौ |
\v 31 यू भि बुले गे छौ, जु क्वी अपंणि जंनन तैं तलाक देंण चौ, त वीं तै त्याग पत्र द्यो |'
\v 32 पर मि त्तुम यु बोनु छौीं कि जु क्वी अपंणि जंनन तैं व्यभिचार का अलावा कै और कारण से तलाक द्यो, त वीं बटी व्यभिचार कंरौदु; अर जु क्वी वीं त्यांगिं बटी ब्यो कौरु, उ व्यभिचार करुदु च
\v 33 पर मि त्तुम यु बोनु छौीं कि जु क्वी अपंणि जंनन तैं व्यभिचार का अलावा कै और कारण से तलाक द्यो, त वीं बटी व्यभिचार कंरौदु; अर जु क्वी वीं त्यांगिं बटी ब्यो कौरु, उ व्यभिचार करुदु च
\v 34 पर मि तुम मु यु बोनु छौं कि कभि सौं नि खय्यां; न ता स्वर्ग कि, किलैकि उ परमेश्वरौ सिहासन च;
\v 35 न धरति कि, किलैकि वा वेका खुट्टूं कि चौकि च; न यरूशलेमै किलैकि उ महाराजा को सैर* च |
\v 36 अपंणा मुंड कि भि सौं नि खय्यां किलैकि तु एक बाळ तैं भि न सुफेद, अर न काळु कैरि सकदि |
\v 37 पर तुमारी बात 'हाँ' कि 'हाँ,' या 'ना' कि 'ना' हो;किलैकि जु यां से जादा होंदु उ बुरै से होंदु |
\v 38 तुमुनं सूंणेलि कि बुले गे छौ, 'आंख का बदला आंख, अर दांत का बदला दांत |'
\v 39 पर मि तुममु यु बोनु छौं कि बुरै को सामना नि करय्यां; पर जु क्वी तेरा दैंणा गल्लोड़ा पर थपड़ी मारु, त वेकि तरपां दुसरू भि फेरि दि |
\v 40 जु क्वी त्वे पर नालिश कैरिके तेरु कुरता लेंण चौ, त वे तैं फ्त्यु भि लेंण दि |
\v 41 जु क्वी त्वेतैं मील भर अफ दगड़ी लि जौ, त वे दगड़ी द्वी मील चलि जा |
\v 42 जु क्वी त्वे बटी मांगु, वे तैं दि; अर जु त्वे बटी उधार लेंण चौ, वे बटी मुख नि फरकौ |
\v 43 तुमु न सूंणेलि कि बुले गे छौ, कि अपंणा पड़ोसि बटी प्यार करय्यां, अर अपंणा बैरि बटी बैर |'
\v 44 पर मि तुममु यु बोनु छौं कि अपंणा बैरियों से प्यार रखा अर अपंणा सतौंण वळुं कु प्रार्थना कैरा,
\v 45 जंनकै तुम अपंणा स्वर्गीय बुब्बा कि सन्तान ठैरिल्या किलैकि उ भला अर बुरूं दुयुं पर अपंणु सूर्य उगौंदु, अर धर्मि अर अधर्मी द्यूं पर बरखा बरसौंदु |
\v 46 किलैकि जु तुम अपंणा हि प्रेम रखण वळुं का दगड़ी प्रेम रखा, त तुमुकु क्या फल होल्लो? क्या चुंगी लेंण वळा भि इनि नि करदिनं?
\v 47 जु तुम सिर्फ अपंणा हि भैय्युं तैं नमस्कार कैरा, त क्या बड़ो काम करदां? क्या अन्यजाति भि इनि नि करदिनं?
\v 48 इलै चैंणु च कि तुम सिद्ध बंणा, जंन तुमरो स्वर्गीय बुब्बा सिद्ध च |
\c 6
\p
\v 1 सावधान रावा! तुम लोगुं तैं दिखौणु कु अपंणा धर्म का काम नि कैरा, * निथर अपंणा स्वर्गीय बुब्बा बटी कुछ भि फल नि पैल्या |
\v 2 इलै जब तु दान कैरि, त अपंणा अगनैं फुंफरि नि बजवैई, जंन कपटी, सभाओं अर गळियों मा करदिनं, इलैकि लोग ऊंकि बड़ै करुनु | मि तुममु सच बोनु छौं कि उ अपंणु प्रतिफल पै चुकि गेंनि
\v 3 पर जब तु दान कैरि, त जु तेरु देंणु हाथ करुदो, वेतैं तेरु बैं हाथ नि जंणनं पौ |
\v 4 इलैकि तेरु दान गुप्त रौउ, अर तब तेरु बुब्बा जु गुप्त माँ देखदु च, त्वेतैं प्रतिफल देलो |
\v 5 "जब तु प्रार्थना कैरि, * त कपटियों का समान नि हो, किलैकि ऊंतै लोगुं तैं दिखाणु कु सड़कि का मोड़ु पर खड़ु ह्वेके प्रार्थना कनं अछु लगुदो | मि तुममु सच बोनु छौं कि उ अपंणु प्रतिफल पै चुकि गेंनि |
\v 6 पर जब तु प्रार्थना कैरि, त अपंणि कोठरि मा जा; अर द्वार बन्द कैरिके अपंणा बुब्बा बटी जु गुप्त मा च प्रार्थना कैर | तब तेरु बुब्बा जु गुप्त मा देखदु च, त्वेतैं प्रतिफल देलो |
\v 7 प्रार्थना कनं दफा अन्यजातियों का जंन बक बक नि कैर, किलैकि उ संमझदिंनि कि ऊंका भौत बुनं से ऊंकि सुंणे जालि |
\v 8 इलै तुम ऊं जंन नि बंणा, किलैकि तुमारु बुब्बा तुमारा मंगण से पैलि हि जंणुदो च कि तुमारि क्या जरूरत छिंनि |
\v 9 "त तुम इनकै प्रार्थना कैरा करा *: 'हे हमारा बुब्बा, तु जु स्वर्ग मा छै; तेरु नौं पवित्र मंणे जौ |
\v 10 'तेरु राज्य औउ | तेरि इच्छा जंन स्वर्ग मा पूरि होंदि च, उनि पृथ्वी पर भि हो |
\v 11 'हमारि दिन भरै कि रोट्टी आज हमतैं दि |
\v 12 'और जंनकै हमुनं अपंणा अपराधियों* तैं क्षमा कैरि, उनकै तू भि हमारा अपराधूं तैं क्षमा कैर |
\v 13 'अर हमतैं परीक्षा* मा नि लौ, पर बुरै से बचौ; (किलैकि राज्य अर पराक्रम अर महिमा सदानि तेरि च |' आमीन |
\v 14 "इलै जु तुम मनख्यूं का अपराध क्षमा करिल्या, त तुमारु स्वर्गीय बुब्बा भि तुम तैं क्षमा करुलो |
\v 15 अर जु तुम मनख्यूं का अपराध क्षमा नि करिल्या, त तुमारु बुब्बा भि तुमारा अपराध क्षमा नि करुलो |
\v 16 "जब तुम उपवास* कैरा, त कपटियों का जंन तुमारा मुख पर उदासी नि छंयि रौउ, किलैकि उ अपंणु मुख बंणैके रखदिंनि, इलैक लोग ऊंतै उपवासि जंणुनु | मि तुममु सच बोनु छौं कि उ अपंणु प्रतिफल पै चुकि गेंनि |
\v 17 पर जब तु उपवास कैरि त अपंणा मुंड पर तेल लगौ अर मुख धु,
\v 18 इलैकि लोग न पर तेरु बुब्बा जु गुप्त मा च, त्वेतैं उपवासि जांणु |ईं दशा मा तेरु बुब्बा जु गुप्त मा देखदो, त्वेतैं प्रतिफल देलो |
\v 19 अफुकु धरति पर धन इकट्ठा नि कैरा, जख कीड़ा अर करय्यो बिगड़दा छिंन, अर जख चोर सेंध लगौंदिनि अर चोरि करदिंन |
\v 20 पर अफुकु स्वर्ग मा धन इकट्ठा कैरा, जख न ता कीड़ो अर न कुरय्यो बिगाड़ुदो, अर जख न चोर सेंध लगौंदिनि अर न चोरि करदिनि |
\v 21 किलैकि जख तेरु धन च उखि तेरु मन भि लग्युं रालो |
\v 22 "शरीर का द्यू तेरा आंखा छिंन: इलै जु तेरा आंखा खूब छिनि, त तेरु सैरु शरीर भि उज्यळु होल्लो |
\v 23 पर जु तेरा आंखा बुरा होनु, त तेरु सैरु शरीर भि अंधेरु होल्लो; इलै जु उज्यळो त्वेमु च जु अंधकार हो त उ अंधकार कन बड़ो होल्लो |
\v 24 क्वी मनखि द्वी स्वामियों कि सेवा नि कैरि सकुदो, किलैकि उ एका बटी बैर अर दुसरा बटी मयळदु होल्लो, या एका बटी मिल्युं रालो अर दुसरा तैं तुच्छ जंणुलो तुम परमेश्वर अर धन द्यूं कि सेवा नि कैरि सकदां |
\v 25 इलै मि तुम मु बुनु छौं कि, अपंणा प्राण कु यु चिंता नि करय्यां कि हम क्या खौला अर क्या प्यूला; अर न अपंणा शरीर कु कि क्या पैरुला | क्या प्राण खाणु से, अर शरीर कपड़ु से बड़िके नी च?
\v 26 आकाश का पक्षियों तैं देखा उ न ता बुतदा छिनि, न लवै करदिन, अर न अपंणा खतों मा बटोरदिन; फिर भि तुमारु स्वर्गीय बुब्बा ऊंतै खिलांदु च |* क्या तुम ऊं से जादा अनमोल नि छां?
\v 27 तुममु बटी कू च, जु चिंता कैरिके अपंणि उम्र मा बटी एक घड़ी भि बड़ै सकुदु?
\v 28 "कपड़ुं कु किलै चिन्ता करदां? जंगळि फूलूं पर ध्यान कैरा कि उ कंनकै बड़दिन; उ न ता मैनत करदिन, न छंटै करदिन |
\v 29 तौभि मि तुममु बोनु छौं कि सुलेमान भि, अपंणि सैरि हामं मा ऊंमाँ बटी कैका भि जंन कपड़ा पैरिके नि छौ |
\v 30 इलै जब परमेश्वर मैदानै घास तैं, इन बड़ौदूं कि ज्व आज चा अर भोळ आड़ा मा झोंके जालि, त हे अधुरा विश्वासियों, तुम तैं उ यांसे बड़ीके किलै नि पैरालो?
\v 31 "इलै तुम चिन्ता कैरिके इन नि बोल्यां कि हम क्या खौल्ला, य क्या प्यूला, या क्या पैरुला |
\v 32 किलैकि अन्यजाति का लोग* यूं सभि चीजुं कि खोज माँ रंदिनि, पर तुमारु स्वर्गीय बुब्बा जंणदु च कि तुमतैं यूं सभि चीजुं कि जरूरत च |
\v 33 इलै पैलि तुम परमेश्वरै राज्य अर धर्म कि खोज कैरा, त यु सभि चीजि भि तुमतैं मिलि जालि |
\v 34 त भोळे चिन्ता नि कैरा, किलैकि भोळो दिन अपंणि चिन्ता अफि कैरि ल्यालो; आजौ कु आजौ को दुःख भौत च |
\c 7
\p
\v 1 "भगार नि लगा कि तुम पर भि भगार नि लगये जौ |
\v 2 किलैकि जंनकै तुम भगार लंगदा, उनकै तुम पर भि भगार लगाये जालु; अर जै नापनं तुम नपदा छां, वेई नापनं तुमुकु भि नपे जालु |
\v 3 तु किलै अपंणा भै कि आंख का तिनका देखणि छै, अर अपंणि आँखों लट्ठा त्वेतैं नि दिख्योंदु?
\v 4 जब तेरि हि आंख मा लट्ठा च, त तु अपंणा भै बटी कंनकै बोलि सकदि छै, लौ मि तेरा आंखा बटी तिन्दरू निकाळि दयों?
\v 5 हे कपटी, पैलि अपंणि आंख बटी निकाळिलि, तब तु अपंणा भै कि आंख का तिन्दरा तैं खूब कै देखिके निकाळि सकिलि |
\v 6 "पवित्र चीजूं तैं कुत्तों तै नि द्य्याँ, अर अपंणा मोती सुंगरु का अगनैं नि डाळा;*इन नि हो कि उ ऊंतै खुट्टूं का तौळा रौंदुनु अर फरकिके तुम तैं फड़ुनु |
\v 7 "मगिल्या त तुमतैं दिये जालु;* अर खुज्येला त पैल्या, खकटैल्या त तुमुकु खुले जालो |
\v 8 किलैकि जु क्वी मंगदु च, वे तैं मिळदु च, अर खुज्योंदु च, उ पौंदु च;* अर जु खकटौंदु च, वेकु खुले जालु |
\v 9 किलैकि जु क्वी मंगदु च, वे तैं मिळदु च, अर खुज्योंदु च, उ पौंदु च;* अर जु खकटौंदु च, वेकु खुले जालु |
\v 10 या माछि मांगु, त वे तैं गुरौ द्य्यो?
\v 11 त जब तुम बुरा ह्वेके,* अपंणा नौंना बाळों तैं भलि चीज देंण जंणदां, त तुमारु स्वर्गीय बुब्बा अपंणा मंगण वळुं तैं भलि चीज किलै नि देलो?
\v 12 इलै जु कुछ तुम चांदा छां कि लोग तुम दगड़ी करुनु, तुम भि ऊं दगड़ी उनि कैरा;* किलैकि व्यवस्था अर भविस्य्द्कताओं कि यई सीख च |
\v 13 "संकरा फाटक बटी भितर जा, किलैकि चौड़ु च फाटक अर सरल च उ बट्टो जु विनाशौ कु पौंछुदो; अर भौत सि छिंन जु वामा बटी भितर जंदिनि |
\v 14 किलैकि संकुरु च उ फाटक अर कठिन च उ बट्टो जु जीवनौ कु पौंछौदु; अर जरा सि छिनं जु वेतै पौंदा छिनि |
\v 15 "झुटा भविस्य्द्कताओं बटी चौकस रावा, जु भेड़ुं का भेस मा तुमारा संमणि औंदिनि,* पर भितर बटी उ फड़नं वळा भेड़िया छिंन |
\v 16 ऊंका फलों बटी तुम ऊंतै पैछाणि लील्या |*क्या लोग झाड़ झौंकार बटी अंगूर, या कांडो बटी सैतूत तोड़दिनं?
\v 17 इनकै हि हर एक डाळो अच्छु फल लौंदु अर निकम्मों डाळो बुरु फल लौंदु |
\v 18 अच्छु डाळो बुरु फल नि लै सकुदो, अर न निकम्मों डाळो अच्छु फल लै सकुदो |
\v 19 जु जु डाळो अच्छु फल नि लौंदु, उ कटे अर आग मु डळे जांदो |
\v 20 इनकै ऊंका फलों से तुम ऊंतै पैछाणि लील्या |
\v 21 "जु मीकु, हे प्रभु ! हे प्रभु !' बोळदु च,* ऊंमाँ बटी हर एक स्वर्ग का राज्य मा भितर नि जांण पालो, पर उई जु मेरा स्वर्गीय बुब्बा कि मनसा पर चळदो |
\v 22 वे दिन भौत सि लोग मी बटी बोलला, 'हे प्रभु, हे प्रभु क्या हमुनं तेरा नौं से भविष्यवाणी नि कैरि, अर तेरा नौं से दुष्टात्माओं तैं नि निकाळि, अर तेरा नौं से भौत सि चमत्कार नि करिनि ?'
\v 23 तब मि ऊं बटी खुलिके बोलि द्यूलु, मिन तुम तैं कभि नि जांणि | हे कुकर्म कंन वळों, मेरा संमणि बटी चलि जा |
\v 24 "इलै जु क्वी मेरि यूं बातुं तैं सूंणिके मणदु च,* उ वे बुधिमान मनखि जंन होल्लो जैंन अपंणु घर पौड़ पर बंणै |
\v 25 अर सर्ग बरखि, अर गदेरा ऐंनि, अर आंधी तोफान ऐ, अर वे घर पर टकरै, फिर भि उ नि फरके, किलैकि वेगि बुनियाद पौड़ पर डंळि छै |
\v 26 पर जु क्वी मेरि यूं बातुं तैं सुणदु च अर ऊं पर नि चळदो, त उ वे निर्बुधि मनखि का जंन होल्लो जैंन अपंणु घर बळा पर बंणै |
\v 27 अर सरग बरखि, अर गदेरा ऐंनि, अर आंधी तोफान चलि, अर वे घर पर टकरै अर उ गिरिके छत्यानाश ह्वे गे |"
\v 28 जब यीशु यूं बातुं तैं करि चुकि गेंनि, त इन ह्वे कि भीड़ ऊंका उपदेश बटी भैंचकि रै गे,
\v 29 किलैकि उ ऊंका शाशत्रियों का जंन न पर अधिकारियों जंन ऊंतै उपदेश देंणु छौ |
\c 8
\p
\v 1 जब उ वे पहाड़ बटी उतरी, त एक बड़ी भीड़ वेका पिछनै ह्वे गे |
\v 2 अर देखा, एक कोड़ी न यीशु का संमणि ऐके यीशु तैं प्रणाम कैरी अर बोलि, "हे प्रभु जु तु चांदि छै, त मी तैं शुद्ध कैरि सकिदि छै |"
\v 3 यीशु न हाथ बड़ैके वेतैं छ्वी, अर बोलि, "मि चांदु छौं, कि तु शुद्ध ह्वे जा |" अर उ उबारी कोड़ से शुद्ध ह्वे गे |
\v 4 यीशु न वेकु बोलि, "देख कै मु नि बोलि, पर जै के अफ तैं याजक तैं दिखौ अर जु चड़ावा मूसा न ठैरै उ चड़ौ, कि ज्यां से लोगुं कु गव्है ह्वे हो |"
\v 5 जब उ कफरनहूम मा ऐ त एक सूबेदारनं वेका संमणि ऐके वे से अजुजि कैरि,
\v 6 "हे प्रभु मेरु सेवक घर मा लकवा का रोग से भौत दुखी पोड़य्युं च |"
\v 7 वेन वेमु बोलि, मि ऐके वेतैं खूब करुलु |"
\v 8 सूबेदारनं जवाब दीनि, "हे प्रभु मि ये लाखिल नि छौं कि तु मेरि छत का तौळा ऐ, सिर्फ गिच्चानं बोळ दि* त मेरु सेवक खूब ह्वे जालो |
\v 9 किलैकि मी भि अधिकारि मनखि छौं, अर सिपै मेरा अधिकार मा छिंन | जब मि एक बटी बोळदूं, 'जा' त उ जांदु च; अर हैंका बटी बोळदूं कि 'औ' त उ औंदु च; अर जब अपंणा सेवक बटी बोळदूं कि 'यु कैर' त करदु च |"
\v 10 यु सूंणिके यीशु भैंचक ह्वे गे, अर जु वेका पिछनैं औंणा छा ऊं बटी बोलि, "मि तुममु सच बुनु छौं कि मिन इस्राएल मा भि इन विशवास नि पै |
\v 11 अर मि तुममु बुनु छौं कि पूर्व अर पश्चिम बटी भौत सि लोग ऐके अब्राहम अर इसहाक अर याकूब का दगड़ी स्वर्ग का राज्य मा बैठला |
\v 12 पर राज्य कि सन्तान भैर अंधेरा मा डळे जाला: उख रोंण अर दान्तु को पिसंण होल्लु |"
\v 13 तब यीशुनं सूबेदार मा बोलि, " जा, जंन तेरु विश्वास च, उनि त्वेकु हो |" अर वेकु सेवक वीं घड़ी खूब ह्वे गे |
\v 14 यीशु जब पतरस का घर मा ऐ त वेन वेकी सास तैं जौर मा पोड़य्युं देखि |
\v 15 यीशु न वींको हाथ छ्वी अर वींको जौर उतरी गे, अर वा उठिके ऊंकि सेवा कंन लगि गे |
\v 16 जब रुमुक ह्वे तब उ वेका संमणि भौत से लोगुं तैं लैनि जौं मा दुष्टात्मा छै अर वेन ऊं आत्माओं तैं अपंणा वचन से निकाळि दीनि; अर सब बिमारुं तैं खूब कैरि |
\v 17 इलैकि जु वचन यशायाह भविस्य्द्कता का द्वारा बुले गे छौ उ पुरु हो: " कि वेनं अफि हमारि कमजोरियों तैं लियेलि अर हमारि बिमारियों तैं उठायेलि |"
\v 18 यीशु न जब अपंणा चारों तरपां एक बड़ी भीड़ देखि त तल्लौ का पल्या छाला जांणै कि आज्ञा दीनि |
\v 19 तब एक शाश्त्रीनं संमणि ऐके ऊंमु बोलि, "हे गुरु, जख कखि भि तु जैलि, मि तेरा पिछनैं ह्वे जौलु |"
\v 20 यीशु न वेमु बोलि, "स्याळुं का उडय्यार अर आकाश का पछियों का घोल होंदिनि; पर मनखि का नौंना कु मुंड धनै कि भि जगह नी च |"
\v 21 एक और चेला न वेमु बोलि, "हे प्रभु मी तैं पैलि जांण दि कि अपंणा बुब्बा तैं मिट्टी दे द्य्यों |"
\v 22 यीशु न वेमु बोलि, "तु मेरा पिछनैं ऐ लि, अर मुरदों तैं अपंणा मुरदा दफनौंण दि |"
\v 23 जब उ नाव पर चड़नि, त यीशु का चेला ऊंका पिछनैं ह्वे गेंनि |
\v 24 अर देखा, तल्लौ मा एक इतगा बड़ो अतरळो-बतरळो उठि कि नाव बौछारय्युंनं ढकंण लगि गे, अर यीशु सेंणु छौ |
\v 25 तब चेलुं न संमणि ऐके वेतैं बिजाळि अर बोलि, "हे प्रभु हम तैं बचौ, हम नाश होंण वळा छां |"
\v 26 वेन ऊं बटी बोलि, "हे अधुरा विश्वासियों,*किलै डनां छां?"तब वेन उठिके अतरोळ-बतरोळ अर पांणी तैं झिड़कि, अर सब शान्त ह्वे गेंनि |
\v 27 अर उ हक दक ह्वेके बुनं लगि गेंनि, "यु कंन मनखि च कि अतरोळ-बतरोळ अर पांणि भि येको बोल्युं मंणदिन |"
\v 28 जब यीशु पल्या छाला गदरेनियों का सैर मा पौंछिनि, त द्वी मनखि जौं मा दुष्टात्मा छै उ कब्रुं बटी निकळिके ऊं तै मिलिनि | उ इतगा खुंखार छा कि क्वी भि वे बट्टा बटी नि जै सकदु छौ |
\v 29 ऊंन चिलैके बोलि, "हे परमेश्वरा का नौंना, हमारू त्वे से क्या काम? क्या तु बगत से पैलि हम तैं दुःख देंणु कु अंईं छै?"
\v 30 ऊं बटी कुछ दूर बिंजा सुंगुरु को एक झुण्ड चंनु छौ |
\v 31 दुष्टात्माओं न वे से अजुजि कैरिके बोलि, कि "जु तु हम तैं निकांळि छै, त सुंगरुं का झुण्ड मा भेज दि |
\v 32 यीशु न ऊं बटी बोलि, "जावा !"अर वा दुष्टात्मा निकळिके सुंगरुं मा बैठि गे अर देखा सैरु झुण्ड झिबल्लांण पर बटी झपटिके पांणि मा जै पोड़ि गे, अर डुबिके मोरिगे |
\v 33 सुंगरु का चरवाह भागिके सैर मा गैंनि अर यु सब बात अर जौं मा दुष्टात्मा छै ऊंको सैरु हाल सुंणै |
\v 34 तब सैरा शहर का लोग यीशु से भेंट कंनु कु ऐनि, अर वेतैं देखिके अजुजि कैरि कि हमारि हद बटी भैर चलि जा |
\c 9
\p
\v 1 फिर यीशु नाव पर चड़िके छाला पर गे, अर अपंणा सैर मा ऐ |
\v 2 अर देखा, कतगै लोग एक लकवा का रोगि तैं खाट पर रखिके वेका संमणि लैंनि | यीशु न ऊंका विश्वास तैं देखिके बोलि, "हे नौंना ढाडस रख; तेरा पाप क्षमा ह्वे गेंनि
\v 3 ईं बात पर कतगै शाशत्रियोंनं सोचि, "यु त परमेश्वरै बुरै कंनु च |"
\v 4 यीशु न ऊंका मन की बात जांणिके* बोलि, "तुम लोग अपंणा- अपंणा मन मा बुरा विचार किलै कंना छां?
\v 5 सौंगु क्या च? यु बुनं, 'तेरा पाप क्षमा ह्वेनि, या इन बुन, कि उठ अर चल फिर |"
\v 6 ज्यां से तुम जांणि जां कि मनखि का नौंना तैं धरति पर पाप क्षमा कंनौ को भि अधिकार च | "तब ऊं न लकवा का रोगी बटी बोलि, उठ, अपंणि खाट उठौ, अर अपड़ा घर चलि जा |"
\v 7 अर उ उठिके अपंणा घर चलि गे |
\v 8 लोग यु सब देखिके डरि गेंनि अर परमेश्वर की महिमा कन लगि गेंनि कि जैंन मनख्यूं तैं इन अधिकार दींनि |
\v 9 उख बटी अगनैं बड़िके यीशु न मत्ति नौं का एक मनखि तैं चुंगि कि चौकि पर बैठय्युं देखि, अर वेन वे बटी बोलि, "मेरा पिछनैं ह्वे जा |" अर उ उठिके वेका पिछनैं ह्वे गे |
\v 10 जब उ घर मा खाणु खाणुकु बैठिनि त कतगैइ चुंगि लेंण वळा अर पापि ऐके यीशु अर वेका चेलूं का दगड़ा मा खाणु खाणुकु बैठिनि |
\v 11 यु देखिके व्यवस्था का जंणन वळुनं यीशु का चेलूं बटी बोलि, "तुमारु गुरु चुंगि लेंण वळुं का अर पापियों का दगड़ि खांणु किलै खांन्दु ?"
\v 12 यु सूंणिके यीशुनं ऊं बटी बोलि,"बैध भला चंगु कु न पर बिमारु कु जरूरि च |
\v 13 इलै तुम जैके यांको अर्थ सीखि ल्या: 'मि बलिदान न पर द्या चांदु छौं |' * किलैकि मि धर्मियों तैं न पर पापियों तैं बुलांणु कु अंय्युं छौं |"
\v 14 तब युहन्ना का चेलुं न यीशु का संमणि ऐके बोलि, "क्या बात च कि हम अर फरिसी इतगा ब्रत रखदां, पर तेरा चेला ब्रत नि रखदिंन?"
\v 15 यीशु न ऊंमु बोलि, "क्या बराति जब तक ब्योला ऊं दगड़ि च, दुःख मंणै सकदा छिंन? पर उ दिन आला जब ब्योला ऊं बटी अलग किये जालु, उबारि उ ब्रत रखला |
\v 16 नयां कपड़ा को टल्ला पुरणा कपड़ा पर क्वी नि लगौंदु, किलैकि उ टल्ला वे कपड़ा बटी कुछ और खींचि लेंदु, अर उ जादा फटि जांदु |
\v 17 अर लोग नयां अंगुरु का रस तै पुरंणा चमड़ा कि थैैल्युं मा नि भुरदिंन, किलैकि इन कंन से चमड़ा कि थैलि फटि जंदिनि, अर अंगुरों को रस बुग्गि जांदु अर चमड़ा कि थैलि भि खराब ह्वे जांदि: पर अंगुरो को नयुं रस नै चमड़ा कि थैलि मा भुरदिन अर उ द्वी बचि रंदिन |"
\v 18 यीशु ऊं बटी यूं बातुं तैं बुनु हि छौ, कि देखा, एक मुखिया नं ऐ के वेतैं प्रणाम कैरि अर बोलि, "मेरि नौंनि अभि मरि, पर चलिके अपंणु हाथ वीं पर रख, त वा ज्यूंदी ह्वे जालि |"
\v 19 यीशु उठिके अपंणा चेलुं समेत वेका पिछनै ह्वेके चलि गे |
\v 20 अर देखा, एक जंनन जैं तै बारह बरस बटी ल्वे बंगणौ को रोग छौ, वींन पिछनैं बटी ऐके वेका कपड़ा का किनारा तैं छ्वी |
\v 21 किलैकि वा अपंणा मन मा बोळदि छै, "जु मि यीशु का कपड़ा हि छ्वी ल्यूलु त खूब ह्वे जौलु |"
\v 22 यीशु न फरकि के वीं तै देखि अर बोलि, "हे नौंनि ढाडस रख; तेरा विश्वासानं त्वे तैं खूब कैरि | त तब वा जंनन वीं घड़ी खूब ह्वे गे |
\v 23 जब यीशु वे मुखिया का घर मा पौंछि त बंसुरी बजौंण वळुं तैं अर भीड़ तैं रोंण धोंण करद देखि,
\v 24 तब वेन बोलि, हटि जावा, नौंनि मरि नीच, पर सेंणि च | ईं बात पर लोग वेको ठट्टा कंन लगि गेंनि |
\v 25 पर जब भीड़ छंटे गे, त वेन भितर जैके नौंनि को हाथ पकड़ि, अर वा ज्यूंदी ह्वे गे |
\v 26 अर ईं बात की चर्चा वे सैरा देश मा फैलि गे |
\v 27 जब यीशु उख बटी अगनैं बड़ि, त द्वी अँधा* वेका पिछनै यु चिल्लांदि ऐनि, कि "हे दाऊद की सन्तान, हम पर किरपा कैर |"
\v 28 जब उ घर मा पौंछिनि, त तब उ अँधा ऊंका संमणि ऐनि, अर यीशु न ऊंमु बोलि, "क्या तुम तैं विश्वास च कि मि यु कैरि सकुदु छौं?" ऊं अन्धु न यीशु मु बोलि हाँ प्रभु |"
\v 29 तब वेन ऊंका आंखा छ्वी के बोलि, तुमारा विश्वास से तुमुकु हो |
\v 30 अर ऊंका आंखा खुलि गेंनि | यीशु न ऊं तै चितै के बोलि, खबरदार क्वी ईं बात तै नि जांणु |
\v 31 पर ऊंन निकळिके सैरा देश मा वेकी हाम फैलै दीनि |
\v 32 जब यीशु घर बटी भैर जांणु छौ, त देखा, लोग एक गूंगा मनखि तैं जै पर दुष्टात्मा छै, वेमु लैनि;
\v 33 अर जब दुष्टात्मा निकाळे गे, त गूंगो मनखि बुनं लगि गे | ईं बात पर भीड़ भैंचकि ह्वेके बुनं लगि गे, "कि इस्राएल मा पैली इन कभि नि दिखे गे |"
\v 34 पर व्यवस्था का जंणन वळुनं बोलि, "यु त दुष्टात्माओं का मुखिया कि मदद से दुष्टात्माओं तैं निकाळुदो |"
\v 35 यीशु सब सैरु मा अर गौं मा फिरंणु रै अर ऊंका प्रार्थना भवन मा उपदेश देंणु रैं, अर स्वर्ग राज्य को सुसमाचार प्रचार कनु रै, अर बनि- बनि किस्म की बिमारय्युं तैं अर कमजोरि तैं दूर कनु रै |
\v 36 जब वेन भीड़ तैं देखि त वेतै लोगुं पर तरस ऐ, किलैकि उ ऊं भेड़ूं जंन छा जौंकु क्वी रखवळु नि हो, जु कि घबरैंया सि अर हरच्चंयां सि छा |
\v 37 तब वेन अपड़ा चेलुं बटी बोलि, "पक्य्याँ पुंगड़ा त बिंजा छिंनि पर मजदूर जरा सि छिंन |
\v 38 इलै पुंगड़ा मालिक बटी अजुजि कैरा कि उ अपड़ा पुंगड़ा की लवै कनुकु मजदूर भेजि द्य्यो |
\c 10
\p
\v 1 फिर यीशु न अपड़ा बारह चेलुं तैं अपंणा संमणि बुलैके, अर ऊंतै अशुद्ध आत्माओं पर अधिकार दींनि कि ऊंतै निकाळुनु अर सब बिमारि अर सब कमजोरि तैं दूर करुनु |
\v 2 यूं बारह चेलुं* का नौं यु छिन: पैलो शमौन जैकु पतरस बुलेंदु, अर वेकु भै अन्द्रियास; जबदि का नौंना याकुब, अर वेगो भै यूहन्ना;
\v 3 फिलिप्पुस, अर बरतुल्मै, थोमा अर चुंगि लेंण वळु मत्ति, हलफई को नौंनु याकूब, अर तदै,
\v 4 शमौन कनानि, अर यहुदा इस्करियोती जैन यीशु तैं पकड़वै भि दींनि |शमौन कनानि, अर यहुदा इस्करियोती जैन यीशु तैं पकड़वै भि दींनि |
\v 5 यूं बारहूं तै यीशु न इन आज्ञा देके भेजि: "गैर जातियों कि तरपां नि जय्यां, अर सामरियों का कै शहर मा नि जय्यां |
\v 6 पर इस्राएल का कुटुंब की हरचिं भेड़ुं मु जय्यां |
\v 7 अर चळद चळद यु प्रचार कैरा: कि स्वर्ग को राज्य नजदीक ऐ गे |
\v 8 बिमारुं तैं खूब कैरा, मुर्दों तैं ज्यूंदु कैरा, कोड़ियों तैं शुद्ध कैरा, अर दुष्टात्माओं तैं निकाळा | तुमु न मुफ्त मा पै, तुम भि मुफ्त मा द्य्या |
\v 9 अपड़ा पटुकूं मा न ता सोना, अर न रूपा, अर न तांमु रंख्य्याँ |
\v 10 बट्टा कु न ता झोळा रखा, न द्वी कुरता, न जुत्ता अर न लाठि रखा, किलैकि मजदूर तैं वेकु खांणु मिंलण चैंणु च |
\v 11 जै कै सैर य गौं जैल्या, त पता लगा कि उख कु काबिल च | अर जब तक उख बटी नि निकळिल्या, वेका इख रावा |
\v 12 घर मा भीतर जांण दफा वेतैं आशिष दिय्यां |
\v 13 जु वे घर का लोग काबिल होल्ला त तुमारु कल्याण ऊं पर होलु, पर जु उ काबिल नि होल्ला त तुमारु कल्याण तुममु वापिस ऐ जालो |
\v 14 जु क्वी तुम तैं स्वीकार नि कौरु अर तुमारि बातुं तैं नि सूंणु, वे घर बटी य वे सैर बटी निकळण दफा अपंणा खुट्टूं कि धूळ झाड़ि दिय्यां |
\v 15 मि तुममु सच बुनु छौं कि न्याय का दिन वे शहर की दशा से सदोम अर अमोरा का देश कि दशा जादा सैंण जुगुत ह्वेलि |
\v 16 "देखा, मि तुमतैं भेड़ुं का जंन भेड़ियों का बीच मा भेजदूं, इलै गुरौ जंन चतुर चलाक अर गौरयूँ जंन भोला बंणा |
\v 17 पर लोगुं से सचेत रावा, किलैकि उ तुमतैं महासभा* मा सौंपला, अर अपंणि पंचायतु मा तुम पर कोड़ा मरला |
\v 18 तुम मी कु हाकिम अर राजाओं का बीच ऊं पर, अर गैर जाति का लोगुं पर गवाह होंणु कु पौंछये जैल्या |
\v 19 जब उ तुमतैं पकड़वाला त इन चिन्ता नि करंय्या कि हम कंनकै अर क्या बोलुला, किलैकि जु कुछ तुमुनं बुनं होल्लो, उ उबारि तुमतैं बथये जालो |
\v 20 किलैकि बुनं वळा तुम नि होल्या, पर तुमारु पिता परमेश्वर को आत्मा तुममु बोलुलो |
\v 21 भै भै तैं अर बुब्बा नौंना तैं, मंनु कु द्याला, अर नौना बाळा ब्वे- बाबुं का विरोध मा उठिके ऊंतै मरवै डळला |
\v 22 मेरा नौं का वझै से सब लोग तुम बटी बैर रखला, पर जु आखरि तक धीरज रखुलो वेको ही उद्धार होल्लु |
\v 23 जब उ तुम तैं एक शहर मा सताला, त तब तुम हैंका शहर मा चली जय्यां | मि तुम मु बुनु छौं, कि तुम इस्राएल का सभि शहर मा नि जै सकिल्या कि तब तक मनखि को नौंनु ऐ जालु |
\v 24 "चेला अपंणा गुरु से बड़ु नि होंदु; अर न सेवक अपंणा मालिक से |
\v 25 चेला का गुरु से, अर नौकर को मालिक का बराबर होंण हि भौत च | जब ऊंन घर का स्वामि तैं शैतान बोलि त वेका घर वळुं कु क्या कुछ नि बुलला |
\v 26 इलै लोगुं से नि डरंय्या; किलैकि कुछ ढंक्य्यूं नी च जु कि खुले नि जौ, अर न कुछ छिंप्य्युं च जु कि जंणे नि जौ |
\v 27 जु मि तुम मु अँधेरा मा बुनुं छौं, वेतै तुम उज्यळा मा बोला; अर जु कंन्दूड़ुनं सुंना छां, वेतैं घर की छत मा बटी प्रचार कैरा |
\v 28 जु शरीर तैं नुकसान पौंछौंदिनि, पर आत्मा तैं नुकसान नि पौंछै सकदिंनि, ऊं से नि डरंय्यां; पर वे ही बटी डैरा, जु आत्मा अर शरीर दुय्युं तैं नरक मा नाश कैरि सकुदु
\v 29 क्या एक पैसा मा द्व्वी गौरया नि बिकदिंन? तौभि तुमारा बुब्बा कि इच्छा बगैर ऊंमा बटी एक भि धरति पर नि गिरि सकिदि |
\v 30 तुमारा मुंड का सभि बाळ भि गिणय्यां छिनि |
\v 31 इलै डैरा ना, किलैकि तुम भौत गौरेयों से बड़िके छां |
\v 32 जु क्वी लोगुं का संमणि मी तैं मांणि लेलो, वेतैं मी भि अपंणा स्वर्गीय बुब्बा का संमणि मांणि ल्यूलु |
\v 33 पर जु क्वी लोगुं का संमणि मेरो इन्कार करुलो, त मी भि अपंणा स्वर्गीय बुब्बा का संमणि वेको इन्कार कैरि द्यूलु |
\v 34 "इन नि समझा कि मि धरति पर मेल मिलाप कंनु कु अयुं छौं; मि मेल मिलाप कंनु कु न पर तलवार चलवौंणु कु अंयूं छौं |
\v 35 मि त इलै अंयुं छौं कि: मनखि तैं वेका बुब्बा बटी, अर नौंनि तैं वींकि माँ बटी, अर ब्वारि तैं वींगि सासु बटी अलग कैरि द्य्यों;
\v 36 मनख्यूं का बैरि ऊंका घर का हि लोग होल्ला |
\v 37 "जु ब्वे- बाबुं तैं मी से अधिक प्रिय जंणुदो, उ मेरा लैक नी च; अर जु नौंना य नौंनि तैं मी से अधिक प्रिय जंणुदो, ऊ भि मेरा लैक नी च;
\v 38 अर जु अपंणु क्रूस लेके मेरा पिछनै नि चलु उ मेरा लैक नी च |
\v 39 जु अपंणा प्राण तैं बचौंदु च,उ वतैं खोलु; अर जु मेरा वझै से अपंणा प्राण तैं खोंदु च, उ वेतैं पालु |
\v 40 "जु तुम तैं स्वीकार करदु, उ मी तैं स्वीकार करदु च; अर जु मी तैं स्वीकार करुदु उ मेरा भेजण वळा तैं स्वीकार करदु |
\v 41 जु रैबारया तैं रैबारया जांणिके स्वीकार कैरु, उ रैबारया को फल पालु; अर जु धर्मि तैं धर्मि जांणिके स्वीकार कैरु, उ धर्मि को फल पालु |
\v 42 जु क्वी यूं छोटों मदी कै एक तैं मेरु चेला होणा कारण एक कटोरा ठण्डु पाणी पिलालु, त मि तुम मु सच बुनु छौं कि उ कन कै भि अपणु प्रतिफल नि गवांलु |
\c 11
\p \v 1 जब यीशु न अपंणा बारह चेलुं तैं आज्ञा दियेलि छै, त तब यीशु भि ऊंका शहर मा उपदेश अर प्रचार कंनु कु उख बटी चलि गे |
\v 2 यूहन्ना न बन्दीग्रह मा यीशु मसिह का कामों को समाचार सूंणि अर अपंणा चेलुं तैं ऊंमु यु पुछंणु कु भेजि,
\v 3 "क्या औंण वळु तु हि छै, य हम कै दुसरा बाट जुग्गांळा?"
\v 4 यीशु न जवाब दीनि, "जु कुछ तुम सुंना छां अर देखणां छां, उ सब जैके यूहन्ना मा बोलि द्य्या,
\v 5 कि अंधा देखणा छिंन अर लूला लंगड़ा हिटणा छिंन, कोड़ी शुद्ध किये जांणा छिंन अर बैहरा सुंना छिंन, मुर्दा ज्यूंदा किये जांणा छिंन, अर गरीबुं तैं सुसमाचार सुंणये जांणु च |
\v 6 अर धन्य च उ, जु मेरा कारण से ठोकर नि खौ |"
\v 7 जब यूहन्ना का चेला उख बटी चलि गेंनी, त तब यीशु लोगुं मु यूहन्ना का बारा मा बुनं लगि गे, "तुम जंगळ मा क्या देखणु कु गै छा? क्या हवा से हिलण वळा सरकंडा तैं?
\v 8 फिर तुम क्या देखणु कु गै छा? क्या मलमल का कपड़ा पैरंय्या मनखि तैं? देखा जु मलमल का कपड़ा पैरदिनि, उ राजभवनु मा रंदिनि |
\v 9 त फिर किलै गै छा? क्या कै रैबारया तैं देखणु कु? हाँ मि तुम मु बुनु छौं कि रैबारया से भि बड़ा तैं |
\v 10 यु वी च जैका बारा मा लेख्युं च: 'देख मि अपंणा दूत तैं तेरा अगनैं भेजणु छौं, जु तेरा अगनैं तेरा बट्टा तैं तैयार करुलो |'
\v 11 मि तुम मु सच बुनु छौं कि जु जंननु बटी जंन्मी छिंनि, ऊं मा बटी यूहन्ना बपतिस्मा देंण वळा से क्वी बड़ो नि ह्वे; पर जु स्वर्ग का राज्य मा छोटु से छोटु च उ वे से बड़ु च |
\v 12 यूहन्ना बपतिस्मा देंण वळा का दिनु बटी अब तक स्वर्ग का राज्य मा जबरदस्ती प्रवेश होंणु रै, अर बलिष्ट वेतैं लूछि देंदिनि |
\v 13 यूहन्ना तक सैरा रैबारया व्यवस्था की भविष्यवाणि करदी रैंनि |
\v 14 अर चै त मांणि ल्या कि एलिय्याह जु औंण वळु छौ, उ वी च |
\v 15 जैका सुंण वळा कंदूड़ होंनु, उ सूंणि ल्य्यो |
\v 16 "मि ये समय का लोगुं तैं क्यांसे सुबारु? उ ऊं नौंनु का जंन छिंनि, जु बजारुं मा बैठिके एक दुसरा बटी बुळदिनि :
\v 17 हमु न तुमु कु बंसुरी बजै, अर तुम नि नचय्यां; हम रव्वे छां, अर तुमुनं छाति नि पीटि |'
\v 18 किलैकि यूहन्ना न खांद छौ अर न पेंदु, अर उ बुळदिनि, 'कि वे पर दुष्टात्मा च |'
\v 19 मनखि को नौनु खांदि-पेंदि ऐ, अर उ बुळदिनि 'देखा पेटू अर पियक्कड़ मनखि, चुंगि लेंण वळुं अर पापियों को दगड़य्या !' पर ज्ञान अपंणा कामु बटी सच्चु ठैरये गे
\v 20 तब यीशु ऊं शहर मा रांण तैं झिड़कण लगि गेंनि, जौंमा ऊंन भौत सि सामर्थ्य का काम कैरि छा, किलैकि ऊं न अपंणु मन नि फिरै छौ |
\v 21 "हे खुराजीन त्वे पर हाय ! हे बैतसैदा त्वे पर हाय ! जु सामर्थ्य का काम तुममु किये गेंनि, जु उ सूर अर सैदा मा किये जांदा, त उ कबारि टाट ओड़िके, अर छारा मा बैठिके मन फिरै लेंदा |
\v 22 पर मि तुम मु बुनु छौं कि न्याय का दिन* तुमारि दशा से सूर अर सैदा कि दशा जादा सैंण जुगुत ह्वेलि |
\v 23 हे कफरनहूम क्या तु स्वर्ग तक ऊंचु किये जैलि? तु त अधोलोक तक मूड़ि किये जैलि | जु सामर्थ्य का काम त्वेमु किये गेंनि, जु सदोम मा किये जांदा, त उ आज तक बंणयूं रांदु |
\v 24 पर मि तुम मु बुनु छौं कि न्याय का दिन तेरी दशा से सदोम कि दशा जादा सैंण जुगुत ह्वेलि |"
\v 25 उबारी यीशु न बोलि, हे पिता, स्वर्ग अर प्रथ्वी का प्रभु, मि तेरु धन्यवाद करदूं कि तिन यूं बातुं तैं ज्ञानियों अर समझदारुं बटी छिपैके रखि, अर नौंनु पर प्रगट कैरि |
\v 26 "मेरा बुब्बा न मी तैं सब कुछ सौंपेलि; अर क्वी नौंना तैं नि जंणुदु, सिर्फ बुब्बा, अर क्वी बुब्बा तैं नि जंणुदु, सिर्फ नौंनु; अर उ जै पर नौनु प्रगट कंन चौ |
\v 27 "हे सब मेहनत कंन वळौं अर बोझ से दबय्यां लोगों, मी मु अवा; मि तुम तैं आराम द्यूलु |
\v 28 मेरु जोळ अपंणा मथि उठै ल्या, अर मी बटी सीखा; किलैकि मि कुंगळो अर मन मा दीन छौं : अर तुम अपंणा मन मा आराम पैल्या |
\v 29 किलैकि मेरु जोळ सरल अर मेरु बोझ हळकु च |"
\v 30 किलैकी जै जोळ मि तुमतैं द्यूलु उ सौंगु च अर जै बोझ मि तुम पर रखुलु उ हळकु च |”
\c 12
\p
\v 1 जब यीशु सब्त का दिन पुंगड़ू मा बटी ह्वेके जांणु छौ, अर वेका चेलुं तैं भूख लगि त तब उ बलड़ा तोड़ि तोड़िके खांण लगि गेंनी |
\v 2 फरीसियों न यु देखिके वे मु बोलि, "देख, तेरा चेला उ काम कंना छिनि, जु कि सब्त का दिन कन ठिक नीच |"
\v 3 यीशु न ऊ मु बोलि, "क्या तुमु न नि पैड़ि, दाऊद न क्या कैरी? जब उ अर वेका दगड़य्या भूका ह्वेनि |
\v 4 उ कंनकै परमेश्वर का भवन मा गै, अर भेंट की रोट्टि खै, जौं तैं खांण न त वेतैं अर न वेका दगड़य्यों कु ठिक छौ पर जबकी सिर्फ ऊं तैं याजक ही खै सकदा छ?
\v 5 अर क्या तुमु न व्यवस्था मा नि पैड़ि कि याजक सब्त का दिन मन्दिर मा सब्त का दिन की विधि तैं तोड़ण पर भि निर्दोष ठैरदिंनि?
\v 6 पर मि तुममु बुनु छौं कि इख ऊ च जु मन्दिर से भि बड़ु च |
\v 7 जु तुम यांको अर्थ जंणदां, कि मि द्या से खुश होंदु, न कि बलिदान से, त तुम निर्दोष तैं दोषि नि ठैरांदा |
\v 8 मनखि को नौंनु त सब्त का दिन को भि प्रभु च |
\v 9 उख बटी चलिके उ ऊंका प्रार्थना भवन मा गै |
\v 10 उख एक मनखि छौ, जै कु हाथ सुख्युं छौ | लोगुं न यीशु पर भगार लगाणु कु वे मु पूछि, "क्या सब्त का दिन कै तैं खूब कंन ठिक च?"
\v 11 यीशु न ऊं मु बोलि, तुम मु बटी इन कूच जैकि एकि भेड़ हो, अर व सब्त का दिन खड हुंद पोड़ि जौ, त तब उ वीं तै पकड़िके नि काळुलो?
\v 12 भला, मनखी कि कीमत भेड़ से कतनां बड़िके च ! इलै सब्त का दिन भलै कंन ठिक च |
\v 13 तब यीशु न वे मनखि कु बोलि, "अपंणु हाथ बड़ौ |" अर वेन बड़ै, अर वेगो उ हाथ दुसरा हाथ जन खूब ह्वेगे |
\v 14 तब व्यवस्था का जंणन वळु न भैर जैके वेका विरोध मा सलाह कैरि कि वे तैं कै ढंग से नाश करां |
\v 15 यु जांणिके यीशु उख चलि गे | अर भौत लोग वेका पिछनैं ह्वे गेंनि, अर वेन सभ्युं तैं खूब कैरी,
\v 16 अर ऊंतै चितै कि मी तैं प्रगट नि करंय्यां,
\v 17 इलैकि जु वचन यशायाह रैबारया का द्वारा बुले गे छौ, उ वचन पूरु हो :
\v 18 "देखा, यु मेरु सेवक च, जै तै मिनं चुणि च; मेरु प्रिय जै बटी मेरु ज्यू खुश च : मि अपंणु आत्मा वे पर डळुलु, अर उ गैर जातियों तैं न्याय को समाचार द्यालु |
\v 19 उ न झगड़ा करुलो, अर धुमा चौकड़ि मचालु, अर न बजारुं मा क्वी वेकि अवाज सुंणलो |
\v 20 उ कुच्ल्युं का सरकंडा तैं नि तोड़ुलो, अर धुवां देंण वळा द्यू तैं नि बुझालो, जब तक कि उ न्याय तैं मजबूत नि कैरि द्य्यो |
\v 21 अर गैरजाति का लोग वेका नौं पर आशा रखला |
\v 22 तब लोग एक अंधा-गूंगा मनखि तैं जै पर दुष्टात्मा छै, यीशु का संमणि लैनि; अर वेन वेतैं खूब कैरी, अर बुलांण अर देखण लगि गे |
\v 23 ईं बात पर सब लोग भैंचक मा पोड़िके बुन लगि गेंनि, यु क्या दाऊद की सन्तान नी च |"
\v 24 पर व्यवस्था का जंणन वळु न यु सूंणिके बोलि,"यु त दुष्टात्माओं का मुखिया बालजबूल की मदद का बगैर दुष्टात्माओं तैं नि निकाळदु |
\v 25 यीशु न ऊंका मन की बात जांणि के ऊंमु बोलि, जै कै राज्य मा क्लेश होंदु, त तब उ उजड़ि जांदु; अर कै शहर य परिवार मा जैं मा क्लेश होंदु, उ बंणय्युं नि रांदु |
\v 26 अर जु शैतान हि शैतान तैं निकाळु, त तब उ अपंणु विरोधी ह्वेगे; त फिर वेको राज्य कंनकै बंणयूं रालो ?
\v 27 ठिक च जु मि शैतानै मदत से दुष्टात्माओं तैं निकळदु छौं, त तुमारा वंश कैगि मदत से निकळदिन ? इलै वी तुमारु न्याय करला |
\v 28 पर जु मि परमेश्वर कि आत्मा मदद से दुष्टात्माओं तैं निकाळदुं, त फिर परमेश्वर को राज्य तुमारा बीच मा ऐ गे |
\v 29 य क्वी मनखि कंनकै कै बलिष्ट का घर मा जैके वेकि धन सम्पति लूटि सकदु जब तक कि पैलि उ वे बलिष्ट तैं बांधि नि ल्य्यो ? तब उ वेका घर तैं लूटि सकुलो |
\v 30 जु मी दगड़ि नीच उ मेरा विरोध मा च, अर जु मी दगड़ि नि बटोरदु उ छिलारदु च |
\v 31 इलै मि तुममु बुनु छौं कि मनख्यूं का सभि पाप अर बुरै क्षमा किये जाला, पर पवित्र आत्मा कि बुरै का पाप क्षमा नि किये जाला |
\v 32 जु क्वी मनखि का नौना विरोध मा क्वी बात बोलुलु, वेको यु अपराध क्षमा किये जालो, पर जु पवित्र आत्मा विरोध मा कुछ बुलुलो, त वेको यु अपराध न त ये लोक मा अर न परलोक मा क्षमा करे जालो |
\v 33 "जु डाळा तैं अच्छु बोलिल्या, त वेका फल तैं अच्छु बोला, य डाळा तैं निकम्मु बोळदां त वेका फल तैं भि निकम्मु बोला; किलैकि डाळो अपंणा फल से हि पैछांणे जांदु |”
\v 34 हे गुरौ का बच्चौं,तुम बुरा ह्वेके कंनकै अच्छी बात बोलि सकदां ? किलैकि जु मन मा भोरय्युं रांदु वी गिच्चा मा औंदु च |
\v 35 भलु मनखि मन का भला भण्डार बटी भलि बातुं तैं निकाळुदु, अर बुरु मनखि बुरा भण्डार बटी बुरि बातुं तैं निकाळुदो |
\v 36 अर मि तुममु बुनु छौं कि लोग जु जु निकम्मी बातुं तैं बुलला, त न्याय का दिन उ हर एक वीं बात को हिसाब देला |
\v 37 किलैकि तु अपंणि बातुं का हि वझै से निर्दोष, अर अपंणि बातुं का हि वझै से दोषि ठैहरै जैलि |
\v 38 ईं बात पर कुछ शाश्त्रियोंनं अर व्यवस्था का जंणन वळुनं ऊंमु बोलि, "हे गुरु हम त्वे बटी एक चिन्ह देखंण चांणा छां |"
\v 39 यीशु न ऊंतै जवाब दीनि, "ये युग का बुरा अर व्यभिचारि लोग चिन्ह ढुंडदिनि, पर योना रैबारया का चिन्ह तैं छोड़िके क्वी और चिन्ह ऊंतै नि दिये जालु |
\v 40 योना तीन रात अर तीन दिन पांणि का पशु का पेट का भितर रै, उनी मनखि को नौनु भि तीन रात दिन धरति का भितर रालो |
\v 41 नीनवे का लोग न्याय का दिन ये युग का लोगुं दगड़ि खड़ा व्हेके ऊंतै दोषि ठैराला, किलैकि ऊंन त योना प्रचार सूंणीके मन फिरै; अर देखा इख त ऊ च जु योना से भि बड़ु च |
\v 42 दक्षिणै राणि न्याय का दिन ये युग का लोगुं दगड़ि खड़ि ह्वेके ऊंतै दोषि ठैरालि, किलैकि व सुलेमानौ ज्ञान सुंणु कु धरति का किनारा बटी ऐ, अर देखा इख ऊ च जु सुलेमान से भि बड़ु च |
\v 43 "जब अशुद्ध आत्मा कै मनखि बटी निकळि जांदि, त व सुखीं जगह मा चैन आराम ढुंडदि, अर नि पौंदि |”
\v 44 तब व बुळदि कि मि अपंणा वेइ घर मा वापिस चलि जौलु जख बटी मि निकळि छौं | अर वापिस ऐके वेतैं सुनसान, अर साफ- सुथरु अर सज्युं पौंदि |
\v 45 तब व जै के अफ से भि बुरि सात और आत्माओं तैं अफ दगड़ि लौंदि, अर उ वेमु बैठिके अपंणु वास करदिनि, अर वे मनखि बाद कि हालित पैलि से भि बुरि ह्वे जांदि | ये युग का बुरा लोगुं कि हालित भि इनि ह्वेलि |
\v 46 जब यीशु भीड़ से बात कंना हि छा, त वेकि माँ अर भै भैर खड़ा छा अर ऊं से बात कंन चांणा छा |
\v 47 कैन ऊंमु बोलि, "देख, तेरि माँ अर तेरा भै भैर खड़ा छिंन, अर त्वेसे बात कन चांणा छिंन |"
\v 48 यु सूंणिके वेन बुन वळुं तैं जवाब दीनि, क्वा च मेरि माँ ? अर कु छिंन मेरा भै ?
\v 49 अर अपंणा चेलों कि तरपां अपंणु हाथ बड़ैके बोलि, "देखा, मेरी माँ अर मेरा भै यु छिंन |
\v 50 किलैकि जु क्वी मेरा स्वर्गीय बुब्बा कि मनसा पर चलु, वी मेरा भै, अर मेरी बैंण, अर मेरी माँ छिंन |"
\c 13
\p \v 1 वेइ दिन यीशु घर बटी निकळिके तल्लौ का छाला मा बैठि गे |
\v 2 अर वेका संमणि इतगा बड़ि भीड़ जंमा ह्वेगे कि यीशु नाव मा चड़ि गे, अर सैरी भीड़ किनारा पर खड़ी रै |
\v 3 अर वेन ऊं दगड़ी मिशाल देके भौत सि बात करनी: "एक बुतै कंन वळो बीज बुतुंणु कु गै |
\v 4 बुतुंण दफा कुछ बीज बट्टा का किनारा छिलेरेनि अर आकाश का पक्षियों न ऐ के ऊंतै चुगि दींनि |
\v 5 अर कुछ बीज पथरीळि जगह मु छिलेरेनि, जख ऊंतै बिंजा माटो नि मिलि अर गैहरु माटो नि मिलणा वझै से उ जळदि जंमि गींनि |
\v 6 पर घाम आंण पर उ फुके गेंनि, अर जड़ नि पकंणना वझै से सुखि गींनि |
\v 7 कुछ बीज झाड़ झोंकार मा छिलारेनि अर झाड़ झोंकारनं बडिके ऊंतै दबै दींनि |
\v 8 पर हां कुछ बीज अच्छि जगह मु छिलारेनि, अर फल लैंनि, क्वी सौ गुंणा, क्वी साठ गुंणा, अर क्वी तीस गुंणा |
\v 9 जैका कन्दूड़ होंनु उ सूंणि ल्यो |
\v 10 चेलु न संमिणि ऐ के ऊंमु बोलि, "तु लोगुं दगड़ि मिशाल देके किलै बात कंनि छै?"
\v 11 यीशु न जवाब दीनि, "तुम तैं स्वर्ग राज्य कि भेदुं कि समझ दिईं च, पर ऊंतै नि दिईं |
\v 12 किलैकि जै मु च, वे तैं दिये जालु अर वेमु बिंजा व्हे जालु; पर जैमु कुछ नीच, वेमु बटी ऊ भि लिये जालु जु कि वेमु छैं च |
\v 13 मि ऊं दगड़ि मिशाल देके इलै बात करदूं किलैकि उ देखिके भि नि देखदिनि अर सूंणिके भि नि सुंणदिन, अर नि समझदिनि |
\v 14 ऊंका बारा मा यशायाह कि य भविष्यवाणि पूरि होंदि : 'तुम कंदूड़ुनं त सुंणिल्या, पर नि समझिल्या; अर आंखुनं त देखिल्या, पर तुम नि पैछाणिल्या |
\v 15 किलैकि यूं लोगुं को जिकुड़ो बकुळु ह्वेगे, अर उ कंदूड़ु न ऊंचो सुंणदिनि अर ऊंन अपंणा आंखा बूजिनि; कखि इन नि हो कि उ आंखु न देखुनु, अर कंदूड़ु न सुंणुनु अर मन से समझुनु, अर अपंणा पापुं से मन फिरौनु, अर मि ऊंतै खूब कैरु |
\v 16 पर धन्य छिंन तुमारा आंखा कि उ देखदा छिनं; अर तुमारा कंदूड़ कि उ सुंणदा छिंनि |
\v 17 मि तुम मु सच बुनु छौं किलैकि कतगै रैबारयों न अर धर्मियों नं चै कि जौं बातुं तै तुम देखणा छां, देखुनु, पर नि देखनि; अर जौं बातुं तै तुम सुंना छां, सुंणनु, पर नि सुंणिनि |
\v 18 "अब तुम बीज बुतंण वळा मिशाल को अर्थ सूंणा :
\v 19 जु क्वी राज्य को वचन सूंणिके नि संमझुदो, वेका मन मा जु कुछ बुते गे छौ, वे तैं उ दुष्ट ऐके लूछि के लिजांदु | यु उइ च, जु बट्टा किनारा बुते गे छौ |
\v 20 अर जु पथरीळि जगह मु बुते गे छौ, यु ऊच जु वचन तै सूंणिके ख़ुशि से माणि लेंदु |
\v 21 पर अफ मु जड़ नि रखणा वझै से उ जरा दिन कु रांदु, अर जब वचन का वझै से क्लेश य कष्ट होंदु, त उ उबारि ठोकर खांदु |
\v 22 जु झाड़ झोंकार मा बुते गे, उ यू च, जु वचन तैं सुंणदु च, पर ये संसारै चिन्ता अर धन को लोभ वचन तैं दबै देंदु, अर उ फल नि लांदु |
\v 23 अर जु अच्छी जगह मु बुते गे, उ यू च, जु वचन तैं सूंणिके समझुदु च, अर फल लांदु; ऊ भि क्वी सौ गुणा, क्वी साठ गुणा, अर क्वी तीस गुणा |
\v 24 यीशु नं ऊं तै एक और मिशाल दीनि : "स्वर्ग को राज्य वे मनखि जंन च जैन अपंणा पुंगड़ा मा अच्छु बीज बूति |
\v 25 पर जब लोग सेंणा छा त वेका दुश्मन ल पुंगड़ा मा ऐके ग्यूं का बीच जंगळि बीज बूतिके चलि गे |
\v 26 जब अंकुर निकळिनि अर बलड़ा लगिनि, त जंगळि दांणा कि बिज्वाड़ भि दिखे गे |
\v 27 जु पुंगड़ा को मालिक छौ, वेका सेवकु नं वेमु ऐके बोलि, 'हे स्वामि क्या तिन अपंणा पुंगड़ा मा अच्छु बीज नि बूति छौ? त फिर जंगळि दांणा कि बिज्वाड़ वेमु कख बटी ऐ?
\v 28 वेन ऊं मु बोलि, 'यु कै दुशमन को काम च |' सेवकुं नं वेमु बोलि 'क्या तेरि मनसा च, कि हम जैके ऊंतै बटोरि ल्य्यां?'
\v 29 वेन बोलि, 'न, कखि इन नि हो कि जंगळि दांणा कि बिज्वाड़ बटोरद दफा तुम ऊं दगड़ि ग्यूं भि उखाड़ि द्य्याँ |
\v 30 लवै तक द्यूं तैं दगड़ि बडण दय्या, अर लवै का समय मि लवै कंन वळुं बटी बुलुलु कि पैलि जंगळि दांणा कि बिज्वाड़ बटोरिके फुकणु कु ऊंका पूळा बांधि ल्या, अर ग्यूं तैं मेरा कुठार मा इकट्ठा कैरा' |
\v 31 यीशु न ऊं तै एक और मिशाल दीनि : स्वर्ग को राज्य राई का बीज जंन च, जै तैं कै मनखि नं लेके अपंणा पुंगड़ा मु बूति दीनि |
\v 32 उ सब बीजुं से छोटु त होंदु च पर जब बड़ि जांदु त तब सब साग- पात से बड़ु व्हे जांदु; अर इन डाळु बंणि जांदु कि आकाश का पक्षि ऐके वेकि फौंक्यूं मा घोल बंणैके रंदिनि |
\v 33 यीशु न एक और मिशाल ऊं तै सुंणै: "कि स्वर्ग को राज्य खमिर का जंन च जैतै एक जनना न लेके तीन पथा आटा मा मिलै दींनि अर होंद- होंद उ सब खमीरा ह्वे गे |
\v 34 यु सब बात यीशु न लोगुं से मिशाल देके बुलिनि, अर बगैर मिशाल दिय्यां उ ऊं बटी कुछ नि बुळदु छौ,
\v 35 कि जु वचन रैबारया का द्वारा बुले गे छौ, उ पूरो ह्वे जौ : "मि मिशाल देंणु कु अपंणु गिच्चु खोलुलु: मि ऊं बातुं तैं जु संसार की रचना बटी गुप्त मा रैनी प्रगट करुलु |"
\v 36 तब उ भीड़ तैं छोड़िके घर मा ऐ, अर वेका चेलु न वेका संमणि ऐके बोलि, "पुंगड़ा म को जंगळि बीज की मिशाल हम तैं समझै दि |"
\v 37 वेन ऊं तै जवाब दींनि, "अच्छा बीज तैं बुतंण वळु मनखि को नौंनु च |
\v 38 पुंगड़ु यु संसार च, अच्छु बीज राज्य कि सन्तान, अर जंगळि बीज दुष्ट कि सन्तान च |
\v 39 अर जै दुष्ट नं ऊं तै बूति उ शैतान च; लवै ये संसार को अन्त च, अर लवै कन वळा स्वर्गदूत छिंन |
\v 40 त: जंन जंगळि बीज बटोरे जंदिन अर फुके जंदिनि उनि ये संसार का अन्त मा होल्लु |
\v 41 मनखि को नौंनु अपंणा स्वर्गदूतों तैं भेजुलो, अर उ वेका राज्य मा बटी सब ठोकर खांण वळुं तैं अर कुकर्म कंन वळुं तैं इकट्ठा करला,
\v 42 अर ऊं तै आग का कुण्ड मा डळला, जख रोंण अर दांतु को पिसंण होल्लु |
\v 43 वे समय मा धर्मि अपंणा बुब्बा का राज्य मा सूरज जंन चमकला | जैका कंदूड़ होंनु उ सूंणि ल्यो |
\v 44 "स्वर्ग को राज्य कै पुंगड़ा मा छिप्य्यां धन का समान च, जै तै कै मनखि नं पै अर छिपै दींनि, अर ख़ुशी से जैके अपंणु सब कुछ बेचि दींनि अर वे पुंगड़ा तैं मोल ले लींनि |
\v 45 "फिर स्वर्ग को राज्य* एक व्यापारी जंन च जु अच्छा मोतियों कि खोज मा छौ |
\v 46 जब वे तैं एक कीमति मोति मिलि गे त वेनं जै के अपंणु सब कुछ बेचिके वे तैं मोल ले लींनि |
\v 47 "फिर स्वर्ग को राज्य* वे बड़ा जाळ का समान च जु समोदर मा डळे गे, अर बनि- बनि किस्म का माछुं तैं घेरि के लै |
\v 48 अर जब जाळ भुरे गे, त मछवै वे तै छाला पर खींचि के लैनि, अर बैठिके बलि-बलि त ठेकि हुंद इकट्ठा कैरि अर निकम्मि- निकम्मि फेंकि दींनि |
\v 49 संसार का अन्त मा भि इनि होल्लु | स्वर्गदूत ऐ के दुष्टों तैं धर्मियों बटी अलग करला,
\v 50 अर ऊं तै आग का कुण्ड मा डळला | जख रोंण अर दांतु को पिसंण होल्लु |
\v 51 "यीशु न ऊंमु बोलि क्या तुमु न यूं बातुं तैं समझेलि?" ऊंन वेमु बोलि, "हाँ |"
\v 52 यीशु नं ऊंमु बोलि, "इलै हर एक शास्त्रि जु स्वर्ग का राज्य को चेला बंणि च, उ वे घर का स्वामि जंन च जु अपंणा भण्डार बटी नै अर पुरांणि चीजुं तैं निकाळदु च |"
\v 53 जब यीशु नं यु सभि मिशाल दियेलि छै, त तब उख बटी चलि गे |
\v 54 अर अपंणा शहर मु ऐ के * उखा प्रार्थना भवन मा ऊं तै इन उपदेश देंण लगि गे कि उ भैंच्चका मा पोड़ि के बुनं लगि गेंनि, "येतैं यु ज्ञान अर सामर्थ्य का काम कख बटी मिलिनि ?
\v 55 क्या यु बड़ई को नौंनु नीच ? क्या येकि माँ को नौं मरियम अर येका भय्युं को नौं याकूब, यूसुफ, शमौन अर यहुदा नीच ?
\v 56 अर क्या येकि सभि बैंण हमारा बीच मा नि रंदिनि ? त फिर येतैं यु सब कख बटी मिलि ?
\v 57 इनकै ऊं न ऊंका वझै से ठोकर खै,* पर यीशुनं ऊं मु बोलि, "रैबारया को अपंणा देश अर अपंणा घर तैं छोड़िके और कखि निरादर नि होंदु |"
\v 58 अर वेन उख ऊंका अविश्वास का वझै से भौत सि सामर्थ्य का काम नि करिनि |
\c 14
\p \v 1 वे समय मा चौथाई देश का राजा हेरोदेस न यीशु कि चर्चा सूंणि,
\v 2 अर वेन अपड़ा सेवकुं कु बोलि, "यु यूहन्ना बपतिस्मा देंण वळु च ! उ मुर्दों मा बटी ज्यूंदु ह्वे गे, इलैइ वे बटी सामर्थ्य का काम दिखेंणा छिंन |"
\v 3 किलैकि हेरोदेस न अपड़ा भै फिलिप्पुस की घरवळी का कारण से, यूहन्ना तैं पकड़िके बांधि अर जेळ मा डाळवै छौ |
\v 4 किलैकि यूहन्ना नं वे कु बोलि छौ कि ईं तै रखंण त्वेकु ठिक नी च |
\v 5 इलै हेरोदेस यूहन्ना तैं मरण चांदु छौ, पर लोगुं से डरदु छौ किलैकि उ वेतैं परमेश्वर को रैबारया मंणदा छा |
\v 6 पर जब हेरोदेस को जन्म दिन ऐ, त हेरोदियास कि नौनि न उत्सव मा नाच दिखैके हेरोदेस तैं खुश कैरि |
\v 7 त तब वेन खुश ह्वे के सौं खैनी अर वींतै वचन दींनि, "कि जु कुछ भि तु मंगिलि मि त्वे तैं द्यूलु |"
\v 8 तब वीं न अपड़ी माँ का उकसौंण से बोलि, मीकु इखी यूहन्ना बपतिस्मा देंण वळा को मुंड मंगवै दि |
\v 9 राजा दुःखि ह्वे, पर अपंणि सौं का वझै से अर अफ दगड़ि जु बैठय्यां छा ऊंका वझै से अपंणा सेवकुं तैं आज्ञा दींनि कि यीं नौंनि तैं यूहन्ना मुंड दिये जौ |
\v 10 अर वें न जेळ मा लोगुं तैं भेजिके यूहन्ना मुंड कटवै दींनि;
\v 11 अर वेको मुंड थाळ मा लये गे अर वीं नौनि तैं दिये गे, जैतै व अपंणि माँ मु ली गे |
\v 12 तब यूहन्ना का चेला ऐनि अर वेकि लांश तैं लिजैके खडै दींनि, अर जै के यीशु तैं यु समाचार दींनि |
\v 13 जब यीशु न यु सूंणि, त तब उ नाव पर चड़िके उख बटी कै सुनसान जगह कु, एकुंत मा चलि गे | अर लोग भि यु सूंणिके गौं-गौं बटी पैदल हि वेका पिछनैं चलण लगि गे |
\v 14 वेन उख बटी निकळि के एक बड़ि भीड़ देखि अर ऊं पर तरस खै, अर ऊंका बिमारूं तैं खूब कैरी |
\v 15 जब रुमुक ह्वे त वेका चेलु नं वेमु ऐके बोलि, "इख इकुंत जगह च अर देर होंणि च; इलै लोगुं तैं विदा करै जौ कि उ जै के अफुकु खांणु मोल ल्योनु |"
\v 16 पर यीशु नं ऊं कु बोलि, "ऊंको जांण जरूरी नी च ! तुम ही यूं तै खांणु कु कुछ द्य्या |"
\v 17 ऊं न यीशु मु बोलि, "इख हम मु पांच रोट्टी अर द्वी माछुं तैं छोड़िके और कुछ नी च |"
\v 18 यीशु नं बोलि, "ऊंतै इख मी मु ल्या |"
\v 19 तब वेन लोगुं तै घास पर बैठुणु कु बोलि, अर ऊं पांच रोट्टियुं अर द्वी माछियुं तैं अपंणा हाथ मा लीनि; अर स्वर्ग जंना देखिके धन्यवाद कैरी अर रोट्टी तोड़ि तोड़िके चेलुं तैं दीनि, अर चेलु न लोगुं तैं दींनी |
\v 20 जब सब खै के छकि गेंनि, त चेलु नं बच्य्यां टुकड़ु से बारह ठुपरा भोरिके उठैनी |
\v 21 अर खांण वळा जंननु अर बच्चों तैं छोड़िके, पांच हजार मनख्यूं का लगभग छा |
\v 22 तब वेन उबारी अपड़ा चेलुं तैं नाव पर चड़णु कु मजबूर कैरी कि उ ऊं से पैलि छाला पर चलि जौंनु, जब तक कि उ लोगुं तै विदा कैरु |
\v 23 उ लोगुं तैं विदा कंन का बाद, प्रार्थना कनु कु अलग पहाड़ पर चलि गे; अर अफि-अफि रुमुक जुग उ उखि रै |
\v 24 वे समय मा नाव तल्लौ का बीच लैहरुं मा डगमगाणि छै, किलैकि हव्वा संमणी बटी आंणी छै |
\v 25 अर यीशु रात का चौथा पहर तल्लौ पर चळदी चळदी चेलुं का संमणि ऐ |
\v 26 चेला यीशु तै तल्लौ मा चलण देखि कै घबरै गेंनि | अर बुनं लगि गेंनि, कि "यु भूत च !" अर भौत डैरि के चिलांण लगि गेंनि |
\v 27 तब यीशु नं उबारी ऊं से बात कैरी अर बोलि, "ढाडस रखा ! डैरा न मि छौं !"
\v 28 पतरस न ऊं तैं जवाब दींनि, कि "हे प्रभु, अगर तु छै, त मी तैं अफ मु पांणी पर चलणै आज्ञा दि |"
\v 29 वेन बोलि, "औ ! "तब पतरस नाव पर बटी उतरिके यीशु का संमणि जांणु कु पांणि पर चलंण लगि गे |
\v 30 पर हवा तैं देखिके डरि गे, अर जब डुबंण लगि गे, त चिल्लै के बुन लगि गे, "हे प्रभु, मी तैं बचौ !"
\v 31 यीशु न तुरंत अपंणु हाथ बड़ै के वे तैं थामि दींनि अर वेकु बोलि, "हे अधुरा विश्वासी तिन शक किलै कैरि?"
\v 32 जब उ नाव मा चड़ि गेंनि, त हवा थमि गे |
\v 33 ईं बात पर ऊं न जु नाव मा बैठ्यां छा, यीशु तैं दण्डवत कैरिके बोलि, "सच्चि मा, तु परमेश्वर को नौंनु छै |"
\v 34 तब उ छाला पर उतरिके गन्नेसरत मा पौंछिनि |
\v 35 उख लोगुं न वेतैं पछ्यांणी दींनि अर आस-पास का सभि देशु मा य खबर भेजि, अर सभि बिमारूं तैं वेका संमिणि लैंनि,
\v 36 अर लोग यीशु से अजुजि कन लगि गेंनि कि उ ऊंतै अपड़ा कपड़ुं का किनारा तैं छूण द्य्यो; अर जतनु न भि वे तैं छ्वी उ सभि खूब ह्वे गेंनि |
\c 15
\p \v 1 तब यरुशलेम बटी भौत फरीसी अर धर्मशाश्त्र का जाणकार यीशु मु ऐ के बुन लगि गैनि।
\v 2 तुमारा चेला पुरखों कि रीत तैं किलै टाळदिन, उ त बगैर हाथ ध्वेयां खाणु खांदिन ?
\v 3 यीशु न ऊं तैं जवाब दींनी, "कि तुम भि अपड़ी रीति-रिवाजों का कारण परमेश्वर की आज्ञा किलै टाळि देंदां ?"
\v 4 किलैकि परमेश्वर न बोलि छौ, कि 'अपड़ा बुब्बा अर अपड़ी ब्वे को आदर करयां, अर जु क्‍वे ब्वे या बुबा खुणे बुरु बोललु , उ मारे जौ।'
\v 5 पर तुम बोलद्यां, कि जु क्‍वे अपड़ा बुब्बा या ब्वे कु बोललु कि, जु कुछ तुम तैं मी बटै फैदा ह्वे सकदु छौ, उ परमेश्वर तैं चढ़ैये गे।
\v 6 त वेतैं अपड़ा ब्वे-बाबुं की सेवा कनै क्वे जरूरत नि रांदी, इन कैरी के तुम अपड़ी रीतियों न परमेश्वर का वचन तैं टाळी देदां |
\v 7 हे कपटी अर ढोंगी लोगों, यशायाह न तुमारा बारा मा या भविष्यवाणी ठिक कैरि :
\v 8 यु लोग ओंठु न त मेरु आदर करदिन, पर यूंकु मन मी से दूर रांदु।
\v 9 यु लोग बेकार मा मेरी भक्ति करदिन, किलैकि यु मनिख्यों कि रीत तैं इन सिखौदिनि जन कि परमेश्वर कि आज्ञा होनु |”
\v 10 तब वेन लोगु तैं अफु मु बुलै कै बोलि ”सूणा अर समझा :-
\v 11 जु गिच्चा मा जांदु, उ मनख्यूं तैं अशुद्ध नि करुदु, पर जु गिच्चा बटी निकळुदु च, उइ मनख्यूं तैं अशुद्ध करुदो |
\v 12 तब चेलु नं ऐ के यीशु मु बोलि, "क्या तु जंणिदि छै कि व्यवस्था का जंणन वळु नं यु वचन सूंणिके ठोकर खै?"
\v 13 वेन जवाब दींनि, "हरेक व डाळि ज्व मेरा बुब्बा न नि लगै, व उखाड़े जालि |
\v 14 ऊं तै जांण द्य्या; उ अंधा बट्टु का बतौंण वळा छिंन अर जु अंधु अंधा तैं बट्टु दिखालो, त द्वी खड मा पड़ि जाला |
\v 15 यु सूंणिके पतरस न वेमु बोलि, "यीं मिशाल हम तैं समझै दि |"
\v 16 यीशु न ऊं कु बोलि, "क्या तुम भि अभि तक नासमझ छां ?
\v 17 क्या तुम नि जंणदां कि जु कुछ गिच्चा मा जांदु उ पुट्गा मा जांदु, अर सुबेर संडास मा निकळि जांदु?
\v 18 पर जु कुछ गिच्चा बटी निकळुदु, उ मन से निकळुदो, अर वी मनख्यूं तैं अशुद्ध करुदु |
\v 19 किलैकि बुरा विचार, हत्या, परस्त्रीगमन, व्यभिचार, चोरि, झूठी गह्वे अर बुरै मन बटी हि निकळदिनि |
\v 20 यु वी छिंनि जु मनख्यूं तैं अशुद्ध करदिंनि, पर बगैर हाथ धोय्यां खांणु खांण मनख्यूं तैं अशुद्ध नि करुदु |
\v 21 यीशु उख बटी निकळि के, सूर अर सैदा का प्रदेशुं मा चलि गे |
\v 22 वे प्रदेश मा एक कनानि जाति कि एक जनान छै, व चिल्लै के बुनं लगि गे, "हे प्रभु दाऊद कि सन्तान, मी पर द्या कैर ! मेरि नौंनि तैं दुष्टात्मा भौत सतौंणि च |"
\v 23 पर वेन वीं तै कुछ जवाब नि दींनि | तब वेका चेलुं न ऐ के वे से अजुजि कैरि कि, "ईं तै विदा कैर, किलैकि व हमारा पिछनैं चिलांदी- चिलांदि आंणी च |"
\v 24 वेन जवाब दींनि, "इस्राएल का घराना कि हरंचि भेड़ुं तै छोड़िके मि और कैमु नि भिजे ग्यों |"
\v 25 पर व यीशु का संमणि ऐ, अर यीशु तैं प्रणाम कैरि के बुनं लगि गे, "हे प्रभु मेरी मदद कैर |"
\v 26 वेन जवाब दींनि, "नौंनु कि रोट्टी लेके कुकरुं का अगनैं डळण ठिक नी च |"
\v 27 वीं न बोलि, "हां प्रभु सच बात च, पर कुकर भि त वे छोड़य्यां तैं खंदिनि जु ऊंका मालिकु गि जूठन ह्वेंदी |"
\v 28 ईं बात पर यीशु न वीं तैं जवाब दींनि, "हे बेटी, तेरु विश्वास भौत बड़ु च | जन तु चांदि छै, उनि त्वेकु ह्वे जौ |" अर वींकी नौंनि वीं घड़ी खूब ह्वे गे |
\v 29 यीशु उख बटी गलील का तल्लौ का समणि ऐ, अर पहाड़ पर चड़िके बैठि गे |
\v 30 तब भीड़ कि भीड़ वेका समणि ऐ | उ अफ दगड़ी लंगड़ों, अंधो, गूंगो तैं अर डूंडो तैं अर भौतुं तैं वेमु लैनि, अर ऊं तै यीशु का खुट्टुं मा डाळि दींनि, अर यीशु नं ऊं तै खूब कैरि |
\v 31 जब लोगुं न देखि कि गूंगा बुना छिनि, अर लूला-लंगड़ा खूब ह्वे के हिटणां छिनि, अर अंधा देखणा छिंनि त भैंचक मा पोड़िके इस्राएल का परमेश्वर कि बड़ै कंन लगि गेंनि |
\v 32 यीशु न अपड़ा चेलुं तैं अफ मु बुलै अर बोलि, "मी तैं ईं भीड़ पर द्या आंणी च, किलैलि उ तीन दिन बटी मी दगड़ी छिंन अर ऊंमु खांणु कु भि कुछ नी च | मि ऊं तै भुखी विदा नि कन चांणु, कखि इन नि हो कि बट्टा मा थकिके उखि रै जौंनु |"
\v 33 चेलु न ऊमु बोलि, "हम तैं ये जंगळ मा इथगा रोट्टी कख बटी मिलण कि हम इथगा बड़ी भीड़ तैं खिलै द्य्यां?"
\v 34 यीशु न ऊंमु पूछि, "तुम मु कतगा रोट्टी छिंन?" ऊंन बोलि, "हम मु सात रोट्टी अर जरा सि माछा छिन |"
\v 35 तब यीशु नं लोगुं तैं धरति पर बैठणै की आज्ञा दींनि |
\v 36 अर ऊं सात रोट्टी अर माछुं तैं अपंणा हाथ मा लीनि, अर धन्यवाद कैरिके तोड़ि, अर अपंणा चेलुं तैं देंदि रै, अर चेला लोगुं तैं देंदी रैनी |
\v 37 त इनकै सभि खै के छकि गेंनि अर चेलुं न बच्य्यां टुकड़ों न भुरय्यां सात ठुपरा उठैनि |
\v 38 खांण वळा जंननु अर बच्चों तैं छोड़िके चार हजार आदिम छा |
\v 39 तब यीशु भीड़ तैं विदा कैरिके नाव मा चड़ि गे, अर मगदन नौं का मुलुक का किनारा मा ऐ |
\c 16
\p
\v 1 व्यवस्था का जंणन वळु नं अर सदूकियों न समणि ऐ के यीशु कि अजमैस कनु कु वे कु बोलि, "हम तैं स्वर्ग को क्वी चिन्ह दिखौ |
\v 2 वेन ऊं तै जवाब दींनि, "रुमुक जुग तुम बुळदां, 'कि मौसम ठिक रालो, किलैकि स्वर्ग लाल च',
\v 3 अर सूबेर बुळदां, 'कि आज तोफान आलो, किलैकि स्वर्ग लाल अर बदल्युं च |' तुम स्वर्ग का लक्षण देखि के वेको भेद बतै सकदा छां, पर समय का चिन्ह का भेदुं तैं किलै नि बथै सकदां?
\v 4 ये युग का बुरा अर व्यभिचारि लोग, चिन्ह ढुंडणा छिनं, पर योना का चिन्ह तैं छोड़िके ऊं तै क्वी चिन्ह नि दिये जालु | अर उ ऊंतै छोड़िके चलि गे |
\v 5 चेला तल्लौ का पल्या छाला मा पौंछिनि, पर उ रोट्टी लिजांण बिसरि गे छा |
\v 6 यीशु न ऊंमु बोलि, "देखा, व्यवस्था का जंणन वळुं का अर सदूकियों का खमीर बटी सचेत रय्यां |
\v 7 उ आपस मा विचार कंन लगि गेंनि, "हम रोट्टी नि लय्यां इलै उ इन बुनु च |"
\v 8 यु जांणिके, यीशु न ऊंमु बोलि, "हे अधुरा विश्वासियों, तुम आपस मा इन विचार किलै कंना छां कि हम मु रोट्टी नी च ?
\v 9 क्या तुम अभि तक नि समझय्यां? क्या तुम तैं ऊं पांच हजार मनख्यूं कि पांच रोट्टी याद नी च, अर क्या यू भि याद नी च कि तुमु न कतगा भोरय्यां ठुफरा उठै छा?
\v 10 अर न तुम तैं ऊं चार हजार मनख्यूं कि सात रोट्टी याद छिंन, अर न यु भि कि तुमुनं कतगा ठुफरा उठै छा?
\v 11 तुम किलै नि समझद्य्याँ कि मिन तुम मु रोट्टी का बारा मा नि बोलि, पर यु कि तुम व्यवस्था का जंन वळुं का अर सदूकियों का खमीर बटी सचेत रैयां |
\v 12 तब ऊंकि समझ ऐ गे कि यीशु न रोट्टी का खमीर से न, बल्कि व्यवस्था तैं जंन वळु कि अर सदूकियों कि झूठी शिक्षा से सचेत रौंणु कु बोलि छौ |
\v 13 यीशु कैसरिया अर फिलिप्पी का प्रदेश मा ऐ, अर अपड़ा चेलुं बटी पुंछण लगि गे, "कि लोग मनखि का नौंना कु क्या बुळदिनि ?"
\v 14 ऊंन बोलि, "कुछ त यूहन्ना बपतिस्मा देंण वळु बुळदिनि, अर कुछ एलिय्याह, अर कुछ यिर्मयाह य रैबारयों मा बटी क्वी एक बुळदिन |
\v 15 यीशु न ऊंमु बोलि, पर तुम मी कु क्या बुळदां ?
\v 16 शमौन पतरस नं जवाब दींनि, "तु ज्यूंदु परमेश्वर को नौंनु मसीह छै |"
\v 17 यीशु नं वे तैं जवाब दींनि, "हे शमौन, योना का नौंना, तु धन्य छै; किलैकि न मांस अर न ल्वे नं, पर मेरा बुब्बा न जु स्वर्ग मा च, वेन य बात त्वे पर प्रगट कैरि |
\v 18 अर मी भि त्वेमु बुनु छौं कि तु पतरस छै, अर मि ये ढुंग्गा पर अपड़ी कलीसिया बंणौलु, अर नरक का फाटक वेकु मुकाबला नि कैरि सकला |
\v 19 मि त्वे तैं स्वर्ग राज्य कि कुंजी द्यूलु : अर जु कुछ तु धरति पर बंधिलि, उ स्वर्ग मा बंधे जालु; अर जु कुछ तु धरति पर खोलिलि, उ स्वर्ग मा खुले जालो |
\v 20 तब यीशु न चेलुं तैं सचेत कैरी कि कै मु नि बुल्य्यां कि मि मसीह छौं |
\v 21 उबारी बटी यीशु अपड़ा चेलुं तैं बथौंण लगि गेंनि, "कि जरूरी च कि मि यरूशलेम कु जौं, अर पुरखों का, अर प्रधान याजकुं का, अर शास्त्रियों का हाथ से भौत दुःख उठौं; अर मरे जौं; अर तिसरा दिन ज्यूंदु ह्वे जौं |
\v 22 ईं बात पर पतरस वेतैं अलग मु लिजै के झिड़कंण लगि गे, अर बुन लगि गे कि "हे प्रभु, परमेश्वर नि कैरु कि कभी त्वे दगड़ी इन हो |"
\v 23 वेन पिछनैं फरकि के पतरस मु बोली, "हे शैतान, मेरा समंणि बटी दूर ह्वे जा ! त्वे बटी मी तैं ठोकर मिलणि च; किलैकि तु परमेश्वर की बातुं पर न, पर मनख्यूं कि बातुं पर मन लगौंणि छै |"
\v 24 तब यीशु नं अपड़ा चेलुं मु बोलि, "जु क्वी मेरा पिछनैं आंण चौ, उ अफ तैं कुछ नि संमझु अर अपंणु क्रूस उठौ, अर मेरा पिछनै ह्वे ल्यो |
\v 25 किलैकि जु क्वी अपंणु प्राण बचौंण चौ, उ वेतै खोलु; अर जु क्वी मी कु अपंणु प्राण तैं खोलु, उ वे तै पालो |
\v 26 जु मनखि ये सैरा संसार तैं पै ल्यो, अर अपंणा प्राण को नुकसान उठौ, त वे तैं क्या फैदा होल्लु? य मनखि अपंणा प्राण का बदला क्या देलो?
\v 27 जब मनखि को नौनु अपंणा स्वर्गदूतों का दगड़ि अपंणा बुब्बा कि महिमा मा आलो, उबारि उ हर एक तैं वेका कामों का अनुसार प्रतिफल द्यालु |
\v 28 मि तुम मु सच बुनु छौं कि जु इख खड़ा छिंनि, ऊंमा बटी कुछ इन छिनि कि उ जब तक मनखि का नौना तैं वेका राज्य मा औंण नि देखि ल्योंनु, तब तक मौत को स्वाद कभि नि चखला |"
\c 17
\p
\v 1 छ: दिन का बाद यीशु न पतरस अर याकूब अर वेका भै यूहन्ना तैं दगड़ा मा लीनि, अर ऊंतै एकुंत मा कै ऊंचा पहाड़ पर ली गे |
\v 2 उख ऊंका समणि वेकु रूप बदलि, अर वेकु मुख सूरज जन चमकि अर वेका कपड़ा उज्यळा जन चमकि गेनि |
\v 3 अर मूसा अर एलिय्याह वे दगड़ि बात कन दिखे गेंनि |
\v 4 त ईं बात पर पतरस न यीशु मु बोलि, "हे प्रभु हमारु इख रांण अच्छु च | जु तेरि मनसा हो त मि इख तीन तम्बु बंणौ; एक त्वेकु, एक मूसा कु, अर एक एलिय्याह कु? "
\v 5 उ जब बुनु ही छौ कि एक चमक्यां बादळ न ऊंतै घेरी दींनि, अर वे बादळ बटी यु शब्द निकळि : "यु मेरु प्रिय नौनु च, जै बटी मि खुश छौं : ये कि सूंणा |"
\v 6 चेला यु सूंणिके टोटगां पोड़ि गेंनि अर भौत डैरी गेंनि |
\v 7 यीशु न ऊंका समंणि ऐके ऊं तै छ्वी, अर बोलि, "उठा, डैरा ना |"
\v 8 तब ऊं न अपंणा आंखा उठैनि अर उखुम यीशु तैं छोड़िके और कै तै नि देखि |
\v 9 जब उ डांडा बटी उतरंणा छा तब यीशु नं ऊं तै या आज्ञा दीनि, " जब तक मनखि को नौनु मुर्दों म बटी ज्यूंदु नि ह्वे जौ, तब तक तुमु न जु कुछ भि देखि वांका बारा मा कै मु नि बुल्यां |"
\v 10 तब ईं बात पर वेका चेलुं न वे मु पूछि, "त फिर शास्त्री किलै बुळदिनि कि एलिय्याह को पैली औंण जरुरि च ?"
\v 11 यीशु न जवाब दींनि, एलिय्याह जरुर आलो, अर सब कुछ सुधारुलो |
\v 12 पर मि तुम मु बुनु छौं कि एलिय्याह पैली ऐ गे, अर लोगुं न वे तैं नि पछ्यांणी; पर जन ऊं न चै उनि वे दगड़ी कैरी | उनि मनखि को नौनु भि ऊंका हाथ बटी दुःख उठालु |
\v 13 तब चेलुं न समझि कि वेन हम मु युहन्ना बपतिस्मा देंण वळा का बारा म बोलि |
\v 14 जब उ भीड़ का संमणि पौंछिनि, त एक मनखि यीशु का संमणि ऐ, अर वेन घुंढा टेकि के बोलि,
\v 15 "हे प्रभु, मेरा नौना पर द्या कैर ! किलैकि वे तैं मिर्गी औंदि, अर वेकी या बिमारी वेतैं भौत दुःख देंदी ज्यांसे उ कई बार आग अर पांणी मा पड़ी जांदु |”
\v 16 मि वेतैं तेरा चेलुं म लै छौ, पर उ वेतैं खूब नि कैरि सकिनि |
\v 17 यीशु न जवाब दीनि, हे अधुरा विश्वासियों अर ढीट लोगुं, मि कब तक तुम दगड़ि रौलु? वेतैं इख मी मु लावा |
\v 18 तब यीशु न दुष्टात्मा तैं झिड़कि, अर व वे मा बटी निकळि गे अर उ नौंनु तुरंत खूब ह्वेगे |
\v 19 तब चेला यीशु का दगड़ी एकुंत मा जै के बुन लगि गेंनी, हमुन उ खूब किलै नि कैरी सैकि?
\v 20 यीशु न ऊं मु बोलि, "अपंणा विश्वास कि कमि का कारण से, किलैकि मि तुम मु सच बुनु छौं, जु तुमारु विश्वास राई का बीज बराबर भि हो, त ये पहाड़ बटी बोलिल्या, इख बटी सरकि जा, त तुमुकु हवे जालु; अर क्वी बात तुमुकु कठिन नि ह्वेलि |
\v 21 पर य जाति बगैर प्रार्थना अर बगैर उपवास का नि निकळि सकदि |
\v 22 जब उ गलील परदेश म छा, त यीशु न ऊं मु बोलि, "मनखि को नौनु मनख्यूं का हाथ म पकड़े जालु;
\v 23 उ वे तैं मारि डळला, अर उ तिसरा दिन ज्यूंदु ह्वे जालु | ईं बात पर चेला भौत दुखि ह्वेनि |
\v 24 जब उ कफरनहूम पौंछिनि, त मन्दिर मा कर लेण वळु नं पतरस का संमणि ऐ के पूछि, "क्या तुमारु गुरु मन्दिर को कर नि देंदु?"
\v 25 वेन बोलि, "हाँ देंदु च |" जब उ घर मु ऐ, त यीशु नं वेका पुछंण से पैलि वे मु बोलि, "हे शमौन, तु क्या सोचणि छै? धरती का राजा चुंगी या कर कै बटी लेंदिनि? अपड़ा नौंनु बटी य परायुं बटी?"
\v 26 पतरस न यीशु मु बोलि, "कि परांयूं बटी | "त यीशु न वेमु बोलि, " त नौंना बची गेंनि |
\v 27 फिर भि इलै कि हम ऊं तै ठोकर नि द्यां, तु तल्लौ का किनारा जै के बळसा तैं डाळ, अर ज्व माछि पैलि निकळलि, वीं तैं लि; वीं को गिच्चा खोलंण पर त्वे तैं एक सिक्का मिलुलो, वेतैं लेके मेरा अर अपड़ा बदला ऊं तै दे दी |"
\c 18
\p \v 1 तब तुरंत चेला यीशु का संमणि ऐ के पुछंण लगि गेंनि, "स्वर्ग का राज्य म बड़ु कू च?"
\v 2 ऊंका ये सवाल का जवाब मा वेन एक बच्चा तैं संमणि बुलै के ऊंका बीच म खड़ु कैरि,
\v 3 अर बोलि, "मि तुम मु सच बुनु छौं कि जब तक तुम मन नि फिरैल्या अर बच्चों जन नि बंणिल्या तब तक तुम स्वर्ग का राज म नि जै सकिल्या |
\v 4 जु क्वी अफ तैं ये बच्चा की तरौं नम्र बणालु उ परमेश्वर का राज मा सबसे बड़ो होलु |
\v 5 अर जु क्वी मेरा नौ से एक इन बच्चा तैं स्वीकारुदो उ मी तैं स्वीकार करुदो |
\v 6 पर जु क्वी यूं छोटुं में से जु मी पर विश्वास करदिनि एक तैं भी ठोकर खिलौनु, वेकु यु भलु होंदु कि बड़ी चक्की पाट वेका गळा मा लटकये जांदु, अर गैरा समोदर मा डुबाये जांदु |
\v 7 ठोकरूं का कारण से संसार पर हाय ! ठोकर को लगंण जरूरि च; पर हाय च वे मनखि पर जैकि तरपां बटी ठोकर लगदी |
\v 8 जु तेरु हाथ या तेरु खुट्टु त्वे तैं ठोकर खिलौ, त वे तैं काटिके फेंकी दि, डूंडो या लंगड़ो ह्वेके जीवन मा प्रवेश कन त्वेकु भलु च कि द्वी हाथ या द्वी खुट्टुं का रौंद तु अनन्त आग मा डळे जै |
\v 9 अगर तेरा आँखा त्वेतैं ठोकर खिलौनु, त ऊं तै निकाळि के फेंकि दि; अन्धु ह्वेके जीवन मा प्रवेश कन त्वेकु यां से खूब च कि द्वी आँखु का छौंद तु नरक की आग मा डळे जै |
\v 10 "देखा तुम यूं छोटुं में से कै तैं सुदि नि जंणय्यां; किलैकि मि तुममु बुनु छौं कि स्वर्ग मा ऊंका दूत मेरा स्वर्गीय बुबा को मुख सदानि देखदिनि |
\v 11 किलैकि मनखि को नौनु हरच्यां लोगुं तैं बचांणु कु ऐ |
\v 12 "तुम क्या सोचदां? जु कै मनखि कि सौ भेड़ होंनु, अर ऊं मु बटी एक हरचि जौ, त क्या उ बकरोळ ऊं निन्यानबे तैं छोड़िके, अर पौंड़ु पर जै के, वीं हरचिं भेड़ तैं नि खुज्यालो?
\v 13 अर जु इन हो कि व मिलि जौ, त मि तुम मु सच बुनु छौं कि उ ऊं निन्यानबे भेड़ुं कु जु हरचि नि छै, इतगा ख़ुशी नि मंणालु जतगा कि ईं हरचिं भेड़ कु ख़ुशी मंणालु |
\v 14 इनि तुमारा बुब्बा कि जु स्वर्ग मा च या मनसा च कि यूं छोटुं मा बटी कै एक को भि नाश न हो |
\v 15 जु तेरु भै तेरा विरुध अपराध कैरु, त जा अर अकेला मा बात कैरिके वे तैं समझौ; अर जु उ तेरी सूंणु त तिन अपंणा भै तैं पयेलि |
\v 16 जु उ नि सूंणु, त एक या द्वी आदमियों तैं अफ दगड़ी ली जा, कि हरेक बात द्वी या तीन गवाहों का मुख बटी पक्की ह्वे जौ |
\v 17 जु उ ऊंकि भि नि मांणु, त कलीसिया मु बोलि दि, पर जु उ कलीसिया कि भि नि मांणु, त तब तु वेतैं गैर जाति अर कर लेंण वळुं जंन जांण |
\v 18 "मि तुम मु सच बुनु छौं, कि जु कुछ तुम धरती मा बन्धिल्या, उ स्वर्ग मा बंधे जालु अर जु कुछ तुम धरती मा खोलिल्या, उ स्वर्ग मा खुले जालु |
\v 19 फिर मि तुम मु बुनु छौं, जु तुम मु बटी द्वी आदिम कैं चीज कु एक मन ह्वेके वीं चीज तैं मगिल्या, त व मेरा बुब्बा कि तरपां बटी जु स्वर्ग मा च, उनि तुमुकु ह्वे जालु |
\v 20 किलैकि जख द्वी या तीन आदिम मेरा नौं मा इकट्ठा होंदिनि, उख मि ऊंका बीच मा होंदु |"
\v 21 तब पतरस न संमणि ऐ के वेमु बोलि, "हे प्रभु, जु मेरु भै अपराध कंनु रौ, त मि वेतैं कतगा बार क्षमा कैरु? क्या सात बार तक?"
\v 22 यीशु न वेमु बोलि, "मि त्वेमु यु नि बुनु कि सात बार तक बल्किन मा सात बार का सत्तर गुंणा तक |
\v 23 इलै स्वर्ग राज वे राजा जन च, जैंन अपड़ा सेवकुं बटी हिसाब किताब लेंण चै |
\v 24 जब उ हिसाब कताब लेंणु छौ, त एक मनखि वेका संमणि लये गे जु दस हजार तोड़ुं को कर्जदार छौ |
\v 25 जबकि वे मु चुकौंणु कु कुछ नि छौ, त वेका मालिक न बोलि, यु अर येकि घर वळि अर बाल-बच्चा अर ये मा जु कुछ भि च सब बिके जौ, अर फिर कर्ज चुकाये जौ |'
\v 26 ईं बात पर वे सेवक न झुकिके वे तैं प्रणाम कैरी, अर बोलि, 'हे स्वामि जरा कुछ दिन और ठैर, मि तेरु सब कुछ चुकै द्यूलु |'
\v 27 तब वेका स्वामि तैं वे पर दया ऐ अर वेतैं छोड़ि दीनि, अर वेको कर्ज भी माफ कैरि दीनि |
\v 28 "पर जब उ सेवक भैर निकळि, त वे दगड़य्या सेवकुं मा बटी एक वेतैं मिलि जु वेकु सौ दीनार कर्जदार छौ; वेन वेतैं पकड़िके वेको गौळो घोंटि अर बोलि, जु कुछ त्वे पर कर्ज च भोरि दि |
\v 29 ईं बात पर उ सेवक झुकिके वे बटी अजुजी कन लगि गे, कि 'जरा कुछ दिन और ठैर, मि सब भोरि द्यूलु |'
\v 30 वेन नि मांणि, पर जै के वेतैं जेळ खांणा मा डाळि दीनि कि जब तक कर्ज नि भोरि द्यो, तब तक उखि रौ |
\v 31 वेका दगड़य्या यु जु कुछ ह्वे छौ देखिके भौत दुखि ह्वेनि, अर जै के अपड़ा स्वामि तैं ईं बात को समाचार दे दीनि |
\v 32 तब वेका स्वामी न वेतैं बुलै के वेमु बोलि, 'हे दुष्ट सेवक, तिन जु मी बटी अजुजी कैरी छै, त मिन तेरु सैरु कर्ज माफ कैरि दीनि |
\v 33 इलै जन मिन त्वे पर द्या कैरि छै उनि क्या त्वेतैं भि अफ दगड़य्या सेवक पर द्या नि कन चैंणि छै ?'
\v 34 अर वेका स्वामी न गुस्सा मा ऐ के वेतैं दण्ड देंण वळुं का हाथ मा सौंपि दीनि, कि जब तक उ सब कर्ज नि भोरि द्यो, तब तक ऊंका हाथ मु रौ |
\v 35 "इनि जु तुम मु बटी हरेक अपड़ा भै तैं क्षमाँ नि करुलो, त मेरु बुब्बा भि जु स्वर्ग मा च, तुम दगड़ी भि उनि करुलो |"
\c 19
\p \v 1 जब यीशु न यु सैरी बात बोलेली छै, त तब उ गलील बटी चलि गे; अर यरदन का छाला पर यहूदिया का शहर मा ऐ |
\v 2 तब भौत बड़ी भीड़ वेका पिछनै ह्वे गे, अर वेन उख बिमारु तैं खूब कैरी |
\v 3 तब व्यवस्था तैं जंणनं वळा वेकी अजमैस कनु कु वेका संमणि ऐके बुन लगि गेंनि, " क्या कैभि एक कारण से अपंणि घर वळि तैं त्यागंण ठिक च?"
\v 4 यीशु न जवाब दीनि, "क्या तुमुन नि पैड़ी कि जै न ऊंतै बंणै, वेन शुरू से नर अर नारी कैरी के बणै,
\v 5 ' इलै आदिम अपड़ा ब्वे-बाबु से अलग रै के अपड़ी घर वळि दगड़ी रालु अर उ द्व्वी एक तन होल्ला'
\v 6 अर अब उ द्वी न, पर एक शरीर छिंन | इलै जै तै परमेश्वर न जोड़ी, वेतैं क्वी भि अलग नि कैरु |
\v 7 अर अब उ द्वी न, पर एक शरीर छिंन | इलै जै तै परमेश्वर न जोड़ी, वेतैं क्वी भि अलग नि कैरु |
\v 8 लोगुं न यीशु मु बोलि, "त फिर मूसा न किलै ठैरै कि त्यागपत्र देके वीं तैं छोड़ दि?"
\v 9 वेन ऊं मु बोलि, मूसा न तुमारा मन का कठोर होंण का वझै से तुम तैं अपंणि- अपंणि घर वळि तैं छोड़ि देंणे आज्ञा दीनि, पर पैली बटी इन नि छौ |
\v 10 अर मि तुम मु बुनु छौं, कि जु क्वी व्यभिचार तैं छोड़िके और कै भि कारण से अपड़ी घर वळि तैं त्यागि के कैं और बटी ब्यो कैरु, उ व्यभिचार करुदो; अर जु वीं तैं छोड़िं बटी ब्यो कैरु, ऊ भि व्यभिचार करुदो |"
\v 11 चेलुं न ऊं मु बोलि, "जु आदिम को जंनना का दगड़ा मा इन सम्बन्ध च, त ब्यो कन ठिक नी च |"
\v 12 वेन चेलुं मु बोलि, "सब ये वचन तैं स्वीकार नि कैरि सकदिन, सिर्फ वी जौं तैं यु दान दिये गे |
\v 13 किलैकी कुछ नपुंसक इन छिंनि, जु ब्वे का ही गर्भ बटी इन जनमिनी; अर कुछ नपुंसक इन छिंनि, जौं तै मनख्यूं न नपुंसक बंणै; अर कुछ नपुंसक इन छिंनि, जौं न स्वर्ग राज कु अफ तैं नपुंसक बंणै | जु ईं बात तैं स्वीकार कैरी सकुदु, उ स्वीकार कैरि ल्यो |"
\v 14 तब लोग बच्चों तैं ऊंका संमणि लैंनि कि उ ऊं पर हाथ रखु अर प्रार्थना कैरु, पर चेलुं न ऊं लोगुं झिड़कि |
\v 15 यीशु न बोलि, "बच्चों तैं मी मु औंण द्यावा, ऊं तैं नि रोका, किलैकि स्वर्ग को राज इनि लोगुं को च"
\v 16 अर यीशु न ऊं बच्चों पर हाथ रखि अर फिर उख बटी चलि गे |
\v 17 पर यीशु न वे मु बोलि, "तु मी मु भलै का बारा म किलै पुछंणि छै? भलु त एकि च, पर तु जु सदानि का जीवन मा जांण चांणी छै, त आज्ञाओं तैं मांणा कैर |"
\v 18 वेन ऊं मु बोलि, कु आज्ञा?" यीशु न बोलि, "यु कि हत्या नि कैरी, व्यभिचार नि कैरी, चोरी नि कैरी, झूठि गव्हे नि दिय्यां,
\v 19 अपड़ा ब्वे-बाबुं को आदर करयां, अर अपड़ा पड़ोसी बटी अफ जन प्यार रखयां |"
\v 20 पर वे जवान आदिम न यीशु मु बोलि, "यूं सभि बातुं तैं त मि मंणुदु छौं; अब मी मु कैं बात की कमि च?"
\v 21 यीशु न वेमु बोलि, "तु जु सिद्ध होंण चांणि छै त जा, अर अपंणि चीजि बस्ति तैं बेचि के गरीब गुरुबुं तैं देदि, अर त्वे तैं स्वर्ग म धन मिलुलो; अर ऐ के मेरा पिछनै ह्वे जा |"
\v 22 पर वे जवान आदिम न जब या बात सूंणि त दुखि ह्वेके चलिगे, किलैकि उ भौत सेठ छौ |
\v 23 तब यीशु न अपड़ा चेलुं मु बोलि, मि तुम मु सच सच बुनु छौं कि धनवान को स्वर्ग राज मा जांण कठिन च |
\v 24 मि तुम मु फिर बुनु छौं कि परमेश्वर का राज मा सेठुं को भितर जांण से ऊंट को स्यूंण का छेद बटी निकळण जादा सरल च |
\v 25 इन सूंणिके चेलुं न भौत भैंचक मा पोड़िके बोलि, "त फिर कै कु उद्धार ह्वे सकुदु ?"
\v 26 यीशु न ऊंकि तरपां देखिके बोलि, "मनख्यूं बटी त यु नि ह्वे सकुदु, पर परमेश्वर बटी सब कुछ ह्वे सकुदु |"
\v 27 ईं बात पर पतरस न यीशु कु बोलि, "देख हम ता सभि कुछ छोड़िके तेरा पिछनै ह्वे ग्य्यां: त हमतैं क्या मिलुलो ?"
\v 28 यीशु न ऊं मु बोलि, मि तुम मु सच बुनु छौं कि नई सृष्टि मा जब मनखि को नौनु अपड़ी महिमा का सिहासन पर बैठुलो, त तुम भि जु मेरा पिछनैं ह्वे ग्य्यां, बारह सिंहासन मा बैठि के इस्राएल का बारह गोत्र को न्याय करिल्या |
\v 29 अर जै न घर तैं, या भैयुं तैं, या बैंणु तैं, या ब्वे- बाबुं तैं, या नौंना- बांळु तैं, या पुंगड़ु तैं मेरा नौ कु छोड़ेलि, वे तैं सौ गुंणा मिलुलो, अर उ सदानी का जीवन को अधिकारी होलु |
\v 30 पर भौत सैरा जु अगनैं छिनि, उ पिछनैं ह्वे जाला, अर जु पिछनैं छिंनि; उ अगनैं ह्वे जाला |
\c 20
\p \v 1 "स्वर्ग को राज कै घर का स्वामि जन च, जु सुबेर अपड़ा घर बटी निकळि कि अपड़ा अंगूरु का बगिचा मा मजदूरु तैं लगौ |
\v 2 वेन मजदूरु बटी एक दीनार रोज की मजदुरी ठैरै अर ऊं तै अपड़ा अंगूरु का बगिचा म भेजि |
\v 3 फिर दिन का पहला पहर मा घर बटी निकळि के वेन कुछ और लोगुं तैं बजार मा बेकार खड़ु देखि,
\v 4 अर वेन ऊंकु बोलि, 'तुम भि मेरा अंगुरु का बगिचा मा जावा, अर जु कुछ ठिक रालु, उ मि तुम तैं द्यूलु |' त तब ऊ भि वेका अंगुरु का बगिचा मा चलि गेंनि |
\v 5 फिर वेन दिन का दुसरा अर तिसरा पहर का नजदीक घर बटी निकळिके उनि कैरी |
\v 6 फिर दिन को एकि घंटा बचि गे छौ त तब उ फिर अपड़ा घर बटी भैर निकळि अर कुछ और लोगुं तैं खड़ु पै, अर वेन ऊंकु बोलि, तुम इख दिन भर बेकार खड़ा किलै छां? ऊंन वेमु बोलि, इलै कि कै न भि हम तैं मजुरी पर नि लगै |'
\v 7 तब वेन ऊंकु बोलि, 'तुम भि अंगुरु का बगिचा मा काम कनु कु जावा |'
\v 8 रुमुक बगत अंगुरु का बगिचा का मालिक न अपड़ा भंडारी कु बोलि, मजदुरु तैं बुलैके पैलि बटी अब तक स्भ्युं तैं मजदुरी देदि |'
\v 9 जब उ ऐनि जौं तै दिन भर मा एक घंटा काम पर लगये गे छा, ऊंतै एक एक दीनार मिलि |
\v 10 अर जु पैलि ऐ छा ऊं न यु समझि कि हम तैं जादा मिलुलो; पर ऊंतै भि एक एकि दीनार मिलि |
\v 11 जब ऊंतै ऊंकी मजुरी मिलि गे, त तब उ वे मालिक पर बबड़ाण लगि गेंनी अर बुन लगि गेंनि,
\v 12 कि जौ न एक घंटा काम कैरी, अर तिन ऊंतै हमारा बराबर कैरेलि, जु ह्मुनं दिन भर बोझ उठै और घाम सै?'
\v 13 वेन ऊंमा बटी एक तैं जवाब दीनि, "हे दगड़य्या, मि त्वे दगड़ी क्वी अन्याय नि कनु छौं |क्या तिन मी दगड़ी एक दीनार नि ठैरै छौ ?
\v 14 जु तेरु च, उठौ अर अपड़ा घर जा; मेरी मनसा या च कि जतगा त्वे तैं द्य्यों उतगा ये बाद वळा तैं भि द्य्यों |
\v 15 क्या यु ठिक नी च कि मि अपड़ा धन दगड़ी जन चौं तंन कैरु? क्या मेरा भला होंण का वझै से तु बुरी द्रिष्टि से देंखणि छै ?'
\v 16 ये ढंग से जु बाद का छिंनि, उ अगनैं ह्वे जाला, अर जु पैला का छिंनि, उ पिछनैं हवे जाला |”
\v 17 जब यीशु यरूशलेम कु जांणा छा, त तब उ अपड़ा बारह चेलुं तैं एकुंत मा ले के गै, अर बाटा मा ऊंमु बोली,
\v 18 "देखा हम यरूशलेम जांणा छां; अर मनखि को नौनु प्रधान याजक का अर व्यवस्था का जंणन वळुं का हाथ मा पकड़े जालो, अर उ वेतैं मरंण जुगुत ठैराला |
\v 19 अर उ वेतैं गैरजाति लोगुं का हाथ मा सौंपि द्य्याला कि उ वेतैं ठठ्ठों मा उड़ौनु, अर कोड़ा मरुनु, अर सलीब पर चड़ौनुं, पर उ तिसरा दिन ज्यूंदु ह्वे जालु |"
\v 20 तब जबदी का नौंनु कि ब्वे न अपड़ा नौंनु का दगड़ा यीशु का संमणि ऐ के यीशु तैं प्रणाम कैरि, अर वेमु कुछ मंगण लगि गे |
\v 21 वेन वीं मु बोलि, "तु क्या चांणि छै?" वीं न यीशु मु बोलि, मी तैं यु वचन दि कि मेरा यु द्वी नौंना तेरा राज मा एक तेरा दैं तरपां अर एक तेरा बैं तरपां बैठुनु |"
\v 22 यीशु न जवाब दीनि, "तुम नि जंणदां कि तुम क्या मंगणा छां | जै कटोरा तैं मि पेंण वळु छौं, क्या तुम वेतैं पे सकदां ?" ऊंन वेमु बोलि, हां हम पे सकदां |"
\v 23 यीशु न ऊं मु बोलि, "तुम मेरा कटोरा तैं त पेल्या, पर अपंणा दैं अर बैं तरपां कै तै बैठौंण मेरु काम नी च, पर जौं कु मेरा बुब्बा कि तरपां बटी तैयार करय्युं चा, व जगह ऊंकु ही च |"
\v 24 यु सूंणि के और दस चेला ऊं द्युं भैय्युं पर गुस्सा ह्वे गेंनि |
\v 25 यीशु न ऊं तै अपड़ा संमणि बुलै के बोलि, "तुम जंणदा छां कि गैरजाति का हाकिम ऊं पर अधिकार जतौंदिनि; अर जु बड़ा छिंनि, उ ऊं पर अधिकार जतौंदिनि |
\v 26 पर तुम मु इन नि होलु; पर जु क्वी तुम मु बड़ो होंण चौ, उ तुमारु सेवक बंणु;
\v 27 अर जु तुम मु प्रधान होंण चौ, उ तुमारु सेवक बंणु;
\v 28 जन कि मनखि को नौनु; उ इलै नि ऐ कि वेकि सेवा टैल करे जौ, पर इलै ऐ कि अफ सेवा टैल कैरु, अर भौंतु का छुटकारा कु अपंणा प्राण तैं द्य्यो |"
\v 29 तब जब उ यरीहो बटी निकळंणा छा, त एक बड़ी भीड़ ऊंका पिछनै ह्वेगे |
\v 30 अर द्वी अंधा, जु सड़क का किनारा पर बैठय्यां छा, यु सूंणिके कि यीशु जांणु च, चिल्लै के बुन लगि गेंनी, "हे प्रभु, दाउद की सन्तान हम पर द्या कैर |"
\v 31 लोगुं न ऊं तैं झिड़कि कि चुप रौंनु; पर उ और भि जादा चिल्लै के बुन लगि गेंनी, "हे प्रभु दाउद की सन्तान हम पर द्या कैर |"
\v 32 तब यीशु न खड़ु ह्वेके, ऊंतै बुलै अर बोलि, "तुम क्या चांणा छां कि मि तुमु कु कैरु?"
\v 33 ऊं न यीशु मु बोलि, कि "हे प्रभु हमुकु यु कैर कि हमारा आंखा खुलि जौंनु |"
\v 34 यीशु न तरस खै के ऊंका आँखों तैं छ्वी, अर उ तुरंत देंखण लगि गेंनि; अर तब उ यीशु का पिछनैं ह्वे गेंनी |
\c 21
\p \v 1 जब उ यरूशलेम का नजदीक पौंछिनि अर जैतुन नौं का पहाड़ पर बैतफगे का संमणि ऐनि, त यीशु न द्वी चेलूं तैं यु बोलिके भेजि,
\v 2 कि अगनैं का गौं मा जावा | उख पौंछिदि तुमतैं जूड़ा पर बंधी एक गदही, अर वींका दगड़ा मा बच्चा मिलुलो |
\v 3 अगर क्वी तुम मु कुछ बुलुलो, त इन बोल्यां कि प्रभु तैं यूं कि जरूरत च, तब उ तुरंत ऊंतै भेजि द्यालु |
\v 4 यु इलै ह्वे कि जु वचन रैबारया का द्वारा बुले गे छौ, उ पूरु ह्वे जौ:
\v 5 "सिय्योन कि नौंनि मु बोला, 'देख, तेरु राजा त्वेमु औंणु च; उ नम्र च, अर गधा पर बैठय्युं च; इख तक कि लादु का बच्चा पर |' "
\v 6 चेलुं न जै के, जन यीशु न ऊंमु बोलि छौ, उनि कैरि |
\v 7 अर गधी अर बच्चा तैं लै के, ऊं पर अपंणा कपड़ा डळिनि, अर यीशु वेका ऐंच बैठि गे |
\v 8 तब भौत सैरा लोगुं न अपड़ा कपड़ा बाटा मा बिछैनि, अर कुछ लोगुं न डाळुं मा बटी फौंकय्युं तैं काटिके बाटा मा बिछैंनि |
\v 9 ज्व भीड़ अगनैं-अगनैं जांणि छै अर ज्व भीड़ पिछनै-पिछनैं बटी आंणि छै, उ सभि चिलै-चिलै के बुन लगि गेंनी, "दाउद की सन्तान की होशाना, धन्य च उ जु प्रभु का नौं से औंणु च, आकाश मा होशाना |"
\v 10 तब यीशु न यरूशलेम मा प्रवेश कैरी, त सैरा शहर मा हलचल मचि गे, अर लोग बुन लगि गेंनी कि, "यु कू च?"
\v 11 लोगुं न बोलि, "यु गलील का नासरत शहर को रैबारया यीशु च |"
\v 12 यीशु न परमेश्वर का प्रार्थना भवन मु ऐ के ऊं सभ्युं तैं, जु प्रार्थना भवन मा लेन-देन कना छा निकाळि दीनि, अर सर्राफों का मेज तैं अर कबूतर बेचंण वळुं कि चौकिय्युं तैं पलटि दीनि;
\v 13 अर ऊं मु बोलि, कि "लेख्युं च, मेरु घर प्रार्थना को घर जंणे जालु' पर तुम वेतैं डाकुओं कि खोह बंनौंणा छां |"
\v 14 तब अंधा अर लंगड़ा, प्रार्थना भवन मा वेका संमणि ऐंनि, अर यीशु न ऊंतै खूब कैरि |
\v 15 शास्त्रियों नं यूं चमत्कार का कामुं तैं, जु यीशु कैरी छा, अर नौंनु तैं प्रार्थना भवन मा 'दाउद की सन्तान कु होशाना' बुलांण देखि, त तब उ गुस्सा ह्वे गेंनि,
\v 16 अर उ यीशु मु बुन लगि गेंनी, "तु सुणनी छै कि यु क्या बुना छिंन?" यीशु न ऊं मु बोलि, "हां; क्या तुमु न यु कभि नि पैड़ी: कि नौंनु बटी अर दूध पेंण वळा बच्चों का मुख बटी तिन अपार स्तुति करै ?"
\v 17 तब उ ऊंतै छोड़ि के शहर का भैर बैतनिय्याह कु गै अर राती उखि रै |
\v 18 सुबेर मा जब यीशु शहर कु वापिस जांणा छा त तब वेतैं भूख लगि |
\v 19 सड़क का किनारा पर यीशु न एक अंजीर डाळा तैं देखि उ वेका नजदीक गै, अर पत्तों तैं छोड़िके वे मु और कुछ नि पै, वे डाळा कु बोलि, "अब से त्वे पर फिर कभि फल नि लगुंनु |" अर उ अंजीर को डाळो तुरंत सुखि गे |
\v 20 यु देखिके चेला भैंचक मा पड़ि गेंनि अर ऊं न बोलि, "यु अंजीर को डाळो एक दम से कनकै सुखि गे ?"
\v 21 यीशु न ऊंतैं जवाब दीनि, "मि तुम मु सच बुनु छौं, जु तुम विशवास रखा अर शक नि कैरा, त ना सिर्फ इन करिल्या जु ये अंजीर का डाळा का दगड़ा करे गे, बल्कि जु तुम ये पहाड़ बटी भि बोलिल्या, 'उखड़ि जा, अर समुद्र मा पड़ी जा', त इन ह्वे जालु |
\v 22 अर जु कुछ तुम प्रार्थना मा विश्वाश से मगिल्या उ सब तुम तैं मिलुलो |"
\v 23 उ मन्दिर मा जै के उपदेश देंणा छा, त प्रधान याजकों न अर लोगुं का पुराणु न ऊं मु ऐ के पूछी, "तु यु काम कैका अधिकार से करदी? अर त्वेतैं यु अधिकार कैंन दीनि?"
\v 24 यीशु न ऊं तैं जवाब दीनि, मी भि तुम मु एक बात पुछदूं; अगर तुम मीतैं बथैल्या, त मी भि तुमतैं बतौलु कि मि ये काम तैं कै अधिकार से करदूं |
\v 25 यूहन्ना को बपतिस्मा कख बटी छौ? स्वर्ग बटी या मनख्यूं बटी? "तब उ आपस मा बहस कन लगि गेंनि, "जु हम इन बुलुला कि 'स्वर्ग बटी', त वेनं हम मु बुन, 'फिर तुमुन वेकु विश्वाश किलै नि कैरि?'
\v 26 अर जु हम इन बोलुला 'मनख्यूं बटी', त हमतैं ईं भीड़ को भय च, किलैकि यु सभि यूहन्ना तैं रैबारया मणदिंनि |"
\v 27 त: ऊं न यीशु तैं जवाब दीनि, कि हम नि जंणदां |" यीशु न भि ऊं मु बोलि, त फिर मी भि तुमतैं नि बतौंणु कि मि ये काम तैं कैका अधिकार से करदूं |
\v 28 "तुम क्या सोचणा छां? कै आदिमा का द्वी नौंना छा; वेन पैला मा जै के बोलि, 'हे नौंना, आज अंगूरों का बगिचा मा काम कैर |'
\v 29 वेन जवाब दीनि, 'मिन नि जांण', पर बाद मा पछतै के चलिगे |
\v 30 फिर बुब्बा न दुसरा मु जै के इनि बोलि, वेन जवाब दीनि, जि हां जांणु छौं', पर नि गै |
\v 31 यूं द्युं मा बटी कै न बुब्बा कि मनसा पूरी कैरि? ऊंन बोलि, "पैलि वळा न" यीशु न ऊं मु बोलि, "मि तुम मु सच बुनु छौं कि चुंगी लेंण वळा अर वैश्या तुम से पैलि परमेश्वर का राज्य मा प्रवेश करदिनि |
\v 32 किलैकी यूहन्ना धर्म को बाटु दिखौंदि तुम मु ऐ, पर चुंगी लेंण वळु न अर वैश्याओं न वेको विश्वाश कैरी: अर तुम यु देखिके बाद मा भि नि पछ्तयां कि वेको विश्वाश कैरी लेंदा |
\v 33 "एक और मिशाल सूंणा: एक घर को मालिक छौ, जै न अंगूरों को बगिचा लगै, वेका चारों तरपां बाड़ बांधी, वेमु रस को कुण्ड खोदी अर गुम्मट बंणै, अर किसांणु तैं ठेका पर देके परदेश चलिगे |
\v 34 जब फल कु बगत नजदीक ऐ, त वेन अपड़ा सेवकुं तैं वे बगिचा मा फल लेंणु कु किसांणु मु भेजि |
\v 35 पर किसाणु न वेका सेवकुं तैं पकड़ि के, कै तैं पीटी, अर कै तैं जान से मारी डाळि, अर कै पर ढुंग्यो कैरि |
\v 36 फिर वेन पैलि से भि जादा सेवकुं तैं भेजि, अर ऊंन ऊं दगड़ी भि उनि कैरी |
\v 37 आखिर मा वेन अपड़ा नौंना तैं ऊंमु यु सोचिके भेजि कि उ मेरा नौंना को आदर करला |
\v 38 पर किसांणु नं नौंना तैं देखि के आपस मा बोलि, यु ता वारिस च, आवा ये तैं मारी देंदा अर येकि वारिस होंणौ को हक तैं ले देंदां |'
\v 39 अर ऊं न वेतैं पकड़ी अर अंगूरु का बगिचा बटी भैर निकाळि के मारी दीनि |
\v 40 इलै जब अंगूरु का बगिचा को मालिक आलो, त ऊं किसांणु दगड़ी क्या करुलो?"
\v 41 ऊं न यीशु मु बोलि कि, " बगिचा को मालिक ऊं बुरा लोगुं तैं बुरी तरह से नाश करुलो; अर अंगूरु को बगिचा को ठेका दुसरा किसांणु तैं द्यालु, जु बगत बगत पर वेतैं फल देंणा राला |"
\v 42 यीशु न ऊंमु बोलि, "क्या तुमु न कभि पवित्रशाश्त्र मा यु नि पैड़ि : जै ढुंग्गा तैं राजमिश्त्रियों न निकम्मु ठैरै छौ, वी कोंणा को ढुग्गो ह्वेगे? यु प्रभु कि तरपां बटी ह्वे, अर हमारु देखण मा अनोखु च |'
\v 43 इलै मि तुम मु बुनु छौं कि परमेश्वर को राज तुम मु बटी लिये जालु अर इन जाति तैं जु वांकु फल लौ वीं तैं दिये जालु |
\v 44 जु ये ढुंग्गा पर लमडुलो, उ चकनाचूर ह्वे जालु; अर जै पर उ गिरुलो, वेतैं पीसि द्य्यालो |"
\v 45 प्रधान याजक अर व्यवस्था का जंणन वळा ऊंका मिशालुं तैं सूंणि के समझी गेंनि कि यु हमारा बारा मा बुनु च |
\v 46 अर ऊंन वेतैं पकंड़नं चै, पर लोगुं से डरी गेंनि किलैकि उ वेतैं रैबारया मंणदा छा |
\c 22
\p
\v 1 यीशु ऊं लोगुं दगड़ी फिर से मिशाल दे के बात कन लगि गे |
\v 2 स्वर्ग को राज वे राजा का समान च, जै न अपड़ा नौना को ब्यो कैरी |
\v 3 अर वेन अपड़ा सेवकों तैं भेजि कि ब्यो मा आमंत्रित लोगुं तैं ब्यो का भोज मा बुलौनु; पर ऊं न औंण नि चै |
\v 4 फिर वेन और सेवकुं तैं यु बोलिके भेजि, आमंत्रित लोगुं मु बोला: देखा मिन खाणु तयार कैरेलि, इलै तुम ब्यो का खाणु मा आवा |'
\v 5 फिर वेन और सेवकुं तैं यु बोलिके भेजि, आमंत्रित लोगुं मु बोला: देखा मिन खाणु तयार कैरेलि, इलै तुम ब्यो का खाणु मा आवा |'
\v 6 बकि लोगुं न जु बचिगे छा ऊंन वेका सेवकुं तैं पकड़ी अर ऊंको अनादर कैरी अर ऊंतैं मारी डळी |
\v 7 तब वे राजा तैं गुस्सा ऐ, अर वेन अपड़ी सेना तैं भेजिके ऊं हत्यारुं को नाश कैरि दींनि, अर ऊंका शहरों तैं फूकि दींनि |
\v 8 तब वेन अपड़ा सेवकुं मु बोलि, ब्यो को खांणु त तयार छैं च पर जु लोग बुलै छा उ वे खांणु का लैक नि ठैरिनि |
\v 9 इलै तुम सड़क का चौराहों पर जावा अर जतगा लोग तुम तैं मिलुनु, ऊं सभ्युं तैं ब्यो का बड़ा खांणु पर बुलावा |'
\v 10 तब ऊं सेवकुं न बाटूं मु जै के क्या भला क्या बुरा, जतगा भि लोग मिलिनि, ऊं सभ्युं तैं इकट्ठा कैरी; अर जै घर मा ब्यो होंणु छौ उ घर मैहमानु से भरी गे |
\v 11 अर जब राजा मैहमान लोगुं तैं देखणु कु भितर ऐ, त वेनं उख एक आदिम तैं देखि, जैका ब्यो का कपड़ा नि पैरय्यां छा |
\v 12 वेन वेमु पूछि, 'हे दगड़य्या; तु बगैर ब्यो का कपड़ा पैरय्यां इख किलै ऐ?' अर वेन कुछ भि जवाब नि दींनी |
\v 13 तब राजा न सेवकुं मु बोलि, येका हाथ खुट्टा बांधिके ये तैं भैर अंधेरा मा डाळि द्य्या, उख रोंण अर दांतु को पिसण होलु |'
\v 14 किलैकि बुलयां त भौत छिनि पर चुंणयां थोड़ा ही छिंन |"
\v 15 तब व्यवस्था का जंणन वळु न आपस मा विचार कैरी कि यीशु तैं कैं बात मा फसां |
\v 16 अर ऊं न अपड़ा सेवकुं तैं हेरोदेश मु यु बुनु कु भेजिनि, "कि हे गुरु हंम जंणदा छां कि तु सच्चु छै, अर परमेश्वर का बारा मा सच्चै से सिखांदि, अर त्वेतैं कै की क्वे डैर नी च, किलैकि तु मनख्यूं का मुख देखिके बात नि करदी |
\v 17 इलै हंमतैं बतौ तु क्या सोचदि? क्या कैसर राजा तैं कर देंण ठिक च, या ठिक नी च |"
\v 18 यीशु न ऊंका मन का कपट तैं जांणिके बोलि, "हे कपटियों, तुम मीतैं किलै परखंणा छां?
\v 19 अर जै पैसा तुम कर मा देंन्दयां वे पैसा तै मी मु ल्यावा, तब उ वेमु एक सिक्का लैनी |
\v 20 यीशु न ऊंमु पूछी, या मोहर अर यु नौं कैकु च?"
\v 21 ऊं न यीशु मु बोलि, "कैसर को |" तब यीशु न ऊंमु बोलि, "जु कैसर को च, वेतैं कैसर तैं द्यावा; अर जु परमेश्वर कु च उ परमेश्वर तैं द्यावा |"
\v 22 यु सूंणि के उ भैंचक्क मा पड़ी गेंनि, अर यीशु तैं छोड़ि के चलि गेंनि |
\v 23 वे ही दिन सदूकी जाति का लोग जु बुना छा कि मोरय्यां लोग ज्यून्दा नि ह्वे सकदिन, ऊं मु ऐ के पुछण लगि गेंनि,
\v 24 "हे गुरु, मूसा न बोलि छौ कि क्वी मनखी जु बगैर सन्तान को मोरी जौ, त वेकु भै वेकी घर वळि दगड़ी ब्यो कैरिके अपड़ा भै कु वंश पैदा कैरु |
\v 25 अब हमारा इख सात भै छा; पैलु ब्यो कैरिके मोरिगे, अर सन्तान नि होंण का कारण से अपड़ी घर वळि तैं अपड़ा भै कु छोड़िगे |
\v 26 इनि दुसरा न अर तिसरा न भि कैरी, अर सात का सात तक इनि ह्वे |
\v 27 अर सभ्युं का बाद व जंनान भि मोरिगे |
\v 28 त: ज्यून्दा होंण पर व ऊं सात का सात मा बटी कैकी घर वळि ह्वेली? किलैकि व ता ऊं सभ्युं कि घर वळि ह्वेगे छै |"
\v 29 यीशु न ऊंतै जवाब दींनि, "तुम पवित्रशाश्त्र अर परमेश्वर की सामर्थ तैं नि जंणदां; ये कारण से भूल मा पोड़य्यां छां |
\v 30 किलैकि ज्यूंदा होंणा का बाद न ता उ ब्यो करला अर न ब्यो कु दिये जाला पर स्वर्ग मा परमेश्वर का दूंतो जंन ह्वे जाला |
\v 31 पर मोरिके ज्यून्दा होंण वळुं का बारा मा क्या तुमु न यु वचन नि पैड़ी जु परमेश्वर न तुम मु बोलि छौ,
\v 32 कि मि अब्राहम को परमेश्वर, अर इसहाक को परमेश्वर, अर याकुब को परमेश्वर छौं? उ मुर्दों को न, पर ज्यून्दा लोगुं को परमेश्वर च |"
\v 33 लोग यीशु का उपदेश सूंणी के हकदक रै गेंनी |
\v 34 जब व्यवस्था का जंणन वळु न सूंणी कि यीशु न सदूकियों को गिच्चो बंद कैरेलि, त तब उ इकट्ठा ह्वे गेंनी |
\v 35 ऊं मा बटी एक धरम गुरु न वेकी अजमैस कनु कु वेमु पूछी,
\v 36 "हे गुरु नियमशाश्त्र मा क्वा वळि आज्ञा बड़ी च?"
\v 37 यीशु न वेमु बोलि, या च कि, "तु प्रभु अपंणा परमेश्वर तैं अपंणा सैरा मन, अर अपंणा सैरा प्राण अर अपंणि सैरि बुधि से प्रेम कैर |
\v 38 या सबसे बड़ी अर पैली आज्ञा च |
\v 39 अर वीं आज्ञा जन य हैंकी आज्ञा भि च कि तु अपंणा पड़ोसि से अफ जंन प्रेम कैर |
\v 40 यु वी द्वी आज्ञा सैरा नियमशाश्त्र अर रैबारयों को आधार छिंन |"
\v 41 जब नियमशाश्त्र का जंणन वळा इकट्ठा छा, त यीशु न ऊंमु पूछी,
\v 42 "मसीह का बारा मा तुम क्या सोचद्यां? उ कै को नौंनु च?" ऊंन वेमु बोलि, "दाउद को नौंनु च |"
\v 43 यीशु न ऊंमु पूछी, "त दाउद आत्मा मा ह्वेके वेतैं प्रभु किलै बुळदो?
\v 44 कि 'प्रभु न मेरा प्रभु कु बोलि, मेरि दैंणि तरपां बैठ, जब तक कि मि तेरा बैरय्युं तैं तेरा खुट्टूं तौळा नि कैरि द्य्यों |'
\v 45 अब जब दाउद ही मसीह कु प्रभु बुळदो, त फिर मसीह वेको नौंनु कनकै ह्वे सकुदु?"
\v 46 अब जब दाउद ही मसीह कु प्रभु बुळदो, त फिर मसीह वेको नौंनु कनकै ह्वे सकुदु?"
\c 23
\p
\v 1 तब यीशु न लोगुं कु अर अपड़ा चेलुं कु बोली,
\v 2 शाश्त्री अर व्यवस्था का जंणन वळा मूसा कि गद्दी पर बैठय्यां छिन;
\v 3 इलै उ तुम मु जु कुछ भि बुलुनु उन करय्यां अर मणय्यां, पर ऊं जन काम नि करय्यां; किलैकि उ बुळदा ता छिंनि पर करदा नि छिंन |
\v 4 उ इन घरा बोझ तैं जैतै उठौंण कठिन च, ऊंतै बांधिके मनख्यूं का कंधु पर रखदिनि; पर खुद वेतैं अपंणी अंगुळिल भि नि सरकौंण चंदिनि |
\v 5 उ अपंणा सभि काम लोगुं तैं दिखाणु कु करदिन: उ अपंणा ताबीज तैं चौड़ु करदिनं अर अपंणा कपड़ुं का किनारुं तैं बढादिंनि |
\v 6 यूं तै ख़ास ख़ास जगह, अर सभाओं मा मुख्य आसन चयोंदिनि,
\v 7 अर बजारूं मा नमस्कार, अर मनख्यूं का बीच ऊंतै गुरु कैहलौंण अच्छु लगुदु |
\v 8 पर तुम अफतैं गुरु नि समंझय्यां, किलै कि तुमारु एकि गुरु च, अर तुम सभि भै छां |
\v 9 धरती मा कैकु बुब्बा नि बुलय्यां, किलैकि तुमारु एकि बुब्बा च, जु कि स्वर्ग मा च |
\v 10 अर अफतैं स्वामि भि नि समंझय्यां, किलैकि तुमारु एकि स्वामि च, जु कि मसीह च |
\v 11 जु तुममु बड़ु हो, उ तुमारु सेवक बणी जौ |'
\v 12 जु क्वी अफतैं बड़ु बंणालु, उ छुटु किये जालु, अर जु क्वी अफतैं छुटु बंणालु, उ बड़ु बणैये जालु |
\v 13 हे ढोंगी शाशत्रियों अर व्यवस्था का जंणन वळों, हाय च तुम पर ! तुम मनख्यूं कु स्वर्ग राज को द्वार बंद करदां, न ता अफ वे द्वार बटी भितर जंदा अर वां बटी भितर जांण वळों तैं भि भितर नि जांण देंदा |
\v 14 [हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम विधवा जंनानु का घर तै खै जंदा, अर दिखांणु कु बिंजा देर तक प्रार्थना करद्यां: इलै तुमतैं जादा दण्ड मिलुलो |]
\v 15 "हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम एक मनखी तैं अपंणा मत मा लौंणु कु सैरा पांणी मा अर धरति मा फिरदां, अर जब उ तुमारा मत मा ऐ जांदु त तुम वेतैं अफ से दुगंणा नरक मा रौंण वळु बंणै देंदा |”
\v 16 "हे अंधा अगुवों, हाय च तुम पर भी ! तुम जु बुळदां कि जु क्वी मन्दिर की सौं खौ त कुछ ना, पर जु क्वी मन्दिर का सोना कि सौं खौ त वीं सौं से बंधी जालु |”
\v 17 हे मूर्खों अर हे अंधों, बड़ु कू च; सोना या उ मन्दिर ज्यांसे सोना पवित्र होंदु?
\v 18 फिर बुळदां कि जु क्वी वेदी की सौं खौ त कुछ ना, पर ज्व भेंट वांमा च, जु क्वी वांकी सौं खौ त बंधी जालु |
\v 19 हे अंधों, कु बड़ु च; भेंट या वेदी ज्यांसे भेंट पवित्र होंदी?
\v 20 इलै जु वेदी की सौं खांदु, उ वांकी अर जु कुछ वां मा च, वांकी भि सौं खांदु |
\v 21 जु मन्दिर की सौं खांदु, उ वांकी अर वा मा रौंण वळा की भि सौं खांदु |
\v 22 जु स्वर्ग की सौं खांदु, उ परमेश्वर का सिहासन की अर वां मा बैठण वळा कि भि सौं खांदु |
\v 23 "हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम पुदीना, अर सौंफ, अर जीरा को दशवुं अंश देंदा त छैं छां, पर तुमु न नियमशाश्त्र कि गहरी गम्भीर बातुं तैं जन न्याय, अर किरपा, अर विश्वास तैं छोड़ेलि; चैंणु त छौ कि यूंतै भि करदी रैंदा अर ऊंतैं भि नि छोड़दा |”
\v 24 हे अंधा अगुवों, तुम मच्छर तैं त छांणि देदां, पर ऊंट तै घूळी देंदां |
\v 25 "हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम कटोरा अर थाळी तैं ऐंच ऐंच बटी त मज्योंदा छैं छां पर उ भितर बटी अंधेरा न अर गंद से भरय्यां छिंनि |”
\v 26 हे अंधा नियमशाश्त्र का जंणन वळों , पैलि कटोरा अर थाळी तैं भितर बटी मांजा कि उ भैर बटी भि साफ सुथरा होंनु |
\v 27 "हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम चुना फिरीं कब्रों जन छां ज्व मथि बटी त सुंदर दिखेंदि, पर भितर बटी मुर्दों का हडगूं न अर सब प्रकार कि गंध से भरीं च |”
\v 28 अर इनि के तुम भि भैर भैर त लोगुं का सामणी बड़ा धरमी दिखेन्द्यां पर भितर बटी कपट अर बुरै से भोरयां छां |
\v 29 "हे ढोंगी शाशत्रियों अर नियमशाश्त्र का जंणन वळों, हाय च तुम पर ! तुम रैबारयों कि कब्रों तैं सजदां अर धर्मियों कि कब्रों तैं बंणौदां,
\v 30 अर बुळदां, 'जु हम अपंणा बाप-दादों का दिनु मा रांदा त रैबारयों कि हत्या मा ऊंका साझा नि होंदा |”
\v 31 यां से त तुम खुद अफ पर भगार लगौदां कि तुम रैबारयों का ह्त्यारुं कि सन्तान छां |
\v 32 इलै तुम अपंणा बाप-दादों को पाप को घड़ा तैं ठिक ढंग से भोरि देंदां |
\v 33 हे गुरौ, अर हे गुरौ का बच्चों, तुम नरक का दण्ड से कनकै बचिल्या?
\v 34 इलै देखा, मि तुममु रैबारयों तैं, अर बुद्धिमानों तैं, अर शाशत्रियों तैं भेजुणु छौं; अर तुम ऊं मा बटी कुछ तैं मारी डळिल्या अर क्रूस पर चड़ैल्या, अर कुछ तैं अपंणा प्रार्थना भवनों मा कोड़ा मरिल्या अर एक शहर बटी हैंका शहर मा भगौंदी रैल्या |
\v 35 ज्यांसे धरमी हबील से लेके बिरिक्याह का नौंना जकरयाह तक, जै तैं तुमु न प्रार्थना भवन अर वेदी का बीच मा मारी डाळेल छौ, जतना धर्मीयों को ल्वे धरति मा बगाये गे उ सब तुमारा मुंड मा पोड़ुलो |
\v 36 मि तुममु सच बुनु छौं, यु सभि बात ये समय का लोगुं पर पोड़िलि |
\v 37 "हे यरूशलेम, हे यरूशलेम ! तु रैबारयों तैं मारी डळदि, अर जु त्वेमु भिजे गेंनि ऊं पर ढूंग्यो करदि | कतगी बगत मिन चै कि जन मुर्गी अपंणा बच्चों तैं अपंणा पंखों का तौळा इकट्ठा करदि, उनि मी भि तेरा नौंनु तैं इकट्ठा कैरि द्य्यों, पर तुमु न इन नि चै |
\v 38 देखा, तुमारु घर तुमुकु खन्द्वार छुड़े जांणु च |
\v 39 किलैकि मि तुममु बुनु छौं कि अब बटी जब तक तुम नि बोलिल्या, 'कि धन्य च उ जु प्रभु का नौं से औंणु च' तब तक तुम मी तैं फिर कभि नि देखिल्या |"
\c 24
\p \v 1 जब यीशु प्रार्थना भवन बटी भैर जांणु छौ, त वेका चेला वेतैं प्रार्थना भवन की रचना दिखांणु कु वेका संमणि ऐनि |
\v 2 यीशु न ऊं मु बोलि, "तुम यु सब दिंखणा छां ! मि तुममु सच बुनु छौं, इख एक ढुंग्गु भि नि छुटलो जु उजड़े नि जौ |"
\v 3 जब उ जैतून नौं का पहाड़ पर बैठयां छा, त चेलुं न एकुंत मु वेका संमणि ऐ के बोलि, "हमतै बतौ कि यु बात कब ह्वेलि? तेरो औंणौ को अर संसार को अंत को क्या चिन्ह होलु?"
\v 4 यीशु न ऊंतै जवाब दीनि, "सचेत रावा ! क्वी तुमतैं भरमै नि सैकु,
\v 5 किलैकि भौत सैरा होल्ला जु मेरा नौं से ऐ के बुलला, कि मि मसीह छौं', अर भौतुं तै भरमाला |
\v 6 तुम लड़ै अर लड़ै कि खबर सुंणिल्या, त घबरैयां न, किलैकि यूं बातुं को होंण जरूरी च, पर वे बगत अंत नि होलु |
\v 7 किलैकि एक जाति हैंकि जाति पर अर एक राज्य हैंका राज्य पर राज कनु कु चड़ै करुलो, अर जगह जगह अकाळ पड़ुलो, अर भ्युंढोळु होलु |
\v 8 यु सभि बात पिड़ा कि शुरुवात ह्वेली |
\v 9 तब उ दुःख देंणु कु तुमतै पकड़वाला, अर तुमतै मारि द्य्याला, अर मेरा नौं का कारण सब जाति का लोग तुम दगड़ी बैर रखला |
\v 10 तब भौत सैरा लोग ठोकर खाला, अर एक दुसरा तैं पकड़वाला, अर एक दुसरा से बैर रखला |
\v 11 भौत सैरा झूठा रैबारया प्रकट ह्वे जाला |
\v 12 अधर्म का बढंण से भौत सैरा लोगुं को प्यार प्रेम कम ह्वे जालु |
\v 13 पर जु आखिर तक धीरज धारिके रखुलो, वेको ही उद्धार होलु |
\v 14 अर स्वर्ग राज को यु सुभसमाचार सैरा जगत मा प्रचार करे जालु, कि सब जातियों पर गह्वे हो, अर तब अंत ह्वे जालु |
\v 15 "इलै जब तुम वीं उजड़णनं वळि घृणित वस्तु तैं ज्य्यांकि चर्चा दनिय्येल रैबारया न कैरी छै, वीं तै पवित्र जगह मु खड़ी देखिल्या {जु पैड़ु, उ समझि ल्यो},
\v 16 तब वे बगत जु यहूदिया मा रौंनु उ डांडों मु भागि जौंनु |
\v 17 जु धुरपळा मा होंनु, उ अपड़ा घर बटी समान ल्योंणु कु भुय्यां नि उतरुनु;
\v 18 अर जु पुंगड़ा मा होंनु, उ अपंणु कपड़ा ल्योंणु कु पिछनै नि जौंनु |
\v 19 ऊं दिनु मा जु गर्भवति होंनु अर जु दूध पिलांणि ह्वेलि, हाय मतलब धिक्कार च ऊंकु |
\v 20 प्रार्थना कैरदी रावा कि तुमतैं ह्यूंद का दिनों मा या सब्त का त्योहारा दिन भजंण नि पोड़ु |
\v 21 किलैकि वे समय मा इथगा क्लेश होलु, जन संसार का शुरू बटी न अब तक ह्वे अर न कभि होलु |
\v 22 जु उ दिन घटाये नि जांदा त क्वी मनखि नि बचुदु, पर जु चुणयां छिंनि ऊंका कारण उ दिन घटाये जाला |
\v 23 वे बगत मा जु क्वी तुममु बोलु, 'देखा मसीह इख च! या 'उख च! त तुम विश्वास नि करयां |
\v 24 किलैकि झूटा मसीह अर झूठा भविष्य बतांण वळा खड़ा ह्वे जाला, अर बड़ा चिन्ह अर चमत्कार का काम दिखाला, अर इख तक कि जु चुणयां छिंनि ऊंतै भि भरमै द्योनु |
\v 25 देखा, मिन पैलि यु सैरी बात तुमतैं बतैयेनी |
\v 26 इलै जु उ तुममु बोलुनु, 'देखा उ जंगळ मा च' त भैर नि निकळयां; या इन बोलुनु 'देखा, उ कोठरियों मा च', ता विश्वास नि करयां |
\v 27 किलैकि जन बिजली पूरब बटी पश्चिम तक चमकिदि, उनि मनखि को नौंना औंण भि होलु |
\v 28 जख मोरयां जानवर होंनु, उखि गरुड़ इकट्ठा ह्वे जाला |
\v 29 "ऊं दिनु का क्लेश का तुरंत बाद सूरज अंधेरु ह्वे जालु, अर गैंणा सरग बटी धरति पर पोंड़ण लगि जाला अर सरग की सैरी शक्ति हिलाये जालि |
\v 30 तब मनखी को नौंना को चिन्ह सरग मा दिखे जालु, अर तब धरती का सब जाति का लोग अपंणि छाति पिटला, अर मनखि का नौंना तैं बड़ी सामर्थ्य अर शान शौकत का दगड़ा मा आकाश का बादळु पर औंण देखला |
\v 31 उ तुरही कि बड़ी अवाज का दगड़ा अपंणा दूतुं तैं भेजुलो, अर उ सरग का ये किनारा बटी वे किनारा तक, चारों दिशाओं बटी वेका चुणयां लोगुं तैं इकट्ठा करला |
\v 32 बेडु का डाळा बटी ये सबक सीखा: जब वेकी डाळि फौंकी कुंगळी ह्वे जंदिनि अर वे पर मौळयार आंण लगि जांदु, त तुम जांणी जंदां कि रूड़्यूं का दिन नजदीक ऐ गेंनी |
\v 33 अर इनि के जब तुम यूं सभि बातुं तैं देखिल्या, ता जांणि जंयां कि उ अंत को बगत च, बल्किन मा द्वार पर ही ऐ गे |
\v 34 मि तुममु सच बुनु छौं कि जब तक यु सभि बात पूरी नि ह्वे जौंनु, तब तक ईं पीड़ी को अंत नि होलु |
\v 35 सरग अर धरती टळि जाला, पर मेरी यु बात कभि नि टळलि |
\v 36 वे दिन अर वे बगत का बारा मा क्वी नि जंणुदु, न सरग का दूत अर न नौंनु, पर सिर्फ बुब्बा जंणुदु |
\v 37 जन नूह का दिन छा उनि मनखि का नौंना को औंण भि होलु |
\v 38 किलैकि जन जल प्रलय से पैलि का दिनु मा, जै दिन तक कि नूह जहाज पर नि चैड़ि छौ, वे दिन तक लोग खांदा पेंदा छा, अर ऊं मा ब्यो-पग्नि ह्वेंदी छै |
\v 39 अर जब तक जल प्रलय ऊं सभ्युं तैं बगै के नि लीगे, तब तक ऊंतैं कुछ भि पता नि चैलि; उनि मनखि का नौंना को औंण भि होलु |
\v 40 वे बगत मा द्वी माबुत पुंगड़ा मा होल्ला, ऊं मा बटी एक लिये जालु अर हैंकु छुड़े जालु |
\v 41 द्वी जंनान जंदरु पिसंणि रालि, ऊं मा बटी एक लिये जालि अर हैंकि छुड़े जालि |
\v 42 इलै सचेत रावा, किलैकि तुम नि जंणदां कि तुमारु प्रभु कै दिन आलो |
\v 43 पर यु जांणि ल्या कि जु घर को स्वामि जांणि जांदु कि चोर कैं घड़ी आलो ता बिज्युं रौंदो, अर अपंणा घर मा चोरी नि होंण द्योंदु |
\v 44 इलै तुम भि तैयार रावा, किलैकि जैं घड़ी का बारा मा तुम सोचदा भि नि छां, वीं घड़ी मा मनखि को नौंनु ऐ जालु |
\v 45 "अर: उ भरोसा का लैक अर बुद्धिमान सेवक कू च, जै तैं स्वामि न अपड़ा नौकर-चाकरों पर मुखिया ठैरै कि बगत पर ऊं तैं खांणु द्य्यो?
\v 46 धन्य च उ सेवक जैतैं वेगु स्वामी ऐ के इनि कन देखु |
\v 47 मि तुममु सच बुनु छौं, उ वे तैं अपंणि सैरि सम्पति पर अधिकारी बंणालु |
\v 48 पर जु दुष्ट सेवक सोचंण लगि जौ कि मेरा स्वामि का औंण मा देर च,
\v 49 अर अफ दगड़या सेवकुं तैं पिटंण लगि जौ, अर पियक्कड़ु का दगड़ा मा खौ- प्यो |
\v 50 त वे सेवक को स्वामी इन दिन मा आलो, जब उ वेतैं नि जुगांळु रालो, अर इन बगत मा जैतैं उ नि जंणुदु हो,
\v 51 तब उ वे तैं भौत झिड़कुलो अर वेको भाग ढोंगि लोगुं का दगड़ा मा ठैरालो: उख रोंण अर दांतुं को पिसंण होलु |
\c 25
\p \v 1 सरग का राज की बराबरी ऊं दस कुवांरियों से ह्वे सकदी, जु अपड़ी चिमन्युं ले के ब्योला दगड़ी मुलाकात कनु कु गैनी |
\v 2 ऊं मा बटी पांच त मूर्ख छै अर पांच समझदार छै |
\v 3 पांच मूरख कुवांरी न अपड़ी चिमनी ता ले छैंच, पर अफ दगड़ि तेल नि लैंनि;
\v 4 पर समझदा कुवांरियों न अपड़ी चिमन्युं का दगड़ा अपंणि कुप्पियुं मा तेल भि रखि दींनि |
\v 5 जब ब्योला का औंण मा देर ह्वे, ता तब उ सभि जम्हाण लगि गेंनि अर से गेंनि |
\v 6 "करीब अधा राती मा कै न धै लगै, कि 'देखा, ब्योला औंणु च ! वे तैं मिलुंणु कु चला |'
\v 7 तब उ सभि कुवांरी बिजनी अर अपंणि अपंणी चिमन्युं तैं ठिक कन लगि गेंनि |
\v 8 अर मूरख कुवांरियों न समझदार कुवांरियों कु बोलि, 'अपंणा तेल मा बटी कुछ हमतैं भि द्य्या, किलैकि हमारि चिमनी बुझंण वळि छंनं |'
\v 9 पर समझदार कुवांरियों न बोली, "न ता ये तेल न हमुकु पूरु होंण अर न तुमु कु | ठिक ता यू च कि तुम बजार जै के अफु कु तेल मोल ल्यावा |”
\v 10 जब उ मोल ल्योंणु कु जांणा छा ता ब्योला ऐ गे, अर जु तैयार छा, उ वे दगड़ी ब्यो का घर मा चलि गेंनि अर तब द्वार बंद करे गे |
\v 11 कुछ देर बाद उ मूरख कुवांरी वापिस ऐ के बुन लगि गेंनी, "हे स्वामी, हे स्वामी, हमु कु द्वार खोल |”
\v 12 पर वेन बोली, "मि तुम मु सच बुनु छौं, कि मि तुमतैं नि जंणुदुं |'
\v 13 इलै बिंज्या रावा, किलैकि तुम न त वे दिन तैं जंणदां, अर ना वे बगत तैं |
\v 14 किलैकि या वे मनखि कि सि दशा च जै न परदेस जांण बगत अपड़ा सेवकुं तैं बुलैके अपड़ी सम्पति ऊंतै सौंपी दीनि |
\v 15 वेन एक तैं पांच दीनार दीनि, अर दुसरा तैं द़़व्वी, अर तिसरा तैं एक; हरेक तैं वेकी सामर्थ्य का अनुसार दीनि, अर तब परदेस चलि गे |
\v 16 तब, जै तैं पांच दीनार मिलि छा, वेन तुरंत जैके वां न लेन-देंन कैरी, अर पांच दीनार और कमैनि |
\v 17 इनि जै तैं द्वी मिलि छा, वेन भि द्व्वी और कमैनि |
\v 18 पर जै तैं एक मिलि छौ, वेन जै के माटु खोदि, अर अपंणा स्वामि का रुपय्या लुकै दींनि |
\v 19 भौत दिनु का बाद ऊं सेवकुं को स्वामि ऐ के ऊं बटी हिसाब लेंण लगि गे |
\v 20 जै तैं पांच दीनार मिलि छा, वेन पांच दीनार और लै के बोलि, ' हे स्वामि, तिन मी तैं पांच दीनार सौंपि छा, देख, मिन पांच दिनार और कमैनि |'
\v 21 वेका स्वामि न वे कु बोलि, ' धन्य, हे अच्छा अर इमानदार सेवक, तु जरा मा ही इमानदार रै; मि त्वेतैं भौत चीजुं को अधिकारि बंणौलु | औ अर अपड़ा स्वामी की ख़ुशी मा शामिल ह्वेजा |'
\v 22 अर जै तैं द्वी दिनार मिलि छा, वेन भि ऐ के बोली, ' हे स्वामी, तिन मी तैं द्वी दिनार दे छा, देख, मिन द्वी दिनार और कमैनि |'
\v 23 वेका स्वामी न वे कु बोली, ' धन्य, अच्छा अर इमानदार सेवक, तु जरा मा ही इमानदार रै; मि त्वेतैं भौत चीजुं को अधिकारी बंणौलु | अपड़ा स्वामी कि ख़ुशी मा शामिल ह्वेजा |'
\v 24 तब जै तैं एक दिनार मिलि छौ, वेन ऐ के बोलि, ' हे स्वामी, मि त्वेतैं जंणुदु छौ कि तु कठोर मनखि छै: तु जख नि बुतदी उख बटी कटटी छै, अर जख नि छिलारदि उख बटी बटोरदी छै |
\v 25 इलै मि डैरी ग्यों अर जै के तेरु दिनार माटा मा लुकै दीनी | देख, जु तेरु च, उ यू च |'
\v 26 वेका स्वामी न वेतैं जवाब दीनी, हे दुष्ट अर आळकसि सेवक, जब तु यु जंणदि छै कि जख मिन नि बूति उख बटी कटुदु छौं, अर जख मिन नि छिल्लारी उख बटी बटोरदु छौं;
\v 27 त त्वेतैं यु कन चैंणु छौ कि मेरा रुपया तैं लेंन देंन कनं वळु तैं दे देंदी, तब मि ऐ के अपंणा धन तैं ब्याज समेत ले लेंदु |
\v 28 इलै वे दिनार तैं ये बटी ले ल्या, अर जै मु दस दिनार छिंनि, वेतैं दे द्य्या |
\v 29 किलैकि जै मु छैं च, वेतैं और दिये जालु; अर वे मु भौत ह्वे जालु: पर जैमु नी च, वेमु बटी ऊ भि जु वेमु छैं च लिये जालु |
\v 30 अर ये निकम्मा सेवक तैं भैर का अंधेरा मा डाळी द्य्या, जख रोंण अर दांतुं को पिसंण होलु |
\v 31 जब मनखि को नौंनु अपड़ी महिमा मा आलो अर सब स्वर्गदूत वे दगड़ी आला, ता उ अपड़ी महिमा का सिंघासन पर विराजमान होलु |
\v 32 अर सब जाति का लोग वेका संमणि इकट्ठा करे जालि; अर जन बकरोळु भेड़ तैं बकरुं बटी अलग कैरी देंदु, उनि ऊ ऊंतैं एक हैंका बटी अलग करुलो |
\v 33 उ भेड़ुं तैं अपंणि दैंणि तरपां अर बखरुं तैं अपंणि बैं तरपां खड़ु करुलो |
\v 34 तब राजा अपंणि दैंणि तरपां वळुं बटी बुलुलो, ' हे मेरा बुब्बा का धन्य लोगुं, आवा, वे राज का अधिकारी ह्वेजा, जु संसार का शुरुवात से तुमु कु तयार करयुं च |
\v 35 किलैकि मि भुखी छौ अर तुमु न मी तैं खांणु कु दींनि; मि तिस्सळो छौ, अर तुमु न मी तैं पांणि पिलै; मि परदेशी छौ, अर तुमु न मी तैं अपंणा घर मा ठैरै;
\v 36 मि नंगि छौ, अर तुमु न मी तैं कपड़ा पैरैनि; मि बिमार छौ, अर तुमु न मेरी सुध लीनि, मि जेळ भितर छौ, अर तुम मी तैं मिलुंणु कु ऐयां |
\v 37 तब धर्मि लोग वेतैं जवाब द्याला, ' हे प्रभु हमु न कब त्वेतैं भुखी देखि अर त्वेतैं खिलै? या तिस्सळु देखि अर त्वेतैं पांणी पिलै?
\v 38 हमु न कब त्वेतैं परदेशी देखि अर अपंणा घर मा ठैरै? या नंगि देखि अर कपड़ा पैरुणु कु दींनी ?
\v 39 हमु न कब त्वेतैं बिमार या बन्दीगृह मा देखि अर त्वेतैं मिलुंणु कु ऐयां?
\v 40 तब राजा ऊंतै जवाब द्यालो, मि तुम मु सच बुनु छौं कि तुमु न जु मेरा यूं छुटा से छुटा भैय्युं मा बटी कै एक का दगड़ा भि कैरि, उ सब मी ही दगड़ी कैरि |
\v 41 तब उ अपंणा बैं तरपां वळुं कु बुलुलो, 'हे शापित लोगुं, मेरा संमणि बटी वीं सदानी की आग मा चलि जावा, ज्व शैतान अर वेका सेवकों कु तयार करीं च |
\v 42 किलैकि मि भुखी छौ, अर तुमु न मी तैं खांणु कु नि दीनि; मि तिस्सळु छौ, अर तुमु न मी तैं पांणी नि पिलै;
\v 43 मि परदेशी छौ, अर तुमु न मी तैं अपंणा घर मा नि ठैरै; मि नंगि छौ, अर तुमुनं मी तैं कपड़ा पैरुणु कु नि दींनी, मि बिमार अर जेळ मा छौ, अर तुमु न मेरी सुध नि लींनि |
\v 44 तब उ जवाब द्याला, ' हे प्रभु, हमुनं त्वेतैं कब भूखो, या तिस्सळु, या परदेशी, या नंगी, या बिमार, या जेळ मा देखि, अर तेरी सेवा टैल नि कैरी?'
\v 45 तब उ ऊंतै जवाब द्यालो, मि तुम मु सच बुनु छौं कि तुमु न जु यूं छुटा से छुटुं मा बटी कै एक का दगड़ा मा नि कैरी, उ सब मी दगड़ी भि नि कैरी |'
\v 46 अर यु लोग सदानी की सजा भोगला, पर धरमी सदानी का जीवन मा प्रवेश करला |”
\c 26
\p \v 1 जब यीशु न यु सभि बात बोलेलि छै ता तब अपंणा चेलुं मु बुन लगि गे,
\v 2 "तुम जंणदा छां कि द्वी दिन का बाद फसह कु त्यौहार च, अर मनखि को नौंनु क्रूस पर चड़ौणुं कु पकड़वाये जालु |"
\v 3 तब सब प्रधान याजक अर प्रजा का पुरंणा काइफा नौं का महायाजक का चौक्का मा इकट्ठा ह्वेनी,
\v 4 अर आपस मा विचार कनं लगि गेंनि कि यीशु तैं धोखा से पकड़िके मारि डळदां |
\v 5 पर उ बुना छा, "त्योहार का बगत मा ना, कखि इन नि हो कि लोगुं मा हल्ला मचि जौ |"
\v 6 जब यीशु बैतनिय्याह मा शमौन कोड़ी का घर मा छौ,
\v 7 ता तब एक जनान संगमरमर का भांडा मा कीमति इत्र लै के वेका संमणि ऐ, अर जब यीशु खांणु कु बैठय्यां छा ता वीं न उ इत्र वेका मुंड मा खणै दींनि |
\v 8 यु देखिके वेका चेला खिंसे के बुन लगि गेंनि, " यांको किलै सत्यानाश करे गे?
\v 9 यु त अच्छा दामु मा बेचिके कंगालु मा बंटे सक्योंदु छौ |"
\v 10 यु जांणिके यीशु न ऊं मु बोलि, "ईं जनान तैं किलै सतांणा छां? वीं न मी दगड़ी भलै कैरी |
\v 11 गरीब त तुम दगड़ी सदानि रंदिनि, पर मिन तुम दगड़ी सदानि नि रौंण |
\v 12 वीं न जु मेरा शरीर पर यु इत्र खणै, यु वीं न मेरा दफनौंणु कु कैरी |
\v 13 मि तुम मु सच बुनु छौं, कि सैरा संसार मा जख कखि यु सुभसमाचार प्रचार करे जालो, उख वींका ये काम को बखांन भि वींकि याद मा करे जालु |"
\v 14 तब यहुदा इस्करियोति न, जु बारह चेलूं मा बटी एक छौ, प्रधान याजकों मु जै के बोलि,
\v 15 "जु मि वेतैं तुमारा हाथ मु पकड़वै द्य्यों ता मी तैं क्या दील्या?” ऊं न वेतैं तीस चांदी का सिक्का तोलि के दे दींनि |
\v 16 अर उ वे ही बगत बटी वेतैं पकड़वौंणो कु सै बगत ढुंडण लगि गे |
\v 17 अखमीरि रुट्टी का त्यौहार का पैला दिन, चेला यीशु का संमणि ऐ के पुछंण लगि गेनी, "तु कख चांणि कि हम त्वेकु फसह की तयारि करां ? "
\v 18 वेन बोलि, शहर मा फलणा मनखि मु जै के बोला, कि गुरु बुनु च मेरु बगत नजदीक च | मि अपंणा चेलूं का दगड़ा मा तेरा इख त्यौहार मंणौलु ' |"
\v 19 अर चेलुं न यीशु कि बात मांणि अर फसह की तयार कैरी |
\v 20 जब रुमुक ह्वे त तब उ बारह चेलुं का दगड़ा मा खांणु कु बैठि |
\v 21 जब उ खांणु खांणा छा त वेन बोलि, "मि तुम मु सच बुनु छौं कि तुम मु बटी एक मी तैं पकड़वालो |"
\v 22 ईं बात पर उ भौत दुखि ह्वेनी, अर हरेक चेला वे मु पुछण लगि गेंनि, "हे गुरु क्या उ मि छौं?"
\v 23 वेन जवाब दींनि, "जैन मी दगड़ी थाळि मा हाथ डळय्युं च, वी मी तैं पकड़वालो |
\v 24 मनखि को नौंनु त जंन वेका बारा मा लेख्युं च, उ उनि चळदु; पर वे आदिम कु रोंण अर शोक कन च जैका द्वारा मनखि को नौंनु पकड़वये जांदु: जु उ आदिम पैदा हि नि होंदु, ता वेकु भलु होंदु |"
\v 25 तब वेका पकड़ौण वळा यहुदा न बोलि, "हे गुरु, क्या उ मि छौं?” वेन बोलि, तिन त अफ़ि बोलेलि |"
\v 26 जब उ सभि खांणु खांणा छा त तब यीशु न रोट्टी हाथ मा लीनि, अर आशिष मागि के तोड़ि, अर चेलुं तैं दे के बोलि, "ल्या, खावा;यु मेरु शरीर च |"
\v 27 फिर वेन कटोरा हाथ मा लीनि अर धन्यवाद कैरी, अर ऊंतै देके बोलि, "तुम सब ये मा बटी प्यावा,
\v 28 किलैकि या करार की मेरी व ल्वे च, जु भौतुं का पापों का क्षमा कु बगाये जांदी |
\v 29 मि तुम मु बुनु छौं कि अंगूरों को यु रस मि वे दिन तक कभि नि प्यूलु, जब तक तुम दगड़ी अपंणा बुब्बा का राज मा नयुं नि प्यों |"
\v 30 तब उ गीत भजन गै के जैतून पहाड़ पर चलि गेंनि |
\v 31 तब यीशु न ऊंमु बोलि "तुम सभि आज ही राती मेरा बांनु ठोकर खैल्या, किलैकि लेख्युं च: मि बकरोळा तैं मरुलु, अर झुण्ड की भेड़ तितर- बितर ह्वे जालि |
\v 32 पर मि अपंणा ज्यून्दा होंण का बाद तुम से पैलि गलील कु जौलु |
\v 33 ईं बात पर पतरस न वे मु बोलि, "जु सभि तेरा बांनु ठोकर खौंनु त खौंनु, पर मि कभि भि ठोकर नि खौलु |"
\v 34 यीशु न वेमु बोलि, "मि त्वेमु सच सच बुनु छौं कि आज ही राती मुर्गा का बांग देंण से पैलि, तु तीन बार मी से मुकरि जैलि | "
\v 35 पतरस न ऊंमु बोलि, "जु मीं त्वे दगड़ी मुन भि पोड़ु, तौभि मि त्वेसे कभि नि मुकरुलु |" अर इनि सभि चेलुं न भि बोलि |
\v 36 तब यीशु अपंणा चेलुं का दगड़ि गतसमनि नौं कि एक जगह मा ऐ अर अपंणा चेलुं मु बुनं लगि गे, "जब तक मि उख जै के प्रार्थना कौरु तुम इखि बैठय्यां रावा |"
\v 37 उ पतरस तैं अर जबदी का द्व्वी नौंनु तैं दगड़ा मा लीगी, अर उदास अर दुखि होंण लगि गे |
\v 38 तब यीशु न ऊं मु बोलि, "मेरु ज्यू भौत दुखि च, इख तक कि मेरु प्राण निकळुं च | तुम इखि ठैरा अर मीं दगड़ि बिंज्यां रावा |"
\v 39 फिर उ जरा और अगनैं जै के अर मुंड झुकै के, इन प्रार्थना कन लगि गे, "हे मेरा बुब्बा, जु ह्वे सैकु त यु कटोरा मेरा अगनै टळि जौ, तौभि जंन मि चांणु छौं उ ना, पर जन तु चांणि छै उनि हो |"
\v 40 फिर यीशु न चेलुं का संमणि ऐ के ऊंतै सिंय्युं पै अर पतरस मु बोलि, "क्या तुम मी दगड़ी एक घड़ी भि बिंज्यां नि रै सक्यां?
\v 41 बिज्यां रावा, अर प्रार्थना करदी रावा कि तुम अजमैस मा नि पोड़ा: आत्मा त तयार च, पर शरीर कमजोर च |"
\v 42 फिर वेन दुसरी बार जै के इन प्रार्थना कैरि कि, " हे मेरा बुब्बा, जु यु मेरा पिय्यां बगैर नि हटि सकुदु त तेरि मनसा पूरी हो |"
\v 43 तब जब उ वापिस ऐ त वेन फिर चेलुं तैं सिय्युं पै, किलैकि ऊंका आंखा निद से भोरयां छा |
\v 44 ऊंतै छोड़िके उ फिर चलि गे, अर उनि फिर तिसरी बार प्रार्थना कैरि |
\v 45 तब वेन चेलुं का संमणि ऐ के ऊं मु बोलि, "अब सिय्यां रावा, अर आराम कैरा: देखा, उ बगत ऐ गे, अर मनखि को नौंनु पापी लोगुं का हाथ मा पौंछण वळु च |
\v 46 उठा चला, अर देखा, मी तैं पकड़ौण वळु नजदीक ऐ गे |"
\v 47 उ इन बुनु ही छौ कि इतगा मा यहुदा जु बारह चेलुं मा बटी एक छौ ऐ, अर वे दगड़ी प्रधान पुरोहित अर लोगुं का पुराणु कि तरपां बटी भौत बड़ी भीड़, तलवार अर लाठा ले के ऐंनि |
\v 48 वेका पकड़ौण वळा न ऊं तैं यु चिन्ह दियुं छौ: जै की मि भुकि ल्यूलु उ वी च; वेतैं पकड़ी दियां |"
\v 49 अर वेनं तुरंत यीशु का संमणि ऐ के बोलि, "हे गुरु नमस्कार !" अर वेकी बिंजा भुकि लेंण लगि गे |
\v 50 यीशु न वेमु बोलि, "हे दगड़या, जै काम कु तु ऐ छै, वेतैं कैर |" तब ऊं न नजदीक ऐ के यीशु पर हाथ डळिनि अर वेतैं पकड़ी दींनी |
\v 51 यीशु का दगड़युं म बटी एक चेला न हाथ बड़ैके अपड़ी तलवार खींचि के मुख्य पुरोहित का सेवक पर चलै के वेको कंदूड़ उड़ै दींनि |
\v 52 तब यीशु न वेमु बोलि, "अपड़ी तलवार तैं मियान मा रखि दि किलैकि जु तलवार चलौंदिनि उ सभि तलवार न नष्ट करे जाला |”
\v 53 क्या तु नि जंणिदि कि मि अपंणा बुब्बा बटी अजुजि कैरि सकुदु छौं, अर उ स्वर्गदूतों कि बारह पळटन से भि जादा मीं मु अभि भेजि सकुदु ?
\v 54 पर पवित्रशास्त्र की वा बात पूरी कनकै ह्वेली जै मा इन लेख्युं च कि इनि होंण जरूरी च ?
\v 55 तुरंत यीशु न भीड़ कु बोलि, क्या तुम तलवार अर लाठा ले के मीतैं डाकु संमझिके पकड़ण कु ऐयां छां ? मि हर दिन प्रार्थना भवन मा बैठि के उपदेश देंणु रौंदु छौ, अर तब तुमुन मी तैं नि पकड़ी |
\v 56 पर यु सब इलै ह्वे कि रैबारयों का वचन पूरा होंनु |" तब सभि चेला वे तैं छोड़िके भागि गैनी |
\v 57 तब जौं न यीशु तैं पकड़ी छौ उ यीशु तैं काइफा नौं का मुख्य पुरोहित का संमणि लै गेंनि, जख शाश्त्री अर ऊंका पुरांणा बुजुर्ग इकट्ठा होंयां छा |
\v 58 पतरस दूर बटी वेका पिछनैं- पिछनैं मुख्य पुरोहित का चौका तक गै, अर भितर जै के अंत देखुंणु कु सैनिकों का दगड़ा मा बैठि गे |
\v 59 प्रधान याजक अर सैरी महासभा यीशु तैं मरणु कु वेका खिलाफ मा झूठी गह्वे कि खोज मा छा,
\v 60 पर भौत से झूठा गवाहों का औंण पर भि कुछ नि पै | अर आखिर मा द्वी लोग ऐंनि,
\v 61 अर ऊं न बोलि, कि "ये न बोलि छौ कि मि परमेश्वर का प्रार्थना भवन तैं उजाड़ि सकुदूं अर वेतैं फिर तीन दिन मा बंणै भि सकदूं |"
\v 62 तब मुख्य पुरोहित न खड़ु ह्वे के यीशु मु बोलि, " क्या तु क्वी जवाब नि देंणि ?" यु लोग तेरा बारा मा क्या गह्वे देंणा छिंनं ?"
\v 63 पर यीशु चुप रै | तब मुख्य पुरोहित न वेमु बोलि, मि त्वेतैं ज्यून्दा परमेश्वर की सौं देंणु कि तु जु परमेश्वर को नौंनु मसीह छै, ता हम तैं बतै दि |"
\v 64 यीशु न वेमु बोलि, "तिन अफि बोलेलि; बल्किन मा मि तुम मु इन भि बुनु छौं कि अबसे तुम मनखि का नौंना तैं सर्वशक्तिमान का दैंणि तरपां बैठ्युं, अर सरग का बादळुं पर औंण देखिल्या |"
\v 65 ईं बात पर मुख्य पुरोहित न अपंणा कपड़ा फड़िनि अर बोलि, ये न परमेश्वर की बुरै कैरी, अब हमतैं गवाहों कि क्या जरूरत ? देखा, तुमु न अभि या बुरै सूंणि च !
\v 66 तुम क्या सोचणा छां ? "लोगु न जवाब दींनि कि यु मृत्यु दण्ड का जुगुत च |"
\v 67 तब ऊं न यीशु का मुख पर थूखि अर वे पर घूंसा मरिनि, अर कुछु न थप्पड़ मारिके बोलि,
\v 68 "हे मसिहा, बतौ कि कै न त्वेतैं मारि ?"
\v 69 पतरस भैर चौक्का मा बैठय्युं छौ, कि इतगा मा एक दासि वेका संमणि ऐ अर वीं न बोलि, "तू भि यीशु गलीलि का दगड़ा मा छै |"
\v 70 वेन सभ्युं का संमणि यु बोलि के मना कैरी, "मि नि जंणुदूं कि तु क्या बुंनि छै |"
\v 71 जब उ भैर डेळि मा गै, ता हैंकी दासी न वेतैं देखि के ऊं मु जु उखुम छा बोलि, "यू भि ता यीशु नासरि का दगड़ा मा छौ |"
\v 72 वेन सौं खै के फिर मना कैरी: "कि मि वे मनखि तैं नि जंणुदूं |"
\v 73 जरा देर बाद लोगुं न जु उखुमं खड़ा छा, पतरस मु ऐ के बोलि, "सचि मा तू भि ऊं मा बटी एक छै, किलैकि तेरी बोलि- भाषा तेरु भेद प्रकट कनि च |"
\v 74 तब उ मना कन लगि गे अर सौं खांण लगि गे: "कि मि वे तैं नि जंणदूं |" अर वेका इन बुळद ही तुरंत मुर्गा न बांग दे दींनि |
\v 75 तब पतरस तैं यीशु बुलीं बात याद ऐ गे: "कि मुर्गा का बांग देंण से पैलि तु तीन बार मेरु इंकार कैरी दीलि |” अर तब उ भैर जै के टोखि दे देके रोंण लगि गे |
\c 27
\p \v 1 जब सुबेर ह्वे त सब प्रधान याजकों न अर लोगुं का बुजर्गो न यीशु तैं मंरणै सलाह कैरी |
\v 2 ऊं न वेतैं बांधि के पिलातुस हाकिम का हाथ मु सौंपि दींनि |
\v 3 जब वेका पकड़ौण वळा यहुदा न देखि कि उ दोषि ठैरै गे, त तब उ भौत पछतै अर ऊं तीस चांदी का सिक्कों तैं प्रधान पुरोहितों मु वापिस देंणु कु गै |
\v 4 अर बोलि, मिन निर्दोष तैं मंनु कु पकड़वै के पाप कैरी | " पर ऊं न बोलि, "हमं तैं क्या ? अब तु ही जांण |"
\v 5 तब उ ऊं सिक्कों तैं प्रार्थना भवन मा फेंकि के चलि गे, अर जै के अफ फांस खै दींनि |
\v 6 प्रधान याजकों न ऊं सिक्कों तैं लेके बोलि, "यूंतैं, भण्डार मा रखंण ठिक नी च, किलैकि या ल्वे कि कीमत च |"
\v 7 अर ऊं न सलाह कैरिके ऊं सिक्कों से परदेशी लोगुं तैं दफनौंणु कु माटा का भांडा बंणौण वळा को पुंगड़ो मोल ले दींनि |
\v 8 ये कारण से उ पुंगड़ो आज तक ल्वे को पुंगड़ो मंणे जांदु |
\v 9 तब जु वचन यशायाह रैबारया न बोलि छौ उ पुरु ह्वे: ऊं न उ तीस सिक्का वीं ठैरैइं कीमत तैं ( जैंतै इस्राएल की सन्तान मा बटी भौत लोगुं न ठैरै छै ) ले लींनि |"
\v 10 अर जन प्रभु न मीतैं आज्ञा दे छै उनि ऊंतैं माटा का भांडा बंणौण वळा पुंगड़ा कीमत मा दे दींनि |"
\v 11 जब यीशु हाकिम का संमणि खड़ु छौ त हाकिम न वेमु पूछि, "क्या तु यहूदियों को राजा छै ?" यीशु न वेमु बोलि, "तु अफि बुनि छै |"
\v 12 जब मुख्य पुरोहित अर ऊंका बुजर्ग लोग वे पर भगार लगौंणा छा, त वेन क्वी भि जवाब नि दींनि |
\v 13 ईं बात पर पिलातुस न वेकु बोलि, "क्या तु नि सुंनि कि यु तेरा खिलाफ मा कतगा गह्वे देंणा छिंनि ?"
\v 14 पर वेन वे तैं एक बात को भि जवाब नि दींनि, इख तक कि हाकिम भैच्चक मा पड़िगे छौ |
\v 15 हाकिमों की या रीत छै कि वे त्यौहार मा लोगुं कु कै एक बन्दी तैं जैतैं भि उ चांदा छा, छोड़ि देंदु छौ |
\v 16 वे बगत ऊंका इख बरअब्बा नौं को एक जंणय्युं-मंणय्युं बन्दी छौ |
\v 17 अर जब उ इकट्ठा ह्वेनी, त पिलातुस न ऊंमु बोलि, "तुम कै तैं चांणा छां कि मि वे तुमुकु छोड़ि द्य्यों ? बरअब्बा तैं या यीशु तैं जु मसिहा जंणय्योंदु ?"
\v 18 किलैकि उ जंणदु छौ कि लोगुं न यीशु तैं जलन का कारण से पकड़वै |
\v 19 जब उ न्याय कि गद्दी पर बैठ्युं छौ त वेकी घर वळि न वेकु यु सवाल भेजि, कि "तु वे धर्मि का मामला मा हाथ नि डाळि, किलैकि मिन आज सुपन्यां मा वेका कारण भौत दुःख उठै |"
\v 20 मुख्य पुरोहितों न अर ऊंका बुजर्गों न लोगुं तैं उकसै कि उ बरअब्बा तैं मांगि ल्योंनु, अर यीशु को नाश करौंनु |
\v 21 हाकिम न लोगुं मु पूछि, "यूं द्युं मा बटी तुम कै तैं चांणा छां कि मि तुमुकु वेतैं छोड़ि द्यों ?” अर ऊं न बोलि, "बरअब्बा तैं |"
\v 22 पिलातुसा न ऊंमु पूछि, "फिर यीशु कु जैकु मसिहा बुळदिन, क्या कैरु ?” सभ्यु न वेमु बोलि, "उ क्रूस पर चड़ैये जौ |"
\v 23 हाकिमा न बोलि, "किलै, वेन क्या बुरै कैरी ?” पर उ और भि चिलै-चिलैके बुन लगि गेंनि, "कि उ क्रूस पर चड़ैये जौ !"
\v 24 जब पिलातुस न देखि कि कुछ नि ह्वे सकुदु पर हल्ला और जादा बडुंणु च, त वेन पांणी लेके भीड़ का संमणि अपंणा हाथ ध्वे के बोलि, "मि ये धर्मि की ल्वे से निर्दोष छौं; अब तुम हि जांणा |"
\v 25 सभि लोगुं न जवाब दींनि, कि " येकी ल्वे हम पर अर हमारि सन्तान पर औ |"
\v 26 ईं बात पर वेन बरअब्बा तैं ऊंकु छोड़ि दींनि, अर यीशु तैं कोड़ा लगवैके ऊंतै सौंपि दींनि, कि क्रूस पर चड़ैये जौं |
\v 27 तब हाकिम का सिपैयुं न यीशु तैं किला मा लीके गेंनि अर सैरी पळटंण वेका चौतरफी इकट्ठा कैरि,
\v 28 अर वेका कपड़ा उतारिके वेतैं लाल रंग को कुरता पैरै,
\v 29 अर कांडु को मुकुट बंणै के वेका मुंड मा रखि, अर वेका दैंणा हाथ मा सरकंडा दे दींनि अर वेका अगनैं घुंडा टेकिके वेको मजाक बंणौण लगि गेंनि, अर बुन लगि गेंनी, "हे यहूदियों का राजा नमस्कार !"
\v 30 अर वे पर थूकि; अर वे सरकंडा तैं लेके वेका मुंड पर मरण लगि गेंनि |
\v 31 जब ऊं न यीशु को ठटटा कैरी दींनि, त तब वे बागा तैं उतारिके फिर वेका कपड़ा वेतैं पैरैनि, अर सलीब पर चड़ौणु कु लिगिनि |
\v 32 भैर जांण दफा ऊंतै शमौन कुरेनि नौं को एक आदिम मिलि | अर ऊं न वेतैं मुफत मा पकड़ी कि यीशु की सलीब उठै के लिजौ |
\v 33 वीं जगह पर ज्व गुलगुता जैं कु खोपड़ी कि जगह बुळदिनि, उख पौंछिके
\v 34 ऊं न पित मिल्युं अंगूरु को रस वेतैं पेंणु कु दीनि पर वेन चाखि के उ पेंण नि चै |
\v 35 तब ऊं न यीशु तैं सलीब पर चड़ै, अर पर्ची डाळिके वेका कपड़ा आपस मा बांटी दींनि,
\v 36 अर उख बैठि के वेको पैहरा देंण लगि गेंनि |
\v 37 अर वेको दोषपत्र वेका मुंड का ऐंच लगै, कि "यु यहूदियों को राजा यीशु च" |
\v 38 तब वेका दगड़ा मा द्वी डाकु एक दैंणि तरपां, अर एक बैं तरपां चड़ैये गेंनि |
\v 39 आंण-जांण वळा मुंड हिलै-हिलैके वेकी बुरै कना छा,
\v 40 अर इन बुना छा, कि "हे मन्दिर का उजड़नं वळा अर तीन दिन मा बंणाण वळा, अफ तैं त बचौ ! तु जु परमेश्वर को नौंनु छैं चै, त सलीब पर बटी उतरी जा |"
\v 41 अर इनि मुख्य पुरोहित भि शाशत्री अर ऊं लोगुं का दाना सयांणा समेत ठट्टा कैरि-कैरीके बुना छा,
\v 42 "ये न औरुं तैं बचै, अर अफतैं नि बचै सकुंणु | यु त 'इस्राएल को राजा' च | अब सलीब पर बटी उतरिके ऐ जौ त हम भि वे पर विश्वास करुला |
\v 43 ये न परमेश्वर पर भरोसा रखि च, जु उ ये तैं चांदु च, त अब ये तैं छुड़ै ल्यो, किलैकी ये न बोलि छौ, कि मि परमेश्वर को नौंनु छौं |
\v 44 इनि उ डाकु भि जु ऊं दगड़ी सलीब पर चड़ैये गे छा, वेकी बुरै कना छा |
\v 45 दुफरा बटी तिसरा पैहर तक वे सैरा देश मा अंधेरु छयुं रै |
\v 46 तिसरा पहर का नजदीक यीशु न ऊंचि अवाज मा चिलैके बोलि, "एली, एली, लमा शबक्तनी ?" ज्यांको यु मतलब च "हे मेरा परमेश्वर, हे मेरा परमेश्वर, तिन मीतैं किलै छोड़ेलि ?"
\v 47 जु उख खड़ा छा, ऊं मा बटी कथगि यु सूंणिके बुन लगि गे, "उ एलिय्याह तैं धै लगौंणु चा |"
\v 48 ऊं मा बटी एक सिपै न तुरंत भागि के अर स्पंज लेके सिरका मा डुबै, अर सरकंडा पर रखिके वेतैं चुसै |
\v 49 पर औरुं न बोलि, "ठैरी जा, देखदां कि एलिय्याह वेतैं बचौंणु कु औंदु च कि नि औंदु |"
\v 50 तब यीशु न फिर ऊंचि अवाज मा चिलैके प्राण छोड़ि दींनि |
\v 51 अर देखा प्रार्थना भवन को परदा मथि बटी मूड़ी तक फटिके द्वी हिस्सों मा ह्वे गे: अर धरती हिलि गे, अर चट्टान तड़कि गैनी,
\v 52 अर कब्र खुलि गेंनि, अर सियां पवित्र लोगुं का भौत मुर्दा शरीर ज्यूंदा ह्वेगे छा,
\v 53 अर ज्यूंदा होंण का बाद उ कब्रुं मा बटी निकळि के पवित्र शहर मा गैंनि अर उ भौत लोगुं तैं दिखै गेंनि |
\v 54 तब सुबेदार अर जु वे दगड़ी यीशु को पहरा देंणा छा, भ्युंडोळ अर जु कुछ ह्वे छौ वे देखिके भौत डैरी गेंनी अर ऊं न बोलि, "सचिमा यु परमेश्वर को नौंनु छौ !"
\v 55 उख भौत जनाना जु गलील बटी यीशु की सेवा करदी ऐ छै ऊ भि दूर बटी यु सब देखणा छा |
\v 56 ऊं मु मरियम मगदलीनी अर याकुब अर योसेस की माँ मरियम अर जबदी का नौंनु कि माँ छै |
\v 57 जब रुमुक ह्वे ता यूसुफ नौं को अरिमतियाह को एक सेठ मनखि जु अफ भि यीशु को चेला छौ ऐ: वेन पिलातुस मु जै के यीशु को मुर्दा शरीर मांगी |
\v 58 वेका मगंण पर पिलातुस न देंणे आज्ञा दे दींनि |
\v 59 उ यीशु को मुर्दा शरीर तैं लै अर वेतैं सफेद चदरा मा लपेटि दींनि |
\v 60 अर वेन यीशु अपंणि नै कब्र मा रखि, ज्व वेन पौड़ पर खुदवै छै, अर कब्र का दरवाजा मा बड़ु ढुंग्गु लुड़कै के चलिगे |
\v 61 अर मरियम मगदलीनि अर हैंकी मरियम उख कब्र का संमणि बैठिं छै |
\v 62 दुसरा दिन जु कि विश्राम को दिन छौ, बड़ा पुरोहित अर व्यवस्था का जंणन जमा ह्वेके पिलातुस मु जै के बुन लगि गेंनी,
\v 63 "हे महाराज, हमतैं याद च कि वे भरमौंण वळा न जब उ ज्यूंदु छौ, त वेन बोलि छौ, कि 'मि तीन दिन का बाद ज्यूंदु ह्वे जौलु |'
\v 64 त आज्ञा दि कि तिसरा दिन तक कब्र रखवळि करे जौ, इन नि हो कि वेका चेला ऐ के वेतैं चुरैके लिजौंनु अर लोगुं मु बुन लगि जौंनु, कि 'उ मुर्दों मा बटी ज्यूंदु ह्वेगे |' तब बाद को धोका पैलि बटी भि बुरु होल्लु |"
\v 65 पिलातुस न ऊं मु बोलि, "तुम मु पैहरुआ त छैं छिंन | जावा अर अपंणि समझ का अनुसार रखवळि कैरा |"
\v 66 तब उ रखवळि कन वळुं तैं दगड़ा मा लीगिंनि, अर ढुंग्गा पर मुहर लगै के कब्र की रखवळि कैरि |
\c 28
\p \v 1 सब्त का दिन का बाद हप्ता का पैला दिन सुबेर होंदी मरियम मगदलीनि अर हैंकि मरियम कब्र तैं देखुंणु कु ऐंनि |
\v 2 अर देखा, एक बड़ु भ्युंडोळु ह्वे, किलैकि प्रभु को एक दूत स्वर्ग बटी उतरी अर संमणि ऐ के वेन ढुंग्गा तैं हटै दींनि, अर वे ढुंग्गा पर बैठिगे |
\v 3 वेको रूप आकाश की बिजळि जन अर वेका कपड़ा पाळा जन सफेद छा |
\v 4 वेका डैरा बांनु रखवळा कांपि गेंनि, अर मुर्दों जन व्हे गेंनि |
\v 5 स्वर्गदूत न ऊं जनानु कु बोलि, "डैरा ना, मि जणुदु छौं कि तुम यीशु तैं खुजय्योंणा छां जु सलीब पर चड़ैये गे छौ |
\v 6 उ इख नी च, पर अपंणा वचन का अनुसार ज्यूंदु ह्वेगे | आवा ईं जगह तैं देखा, जख प्रभु तैं रख्युं छौ,
\v 7 अर तुरंत जै के वेका चेलुं मु बोला कि उ मुर्दों मा बटी ज्यूंदु ह्वेगे, अर उ तुमसे पैलि गलील कु जांणु च, अर उख वेको दर्शन पैल्या ! देखा मिन पैली तुममु बोलेलि |"
\v 8 उ डैरी के अर भौत खुश ह्वे के कब्र बटी तुरंत लौटिके ऊंका चेलुं तैं ये शुभ समाचार देंणु कु अटगी गेंनि |
\v 9 तब यीशु ऊंतै मिलि | अर वेन बोलि, "सलाम" | चेलु न संमणि ऐ के अर वेका खुट्टों मा मुंड झुकै के वेतैं दण्डवत कैरी |
\v 10 तब यीशु न ऊं मु बोलि, "डैरा ना; अर मेरा भैयों मा जै के बोला कि गलील कु चलि जौंनु, उख उ मीतैं देखला |"
\v 11 उ जांणा ही छा कि इतगा मा रखवळुन शहर मु ऐ के पूरु हाल समाचार मुख्य पुरोहितों तैं सुंणै दींनि |
\v 12 तब ऊं न दाना-सयाणा लोगुं का दगड़ि इकट्ठा ह्वेके सलाह कैरी अर सिपैयुं तैं बिंजा चांदी देके बोलि,
\v 13 "इन बोल्यां कि राती जब हम सेय्यां छा, ता वेका चेला ऐनी अर वेतैं चुरैके लीगिंनि |
\v 14 अर जु या बात हाकिम तक पौंछिलि, त हम वेतैं समझै द्य्यूला अर तुमतैं खतरा से बचै द्य्यूला |"
\v 15 अर ऊं न भौत रुपया ले के जन ऊंतैं सिखै छौ, ऊं न उनि कैरी | अर य बात आज तक यहुदियों मा जंणे जांदी |
\v 16 ग्यारह चेला गलील मा वे पहाड़ पर गैंनि, जु यीशु न ऊं तैं बतै छौ |
\v 17 चेलुं न वेका दर्शन पै के वेतैं नमस्कार कैरी, पर कै कैतैं भरम ह्वे |
\v 18 यीशु न ऊंका समणि ऐ के बोलि, "स्वर्ग अर धरती को सैरु अधिकार मी तैं दिय्युं चा |
\v 19 इलै तुम जावा, सब जाति का लोगुं तैं चेला बंणावा; अर ऊंतैं बुब्बा, अर नौंना का, अर पवित्र आत्मा नौं से बपतिस्मा द्यावा,
\v 20 अर ऊतैं सब बात जु मिन तुमतैं आज्ञा दींनि, मंणनं सिखावा; अर देखा, मि संसार का अंत तक सदानि तुम दगड़ी छौं |"
