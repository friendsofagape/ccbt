\id 2PE
\rem Copyright information: Creative Commons Attribution- ShareAlike 4.0 License
\h 2 पतरस
\toc1 2 पतरस
\toc2 2 पतरस
\mt1 2 Peter
\mt1 2 पतरस
\c 1
\p
\v 1 यीशु मसीह को दास अर प्रेरित शमौन पतरस की तरफ से ऊं लोगु तैं नमस्कार जौं तैं हमारा परमेश्वर अर उद्धारकर्ता यीशु मसीह की धर्मिकता का द्वारा हमारी तरौं बेशकीमती विश्वास मिल्युं च।
\v 2 परमेश्वर अर हमारा प्रभु यीशु का पुर्णज्ञान पौंणा का कारण तुम तैं भौंत कृपा अर शान्ति मिलु ।
\v 3 परमेश्वर न अपणी सामर्थ से भक्तिमय जीवन कु जरूरी सब चिजी हम तैं देई छिन। जैं न हम अपणी महिमा अर सद्भावना का अनुसार बुलैयां वे को पूरो ज्ञान पौंणा कारण हम तैं यू मिल्युं च।
\v 4 अर वीं महिमा अर सद्भावना का अनुसार वे न हम तैं बेशकीमती अर अच्छा वरदान देयां छिन ताकि यूं वरदान का द्वारा तुम दुनियां मां वासनाओं का कारण जु गन्दु व्यवहार च वे से बची जावा अर परमेश्वर की तरौं स्वभाव प्राप्त कैरा।
\v 5 इलै ही पूरी कोशिश कैरा कि तुम अपणा विश्वास मां सद्गुण अर सद्गुण मां ज्ञान
\v 6 अर ज्ञान मां संयम , संयम मां धीरज , धीरज मां भक्ति ,
\v 7 अर भक्ति मां भैचारा , अर भैचारा मां प्रेम बढ़ौन्दी जावा।
\v 8 अगर तुम मां यू गुण बण्या रौनु अर बढ़दी जौनु त तुम तै। हमारा प्रभु यीशु मसीह का पूरा ज्ञान मां अयोग्य अर निष्फल नी होण दयूल।
\v 9 पर जै मां यू गुण नी छिन वे तैं अच्छी तरौं से नी दिखेन्द , बल्कि उ अन्धो ही च। उ बिसरी गै कि उ अपणा पुराणा पापों से धोये के साफ ह्वे छयो।
\v 10 इलै भैयों , परमेश्वर न तुम जु बुलै छैयां अर चुनी छैयां ईं बात मां अटल रौणे की हौर भी जादा कोशिश करदी रावा । इन कन से कभी तुमारू नाश नी होलु ।
\v 11 अर इनी के हमारा प्रभु अर उद्धारकर्ता यीशु मसीह का अमर राज मां प्रवेश कनु कु तुमारु खुब स्वागत होलु ।
\v 12 इलै हालांकि तुम यूं बातु तैं जाण्दा ही छैयां अर जु सच्चो वचन तुम तैं मिल्युं च वे मां मजबूत कैरे ग्यां , फिर भी मीं यूं बातु की याद दिलौणु कु हमेशा तयार रौलु ।
\v 13 जब तक मीं ईं देह रूपी तम्बू मां छौं इन ठीक समझदु कि यूं बातु की याद दिलै के तुम तैं हौंसला देणु रौं।
\v 14 किलैकि मीं जाण्दु छौं कि मीं कु ये देह रूपी तम्बू छोड़ी के जाण नजदीक च , जनु कि हमारा प्रभु यीशु मसीह न मीं पर परगट कैरेली।
\v 15 अर मीं इन कोशिश करूलु कि मेरा जाणा बाद तुम हर समै यूं बातु तैं याद करदी रावा।
\v 16 जब हमु न तुम तैं अपणा प्रभु यीशु मसीह की सामर्थ अर औंणा का बारा मां बतै त हमु न चालाकी से बणैईं कथा का अनुसार नी बोली। पर हमु न त वे की महानता अपणा आंखो न देखी ।
\v 17 हम तखी छवा जबारी पिता परमेश्वर न वे तैं आदर अर महिमा देइ अर वे कु सब से ऊंची महिमा से इन आकाशवाणी ह्वे कि ‘‘यू मेरू प्यारू नौंनो च , जै से मीं भैत खुश छौं‘‘ ।
\v 18 हमु न खुद स्वर्ग बटी या आवाज सूणी किलैकी हम वे का दगड़ा मां पवित्र डांडा पर छवा।
\v 19 इलै जु वचन परमेष्वर का रैबार्यों को हम तैं देयुं च उ हौर भी सच साबित होन्दु । किलैकि यू वचन त अन्ध्यरा मां चमकदु दीया च। अच्छु होलु कि अगर तुम ये पर ध्यान दील्या , जब तक कि सुबेर न ह्वे जौं अर तुमारा मन मां रात खुलणी को गैणो उदय न ह्वे जौ।
\v 20 पर पैली इन जाणी ल्यवा कि धर्मशास्त्र की क्वे भी भविश्यवाणी आदमी की इच्छा से नी ह्वे पर लोग पवित्र आत्मा की प्रेरणा का द्वारा परमेश्वर की तरफ से बोल्दा छवा।
\v 21 किलै की क्वे भी भविष्यवाणी आदमी की इछा से नी है पर लोग पवित्र आत्मा की प्रेरणा का द्वारा परमेश्वर की तरफ से बोल्दा छ्वा
\c 2
\p \v 1  पर इस्राएली लोगु मां इन्देर्या झूठा लोग खड़ा ह्वेनी जु अफु तैं परमेश्वर का रैबार्या बतौन्दा छया, तनी के तुमारा बीच मां भी झूठा गुरू खड़ा होला । उ लोग घात कन वळी झूठी शिक्षा को प्रचार चालाकी , से करला । इख तक कि उ वे स्वामी को भी इन्कार करला जै का उ मोल लेयां छिन, अर इन कैरी के उ जल्दी ही अपणु नाश करवाला ।
\v 2 भौत सारा लोग ऊं का दुराचारी व्यवहार का अनुसार चलला अर ऊं का कारण सच्चै का मार्ग की बुरै ह्वेली ।
\v 3 उ लालच का कारण झूठी बात बणै कै तुम से लाभ उठाला। दण्ड की आज्ञा त ऊं पर पैले ही बटी ह्वे चुकी गै अर ऊं को नाश होण मां अबेर नी लगेली।
\v 4 जब कि परमेश्वर न उ स्वर्गदूत नी छोड़िनी जौं न पाप कैरी पर ऊं तैं नरक मां डाळी दीनी अर न्याय का दिन कु अन्ध्यरा कुंवा उन्द कैद कैरी के रख्यां छिन ।
\v 5 परमेश्वर न पुराणी दुनियां भी नी छोड़ी पर अधरमी लोगु की दुनियां पर जलप्रलय भेजी , सिरफ धारमिकता को प्रचारक नूह अर हौर सात लोग बचै दीनी ।
\v 6 परमेश्वर न सदोम अर अमोरा का शहरों तैं विणाशकारी दण्ड दे के भष्म कैरी दीनी ताकि उ भविष्य का अधर्मी लोगु कु एक उदाहरण बणी जौ।
\v 7 लेकिन वे न धर्मी लूत छुड़ै देइ जु चरित्रहीन लोगु का वासनामय जीवन से दुखी छयो।
\v 8 उ धर्मी पुरुष ऊं का कुकरमु तैं देखी अर सूणी के अपणी धर्मी आत्मा मां दुखी होन्दु छयो।
\v 9 इन कै प्रभु अपणा भक्तों तैं अजमैस से निकाळण अर अधरमियों तैं न्याय का दिन तक दण्ड कु रखण जाण्दु च।
\v 10 खासकर जु अपणी देह तैं कुकरमु मां लीन रखदिन अर परमेश्वर का अधिकार तैं घटिया मानदिन , ऊं तैं उ दण्ड कु रखदु । यू उ दण्ड अर स्वेच्छाधारी लोग दैवी प्राणियों को भी अपमान कन से नी डरदिन
\v 11  जब कि स्वर्गदूत शक्ति अर सामर्थ मां श्रेष्ट ह्वे के भी प्रभु का सामणी ऊं पर भलो बुरो दोश नी लगौन्दिन ।
\v 12 यू लोग मूरख अर ना समझ पशुओं की तरौं छिन जु पकड़े जाणु कु पैदा होयां छिन । यू जौं बातु तैं करदिन। यूं को विणाश भी पशुओं की तरौं होलु ।
\v 13 यूं तैं बुरै को बदलो बुरो ही मिललु। दिन-दहाड़े अपणी कुवासनाओं तैं पूरी कनम माँ यू खुश होन्दिन । यू कलंक रूप् अर शर्मनाक छिन अर जब यू तुमारा दगड़ी भोज मां शमिल होन्दिन त छल कपट कैरी के रंगरेलियां मनौन्दिन ।
\v 14 यूं की आंखो बटी कुनेयत झलकणी च, अर यू पाप कन से नी रूकदिन । यू चंचल मन वळु तैं भरमै देन्दिन । यूंक मन भौत लालची च। यू श्रापित लोग छिन।
\v 15 यू सीधा बाटी छोड़ी के भटकी गैनी। यूं न बओर का नौंना बिलाम की तरौं व्यवहार कैरी जै न अधर्म की कमै अच्छी मानी ।
\v 16 पर वे तैं अपणा अधर्म का काम कु फटकार मिली । एक बेजुबान गधी न मनुश्य की बोली मां बोली के परमेश्वर का वे रैबार्या को पागलपन रोकी।
\v 17 यू लोग पाणी का सूखा छोया छिन, यू आंधी से उडैये जाण वळा निरपाणी का बादल छिन, यूं कु घोर अन्धकार रख्युं च।
\v 18 यू अहंकार की बेकार की बात कैरी के शरीरिक लालसाओं अर लुचपन को लालच देके ऊं लोगु तै फंसै देन्दिन जु भटक्यां लोगु बटी अभी अभी अलग होयां छिन।
\v 19 यू ऊं तैं आजाद कनो वचन देन्दा व छैंइ छिन पर खुद भ्रश्टता का गुलाम छिन। किलैकि आदमी जै बटी हारी जान्दु वे को गुलाम बणी जान्दु ।
\v 20 अगर यू लोग हमारा प्रभु अर उद्धारकर्ता यीशु मसीह की पछ्याणक पै कै दुनियां की अशुद्धताओं बटी बचणा बाद फिर ऊं मां फंसी के हारी गैनी त ऊं की पिछली दशा पैली से भी बुरी ह्वे गै।
\v 21 धर्म का मार्ग तैं एक बार जाण्ना बाद अफु तैं देईं पवित्र आज्ञा से मुख फरकौण से त ईं अच्दु होन्दु कि उ धर्मिकता का मार्ग तैं जाण्दा ही ना।
\v 22 उं पर या कहावत ठीक बैठदी, ‘‘कुत्ता अपणी उल्टी मुं वापिस जान्दु अर न्वहैयुं सुंगर कीचड़ मां लतपत होणु कु लौटी जान्दु ।
\c 3
\p \v 1 प्रिय भैयों , अब या मेरी दुसरी चिठ्ठी च। यूं द्वी चिठियों मां मीं न यूं बातु की याद दिलै के तुमारा मन मां सच्चा विचार पैदा कनें की कोशिश कैरी ।
\v 2 मीं चान्दु छौं कि तुम भौत समै पैली परमेश्वर का पवित्र रैबार्यों का देयां वचनों तै अर अपणा प्रेरितों का द्वारा देई उद्धारकर्ता प्रभु कि आज्ञा तैं याद कैरा ।
\v 3 सब से पैली त इन जाणी ल्यवा कि अखिर दिन मां मखौल कन वळा लोग पैदा होला । उ लोग अपणी दुर्वासनाओं का अनुसार चलला अर तुमारो मखौल करला ।
\v 4 उ बोलला ,‘क्या ह्वे वे की औणे की प्रतिज्ञा को? हमारा पूर्वज त म्वेरी गैनी , फिर भी दुनियां की शुरूवात से अब तक सब कुछ जन्यो तनी चल्दी औणु च ।
\v 5 उ लोग जाणी बुझी के इन बिसरी जान्दन कि परमेश्वर का वचन का द्वारा ही भौत समै पैली सरग अर धरती बणैये दुनियां डूबी के नष्ट ह्वे गै।
\v 6 अर पांणी का द्वारा ही वे बगते दुनियां डूबी के नष्ट ह्व़े गयी
\v 7 पर परमेश्वर न ये ही वचन का द्वारा ये समै का सरग अर धरती भष्म कनु कु रख्यां छिन। अर यू न्याय का दिन तक , जै दिन अधर्म लोगु को विणाश होलु तब तक , इनी के रखे जाला ।
\v 8 पर प्रिय भैयों , ईं एक बात तैं कभी नी बिसर्यां कि प्रभु की नजर मां एक दिन हजार साल का बराबर अर हजार साल एक दिन का बराबर च।
\v 9 प्रभु अपणी प्रतिज्ञा पूरी कन मां अबेर नी करदु , जनु कि कुछ लोग सोचदन । पर उ तुमारा प्रति सबर रखदु । उ इन नी चान्दु कि क्वी नाश हो, पर इन चान्दु कि सम्युं तैं मन फिरोणो को मौका मिलु ।
\v 10 पर प्रभु का औणो को दिन इन कै आलु जनु चोर औन्द । तब सरग बड़ी गरज का साथ नष्ट ह्वे जालु । सब तत्व प्रचण्ड ताप से गैळी जाला अर पृथ्वी अर जु कुछ वे पर च सब भष्म ह्वे जालु ।
\v 11  जब कि यू सब इन कै नाश होण वळु च त सोचा कि तुम तैं कन किश्मा लोग होण चयेणु च अर कनु पवित्र अर भक्तिपूर्ण जीवन बितौण चयेणु च।
\v 12 परमेश्वर का वे दिन की इन्तजारी बेसब्री से कना रावा अर उ दिन जल्दी से ऐ जौ ये की कोशिश कना रावा । वे दिन सरग जगी के नष्ट ह्वे जालु । अर सब तत्व प्रचण्ड ताप से गैळी जाला ।
\v 13  जै की प्रतिज्ञा परमेश्वर की कैरी च हम वे एक नयां सरग अर नईं धरती की इन्तजारी कना छवां , जै मां धर्मिकता को वास होलु।
\v 14  इलै प्रिय भैयों , जब तुम यूं बातु की आशा लगै के बैठयां छैंयां त कोशिश कैरा कि तुम तैं प्रभु शान्ति मां निश्कलंक अर निर्दोश पौ।
\v 15 अर हमारा प्रभु का सबर तैं उद्धार को अवसर समझा । हमारा प्रिय भै पौलुस न भी अफु तैं मिल्यां ज्ञान का अनुसार तुम कु इनी लिख्युं च।
\v 16 उ अपणी सब चिठियों मां यूं बातु का बारा मां इनी बोल्दु । वे की चिठियों मां कुछ बात इन छिन जौं तैं समझण मुश्किल च अर अज्ञानी अर अस्थिर लोग तोड़ी मरोड़ी के बातु को उल्टी अर्थ निकाळदिन , जनु कि धर्मशास्त्र की हौर बातु को भी करदिन। इन कैरी के उ अपणु ही सर्वंनाश करौन्दिन ।
\v 17 पर प्रिय भैयों , तुम त यूं सब बातु तैं पैले ही बटी जाण्दा छैयां । इलै होस्यार रावा, कखी सिद्धान्तहीन मनुष्यों का भ्रम मां पोड़ी के बहकी न जैयां अर अपणी स्थिरता से न डगमगै जैयां ।
\v 18  पर हमारा प्रभु अर उद्धारकर्ता यीशु मसीह की कृपा अर ज्ञान मां बढ़दी जावा । वे की महिमा अब अर जुग जुग तक होणी रौ। आमीन ।
