\id 2TH - Garhwali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h 2 थिस्सलुनीकियों
\toc1 2 थिस्सलुनीकियों
\toc2 2 थिस्सलुनीकियों
\mt1 2 Thessalonians
\mt1 2 थिस्सलुनीकियों
\c 1
\p \v 1 पिता परमेश्वर अर प्रभु यीशु मसीह मा थिस्स्लुनीकियों की मसीह मण्डली का लोगुं का नौं कु पौलुस, सिलवानुस, अर तिमुथियुस की तरपां बटे या चिट्ठी च | ज्वा हमारा पिता परमेश्वर अर प्रभु यीशु मसीह मा च:
\v 2 हमारा पिता परमेश्वर अर प्रभु यीशु मसीह कि तरपां बटे तुमतैं किरपा अर शान्ति मिळदि रौ |
\v 3 हे भयों, तुमारा बारा मा हमतैं हरेक बगत परमेश्वर को धन्यवाद कन चैंणु च, अर यु ठिक भि च, इलैकि तुमारु विश्वास भौत बढ़दि जांदु, अर तुम सभ्युं को प्रेम आपस मा भौत हि बढ़दि जांदु |
\v 4 इख तक कि हम अफि परमेश्वर कि मंडलियों मा तुमारा बारा मा घमण्ड करदां कि जतगा दुःख अर क्लेश तुम सैंणा छां, ऊं सभ्युं मा तुमारु सबर अर विश्वास प्रकट होंदु |
\v 5 यु परमेश्वर को सचु न्याय को प्रमाण च कि तुम परमेश्वर का राज का लैक बणा, ज्यांकु तुम दुःख भि उठौंणा छां |
\v 6 किलैकि परमेश्वर का सांमणि यु न्याय च कि जु तुमतैं दुःख क्लेश देंदिनि, परमेश्वर ऊंतैं भि वांका बदला मा दुःख अर क्लेश द्यो
\v 7 अर तुमतैं, जु तुम क्लेश सैंणा छां, हम दगड़ी चैन अर शान्ति द्यो; वे बगत जब कि प्रभु यीशु अपंणा सामर्थी दूतों का दगड़ा मा, धधकिं आग मा स्वर्ग बटी प्रगट होलु,
\v 8 अर जु परमेश्वर तैं नि पछयांणदिनि अर हमारा प्रभु यीशु का सुसमाचार तैं नि मणदिनि ऊं बटी बदला ल्यालु |
\v 9 उ प्रभु का सांमणि बटी अर वेकी शक्ति कि चमक से दूर ह्वेके सदानि कु विणाश को दण्ड पाला |
\v 10 यु वे दिन होलु, जब उ अपड़ा पवित्र लोगुं मु महिमा पांणु कु अर सब विश्वास कन वळुं मु चमत्कार को कारण होंणु कु आलो; किलैकि तुमुन हमारि गव्है पर विश्वास कैरी |
\v 11 इलै हम तुमुकु सदानि प्रार्थना भि करदां कि हमारु परमेश्वर तुमतैं ईं बुलाहट का लैक समझु, अर भलै कि हरेक मनसा अर विश्वास का हरेक काम तैं सामर्थ का दगड़ी पूरु कैरु,
\v 12 ताकि हमारा परमेश्वर अर प्रभु यीशु मसीह कि किरपा का अनुसार हमारा प्रभु यीशु को नौं तुम मु महिमा पौ, अर तुम वेमा महिमा पैल्या |
\c 2
\p \v 1 हे भयों, अब हम अपड़ा प्रभु यीशु का अर वे दगड़ी अपड़ा कट्ठा होंणा का बारा मा तुम बटी बिनति कना छां,
\v 2 कि कै मनखि या वचन या फिर इन चिट्ठी का द्वारा जैं‌कु तुम इन माना कि जन वा हमारी तरपां बटी हो, त तब इन समझिकै कि प्रभु को दिन ऐ गे, त तुमारु मन अचानक से कमजोर नि ह्वे जौ अर न हि तुम घबरायां |
\v 3 कनकै भि कै का भरमौण मा नि अयां, किलैकि उ दिन तब तक नि आलु जब तक कि धरम को त्याग नि ह्वे जौ, अर जब तक पाप को मनखि याने विणास को नौंनु प्रकट नि ह्वे जौ |
\v 4 उ ऊ च जु कि विरोध करुदु, उ हरेक वे बटी अफतैं बड़ु ठैरांदु जु कि ईश्वर भक्त जंणेदु, इख तक कि उ परमेश्वर का भवन मा बैठिकै अफतैं ईश्वर मांणदु |
\v 5 क्या तुम तैं याद नी च कि जब मि तुमारा इख छौ, त तब मि यूं बातुं तैं बोळदु छौ ?
\v 6 तुम त जांणदा छां कि क्वा चीज वेतैं प्रकट होंण से रोकणि च, ताकि उ अपड़ा ठिक समै पर ही प्रकट हो |
\v 7 किलैकि अधरम को भेद अभि काम कनु च, पर अभि एक रोकण वळु च, अर जब तक उ दूर नि ह्वे जौ तब तक उ रोकि के रखुलु |
\v 8 तब उ अधरमि प्रकट ह्वे जालो जै तैं प्रभु यीशु अपड़ा मुख की फूंक से मारि द्यालु, अर अपड़ा प्रकट होंणै कि चमक से भस्म कैरी द्यालु |
\v 9 वे अधरमि को आंण शैतान का कामु का अनुसार सभि किस्म कि झूटि सामर्थ, अर झूटा चिन्ह चमत्कार का कामो का दगड़ी,
\v 10 अर नाश होंण वळुं कु अधरम का सभि किसम का धोखा का दगड़ा मा होलु; किलैकि ऊंन सत्य से प्रेम नि कैरी ज्यांसे ऊंको उद्धार होंदु |
\v 11 इलै परमेश्वर ऊंका बीच मा एक भरमौंण वळि ताकत तैं भेजुलु कि उ झूट पर भरोसा रखुनु,
\v 12 ताकि जतगा भि लोग सच पर भरोसा नि करदिनि, बल्कि अधरम से खुश होंदिनि, उ सभि दण्ड पौंनु |
\v 13 हे भयों, अर प्रभु का प्रिय लोगों, हमतैं चैंणु च कि हम तुमारा बारा मा परमेश्वर को सदानि धन्यवाद कना रावां, किलैकि परमेश्वर न तुमतैं पैलि बटे चुणेलि कि आत्मा का द्वारा पवित्र बणिकै, अर सच पर भरोसा कैरिकै उद्धार पावां,
\v 14 जै कु वेन तुम तैं हमारा सुसमाचार का द्वारा बुलै, कि तुम हमारा प्रभु यीशु कि महिमा तैं पावां |
\v 15 इलै हे भयों, अटल राव़ा; अर जु जु बात तुमुन हम बटी सिखिनि उ बात चै वचन से, या फिर चै चिट्ठियुं का द्वारा रै होंनु, ऊं बातुं तैं थामि कै रखा |
\v 16 हमारु प्रभु यीशु मसीह अर हमारु पिता परमेश्वर अफि जैन हम बटी प्रेम रखि अर किरपा कैरिकै सदानि कि शान्ति अर अच्छी आस दींनि,
\v 17 वी तुमारा मनों मा शान्ति द्यो अर तुम तैं हरेक अच्छा कामु मा अर वचन मा मजबूत कैरु |
\c 3
\p \v 1 आखिर मा, हे भयों, हमुकु प्रार्थना कना रावा कि प्रभु को वचन जळदि से फैलि जौ अर इन महिमा पै सैकु जन तुम मु ह्वे,
\v 2 अर हम टेड़ा अर दुष्ट मनख्यूं बटी बच्यां रावां किलैकि हरेक विश्वास कन वळु नि होंदु |
\v 3 पर प्रभु त सचु च; उ तुम तैं मजबूती से अटल करुलो अर वे दुष्ट से तुमारी रक्षा करुलो |
\v 4 हमतैं प्रभु मा तुम पर भरोसा च कि जु जु आदेश हम तुमतैं देंदां, ऊंतैं तुम मांणदा छ्यां, अर अगनै भि मांणदि रैल्या |
\v 5 प्रभु तुमारा मनों तैं परमेश्वर का प्रेम अर मसीह कि मजबूती मा अगनै बढ़ालु |
\v 6 हे भयों, हम तुमतैं अपंणा प्रभु यीशु मसीह का नौं से आज्ञा देंणा छां कि तुम हरेक इन्दारया भै से अलग रावा जु ठिक से जीवन बसर नि करुदु हो अर ज्वा शिक्षा वेन हम बटी पै वांका अनुसार नि चळदु हो |
\v 7 तुम अफि जांणदा छ्यां कि कनकै हमारि सि तरौं जीवन बसर कन चैंणु, किलैकि हम जब तुमारा बीच मा छा त हमुन अनुचित ढंग से जीवन बसर नि कैरी,
\v 8 अर कैकि रोटि मोफत मा नि खै; पर कष्ट उठै के मेहनत से रात दिन काम काज करदा छा कि तुम मा बटी कै पर भि बोझ नि बणा |
\v 9 इन नी च कि हम मु अधिकार नी च, पर इलै कि हम अपंणा आप तैं तुमुकु नमुना बणावां ताकि तुम हम जन जीवन बसर कैरि सक्यां |
\v 10 किलैकि जब हम तुमारा इख छा, तभि यु आदेश तुमतैं देंदा छा कि जु क्वे काम नि कन चौ त खांणु भि नि खौ |
\v 11 किलैकि हम इन सुणना छां कि तुमारा बीच मा कुछ लोग ठिक ढंग से जीवन बसर नि कना, अर कुछ काम काज नि कना छिंन पर दुसरों का काम काज मा हाथ डंळां रंदिनि |
\v 12 इन्दारया लोगुं तैं हम प्रभु यीशु मसीह मा आज्ञा देंणा अर समझौंणा छां कि उ चुपचाप रै के अपड़ु काम काज करुनु अर अपड़ी कमै कि रोटि खौनु |
\v 13 हे भयों, तुम भलै कन मा साहस नि छोड़यां |
\v 14 जु क्वे हमारी ईं चिट्ठी मा लेखिं बातुं तैं नि मांणु त वे बटी सचेत रावा, अर न वेकु दगड़ु कैरा, ज्यांसे उ शर्मिंदा हो |
\v 15 तौभि वेतैं बैरी नि समझा, पर भै समझिकै समझा बुझावा |
\v 16 अब प्रभु जु शान्ति को श्रोत च उ अफि तुमतैं सदानि हरेक ढंग से शान्ति द्यो | प्रभु तुम सभ्युं का दगड़ा मा रौ |
\v 17 मि पौलुस अपड़ा हाथ से नमस्कार लेखुणु छौं | हरेक चिट्टी मा मेरी या ही पछयांणक च; अर मि इनकै हि लेखदुं |
\v 18 हमारा प्रभु यीशु मसीह कि किरपा तुम सभ्युं पर होंणि रौ |
