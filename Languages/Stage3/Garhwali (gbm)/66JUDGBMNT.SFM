\id JUD
\ide UTF-8
\rem Copyright information: Creative Commons Attribution- ShareAlike 4.0 License
\h यहूदा
\toc1 यहूदा
\toc2 यहूदा
\mt1 Jude
\mt1 यहूदा
\c 1
\p
\v 1 यीशु मसीह का सेवक अर याकूब का भै यहूदा की तरफ बटी ऊं लोगु का नौं जु परमेश्वर का बुलैयां छिन , जु पिता परमेश्वर तैं प्रिय अर यीशु मसीह का द्वारा हिफाजत बटी रख्यां छिन।
\v 2 तुम तैं भौत दया , शान्ति अर प्रेम मिलु ।
\v 3 प्र्रिय भैयों , जै उद्धार मां हम सब सहभागी छया वे का बारा मां तुम कु लिखणे की मेरी भौत बड़ी इच्छा छै । पर मीं तैं इन जरूरी लगी कि तुम कु इन लिखु अर विनती कैरू कि तुम वे विश्वास की कोशिश का साथ संघर्ष करदी रावा जु भक्त लोगु कु एक ही बार हमेशा कु दिये गै ।
\v 4 किलैकि कथगै ही इन्देर्या लोग हमारा बीच मां चुपचाप बटी घुस्यां छिन जु अधरमी छिन अर परमेश्वर क कृपा को लाभ उठै के अपणु जीवन लुचपन मां बितौन्दन , अर यीशु मसीह जु हमारू एक ही स्वामी अर प्रभु च वे को इन्कार करदिन । ऊं तै मिलण वळी सजा का बारा मां पुराणा जमाना बटी धर्मशास्त्र मां लिख्युं च।
\v 5 तुम यू सब जाण्दा छैयां , फिर भी मीं तुम तैं याद दिलौण चान्दु छौ कि प्रभु न इस्राएली लोगु तैं मिस्र बटी बचै , पर बाद मां जौं न विश्वास नी कैरी ऊं को नाश कैरी दीनी ।
\v 6 अर जौं स्वर्गदूतों न अपणी मर्यादा को उलंघन कैरी के अपणा रौंणे की जगा छोड़ी दीनी उ परमेश्वर न अमर बन्धनों मां बान्धों के भयंकर दिन का न्याय कु अन्धरा मां रख्यां छिन् ।
\v 7 इनी क सदीम अर अमोरा अर ऊं का आसपास का शहर का लोग भी बुरा चाल चलण अर उल्टा करमों मां लगी गैनी अर ऊं न कभी नी बुझण वळी आग की सजा पै अर सभ्युं कु उदाहरण बणी गैनी ।
\v 8 तनी के सुपिना देखण वळा यू लोग भी अपणा शरीर तैं भ्रष्ट करदिन , परमेश्वर का अधिकार तैं तनी मनी समझदिन अर स्वर्गदतों की बुरै करदिन ।
\v 9 प्रधान स्वर्गदत मिकाएल न भी इन नी कैरी । जब वे न मूसा की ल्हांस का बारा मां शैतान दगड़ी बहसबाजी कैरी त वे न शैतान कु कुवचन बोनो सांसो नी कैरी , सिरफ इथगै बोली ,‘‘ प्रभु त्वे तैं फटकारलु ।‘‘
\v 10 पर यू लोग त जौं बातु तैं समझदा नी छिन ऊं कि बुरै करदिन , अर ना समझ पशुओं क तरौं जौं बातु तैं स्वभाव से ही समझदिन वी ही बात ऊं का नाश को कारण बणदिन ।
\v 11 धिक्कार च ऊं कु । उ कैन का रस्ता पर चलदिन । पैंसो का लोभ मां जनु भूल बिलाम न कैरी तनी उ भी करदिन । अर कोरह की तरौ दंगा फसाद कैरी के नाश होन्दिन ।
\v 12 यू लोग तुमारा प्रीति भोजों मां कलंक छिन । उ बेशरम ह्वे के तुम दगड़ी खान्दा पेन्दा छिन अर सिरफ अपणु ही ध्यान रखदिन । उ निरपाण का बादळ छिन जौं तैं हवा इने-उने उडैके ली जान्दी । इन्देर्या डाळज्ञ छिन जु समौ पर फल नी देन्दन । उ एकदम सूखी गैनी अर जड़ से उपड़ी गैनी ।
\v 13 उ समुद्र की प्रचण्ड लहर छिन जु फेण का समान अपणी बेशरमी दिखौन्दन । उ अपणा बटा से भटक्यां गैणा छिन जौं कु हमेशा कु अधोलोक को अन्ध्यरू ठैरैयुं च।
\v 14 हनोक न, जु कि आदम बटी सातवीं पीढ़ी मां जन्मी छयों , यूं का ही बारा मां भौत समै पैली बोली छयो, ‘‘देखा प्रभु अपणा लाखों भक्त लोगु दगड़ी औंणु च ।
\v 15 उ ऊं सभ्युं को न्याय करलु अर सब अधरमी लोग जौं न अपणा पापी स्वभाव से अधरम का काम करिनी ऊं तैं दोशी ठैरालु । ‘
\v 16 यू कचकच कन वळा , दोश खुज्योण वळा , अपणी वासनाओं का अनुसार चलण वळा अर घमण्ड भरी बात कन वळा , अर अपणा लाभ कु लोगु की चापलूसी कन वळा लोग छिन ।
\v 17 पर हे भैयों , तुम ऊं बातु तैं जरूर याद रखा जौं तैं हमारा प्रभु यीशु मसीह का प्रेरित बोली गैनी ।
\v 18 किलैकि उ तुम से बोल्दा छया ,‘‘ अन्त का दिनु मां मखौल कन वळा इन्देर्या लोग होला जु अपणी अभक्तिपूर्ण वासनाओं का अनुसार चलला । ‘‘
\v 19 यू उ छिन जु फुट डाळदिन , जु शारीरिक वासनाओं का गुलाम छिन, अर जौं मां पवित्र आत्मा नी च।
\v 20 पर प्रिय भैयों , तुम अपणा अति पवित्र विश्वाश मां बढ़दी रावा ।
\v 21 अफु तैं परमेश्वर का प्रेम मां बणैये रखा । अर हमारा प्रभु यीशु मसीह की दया बटी अमर जीवन पौंणे की इन्तजारी कना रावा ।
\v 22 जु शक करदिन उ पर दया कैरा ।
\v 23 हौरू तैं नरक की आग से बचावा , त हौर लोगु पर दया कैरा , लेकिन डर का साथ। इख तक कि शारीरिक वासना से कलंकित कपड़ों से भी नफरत कैरा।
\v 24 अब जु ठोकर खाण से तुमारी रक्षा कैरी सकदु च अर अपणी महिमामय मौजूदगी मां तुम तैं निर्दोश अर खुश कैरी के खड़ो कैरी सकदु च ,
\v 25 वे एक मात्र परमेश्वर हमारा उद्धारकर्ता की महिमा , यश , पराक्रम अर अधिकार यीशु मसीह हमारा प्रभु का द्वारा जनु हमेशा से होन्दी ऐ तनी अब भी हो अर जुग जुग तक रौ। आमीन।
