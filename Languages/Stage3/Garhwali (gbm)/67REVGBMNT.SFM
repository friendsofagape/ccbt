\id REV
\ide UTF-8
\rem Copyright information: Creative Commons Attribution- ShareAlike 4.0 License
\h प्रकाशित वाक्य
\toc1 प्रकाशित वाक्य
\toc2 प्रकाशित वाक्य
\mt1 Revelation
\mt1 प्रकाशित वाक्य
\c 1
\p
\v 1 या किताब यीशु मसीह का द्धारा परगट कैरी बातु का बारा मां छ। यू बात परमेश्वर न यीशु मसीह तैं बतने ताकि उ अपणा सेवकों तैं ऊं बातु का बारा मां बतौ जु जल्दी ही होण वाळी छिन । यीशु न अपणु स्वर्गदूत भेजी के यू सब बात अपणा सेवक यूहन्ना तैं बतैनी ।यूहन्ना न गवै देइ
\v 2 कि , जु वे न देखिनी उ परमेश्वर को वचन अर यीशु मसीह को परगट कर्युं रैबार च।
\v 3 धन्य छिन उ जु ई भविश्यवाणी का वचनों तैं पढ़दु च , अर धन्य छिन उ जु यूं वचनों तैं सुण्दा छिन अर ये मां लिखीं बातु को पालन करदिन। किलैकि यूं को पूरो होणो को समै नजदीक ही च।
\v 4 आसिया प्रान्त की सात मण्डलियों तैं यूहन्ना की तरफ बटी प्यार । वे की तरफ बटी जु अभी च, पैली बटी छयो अर जु औंण वळु च, अर ऊं सात आत्माओं की तरफ बटी जु वे की राजगद्दी का सामणी हमेशा उपस्थित छिन
\v 5 अर यीशु मसीह की तरफ बटी जु विश्वासयोग्य गवै अर मुर्दो मां बटी ज्यून्दो होण वळुं मदी सब बटी पैलु, अर धरती पर का राजाओं को राजा च, तुम तैं कृपा अर शान्ति मिलु। यीशु मसीह जु हम बटी प्रेम करदु अर जैं न अपणा ल्वे का द्वारा हम तैं पापों बटी छुड़ैयां ,
\v 6 अर अपणा पिता परमेश्वर की सेवा कु हम राजा अर प्ररोहित बणैयां , वे की महिमा अर राज जुग जुग तक हो । आमीन ।
\v 7 देखा उ बादळु दगड़ी औणु च। हरेक आंख वे तैं देखली , उ भी देखला जौं न उ मारी छयो , अर धरती का समस्त कुल ते का कारण विलाप करला । हां । आमीन ।
\v 8 प्रभु सर्वशक्तिमान परमेश्वर जु अभी च, जु पैली बटी छयो, अर जु औण वळु च इन बोनु च , ‘‘मीं ही आदि अर अन्त छौ।‘‘
\v 9 मीं यूहन्ना जु तुमारो भै छौं अर यीशु का कारण तुमारा दुखो मां अर वे का राज अर धीरज मां तुमारो सहभागी छौं , मीं परमेश्वर का वचन अर यीशु का परगट कर्यां सच्चा वचन का परचार का कारण पतमुस नौं का टापु मां भेजे गै छयो ।
\v 10 मीं प्रभु का दिन आत्मा का काबु मां ऐ ग्युं अर मीं न अपणा पिछने बिगुल जनु एक बड़ी आवाज सूणी ।
\v 11 वे न बोली , ‘‘जु कुछ तू देखणी छै वे तैं किताब मां लिखी दे। अर इफिसुस , स्मुरना , पिरगमुन , थूआथीरा , सरदीस, फिलादेलफिया , अर लौदीकिया शहरू की सात मसीही मण्डलियों कु भुजी दे ।‘‘
\v 12 जु मीं दगडी बात कनु छयो जब मीं वे तैं देखणु कु पिछनें फरक्युं त मीं न सोना का सात दीपदान देखिनी ।
\v 13 अर ऊं दीपदानों का बीच आदमी का नौंना की तरौं एक आदमी देखी । वे न खुटों तक एक लम्बो चोळा पैरयुं छयो अर छाती पर सोना को पट्टा बान्ध्युं छयो ।
\v 14 वे का मुण्ड का बाळ ऊंन की तरौं सफेद अर हयूं की तरौं चमकीला छया । वे का आंखा आग की ज्वाला की तरौं छया ।
\v 15 वे का खुटा भट्टी मां पकैयां चमकदार पीतळ की तरौं छया । वे की आवाज पाणी का घमघ्याट की तरौं छै ।
\v 16 वे का दैंणा हाथ पर सात गैंणा छया , अर वे का गिचा बटी द्वीधारी पैनी तलवार निकळणी छै । वे को मुख पूरा तेज बटी चमकदा सूरज की तरौं छयो।
\v 17 जब मीं न उ देखी त मीं मुर्दों की तरौं वे का खुटों मां पोड़ी ग्युं । पर वे न मीं पर अपणु दैंणु हाथ रखी अर बोली , ‘‘डर ना , मीं ही पैलु अर अन्तिम छौं ,
\v 18 मीं ज्यून्दो छौं । मीं म्वेरी गै छयो पर देख, मीं हमेशा कु ज्यून्दो छौं । मृत्युलोक को अधिकार मीं मुं च
\v 19 इलैं जु बात ति न देखिनी , जु बात होणी छिन अर जु बात यूं का बाद होण वळी छिन ऊं तैं लिखी ले ।
\v 20 सात गैणा जु तिन मेरा दैंणा हाथ मां देखिनी ऊं को , अर सोना का सात दीपदानों को यू अर्थ च सात गैंणा सात मसीही मण्डलियों का दूत छिन , अर उ सात दीपदान सात मण्डली छिन । ‘
\c 2
\p \v 1 ‘‘इफिसुस की मसीही मण्डली का दूत कु लिखः जै का दैंणा हाथ मां सात गैंणा छिन अर जु सात सोना का दीपदानों का बीच मां चल्दु -फिरदु च उ इन बोनु च
\v 2 मीं तेरा कामु , तेरी मेनत , अर तेरी सहनशाक्ति जाण्दु छौं । मीं जाण्दु छौं कि तू दुष्ट लोगु अफु तैं प्ररित बतौन्दिन पर सचमुच मां नी छिन यूं लोगु की ति न परख कैरी अर झूटा पैनी ।
\v 3 त्वे मां सहनशाक्ति च अर ति न मेरा नौं का कारण दुख उठैनी अर थकी नी छै।
\v 4 पर मीं न तेरा खिलाफ एक बात बोन कि त्वे मां अब पैल्यो को सी प्रेम नी रै गै ।
\v 5 इलै याद कैर कि तू कख बटी लमडी अर पछतै ले अर पैले की तरौं काम कैर । अगर तू नी पछतैली त मीं त्वे मुं औलु अर तेरा दीपदान तैं हटै द्यूलु ।
\v 6 फिर भी इथगा जरूर च कि तू निकुलइयों का कामों बटी नफरत करदी छै , जौं बटी मीं भी नफरत करदु।
\v 7 जै। का कन्दूड छिन उ सूणी ल्यो कि आत्मा मण्डलियों बटी क्या बोनु च। जु जय पौ वे तैं मीं परमेश्वर का स्वर्ग मां जु जीवन को डाळो च वे को फल खाणु कु द्यूलु।
\v 8 ‘‘स्मुरना की मसीही मण्डली का दूत कु लिखः जु आदि अर अन्त च, जु म्वेरी गै छयो अर फिर से ज्यून्दो ह्वे गै उ इन बोनु च
\v 9 मीं त्वे पर होयां अत्याचारों तैं अर तेरी गरीबी तैं जाण्दु छौं । पर सचमुच मां नी छिन पर शैतान की मण्डली का छिन उ लोग तेरी कनु बड़ी बुरै करदिन इन भी मीं जाण्दु छौं ।
\v 10 जौं अत्याचार सहन कन वळु छै ऊं बटी न डर । देख, शैतान तुमारी परख कनु कु तुम मदी कथगै लोगु तै। जेल मां डाळण वळु च अर तुम तैं दस दिन तक अत्याचार सहन कन पोडला । अगर म्वन भी पोडु तौ भी जीवन को मुकुट द्यूलु ।
\v 11 जै का कन्दूड छिन उ सूणी ल्यो कि आत्मा मण्डलियों बटी क्या बोनु च। जु जय पौ वे तैं दुसरी मृत्यु को दुख नी भोगण पोड़लु।
\v 12 ‘‘पिरगमुन की मसीही मण्डली का दूत कु इन लिखः जै मुं द्वुधारी वळी पैनी तलवार च उ इन बोनु च
\v 13 मीं जाण्दु छौं कि तू कख रौन्दी , उखी जख शैतान की राजगददी च। फिर भी तू मेरा नौं पर अटल रौन्दी अर ति न मीं पर विश्वास कन से ऊं दिनु मां भी इन्कार नी कैरी जब अन्तिपास , मेरू भरोसामन्द गवाहा, तुमारा बीच मां उख मारे गै जख शैतान को निवास च।
\v 14 फिर भी मीं न तेरा खिलाफ कुछ बोन । किलैकी तेरा इख कुछ इन्देर्या लोग छिन जु बिलाम की शिक्षा तै मानदिन । बिलाम न बालाक तैं सिखै छयो कि उ इस्राएली लोगु तैं भूल डाळु ताकि उ मूर्तियों का सामणी चढ़ैई चिजी खौ अर व्यभिचार कैरू।
\v 15 इन कै तेरा इख कुछ इन्देर्या लोग भी छिन जु निकुलइयों की शिक्षा तैं मानदिन ।
\v 16 इलै पछतै ले , निथर मीं जल्दी त्वे मुं औलु अर अपणा मुख की तलवार बटी ऊं लोगु दगड़ी युद्ध करूलु ।
\v 17 जै का कन्दूड छिन उ सूणी ल्यो कि आत्मा मण्डलियों बटी क्या बोनु च । जु जय पौ वे तैं मीं गुप्त मन्ना मां बटी द्यूलु अर वे तैं एक सफेद ढुंगो द्यूलु जै पर एक नयुं नौं लिख्युं होलु , जै नौं तै वे तैं पौण वळा का सिवाय हौर क्वी नी जाणलु ।
\v 18 ‘थूआथीरा की मसीही मण्डली का दूत कु लिखः परमेश्वर को नौंनो जै का आंखा आग की ज्वाला की तरौं अर खुटा चमकदा पीतळ की तरौं छिन उ इन बोनु च
\v 19 मीं तेरा काम , प्रेम , विश्वास, सेवा अर सहनशक्ति तैं जाण्दु छौं । मीं इन भी जाण्दु छौं कि तेरा अब का काम तेरा पैल्या का कामु बटी भी बढ़कर छिन ।
\v 20 पर तेरा खिलाफ मीं न एक बात बोन कि तू वीं औरत इजेबेल तैं अपणा बीच रौंण देन्दी । वा अफु तैं परमेश्वर की रैबार्या बतौन्दी अर मेरा सेवकों तैं अपणी शिक्षा बटी व्यभिचार कन अर मूर्तियों का सामणी चढ़ैई चिज्युं खाणु कु भटकौन्दी ।
\v 21 मीं न त वीं तैं मौका देइ कि पछतै ले। पर वा अपणा व्यभिचार बटी न पछतौण चान्दी ।
\v 22 देख, मीं वीं तैं बिमारी की हालत मां डाळी द्यूलु अर जु लोग वीं दगड़ी व्यभिचार करदिन अगर उ वीं दगड़ी कर्यां कुकरमु से नी पछताला त मीं ऊं पर भौत अत्याचार करूलु ।
\v 23 मीं वीं का बच्चों तैं महामारी बटी मारूलु । इन के समस्त मण्डलियों तैं पता चली जालु कि मनों अर हृदयों तैं परखण वळु मीं ही छौं अर मीं तुम मदी हरेक तैं वे का करमु का अनुसार फल द्यूलु ।
\v 24 पर थूआथीरा का तुम बाकी लोग जु ईं शिक्षा तैं नी मानदिन अर जौं कु उ लोग शैतान की गैरी बात बोल्दिन ऊं बातु तैं नी जाण्दिन , मीं ऊं कु बोनु छौं कि मीं तुम पर हौर जादा बोझ नी डाळण चाहणु छौं।
\v 25 सिरफ इथगै कि जु कुछ तुम मुं च वे तैं मेरा औंण तक अटल ह्वे के थामी के रखा ।
\v 26 जु जय पौ अर जु मेरा देयां कामु तैं अन्त तक करदी रालु वे तैं मीं समस्त जातियों पर अधिकार द्यूलु,
\v 27 जनु अधिकार मीं न अपणा बुबा बटी पै। उ ऊं पर लोखर का राजदण्ड बटी राज करलु अर मिटी का भाण्डों की तरौं ऊं का टुकड़ा टुकड़ा कैरी द्योलु ।
\v 28 मीं वे तैं सुबेर ले के दिखेण वळु गैणो द्यूलु ।
\v 29 जै का कन्दूड़ छिन उ सूणी ल्यो कि आत्मा मण्डलियों बटी क्या बोनु च।
\c 3
\p \v 1 सरदीस की मसीही मण्डली का दूत कु अन लिखः जै मुं परमेश्वर सात आत्मा अर सात गैणा छिन उ इन बोनु च मीं तेरा कामों तैं जाण्दु छौं । त्वे कु ज्यून्दो त बोल्दा छै छिन पर तू सचमुच मां म्वर्युं छै ।
\v 2 बिजी जा , अर अभी जु कुछ बच्युं च ये बटी पैली कि उ मिठी जौ ते तैं मजबूत कैर । मीं न अपणा परमेश्वर की नजर मां तेरो क्वी काम पूरो नी पै।
\v 3 इलै याद कैर कि तेरी कन्देरी शिक्षा पैई छै अर सूणी छै। वी शिक्षा को पालन कैर अर पछतै ले। लेकिन अगर तू नी बिजिली , त मीं चोर की तरौ औलु अर तू नी जाणी सकिली कि मीं कैं घडी पर ऐ जौलु ।
\v 4 पर सरदीस मां त्वे मुं कुछ इन्देर्या लोग छिन जौं न अपणा कपड़ा अशुद्ध नी करिनी । उ सफेद कपड़ा पैरी के मीं दगड़ी चलला फिरला , किलैकि उ ए लैख छिन ।
\v 5 उ जै की जीत हो वे तैं इनी के सफेद कपड़ा पैराये जालु । वे को नौं मीं जीवन कि किताब मां बटी नी मिठौलु पर अपणा बुबा अर वे का स्वर्गदूतों का सामणी वे तैं स्वीकार करूलु ।
\v 6 जै का कन्दूड छिन उ सूणी ल्यो कि आत्मा मण्डलियों बटी क्या बोनु च।
\v 7 फिलादेलफिया की मसीही मण्डली का दूत कु इन लिख जु पवित्र अर सच्चो च, अर जै का अधिकार मां दाऊद की चाबी च अर जु जब द्वार खोल्दु त क्वी वे तैं बन्द नी कैरी सकदु अर जब बन्द करदु त क्वी वे तैं खोली नी सकदु उ इन बोनु च।
\v 8 मीं तेरा कामु तैं जाण्दु छौं । देख मीं न त्वे कु एक द्वार खोलेली , जै तैं क्वी बन्द नी कैरी सकदु । हालांकि तेरी सामर्थ थोडी सी च फिर भी तिन मेरा वचन को पालन कैरी च अर मेरा नौं को इन्कार नी कैरी ।
\v 9 देख, जु लोग शैतान की मण्डली का छिन , अर अपणा आन कु यहुदी बोल्दिन , पर सचमुच मां यहूदी नी छिन अर झूठ बोल्दिन , मीं ऊं तैं तेरा चरणों मां झुकौलु । तब ए जाणी जाला कि मीं त्वे बटी प्रेम करदु छौं ।
\v 10 सबर बटी सहन कनें की ति न मेरी आज्ञा को पालन कैरी । इलै मीं भी त्वे तैं परखे जाण वळी वीं घड़ी बटी बचौलु , ज्वा पृथ्वी का निवासियों की परख कनु कु सारी दुनियां पर औंण वळी च।
\v 11 मीं जल्दी औंण वळु छौं । जु कुछ त्वे मुं च वे तै। थामी के रख , कि क्वी तेरो मुकुट न छीनी द्यो।
\v 12 जै की जीत हो वे तैं मीं अपणा परमेश्वर का मन्दिर मां खम्बा बणौलु,उ उख बटी फिर कभी भैर नी जालु। मीं अपणा परमेश्वर को नौं अर अपणा परमेश्वर का नयां शहर यरूशलेम को नौं , जु मेरा परमेश्वर की तरफ बटी स्वर्ग बटी औंण वळु च, अर अपणु नयुं नौं भी ते पर लिखुलु।
\v 13 जै का कन्दूड छिन उ सूणी ल्यो की आत्मा मण्डलियों बटी क्या बोनु च।
\v 14 लौदीकिया की मसीही मण्डली का दूत कु लिखः जु आमीन च , जु विश्वसयोग्य , सच्चो गवाह , अर परमेश्वर की दुनियां को मूल कारण च, उ इन बोनु च
\v 15 मीं तेरा कामु तैं जाण्दु छौं कि तू न ता ठण्डू छै ना गरम । इलै मीं त्वे तैं अपणा गिचा बटी थूकी द्यूलु ।
\v 16 पर तू गुनगुनो छै न ठंडू छै न गरम् इले मी त्वेते अपड़ा गिच बट्टी थूकी दयूलु
\v 17 तू बोनी छै कि त्वे मा बोत पैंसा छिन तू धनवान ह्वे गै , त्वे तैं कुछ चीज की जरूरत नी च। पर तू नी जाण्दी कि तू कनु निर्भागी अर दया कन लैख छै , कनु गरीब अर अन्धो अर नंगो छै ।
\v 18 इलै त्वे कु मेरी या सलाह च कि तू आग मां शुद्ध कर्युं सोनो मीं मुं मोल ले ले ताकि तू धनी ह्वे जै , र सफेद कपड़ा ले ले ताकि वे पैरी के तू नंगी न दिखे , अर अपणी आंखो मां लगौणु कु सुरमा ले ले ताकि तू देखी सकी ।
\v 19 जौं बटी मीं प्रेम करदु ऊं तैं मीं डांटदु फटकारदु छौं । इलै आळकस कन छोड़ी दे अर पछतै ले ।
\v 20 देख मीं द्वार मुं खडो ह्वे के खटखटौणु छौ। अगर क्वी मेरी आवाज सूणी के द्वार खोली द्यो त मीं भीतर जौलु अर हम , द्वी या का द्वी एक साथ खाणु खौला ।
\v 21 जै की जीत हो वे तैं मीं अफु दगड़ी अपणी राजगददी पर बैठ्युं द्यूलु जनु कि मीं भी जीती के अपणा बुबा दगड़ी वे की राजगददी पर बैठ्युं छौ।
\v 22 जै का कन्दुड़ छिन उ सूणी ल्यो कि आत्मा मण्डलियों बटी क्या बुनु च।
\c 4
\p \v 1 यूं बातु का बाद मीं न देखी त स्वर्ग मां एक द्वार खुल्युं छयो। बिगुल जनु ज्वा आवाज मीं न पैली सूणी छै वे न बोली , ‘‘ इख औ , अर मीं त्वे तैं ऊं बातु दिखौलु जु ये का बाद होण वळी छिन । ‘
\v 2 मीं तुरन्त आत्मा का काबु मां ऐ ग्युं अर देखी कि स्वर्ग मां एक राजगददी रखीं छै अर वे पर क्वी बैठ्युं छयो ।
\v 3 उ जु बैठ्युं छयो यशब अर मणी की तरौं दिखेणु छयो अर वीं राजगददी की चौतरफी नीलमणी की तरौं मेघ धनुश दिखेणु छयो।
\v 4 वीं राजगददी की चौतरफी चौबीस हौर राजगददी छै। ऊं राजगदिदयों पर मीं न चौबीस दाना आदमी बैठयां देखिनी जौं का सफेद कपड़ा पैरयां छया अर मुण्ड मां सोना का मुकुट रख्यां छया ।
\v 5 वीं राजगददी बटी बिजली , गर्जना अर बादळ की गड़गड़ाहट निकळणी छै । राजगददी का सामणी आग की सात मसाल जगणी छै। उ सात मसाल परमेश्वर की सात आत्मा छिन ।
\v 6 राजगददी का सामणी फटीक की तरौं माना कांच को समुद्र छयो । राजगददी का चौतरफी चार प्राणी छया जौं का सारा शरीर पर अगनें पिछनें आंखा ही आंखा छवा ।
\v 7 पैलु प्राणी शेर की तरौं , दुसरू प्राणी बाछरा की तरौ, तीसरा प्राणी को मुख आदमी की तरौ, चौथो प्राणी उड़दा गरूड़ की तरौं छयो ।
\v 8 यूं चारों प्राणी मदी हरेक का छः छः फांखुडा छया । ऊं का चौतरफी अर भीतर आंखा ही आंखा छया । उ दिन रात इन बोली बोली के नी थकदा छया , ‘‘ पवित्र , पवित्र , पवित्र, सर्वशक्तिमान प्रभु परमेश्वर , जु पैली बटी छयो अर जु अभी भी च अर जु औण वळु च। ‘‘
\v 9 जब जब यू प्राणी वे की जु राजगददी पर बिराजमान च अर जु जुग जुग तक ज्यून्दो च , इन के महिमा , आदर अर धन्यवाद करदा छया ,
\v 10 तब तब यू चौबीसों दाना आदमी वे का सामणी पोड़ी जाणा छया जु राजगददी पर बैठ्युं छयो अर जु जुग जुग तक ज्यून्दो च, अर वे की वन्दना करदा छया अर अपणा अपणा मुकुट राजगददी का सामणी डाळी कर बोल्दा छया
\v 11 ‘हे हमारा प्रभु अर परमेश्वर , तू ही महिमा , आदर अर सामर्थ का योग्य छै, किलैकि ति न ही सब चिजी बणैनी अर तेरी ही इच्छा बटी ऊं को अस्तित्व च अर ऊं की सृष्टि ह्वे ।‘‘
\c 5
\p \v 1 फिर जु राजगददी पर बैठ्युं छयो वे का दैंणा हाथ मां मीं न एक किताब देखी जै का भैर भीतर द्वी तरफ लिख्युं छयो , अर सात मोहर लगै के बन्द कैरे गै छै ।
\v 2 फिर मीं न एक ताकतवर स्वर्गदूत देखी जु बड़ी तेज आवाज मां चिल्लाणु छयो, ‘‘ईं किताब की मोहरों तैं तोड़ी के ईं तैं खोलण लैख कू च ?
\v 3 पर स्वर्ग मां या धरती पर या पाताल लोक मां इन क्वी आदमी नी मिली जु कि ईं किताब तैं खोलण अर पढ़ण लैख हो।
\v 4 मीं भौत जोर से रोण लगी ग्युं किलैकि वीं किताब तैं खोलण अर पढ़ण वळु क्वी नी मिली ।
\v 5 तब ऊं दाना आदमियों मदी एक न मीं कु बोली , ‘‘रू ना , देख यहूदा का गोत्र को शेर , दाऊद को महान वंशज , जीती गै अर उ ईं किताब अर वे की सात मोहरों तैं खोली सकदु च।‘‘
\v 6 अर मीं न राजगददी अर ऊं दाना आदमियों अर चार प्राणियों का बीच मां एक मेम्ना खडों होयुं देखी । उ मेम्ना इन दिखेणु छयो जनु वे की बलि चढ़ैये गै हो । वे का सात सींग अर सात आंखा छया। यू आंखा परमेश्वर का सात आत्मा छिन जु समस्त धरती पर भेजे गै छया।
\v 7 वे मेम्ना न जै के जु राजगददी पर बैठ्युं छयो वे का हाथ पर बटी वा किताब लेइ ।
\v 8 जब वे न किताब लेइ त उ चार प्राणी अर चौबीस दाना आदमी वे मेम्ना का सामणी पोड़ी गैनी । ऊं मदी हरेक का हाथ मां बीणा अर धूप बटी भोर्या सोना का कटोरा छया। उ धूप भक्त लोगु की प्रार्थना छिन ।
\v 9 ऊं न यू नयुं गीत गै , ‘‘ तू ईं किताब लेण अर ईं की मोहर खोलण लैख छै । किलैकि ति न अपणी बलि देइ अर अपणी ल्वे बटी हरेक कुल , भाशा , प्रजा , अर जाति मां बटी परमेश्वर कु लोग मोल लीनी ।
\v 10 ति न ऊं तैं हमारा परमेश्वर की सेवा कनु कु राजा अर पुरोहित बणै। उ पृथ्वी पर राज करला ।‘‘
\v 11 फिर मीं न देखी त राजगददी अर प्राणियों अर वेदियों का चौतरफी भौत सारा स्वर्गदूतों की आवाज सूणी । ऊं की गणती लाखो करोड़ों मां छै।
\v 12 उ ऊंची आवाज मां बोना छया , ‘‘ बलि चढ़ैयुं मेम्ना सामर्थ , धन , बुद्धि , शक्ति , आदन , महिमा , अर धन्यवाद का लैख च।
\v 13 फिर मीं न सब सृजीं चिज्युं तैं जु स्वर्ग मां , धरती पर अर पाताळलोक अर समुद्र मां छिन यूं सब चिज्युं तैं इन बोल्द सूणी , ‘‘ जु राजगददी पर बैठ्युं च वे को अर मेम्ना को धन्यवाद, आदर , महिमा अर राज जुग जुग तक रौ।‘‘
\v 14 अर चारी प्राणी ‘‘आमीन बोना रैनी अर दाना आदमियों न दण्डोल कैरी के भक्ति कैरी ।
\c 6
\p \v 1 फिर मीं न मेम्ना तैं ऊं सात मोहरों मदी एक मोहर तैं खोल्द देखी , अर मीं न ऊं चार प्राणियों मदी एक तै। बादळ की गर्जना की सी आवाज मां बोल्द सूणी , ‘‘औ।‘‘
\v 2 अर मीं न देखी त एक सफेदी घोड़ा छयो । जु वे घोड़ा पर सवार छयो वे मुं एक धनुष छयो। वे तैं एक मुकुट दिये गै । उ विजेता जीतणु कु निकळी ।
\v 3 जब वे न तीसरी मोहर खोली त मीं न दुसरा प्राणी तैं इन बोल्द सूणी , ‘‘ औ।‘‘
\v 4 तब लाल रंग को एक घोड़ा निकळी । वे का सवार तैं इन अधिकार दिये गै कि उ पृथ्वी पर बटी मेल मिलाप दूर कैरी द्ये, ताकि लोग एक दुसरा तै मारूनु । वे तैं एक बड़ी तलवार दिये गै।
\v 5 जब वे न तीसरी मोहर खोली त मीं न तीसरा प्राणयी तैं इन बोल्द सूणी , ‘‘ औ।‘‘ अर मीं न देखी त एक काळो घोड़ा छयो । वे का सवार का हाथ मां एक तराजु छयो।
\v 6 मीं न ऊं चार प्राणियों का बीच मां माना एक आवाज तैं इन बदला मां करीब द्वी माणा ग्यूं । पूरा दिन की मजूरी का बदला मां करीब छैः माणा जौः पर तेल अर दाखरस नी बिगाड्यान।‘‘
\v 7 जब वे न चौथी मोहर खोली त मीं न चौथा प्राणी तैं इन बोल्द सूणी , ‘‘ औ।‘‘
\v 8 अर मीं न देखी त एक हळ्का पिंगळा रंग को घोड़ा छयो । वे का सवार को नौं मृत्यु छयो । मृत्यु लोक वे का पिछनें औणु छयो । ऊं तैं पृथ्वी का एक चौथाइ हिस्सा तैं तलवार , अकाळ, महामारी , अर धरती का खतरनाक पशुओं का द्वारा नाश कनों को अधिकार दिये गै ।
\v 9 जब वे न पांचवीं मोहर खोली व मीं न वेदी का तौळा ऊं लोगु का प्राण देखिनी जु परमेश्वर का वचन अर वे को परचार कना का कारण मारे गै छवा ।
\v 10 उ लोग ऊंची आवाज मां बोना छया, ‘‘हे पवित्र अर सच्चा प्रभु , तू न्याय कनम अर धरती का निवासियों बटी हमारा खून को बदलो लेण कब तक अबेर करिली? ‘
\v 11 ऊं मदी हरेक तैं सफेद चोळा दिये गै अर ऊं बटी बोले गै , थोड़ी देर हौर जग्वाळी ल्यवा , जब तक कि तुम दगड्या दासों अर भैयों की जु तुमारी तरौं मार्योण वळा छिन गणती पूरी न ह्वे जौ।‘‘
\v 12 जब मेम्ना न छठवीं मोहर खोली त मीं न देखी कि एक बड़ो भारी भ्वींचळो ह्वे ।सूरज बाळु न बुण्या काम्बळा की तरौं काळो अर सारी जून ल्वे की तरौं लाल ह्वे गै ।
\v 13 सरग का गैंणा धरती पर पोड़ी गैनी , जनु कि बड़ा औडळ-पौडळ बटी बेडु का डाळा पर बटी काचा फल झड़़ी जानि़्दन ।
\v 14 सरग फटी के इन हटी गै जनु कि चम़ड़ा को पत्र लिपटी गै। हरेक पर्वत अर टापु अपणी जगों बटी हटी गैनी ।
\v 15 तब धरती का राजा , प्रधान, सैनापति , धनवान, शक्तिशाली लोग अर हरेक गुलाम अर हरेक आजाद आदमी पहाड़ों का उड्यारू अर चटटानों मां लुकी गैनी
\v 16 अर पोढ़ पखाणो कु बोन लगी गैनी ,‘‘ हम माथी पोड़ी जावा अर हम तैं वे की नजर बटी जु कि राजगददी पर बैठ्युं च अर मेम्ना का प्रकोप बटी लुकै द्यवा ।
\v 17 किलैकि ऊं का सामणी बची सकदु हो ?
\c 7
\p \v 1 ये का बाद मीं न चार स्वर्गदूत धरती का चारी कोणो पर खड़ा होयां देखिनी । ऊं की धरती की चौतरफी की हवा रोकीं छै ताकि धरती अर समुद्र अर कै भी डाळा पर हवा न चलु ।
\v 2 फिर मीं न एक हौर स्वर्गदूत तैं ज्यून्दा परमेश्वर की मोहर ले के पूरब दिशा बटी उब औन्द देखी । वे न ऊं चारी स्वर्गदूतों बटी , जौं तैं धरती अर समुद्र कु नुकशान कनो अधिकार देयुं छयो , ऊंची आवाज मां पुकारी के बोली
\v 3 ‘जब तक हम अपणा परमेश्वर का सेवकों का कपाळु पर मोहर न लगै द्यवा तब तक पृथ्वी, समुद्र या डाळों को कुछ नी बिगाड्यांन ।‘‘
\v 4 तब मींन ऊं लोग की गणती सूणी जौं पर मोहर लगैये गै छै । इस्राएली प्रजा का सब गोत्रों मां बटी कुल मिलैके एक लाख चवालिसा हजार लोगु पर मोहर लगैये गै छै।
\v 5 यहूदा का गोत्र बटी बारह हजार , रूबेन का गोत्र बटी बारह हजार, गाद का गोत्र बटी बारह हजार ,
\v 6 अशेर का गोत्र बटी बारह हजार ,नप्ताली का गोत्र बटी बारह हजार , मनशेस का गोत्र बारह हजार ,
\v 7 शिमयोन का गोत्र बटी बारह हजार , लेवी का गोत्र बटी बारह हजार , इस्साकार का गोत्र बटी बारह हजार
\v 8 जबूलून का गोत्र बटी बारह हजार, यूसुफ का गोत्र बटी बारह हजार, अर बिन्यामीन का गोत्र बटी बारह हजार।
\v 9 ये का बाद मीं न देखी त लोगु की एक बड़ी भारी भीड़ छै जैं तैं क्वी नी गैणी सकदु छयो। यू लोग हरेक जाति ,कुल , प्रजा ,भाषा मां बटी छवा । यू लोग सफेद कपड़ा पैरी के अर हाथ मां खजूर की फौंकी ले के राजगददी अर मेम्ना का सामणी खड़ा होयां छवा ।
\v 10 यू लोग ऊंची आवाज बटी पुकारणा छवा, ‘‘राजगददी पर बिराजमान हमारा परमेश्वर अर मेम्ना बटी ही हमारू उद्धार छ।‘‘
\v 11 राजगददी , दाना आदमियों अर चारी प्राणियो का चौतरफी सब स्वर्गदूत खड़ा ह्वे गैनी । ऊं न राजगददी का सामणी टोप मारी के परमेश्वर की वन्दना कैरी के बोली ,
\v 12 ‘आमीन , हमारा परमेश्वर की स्तुति , महिमा , ज्ञान, धन्यवाद , आदर , अधिकार , अर शक्ति जुग जुग तक हो, आमीन ।‘‘
\v 13 ये का बाद दाना आदमियों मदी एक न मीं बटी पूछी ,‘‘यू सफेद कपड़ा वळा लोग कू छिन अर कख बटी ऐयां छिन ?
\v 14 मीं न जवाब देइ , ‘‘माराज, तुम ही जाण्द्यि ।‘‘ वे न मीं बटी बोली , ‘‘यू उ छिन जु वीं भारी विपत्ति बटी निकळी के ऐयां छिन । यूं न अपणा कपड़ा मेम्ना की ल्वे मां ध्वे के सफेद करिनी।
\v 15 इलै यू परमेश्वर की राजगददी का सामणी छिन अर वे का मन्दिर मां दिन रात वे की सेवा करदिन । जु राजगददी पर बैठ्युं च उ ऊं पर अपणु छैल करलु ।
\v 16 उ फिर कभी भूखा अर तीसा नी होला । ऊं पर न घाम अर न आंच लगेली ।
\v 17 किलैकि जु मेम्ना राजगददी पर बैठ्युं च उ युं तै चरौण वळु होलु , अर ऊं तैं जीवन का जल का छोयों मुं लिजालु , अर परमेश्वर ऊं का आंखो बटी सब आंसु पोंजी द्योलु । ‘‘
\c 8
\p \v 1 जब मेम्ना न सातवीं मोहर खोली त स्वर्ग मां अधा घंटा तक सन्नाटा छै गै ।
\v 2 तब मीं न सात स्वर्गदूत देखिनी, जु परमेश्वर का सामणी खड़ा रौन्दिन । ऊं तैं सात बिगुल दिये गैनी ।
\v 3 फिर एक हौर स्वर्गदूत ऐ अर सोना का धूपदान ले के वेदी का सामणी खड़ो ह्वे गै । वे मुं भौत सारी धूप दिये गै ताकि उ वे तैं राजगददी का सामणी रखीं सोना की वेदी पर भक्त लोगु की प्रार्थनाओं का साथ चढ़ौ।
\v 4 स्वर्गदूत का हाथ बटी धूप को धुंवा भक्त लोगु की प्रार्थनाओं का साथ माथी परमेश्वर का सामणी पौंछी ।
\v 5 तब स्वर्गदूत न धूप दान लेइ अर वेदी की आग बटी भोरी के उ धरती पर खण्याई देइ । ये बटी बादळ की गड़गड़ाहट , भारी अवाज,बिजली की चमक अर भ्वींचळो ह्वे।
\v 6 तब सात स्वर्गदूत जौं मुं सात बिगुल छवा ऊं तैं बजौंणु कु तयार व्हैनी।
\v 7 पैला न बिगुल बजाइ अर ल्वे मिल्युं ढांडो अर आग पैदा ह्वे जु कि धरती पर फेंके गैनी। ये बटी धरती को एक तिहाइ हिस्सा अर डाळों को एक तिहाइ हिस्सा भष्म ह्वे गै अर सारी हरीं घास भी भष्म ह्वे गै।
\v 8 दुसरा स्वर्गदूत न बिगुल बजै अर आग बटी जगदी महापर्वत का समान क्वे चीज समुद्र मां फेंके गै । ये बटी समुद्र को एक तिहाइ हिस्सा ल्वे बणी गै।
\v 9 समुद्र का एक तिहाइ प्राणी म्वेरी गैनी अर जहाजों को एक तिहाइ हिस्सा नष्ट ह्वे गै।
\v 10 फिर तीसरा स्वर्गदूत न बिगुल बजै त एक बड़ो भारी गैणो जु मसाल की तरौं जगणु छयो सरग बटी पोड़ी अर उ नदियों अर पाणी का छोयों का एक तिहाइ हिस्सा पर पोड़ी गै।
\v 11 वे गैणा कु ‘‘कड़वाहट ‘‘ बोल्दिन । ये बटी पाणी को एक तिहाइ हिस्सा कड़ा होण ह्वे गै अर ये पाणी का कड़ा होण बटी भौत सारा लोग म्वेरी गैनी ।
\v 12 चौथा स्वर्गदूत न बिगुल बजैत सूरज का एक तिहाइ हिस्सा , जोन का एक तिहाइ हिस्सा , गैणो का एक तिहाइ हिस्सा पर विपत्ति ऐ । ये बटी यूं का एक तिहाइ हिस्सा पर अन्ध्यरू ह्वे गै अर दिन का एक तिहाइ हिस्सा अर तनी रात का भी एक तिहाइ हिस्सा मां उज्याळु नी रै।
\v 13 अर मीं न देखी त सरग मां एक गरूड़ उडणु छयो , मीं न वे कु ऊंची आवाज मां इन बोल्द सूणी , ‘‘अभी त तीन स्वर्गदूतों को बिगुल बजौण बाकी च। ऊं की आवाज का कारण धरती पर रौण वळुं कु अफसोस अफसोस , अफसोस।‘‘
\c 9
\p \v 1 जब पांचवा स्वर्गदूत न बिगुल बजै त मीं न स्वर्ग बटी धरती पर पोड्य एक गैणो देखी । वे गैणा तैं अथाह कुण्ड की चाबी दिये गै ।
\v 2 वे न अथाह कुण्ड खोली अर उख बटी इन धुंवा निकळी जनु कि बड़ी भटटी बटी निकळदु । सूरज अर सरग वे कुण्ड का धुंवा बटी अन्धाघोर ह्वे गैनी ।
\v 3 ये धुंवा मां बटी धरती पर सळो निकिळनी । ऊं तैं इन शक्ति दिये गै जनु धरती का बिच्छियों मां होन्दी ।
\v 4 ऊं तैं इन आदेश दिये गै कि उ न ता धरती का घास , न क्वे हरीं चीज , न कै डाळा तैं नुकशान पौंछोंनु पर ऊं ही मनुष्यों तैं नुकशान पौंछौनु जौं का कपाळु पर परमेश्वर की मोहर नी च ।
\v 5 ऊं कु ऊं तैं मारणे छूट नी छै , पर पांच मैना तक भारी पीड़ा देणे की छूट दिये गै छै । या इन्देरी पीड़ा छै जन पीड़ा आदमी तै बिच्छी का डंक मारण बटी होन्दी ।
\v 6 ऊं उ मृत्यु की अभिलाश त करला पर मृत्यु ऊं बटी दूर भाजली
\v 7 यूं सळौ को रूप् यु कु तयार कर्यां घोड़ो की तरौं छयो । ऊं का मुण्ड मां सोना का मुकुट सी कुछ छयो। अर ऊं का मुख मनुषयों का मुख की तरौं छया ।
\v 8 ऊंका बाळ जनानों का बाळु की तरौं अर दांत शेर का दांतो की तरौं छया
\v 9 ऊं का कवच लोखर का सी कवच छया , ऊं का फांखुडों की आवाज इन छै जनु कि युद्ध मां भौत सारा रथों अर घोड़ों का अटगण बटी होन्दी ।
\v 10 ऊं का पूंछ बिच्छियों की तरौं छया, ऊं मां डंक छया । ऊं का पूंछ मां मनुषयों तैं पांच मैना तक पीड़ा देणे की शक्ति छै ।
\v 11 वे अथाह कुण्ड को दूत यूं को राजा छयों । इब्रानी भाषा मां वे को नौं अबद्दोन अर यूनानी भाषा मां अपुल्लयोन याने ‘‘ विणाश कनं वळु ।‘
\v 12 पैली विपत्ति पूरी ह्वे गै , ईं का बाद द्वी हौर विपत्ति औण वळी छिन ।
\v 13 जब छठवां स्वर्गदूत बिगुल बजै, तब मीं न सोना की वेदी ज्वाप परमेश्वर का सामणी च वे का चार सिंगों मां बटी एक आवाज सूणी ।
\v 14 वे न छठवां स्वर्गदूत बटी जै मुं बिगुल छयो बोली , ‘‘ ऊं चार स्वर्गदूतों तैं खोली दे जु फरात महानदी का नजदीक बान्ध्यां छिन ।‘‘
\v 15 उ चार स्वर्गदूत आजाद कैरे गैनी । मनुष्यों जाति का एक तिहाइ हिस्सा को नाश कनु कु उ स्वर्गदूत ये साल , ये ही मैना , ये ही दिन अर ईं घड़ी कु रख्यां छया ।
\v 16 ऊं का घुड़सवारों की मीं न गणती सूणी , उ बीस करोड़ छया ।
\v 17 अपणा दर्शन मां जु घोड़ा अर ऊं का सवार मीं न देखिनी उ इन्देर्या छयाः सवारों न आग की तरौ लाल, नीलमणी की तरौ नीला , अर गन्धक की तरौं पिंगळा कवच पैर्यां छया । घोड़ों का मुण्ड शेरों का मुण्ड की तरौं छया अर ऊं का गिचों बटी आग , धुंवा , अर गन्धक निकळणु छयो ।
\v 18 यूं तीन महामारियों बटी , याने ऊं का गिचों बटी निकळण वळी आग , धुंवा , अर गन्धक बटी मनुष्यों जाति को एक तिहाइ हिस्सा नष्ट ह्वे गै।
\v 19 ऊं घोडों की ताकत ऊं का गिचों मां अर पूंछ मां छै , किलैकि यूं पूंछ गुरौ की तरौ छया अर ऊं पर मुण्ड छया । यूं बटी ही उ नुकशान करदा छया ।
\v 20 फिर भी बाकी मनुष्यों न जु यूं महामारियों बटी नी म्वेरी छया अपणा हाथोंन बणैईं चिज्युं बटी मन नी फिरै, ऊं न भूत-प्रेत की अर सोना , चान्दी , पीतळ , ढुंगा , सूणी अर चली फिरी नी सकदिन ऊं की पूजा कन नी छोड़ी ।
\v 21 तनी ऊं न हत्या , जन्तर-मन्तर , व्यभिचार अर चोरी का काम कन भी नी छोड़िनी ।
\c 10
\p \v 1 ये का बाद मीं न एक हौर शक्तिशाली स्वर्गदूत स्वर्ग बटी औन्दी देखी । उ बादळु बटी ढक्युं छयो । वे का मुण्ड मां मेघधनुश छयो। वे को मुख सूरज की तरौ अर खुटा आग का खम्बा जनु छवा ।
\v 2 वे का हाथ मां एक खुली छोटी किताब छै । वे न अपणु दैंणो खुटो समुद्र पर रखी।
\v 3 वे न शेर की सी गर्जना कैरी जब वे न गर्जना कैरी त बादळों की सात गर्जना गुंजिनी ।
\v 4 जब सात मेघगर्जन ह्वे गैनी त मीं लिखण वळु छयो, पर मीं न स्वर्ग बटी एक आवाज सूणी । वे न बोली ,‘‘जु बात सात गर्जनो न बोलिनी ऊं तैं छिपै के रख अर ऊं तैं न लिख।‘‘
\v 5 तब जु स्वर्गदूत मीं न समुद्र अर धरती पर खड़ो होयुं देखी छयो वे न अपणु दैंणो हाथ स्वर्ग जनें उठै।
\v 6 अर जु जुग जुग तक ज्यून्दो च अर जै न स्वर्ग अर वे की सब चिजी , धरती अर वे की सब चिजी , समुद्र अर वे की सब चिजी बणैनी , वे न वे का सौं खै के बोली ,‘‘अब हौर अबेर नी व्हेली ।‘‘
\v 7 पर जब सातवों स्वर्गदूत अपणु बिगुल बजौंण वळु होलु , त परमेश्वर अपणी गुप्त योजना तैं पूरी करलु : जैं योजना का बारा मां वे न अपणा दासों यानी अपणा रैबार्यों तैं पै बतैयेली छयो।
\v 8 तब मीं न वा आवाज फिर से सूणी ज्वा पैली भी स्वर्ग बटी सूणी छै । वे न बोली , ‘‘ जा उ स्वर्गदूत जु समुद्र अर पृथ्वी पर खड़ो होयुं च वे का हाथ बटी वीं खुली किताब तैं ले ले ।‘‘
\v 9 तब मीं न वे स्वर्गदूत मुं तैं दे दे । ‘‘ वे न मीं बटी बोली , ‘‘ले , ईं तैं खैइे । या तेरो पेट त कड़ो कैरी देली , पर तेरा गिचा मां सौत की तरौं मिठी लगेली ।‘‘
\v 10 मीं न स्वर्गदूत का हाथ बटी वा किताब ले के खैइ देइ । वा मेरा गिचा मां सौत की तरौं मिठी लगी, पर जब मीं न खैइ देइ त मेरू पेट कड़ो ह्वे गै।
\v 11 ये का बाद मीं बटी बोले गै कि , ‘‘त्वे तैं भौत सारी प्रजाओं , जातियों , भाषाओ अर राजाओं का बारा मां फिर परमेश्वर को रैबार परगट कन पोड़लो। ‘‘
\c 11
\p \v 1 फिर मीं मुं नापणु कु एक फीता दिये गै । कै न मीं बटी बोली , उठ , परमेश्वर का मन्दिर अर वेदी तैं नाप अर वे मां भक्ति कन वळुं की गणती कैर ।
\v 2 पर मन्दिर को भैर वळु आंगन छोड़ी देइ । वे तैं न नाप , किलैकि उ गैरयहूदियों तैं दिये जालु । उ बयालीस मैन तक पवित्र शहर तैं अपणा खुटों न रन्द-मन्द कैरी द्याला ।
\v 3 मीं अपणा द्वी गवाहों तैं भेजुलु । उ टाट ओड़ी के एक हजार द्वी सौ साठ दिन तक मेरू रैबार परगट करला । ‘‘
\v 4 यू जैतून का द्वी डाळा छिन अर द्वी दीपदान छिन , जु धरती का प्रभु का सामणी खड़ा रौन्दिन ।
\v 5 अगर क्वी ऊं तैं नुकशान पौंछोण चान्दु त ऊं गिचों बटी आग निकळी के ऊं का बैर्युं तैं भष्म कैरी देन्दी । अगर क्वी यूं तैं नुकशान पौंछोणे कोशिश करलु भी त उ इनी के मारे जालु ।
\v 6 ऊं तैं सरग बन्द कनों अधिकार च ताकि जौं दिनु मां उ परमेश्वर को रैबार परगट करदिन ऊं दिन मां बरखा न हो । ऊं तैं पाणी तैं ल्वे बनौंणो को भी अर जब जब चौनु धरती पर महामारी भेजणो को भी अधिकार च।
\v 7 जब उ द्वी गवाह परमेश्वर को रैबार द्योण पूरो कैरी द्याला त उ पशु जु अथाह कुण्ड उन्द बटी निकळलु , ऊं बटी युद्ध करलु अर ऊं पर जीत हासिल कैरी के ऊं तैं मारी द्योलु।
\v 8 ऊं की ल्हांसी वे महानगर की सड़क पर पोड़ी रैली जु महानगर प्रतीकात्मक रूप मां सदोम अर मिस्र कहलौन्द , जख ऊं को प्रभु भी सलीब पर चढ़ैये गै छयो।
\v 9 अर सब प्रजा , कुल , भाषा अर जाति का लोग साढ़े तीन दिन तक ऊं की ल्हांस देखणा राला , पर ऊं तै कबरू भीतर नी रखण द्याला ।
\v 10 धरती का निवासी ऊं की मृत्यु बटी खुश होला अर खुशी मनाला अर एक दुसरा कु भेंट भेजला , किलैकि परमेश्वर का यूं द्वी रैबार्यों न धरती का निवासी सतै छया ।
\v 11 पर साढ़े तीन दिन का बाद परमेश्वर की तरफ बटी ऊं मां जीवन की सांस ऐ । उ अपणा खुटों पर खड़ा ह्वे गैनी अर ऊं तैं देखण वळुं पर बड़ी डर छै गै ।
\v 12 तब ऊं द्वीयुं न स्वर्ग बटी एक तेज आवाज सूणी। वे न ऊं कु बोली , ‘‘इख माथी ऐ जावा । ‘‘ अर उ अपणा बैर्युं का देखदी देखदी बादळु पर स्वर्ग चली गैनी ।
\v 13 वे ही बगत एक बड़ो भ्वींचळों ह्वे अर शहर को दसवां हिस्सा गिरी गै । सात हजार लोग वे भ्वींचळा मां मारे गैनी , अर बाकी लोगु न डरी के स्वर्ग का परमेश्वर की महिमा कैरी ।
\v 14 दुसरी विपत्ति बीती गै । देखा अब जल्दी ही तीसरी औंण वळी च।
\v 15 सातवां स्वर्गदूत न बिगुल बजै। ये बटी स्वर्ग मां तेज आवाज होण लगी गैनी । जु बोना छया , ‘‘ दुनिया पर राज कनो अधिकार अब हमारा प्रभु अर वे का मसीह को ह्वे गै । अर उ जुग जुग तक राज करलु । ‘‘
\v 16 तब चौबीस दाना आदमी जु परमेश्वर का सामणी अपणी राजगदिदयों पर बैठ्यां छया ऊं न टोप मारी देइ अर परमेश्वर की वन्दना कैरी ।
\v 17 ऊं न बोली , ‘‘ हे सर्वशक्तिमान प्रभु परमेश्वर , जु छै , जु छयो, हम तेरो धन्यवाद करदां कि तू अपणी महान सामर्थ ले के राज कन लगी गै ।
\v 18 सब जाति क्रोधित व्हेनी ,पर तेरा प्रकोप को समै ऐ गै । उ समै ऐयुं च कि मुर्दो को न्याय हो अर तेरा दासों , रैबार्यों , भक्तों अर तेरा नौं बटी डन , वळुं तैं , छोटा बड़ों सभ्युं तैं बदलो मिलु । समै ऐ गै कि पृथ्वी तैं नष्ट कन वळुं को नाश कैरे जौ। ‘‘
\v 19 तब परमेश्वर को मन्दिर जु स्वर्ग मां च खोले गै अर वे का मन्दिर मां प्रतिज्ञा को सन्दूक दिखे । बिजलियों की चमक अर बादळु की गड़गड़ाहट , भ्वींचळो ह्वे अर भौत ढांडो पोड़ी ।
\c 12
\p
\v 1 फिर स्वर्ग मां एक बड़ों चिन दिखे एक औरत को सूरज पैर्युं छयो । वीं का खुटों तौळा जून अर मुण्ड मां बारह गैणो को एक मुकुट छयो।
\v 2 वा गर्भवती छै अर थोड़ा ही समै मां बच्चा तैं जन्म देण वळी छै अर पीड़ा का कारण चिल्लाणी छै ।
\v 3 एक हौर चिन स्वर्ग मां दिखे । लाल रंग को एक बड़ो अजगर छयो । वे का सात मुण्ड अर दस सींग छया । वे का सात मुण्ड मां सात मुकुट छया ।
\v 4 वे की पूंछ न सरग का गैणो को एक तिहाइ हिस्सा खैंची के धरती पर फेंकी देइ । उ अजगर वीं औरत का सामणी खड़ो ह्वे गै ज्वा बच्चा तैं जन्म देण वळी छै , ताकि जब बच्चा तैं जन्म देण वळी छै, ताकि जब बच्चा को जन्म हो त उ वे तैं खैइ द्यो।
\v 5 वीं औरत न एक नौंना तैं जन्म देइ , जु लोखर का दण्ड बटी सब जातियों पर राज करलु । पर उ नौंनो तुरन्त परमेश्वर मुं वे की राजगददी मुं उठैये गै ।
\v 6 तब वा औरत जंगळ मां भाजी गै जख परमेश्वर की वीं कु एक जगा तयार कैरीं छै । उख एक हजार द्वी सौ साठ दिन तक वीं को पालन पोषण कैरे जालु ।
\v 7 फिर स्वर्ग मां यु ह्वे । मिकाएल अर वे का दूत अजगर दगड़ी लड़िनी। अजगर न अर वे का दूतों न मुकाबला कैरी त छैं च
\v 8 पर उ हारी गैनी अर स्वर्ग मां ऊ कु क्वे जगा नी रै।
\v 9 तब उ बड़ो अजगर मूडी फेंकं गै, यानी की उ पुराणु गुरौ , जै कु इबलीस अर शैतान बोल्दिन , अर जु समस्त दुनियां तैं भरमौन्द , उ मूडी पृथ्वी पर फेंके गै अर वे दगड़ी वे का दूत भी फेंके गैनी ।
\v 10 तब मीं न स्वर्ग मां एक बड़ी आवाज तैं इन बोल्द सूणी , ‘‘ अब हमारा परमेश्वर की, अधिकार अर राज की स्थापना ह्वे गै । वे का मसीह को अधिकार परगट ह्वे गै । किलैकी , हमारा भैयों पर दोष लगौण वळु , जु हमारा परमेश्वर का सामणी दिन रात ऊं पर दोष लगौणु रौन्द छयो , मूड़ी फेंके गै ।
\v 11 ऊं न मेम्ना का वे ल्वे का जोर बटी अर अपणी गवै का द्वारा वे पर जीत हासिल कैरेली । अपणा प्राणों की परवा न कैरी के उ म्वनु कु भी तयार छया ।
\v 12 इलै , हे स्वर्गो, अर तुम जु ऊं मां रौन्द्या, खुश व्हवा । पृथ्वी अर समुद्र कु अफसोस । किलैकि शैतान भौत गुस्सा ह्वे के तुम मुं ऐ गै अर उ जाण्दु च कि वे को समै थोड़ा ही सी च। ‘‘
\v 13 जब अजगर न देखी कि उ धरती पर फेंके गै त वी औरत तैं सतौण लगी गै जैं न नौंना तैं जन्म दे छयो।
\v 14 पर वीं औरत तैं बड़ा गरूड़ का द्वी फांखुडा दिये गैनी ताकि वा अजगर का सामणी बटी जंगळ मां अपणी जगा मुं उड़ी जौ , जख साढ़े तीन साल तक वी को पालन-पोषण कैरे जौ।
\v 15 तब अजगर न वीं औरत का पिछनें अपणा गिचा बटी नदी की तरौं पाणी बोगै, ताकि वीं औरत तैं पाणी का जोर मां बोगै के ली जौ।
\v 16 पर धरती न औरत की मदद कैरी अर अपणु गिचु खोली के वी नदी को पाणी पे देइ , ज्वा अजगर न अपणा गिचा बटी निकाळी छै।
\v 17 अजगर औरत पर भौत गुस्सा ह्वे अर वीं की बाकी सन्तान जु परमेश्वर की आज्ञा मानदन अर यीशु का रैबार पर अटल रौन्दिन ऊं दगड़ी युद्ध कन लगी गै । उ समुद्र का बाळु मां जै के खड़ो ह्वे गै।
\c 13
\p \v 1 तब मीं न समुद्र मां बटी एक पशु निकळद देखी । वे का दस सींग अर सात मुण्ड छया । वे का दस सींगों पर दस मुकुट छया अर वे का मुण्डों मां परमेश्वर की बुरै कन वळा शब्द लिख्यां छया ।
\v 2 जु पशु मीं न देखी उ चीता की तरौं छयो अर वे का खुटा रिख का खुटों की तरैं छया अर वे को मुख शेर का मुख की तरैं छयो। वे अजगर न ये पशु तैं अपणी सामर्थ , अपणी राजगगददी अर अपणयु महान अधिकार दे दीनी ।
\v 3 वे का मुण्डों मदी एक मुण्ड़ों मां एक बड़ों जख्म दिखेणु छयो जनु कि उ जख्म वे का प्राण लेण वळु हो । पर वे को उ जख्म खुब ह्वे गै। सारी धरती का लोग ताजुब कैरी के वे पशु का पिछनें चली गैनी ।
\v 4 लोगु न अजगर की पूजा कैरी , किलैकि वे न अपणु अधिकार वे पशु तैं दियेली छयो । ऊं न वे पशु की पूजा कैरी अर बोली , ‘‘ये पशु का समान कू च ? ये दगड़ी यु कू कैरी सकदु ?‘‘
\v 5 वे तैं इन छूट दिये गै कि उ हंकार भर्यां शब्द बोलु अर परमेश्वर की बुरै कैरू। वे तैं बयालीस मैनों तक अपणु अधिकार चलौणे की छूट दिये गै।
\v 6 उ परमेश्वर की बुरै का वचन बोन लगी गै अर परमेश्वर की बुरै का वचन बोन लगी गै अर परमेश्वर को नैं , वे की रौणे की जगा , यानी जु लोग स्वर्ग मां रौन्दिन की बुरै कन लगी गै ।
\v 7 वे तैं भक्त लोगु दगड़ी युद्ध कैरी के पर जीत हासिल कनें छूट दिये गैं अर हरेक कुल , प्रजा , भाषा अर जाति पर वे तैं अधिकार दिये गै ।
\v 8 धरती पर रौण वळा सब लोग वे की पूजा करला , यानी उ सब जौं को नौं पृथ्वी की रचना का समै बटी वे मेम्ना की जीवन की किताब मां नी लिखे गैनी , जै को कि वध कैरे गै छयो।
\v 9 जै का कन्दूड छिन उ सूणी ल्यो ।
\v 10 उ जु कैदी बनौणु कु ठैरैये गै उ जेल भीतर डाळे जालु , जै की मृत्यु तलवारी न ठैरेई च उ तलवारी न मारे जालु । इलै भक्त लोगु तैं धीरज अर विश्वास की जरूरत च।
\v 11 फिर मीं न एक हौर पशु तै धरती बटी निकळद देखी । वे का सींग खाडु की तरौं छया अर उ अजगर की तरौं बोनु छयो।
\v 12 वे पैला पशु का सब अधिकार वे की तरफ बटी यू पशु चलौन्दु छयो। वे न पृथ्वी अर धरती मां रौण वळा सब लोगु तैं वे पैली वळा पशु की पूजा कनु कु जबरदस्ती कैरी , जै को कि प्राण लेण वळु जख्म खुब ह्वे गै छयो।
\v 13 उ बड़ा बड़ा चमत्कारिक काम करदु छयो, इख तक कि लोगु का सामणी स्वर्ग बटी पृथ्वी पर आग बरसौन्दु छयो।
\v 14 यूं चमत्कार कनें सामर्थ वे तै। पैली वळा पशु बटी मिली छै । यूं चमत्कारों का द्वारा उ धरती का लोगु तैं भरमौन्दु छयो अर ऊं बटी बोल्दु छयो कि वे पशु की मूर्ति बणावा जै पर तलवार को जख्म लगी छयो अर जु फिर से ज्यून्दो ह्वे गै छयो।
\v 15 वे तैं पैली वळा पशु की मूर्ति मां प्राण डाळणो को अधिकार दिये गै ताकि वा मूर्ति बोन लगी जौ अर जथगा लौग वीं मूर्ति कि पूजा न करूनु ऊं तैं मरवै द्यो ।
\v 16 वे न छोटा बड़ा , गरीब धनवान , आजाद , गुलाम , सभ्युं कु जबरदस्ती कैरी कि उ अपणा दैंणा हाथ पर या कपाळ पर मोहर लगवोनु ।
\v 17 अर वे न इन कैरी कि जै मुं वे पशु कु नौं या वे का नौं की गणती की छाप न हो इन क्वी आदमी लेन-देन नी कैरी सकु ।
\v 18 ये मां अकलमन्यदी की जरूरत च। जै मां समझ हो उ वे पशु की गणती कै एक आदमी का नौं की च , अर वे की गणती छैः सौ छियासठ च।
\c 14
\p \v 1 फिर मीं न देखी त उ मेम्ना सियोन पर्वत पर खड़ो होयुं छयो। अर वे का दगड़ा मां एक लाख चवालिस हजार लोग छया जौं का कपाळ पर वे मेम्ना को अर वे का बुबा को नौं लिख्युं छयो।
\v 2 अर मीं न स्वर्ग बटी भौत सारा पाणी को घमघ्याट अर बादळु की गड़गड़ाहट की सी आवाज सूणी ज्वा आवाज मीं न सूणी वा इनी छै जनु कि बीणा बजौण वळज्ञ अपणी बीणा बजौंणा होनु ।
\v 3 उ एक लाख चवालिस हजार लोग राजगददी का सामणी अर ऊं चारी जीवित प्राणियों का सामणी अर दाना आदमियों का सामणी एक नयुं गीत गाणा छया । उ एक लाख चवालिस हजार लोग जु धरती पर बटी मोल लिए गै छया ऊंका अलावा क्वी हौर ये गीत तैं नी सीखी सकदु छयो।
\v 4 यू उ छिन जौ। न जनानों दगड़ी अफु तैं भ्रष्ट नी कैरी , किलैकि उ कुंवारा छिन । जख कखी उ मेम्ना जान्दु यू लोग वे का पिच्छा पिच्छी चली जान्दिनल । यू परमेश्वर अर मेम्ना कु मोल लेयां लोगु मदी सब बटी पैला छिन् ।
\v 5 ऊं न कभी झूठ नी बोली अर उ निर्दोश छिन।
\v 6 फिर मीं न एक होर स्वर्गदूत सरग मां उड़द देखी । वे मुं धरती पर रौण वळी हरेक जाति , कुल , भाषा , अर प्रजा तैं सुनौणु कु अनन्त सुसमाचार छयो।
\v 7 वे न ऊंची आवाज मां बोली , ‘‘परमेश्वर बटी डरा अर वे की महिमा कैरा , किलैकि उ समै ऐ गै जब उ न्याय करलु । वे की ही भक्ति कैरा जै न स्वर्ग , धरती , समुद्र अर पाणी का छोया बणैनी । ‘‘
\v 8 तब एक हौर स्वर्गदूत ऐ । वे न बोली , ‘‘ पतन ह्वे गे , महान बाबुल को पतन ह्वे गै , जै न अपणा कुकरम की वासनामय शरब सब जातियों तैं पिलै छै । ‘‘
\v 9 ऊं का बाद एक तीसरू स्वर्गदूत ऐ । वे न ऊंची आवाज मां बोली , ‘‘ अगर क्वी वे पशु अर वे की मूर्ति की पूजा कैरू अर अपणा कपाळ पर या हाथ पर वे की मोहर लगौ,
\v 10 त उ परमेश्वर का प्रकोप की निखालिस शरब वे का क्रोध का कटोरा उन्द बटी प्योलु अर पवित्र स्वर्गदूतों अर मेम्ना की मौजूदगी मां वे तैं आग अर गन्धक की भयानक पीड़ा सहन कन पोड़ेली ।
\v 11 जु लोग पशु की अर वे की मूर्ति की पूजा करदिन अर वे का नौं की मोहर लगवोन्दन ऊं की पीड़ा को धुंवा जुग जुग तक उठणु रालु अर ऊं तैं दिन रात कभी चैन नी मिललु ।‘‘
\v 12 इलै परमेश्वर की आज्ञा मानण वळुं अर यीशु पर विश्वास कन वळा भक्त लोगु तैं सबर की जरूरत च।
\v 13 फिर मीं न स्वर्ग बटी एक आवाज सूणी कि , ‘‘लिख, धन्य छिन उ म्वन वळा जु अब बटी प्रभु का विश्वास का साथ म्वरदन ।‘‘ आत्मा बोनु च, ‘‘ हां , किलैकि उ अपणी मेनत पूरी कैरी के आराम पाला अर ऊं का काम ऊं दगड़ी जाला ।
\v 14 फिर मीं न देखी त एक चमकीलो बादळ देखी । वे बादळ पर आदमी का नौंना की तरौ क्वी बैठ्युं छयो। वे का मुण्ड मां सोना को मुकुट छयो अर वे का हाथ मां पैनो दाथड़ो छयो।
\v 15 तब एक हौर स्वर्गदूत मन्दिर बटी निकळी । वे न ऊंची आवाज मां वे बटी बोली जु बादळ पर बैठ्युं छयो, ‘‘अपणु दाथड़ो लगै के फसल काट , किलैकी पृथ्वी की फसल पकी गै अर लवै को समै ऐ गै ।
\v 16 फिर जु बादळ पर बैठयुं छयो वे न अपणु दाथड़ो पृथ्वी पर चलै अर धरती की फसल काटे गै ।
\v 17 तब एक हौर स्वर्गदूत स्वर्ग का मन्दिर बटी निकळी । वे मुं भी एक पैनी दाथड़ो छयो ।
\v 18 फिर वेदी बटी एक हौर स्वर्गदूत निकळी जै तै आग पर अधिकार छयो । वे न जै का हाथ मां पैनो दाथड़ छयो वे बटी ऊंची आवाज मां बोली ,‘‘ अपणु पैनो दाथड़ो चलै के धरती का अंगूर का लगुला बटी अंगूरू का गुच्छा काटी ले, किलैकि वे का अंगूर पकी गैनी । ‘‘
\v 19 वे स्वर्गदूत न धरती पर अपणु दाथड़ो चलै के अर धरती का अंगूरू का लगुला पर बटी अंगूरू का गुच्छा काटी के परमेश्वर का प्रकोप का बड़ा रसकुण्ड उन्द डाळी दीनी ।
\v 20 अर शहर बटी भैर वे रसकुण्ड बटी इथगा ल्वे बोगी कि घोड़ों की लगाम तक गैरी अर करीब द्वी सौ मील लम्बी नदी बोगी गै ।
\c 15
\p \v 1 फिर मीं न स्वर्ग मां एक हौर महान अर अद्भुत चीज देखी । सात स्वर्गदूत छया जौं मुं सात विपत्ति छै । यू अन्तिम विपत्ति छै , किलैकि यूं दगड़ी परमेश्वर को प्रकोप पूरो ह्वे जान्दु ।
\v 2 फिर मीं न आग दगड़ी मिल्युं कांच को समुद्र सी देखी अर उ लोग भी देखिनी जु वे पशु , वे की मूर्ति अर वे का नौं की गणती पर विजयी ह्वे छया ।
\v 3 उ लोग परमेश्वर का दास मूसा को गीत अर मेम्ना को गीत गाण छया , ‘‘हे सर्वशक्तिमान प्रभु परमेश्वर , तेरा काम कथगा महान अर कथगा अद्भुत छिन ! हे जाति जाति का राजा , तेरा रास्ता धरमी अर सच्चा छिन ।
\v 4 हे प्र्रभु , तेरी डर कू नी मानलु? तेरा नौं की महिमा कू नी करलु ? किलैकि तू ही पवित्र छै । सब जाति ऐ के तेरी भक्ति करली : किलैकि तेरा धरमी काम सब लोगु न देखिनी । ‘‘
\v 5 यूं बातु का बाद मीं न देखी कि स्वर्ग मां गवै का तम्बू को मन्दिर खोले गै ।
\v 6 अर उ सात दूत जौं मुं सात विपत्ति छै मन्दिर बटी भैर ऐनी । ऊं का मलमल का शुद्ध अर चमकीला कपड़ा पैर्यां छया अर छाती पर सोना की पटटी बान्धी छै ।
\v 7 तब ऊं चारी प्राणियों मदी एक न यूं सात स्वर्गदूत तैं सोना का सात कटोरा दीनी जु जुग जुग तक ज्यून्दा परमेश्वर का प्रकोप बटी भोर्यां छया।
\v 8 तब मन्दिर परमेश्वर की महिमा अर सामर्थ का धुंवा बटी भोरे गै अर जब तक ऊं सात स्वर्गदूतों की सात विपत्ति खत्म नी ह्वे गैनी क्वी भी मन्दिर मां नी जै सैकी ।
\c 16
\p \v 1 तब मीं न मन्दिर मां एक तेज आवाज सूणी । वे न ऊं सात स्वर्गदूतों बट्टी भी बोली , ‘‘ जावा अर परमेश्वर का प्रकोप बटी भोर्यां सातों कटोरों तैं धरती पर खण्याई द्यवा । ‘‘
\v 2 इलै पैला स्वर्गदूत न जै के अपणु कटोरा पृथ्वी पर खण्याई देइ । ये बटी ऊं मनुष्यों पर , जौं पर पशु की मोहर छै अर जु वे की मूर्ति की पूजा करदा छया , बुर अर पीड़ा देण वळा फोड़ा ह्वे गैनी।
\v 3 फिर दुसरा स्वर्गदूत न अपणु कटोरा समुद्र मां खण्याई देइ त समुद्र म्वर्यां आदमी की ल्वे की तरौं ह्वे गै , अर समुद्र मां रौण वळा सब जीव जन्तु म्वेरी गैनी ।
\v 4 तीसरा स्वर्गदूत न अपणु कटोरा नदियों अर पाणी का छोयों पर खण्याईं देइ अर उ ल्वे बणी गैनी ।
\v 5 तब मीं न पाणी का स्वर्गदूत तैं इन बोल्द सूणी , ‘‘ हे पवित्र , तू जु अभी छै अर जु पैली भी छै , यूं बातु को न्याय कन मा तू न्यायी छै ।
\v 6 किलैकि ऊं न भक्त लोगु को अर तेरा रैबार्यों को ल्वे बोगै अर ति न ऊं तैं ल्वे प्योणु कु देइ । उ ये ही लैख छिन । ‘‘
\v 7 फिर मीं न वेदी बटी या आवाज सूणी , ‘‘हां , हे प्रभु , सर्वशक्तिमान परमेश्वर , तेरो न्याय सच्चो अर ठीक च।
\v 8 चौथा स्वर्गदूत न अपणु कटोरा सूरज पर खण्याई अर वे तैं मनुष्यों तैं आग बटी झुळसौंणे की छूट दिये गै ।
\v 9 मनुष्यों घोर ताप बटी झुळसी गैनी । तब ऊं न जैं तै कि यूं विपत्तियों पर अधिकार च वे परमेश्वर का नौं की बुरै कैरी । पर उ पछतै नी छिन अर वे की महिमा नी कैरी ।
\v 10 तब पांचवा स्वर्गदूत न अपणु कटोरा वे पशु की राजगददी पर खण्याई देइ । ये बटी वे का राज पर अन्ध्यरू छै गै , अर लोग पीड़ा का कारण अपणी जीभ चबौण लगी गैनी ।
\v 11 उ अपणी पीड़ा अर फोड़ो का कारण स्वर्ग का परमेश्वर की बुरै कन लगी गैनी । लेकिन उ अपणा बुरा करमु बटी पछतै नी छिन ।
\v 12 तब छठवां स्वर्गदूत न अपणु कटोरा महानदी फरात पर खण्याई देइ। ये बटी वे को पाणी सूखी गै ताकि पूरब दिशा का राजाओं कु बाटो तयार ह्वे जौ।
\v 13 फिर मीं न अजगर का गिचा बटी , वे पशु का गिचा बटी,अर वे झूठा रैबार्या का गिचा बटी मेंढ़कों का रूप मां तीन भूत निकळद देखिनी ।
\v 14 यू चमत्कार कन वळा भूत छिन । उ जै के समस्त दुनियां का राजाओं तैं सर्वशक्तिमान परमेश्वर का वे महान दिन का युद्ध कु जमा करदिन ।
\v 15 ‘‘ देखा, मीं चोर की तरौं औणु छौं । धन्य च उ जु बिज्युं रै के अपणा कपड़ों की हिफाजत करदु , ताकि वे तैं नांगी न घुमण पोडु अर लोग वे का नंगापन तैं न देखनु। ‘‘
\v 16 फिर यूं भूतों न सब राजा वीं जगा मुं जमा करिनी जैं जगा को नौ इब्रानी भाषा मां हर-मगिदोन च।
\v 17 तब सातवां स्वर्गदूत न अपणु कटोरा हवा मां खण्याई देइ अर मन्दिर की राजगददी बटी एक तेज आवाज ह्वे , ‘‘पूरो ह्वे गै ।
\v 18 तब बिजली चमकी , अर गड़गड़ाहट ह्वे अर एक बड़ो भारी भ्वींचळों ऐ जनु कि पृथ्वी पर मनुष्यों की उत्पति बटी अब तक कभी नी ऐ , उ भ्वींचलों इथगा बड़ो अर शक्तिशाली छयो ।
\v 19 ये भ्वींचळा बटी महानगर का तीन हिस्सा ह्वे गैनी । राज राज का शहर मिटटी मां मिली गैनी । तब परमेश्वर न बाबुल याद कैरी अर अपणी भयंकर प्रकोप की शरब वे तैं पिलै।
\v 20 सब टापु खत्म ह्वे गैनी। पोढ़-पखाणों को पता तक नी चली ।
\v 21 सरग बटी एकेक मण को ढांड़ो मनुष्यों पर पोण्न लगी गै । तब ढांडो पोण्ने ईं विपत्ति का कारण लोगु न परमेश्वर की बुरै कैरी , किलैकि या विपत्ति भौत कठोर छै ।
\c 17
\p \v 1 जौं सात स्वर्गदूतों मुं सात कटोर छया ऊं मदी एक न मीं मुं ऐ के बोली , ‘‘इख औ, मीं त्वे तैं वीं वेश्या तैं मिलण वळा दण्ड का बारा मां बतौलु ज्वा भौत सारा पाणी मां बैठीं च।
\v 2 वीं दगड़ी धरती का राजाओं न व्यभिचार कैरी अर वीं का व्यभिचार की शरब बटी कैरी अर वीं का व्यभिचार की शरब बटी पृथ्वी का लोग नशा मां चूर होयां छिन। ‘‘
\v 3 तब उ स्वर्गदत आत्मा का काबु मां मी तैं एक सुनसान प्रदेश मां ली गै । उख मींन एक औरत लाल रंग का एक पशु पर बैठीं देखी । वे पशु का पूरा शरीर पर परमेश्वर की बुरै का नौं लिख्यां छया अर वे पशु का सात मुण्ड अर दस सींग छया ।
\v 4 वीं औरत न बैंगनी अर लाल रंग का कपड़ा पैर्यां छया। वा सोना अर बेशकिमती हीरा अर मोतियों बटी सजीं छै। अपणा एक हाथ मां वीं को सोना को एक कटोरा पकड्युं छयो जु व्यभिचार की अशुद्ध अर घृणित चिज्युं बटी भोरयुं छयो ।
\v 5 वीं का कपाळ पर एक रहस्यमय नौं लिख्युं छयो, ‘‘ महान बाबुल, वेश्याओं अर धरती क घृणित चिज्युं की ब्वे । ‘
\v 6 मीं न देखी कि वा औरत भक्त लोग की अर जु लोग यीशु की गवै देणा का कारण मारे गै छया ऊं को ल्वे पे के चूर व्हेई च। वीं तैं देखी के मीं तैं भौत ताजुब ह्वे ।
\v 7 तब वे स्वर्गदत न मीं बटी बोली , ‘‘तू ताजुब किलै कनी छै? मीं त्वे तैं वीं औरत को भेद बतौलु , अर वे पशु को भेद बतौलु जै पर वा सवार च अर जै का सात मुण्ड अर दस सींग छिन।
\v 8 जु पशु ति न देखी उ पैली छैं छयो पर अब नी च। उ अथाह कुण्ड उन्द बटी निकळण वळु च अर नाश होणु कु जालु । धरती का निवासी जौं का नौं दुनियां की उत्पति बटी जीवन की किताब मां नी लिखें गैनी उ वे पशु तैं देखी के ताजुब करला । किलैकि उ पैली त छैं छयो अर अब नी च पर औंण वळु च।
\v 9 ये तैं समझणु कु अकलमन्दी की जरूरत च। उ सात मुण्ड सात पर्वत छिन जौं पर वा औरत बैठीं च।
\v 10 उ सात राजा भी छिन , जौं मदी पांच को पतन ह्वे गै , एक अभी राज कनु च , अर दुसरू अभी तक नी ऐ , जब उ आलु त उ थोडा समै कु रालु ।
\v 11 अर उ पशु जु पैली छयो अर अब नी च उ खुद आठवों राजा च। उ ऊं सातों मदी ही एक च जै को नाश तय होयुं च।
\v 12 जु दस सींग ति न देखिनी उ दस राजा छिन , जौं तै अभी तक राज कनो अधिकार नी मिली । पर उ वे पशु दगड़ी घड़ी भर कु राज कनो अधिकार पाला ।
\v 13 यूं सभ्युं को एक ही इरादो च कि उ अपणी शक्ति अर अधिकार वे पशु तैं दे द्योन ।
\v 14 उ मेम्ना दगड़ी युद्ध करलु । पर मेम्ना ऊं तैं जीती द्योलु , किलैकि मेम्ना प्रभुओं को प्रभु अर राजाओं को राजा च अर जु वे दगड़ी छिन उ बुलैयां , चुन्यां अर विशवासी लोग छिन। ‘‘
\v 15 फिर वे स्वर्गदूत न मीं बटी बोली , ‘‘ जु पाणी ति न देखिनी जौं पर वा वेश्या बैठी च उ त प्रजा , जनसमूह, जातियां अर भाषा छिन ।
\v 16 अर जु दस सींग अर पशु ति न देखिनी उ वीं वेश्या दगड़ी बैर करला । उ वीं तैं उजाड़ी दयाला , नांगी कैरी करला । उ वीं तैं उजाड़ी द्याला , नांगी कैरी द्याला , वीं की सिकार खेइ द्याला अर वीं तैं आग मां भष्म कैरी द्याला अर वीं तैं आग मां भष्म कैरी द्याला ।
\v 17 किलैकी परमेश्वर न अपणी योजना पूरी कनु कु ऊं तैं इन्देरी बुद्धि देइ कि उ एक मन ह्वे जौनु अर जब तक परमेश्वर का वचन पूरा न ह्वे जौनु तब तक उ पशु तैं अपणु राज दे द्योनु ।
\v 18 या औरत ज्वा तिन देखी , वा महानगरी च ज्वा धरती का राजाओं पर राज करदी । ‘‘
\c 18
\p \v 1 ये का बाद मीं न स्वर्ग बटी एक हौर स्वर्गदूत उतरद देखी । वे मुं बड़ो अधिकार छयो । वे का उज्याळा बटी पृथ्वी पर उज्याळु ह्वे गै ।
\v 2 वे न ऊंची आवाज मां पुकारा क बोली , ‘‘ पतन ह्वे गै , महान बाबुल को पतन ह्वे गै । उ भूत को निवास अर सब किसम का भूत पिचाशों को अड्डा हर हरेक गन्दी अर घृणित पक्षियों को घोल बणी गै ।
\v 3 किलैकि सब जातियों न वीं का व्यभिचार की वासना की शराब पेइ । धरती का राजाओं न वीं दगड़ी व्यभिचार कैरी अर धरती का व्योपारी वीं का भोग विलास का धन बटी धनवान ह्वे गैनी । ‘‘
\v 4 फिर मीं न स्वर्ग बटी एक हौर आवाज तैं इन बोल्द सूणी , ‘‘ हे मेरा लोगो , वीं मां बटी निकळी जावा , ताकि तुम वीं का पापों मां भागीदार न पोडुनु ।
\v 5 किलैकि वीं का पापों को ढेर स्वर्ग तक पौंछी गै। परमेश्वर न वीं का अधरम का काम याद करिनी ।
\v 6 जनु वीं न तुम दगड़ी कैरी तनी तुम भी वीं न तुम दगड़ी कैरी तनी तुम भी वीं न तुम दगड़ी कैरी तनी तुम भी वीं दगड़ी कैरा । वीं का करमों का अनुसार वीं तैं दुगणु बदलो द्यवा । जै कटोरा उन्द वीं न शरब मिलै वे ही मां वीं कु दुगणी मिलावा।
\v 7 जथगा वीं न बड़ो मोन कैरी अर भोग विलास कैरी उथगा ही वीं तैं दुख अर पीड़ा द्यवा । वा अपणा मन मां बोल्दी , मीं राणी बणी के बैठीं छौः मीं विधवा नी छौं , मीं कभी शोक नी करूलु ।
\v 8 इलै एक ही दिन मां वीं पर विपत्ति आली : याने महामारी , शोक , अकाळ। वा आग बटी भष्म कैरे जाली , किलैकि प्रभु परमेश्वर जु वीं को न्याय करदु सर्वशक्तिमान च। ‘‘
\v 9 वीं दगड़ी व्यभिचार अर भोग विलास कन वळा धरती का राजा जब वीं का फुक्योणो को धुंवा देखला तब वीं कु रोला अर करणा करला ।
\v 10 वीं की पीड़ा देखा के डैर्या बानो उ दूर खड़ा राला अर बोलला , ‘‘हाय , हाय , हे महानगरी , शक्तिशाली नगरी बाबुल , त्वे तैं एक ही घंटा मां सजा मिजी गै । ‘
\v 11 धरती का व्योपारी वीं कु रोला अर शोक करला किलैकि अब ऊं को माल खरीदण वळु क्वी नी च।
\v 12 याने के सोना अर चान्दी , हीरा अर मोती : मलमल , बैंगनी रंग अर रेशमी अर लाल रंग का कपड़ा , अनेक किसम की खुशबुदार लकड़ी , अर हाथी दांत , बेशकिमती लकड़ी , पीतळ, लोखर , अर संगमरमर बटी बणी हरेक चीज
\v 13 दालचिनी , मसाला , धुप , इतर , लोभान, शराब , जैतून को तेल , मैदा , अर ग्यूं ,गौड़ा बळदु , भेड़ , बाखरा , घोड़ा , रथ , गुलाम , अर लोग भी ।
\v 14 उ लोग बोलला ,‘‘जै फल पौंणे की तेरी भौत अभिलाशा छै उ त्वे बटी दूर ह्वे गै । तेरी सब विलासमय अर ठाट बाट वळी चिजी नष्ट ह्वे गैनी अर अब उ सब फिर कभी नी पै सकला । ‘‘
\v 15 वे नगर मां यूं चिज्युं को व्योपार कैरी के जु लोग धनवान ह्वे छया उ वीं की पीड़ा देखी के डैर्या बानो दूर खड़ा राला । उ रोला अर करणा करला ।
\v 16 उ बोलला , ‘‘हाय , हाय, हाय महानगरी , जु मलमल , बैंगनी अर लाल कपड़ा पैरदी छै अर सोना अर मोती अर मणियों बटी सजीं छै
\v 17 एक ही घंटा मां वीं को इथगा बड़ो धन नष्ट ह्वे गै। ‘‘ अर जहाज को हरेक कप्तान अर हरेक मुशफिर , मल्लाह , अर उ सब लोग जु समुद्र की कमै पर गुजर-बसर करदिन सब दूर खड़ा रैनी ।
\v 18 अर वीं को फुक्योणी को धुंवा देखी के जोर बटी चिल्लैनी ,‘‘ईं महानगरी की तरौं हौर क्वा नगरी च? ‘‘
\v 19 ऊं न अपणा मुण्ड मां माटो छिलारी अर चिल्लैके , रोई के अर करणा कैरी के बोली ‘‘हाय, हाय, महानगरी , जैं की सम्पति बटी सब जहाज वळा धनवान ह्वे गैं छया वा अब एक ही घंटा मां नाश ह्वे गै । ‘
\v 20 हे स्वर्ग , हे भक्त लोगो , प्रेरितों अर परमेश्वर का रैबार्यों , वीं का नाश होण का कारण खुशी मनावा । किलैकि परमेश्वर न तुमारा पक्ष मां अर वीं का खिलाफ न्याय कैरी ।
\v 21 तब एक बलवान स्वर्गदूत न घट का पाट की तरौ एक बड़ो भारी डांग उठै के इन बोली के समुद्र मां ढोळी देइ कि ‘‘महानगरी बाबुल भी इनी के जोर बटी ढोळे जाली अर वीं को पता भी नी चललु ।
\v 22 त्वे मां बीणा बजौण वळुं , बिगुल बजौण वळु की आवाज फिर कभी क्वी शिल्पकार पैये जालु, न त्वे मां जान्दरा की आवाज सूणेली ।
\v 23 न त्वेम फिर कभी दीपया कु उज्याळु चमकलु अर न त्वे मां ब्योला अर ब्योली की आवाज सुणेली । तेरा जादु बटी सब जाति भरमैये गै छै ।
\v 24 वीं नगरी मां परमेश्वर का रैबार्यों , भक्तों अर धरती पर मार्यां लोगु कु ल्वे पैये गै ।
\c 19
\p \v 1 ये का बाद मींन स्वर्ग मां एक बड़ी भीड़ की सी आवाज सूणी । उ लोग ऊंची आवाज मां बोना छया , ‘‘परमेश्वर की जय हो , उद्धार महिमा अर सामर्थ हमारा परमेश्वर का ही छिन् ।
\v 2 किलैकि वे को न्याय सच्चो अर ठीक च। अपणा व्यभिचार बटी दुनिया तैं भ्रष्ट कन वळी वीं बड़ी वेश्या को वे न न्याय कैरी अर अपणा दासों का ल्वे को बदला वीं बटी लेइ । ‘‘
\v 3 ऊं न फिर बोली , ‘‘परमेश्वर की जय हो । महानगरी फुक्योणो धुवां अनन्त काल तक उठणु रालु । ‘‘
\v 4 तब चौबीस दाना आदमियों न अर चारी प्राणियों न परमेश्वर तैं जु राजगददी पर बिराजमान छयो, भ्वींया पोड़ी के दण्डोत कैरी , अर बोली , ‘‘ आमीन । परमेश्वर की जय हो ।
\v 5 राजगददी बटी इन्देरी एक आवाज सूणे ‘‘ हे परमेश्वर का सब दासों जु वे की डर मानद्यां , छोटा या बड़ा , सब हमारा परमेश्वर की स्तुति कैरा ।
\v 6 फिर मीं न समुद्र की लहरौं अर बादळु की घोर गड़गड़ाहट की सी एक बड़ी भीड़ की आवाज सूणी । वे न बोली , ‘‘ परमेश्वर की जय हो । अब हमारा प्रभु सर्वशक्तिमान परमेश्वर राज कनु च।
\v 7 आवा हम खुशी मनावां अर हर्ष कैरां अर वे की स्तुति कैरां ।किलैकि मेम्ना का ब्यो को समै ए गै अर वे की ब्योली न अफु तै। सजैएली ।
\v 8 ब्योली तैं चमकदार अर साफ बारीक मलमल पैरणु कु दिये गै ‘‘ यू मलमल त भक्त लोगु का धरमी काम छिन । )
\v 9 फिर स्वर्गदूत न मीं बटी बोली ,‘‘ लिख, धन्य छिन उ जु मेम्ना का ब्यो का भोज मां न्यूत्यां छिन। ‘‘ वे न फिर से बोली , ‘‘ यू परमेश्वर का सच्चा वचन छिन
\v 10 तब मी वे की भक्ति कनु कु वे का खुटों मां पोड़ी ग्युं । पर वे न मीं से बोली ,‘‘इन न कैर , मीं भी तेरी अर तेरा ऊं जु यीशु का देयां रैबार पर अटल रौन्दिन । परमेश्वर की भक्ति कैर । यीशु को देयुं रैबार ही परमेश्वर का रैबार्यों का रैबार को आधार च। ‘‘
\v 11 फिर मीं न सरग खुल्युं देखी अर एक सफेद घोड़ा छयो । वे को सवार विश्वाससयोग्य अर सच्चै कहलौन्द । उ धारमिकता से न्याय अर युद्ध करदु।
\v 12 वे का आंखा आग की ज्वाला की तरौं छया । वे का मुण्ड मां भौत सारा राज मुकुट छया । वे पर एक नौं लिख्युं छयो जै तैं वे का अलावा हौर क्वी नी जाण्दु ।
\v 13 वे न ल्वे मां भिज्युं एक सफेद चौळा पैरयुं छयो। वे सवार को नौं च, परमेश्वर को वचन । ‘‘
\v 14 स्वर्ग की पलटण सफेद अर बारीक मलमल का कपड़ा पैरी के सफेद घोड़ों पर वे का पिछनें पिछनें चलणी छै ।
\v 15 वे का गिचा बटी एक पैनी तलवार निकळणी छै जै से उ जाति जाति तैं खत्म कैरी द्योलु । उ लोखर का दण्ड से ऊं पर राज करूलु अर सर्वशक्तिमान परमेश्वर का भयानक प्रकोप की शराब को रसकुण्ड रौन्दलु।
\v 16 वे का कपड़ों पर अर जांघ पर यू नौं लिख्युं छयो ‘‘राजाओ को राजा अर प्रभुओं को प्रभु ।
\v 17 फिर मीं न एक स्वर्गदूत सूरज पर खड़ो होयुं देखी । वे न सरग मां उडण वळा पक्षियों बटी तेज आवाज मां पुकारी के बोली ,‘‘आवा परमेश्वर का बड़ा भोज कु जमा ह्वं जावा ।
\v 18 तुम राजाओं , सेनापतियों , अर बलवान पुरुषो , घोड़ों अर ऊं का सवारों , आजाद अर गुलामों , छोटों या बड़ो , सब मनुष्यों की शिकार खावा । ‘‘
\v 19 फिर मींन पशु अर धरती का राजाओं अर ऊं की पलटणों तैं वे घोड़ा का सवार अर ऊं की पलटण दगड़ी युद्ध कनु कु जमा होन्द देखी ।
\v 20 उ पशु पकड़े गै अर वे दगड़ी उ झूठो रैबार्या भी पकड़े गै जु वे पषु की मौजूदगी मां चमत्कार दिखै के ऊं तैं छळ्दु छयो जौं पर पशु की मोहर छै अर जु वे की मूर्ति की पूजा करदा छया । यू द्वी या का द्वी गन्धक बट्टी भभकदी वीं आग का कुण्ड उन्द ज्यून्दा ही डाळे गैनी ।
\v 21 बाकी सब लोग वे घुड़सावार का गिचा बटी निकळी तलवारी न मारे गैनी अर सब पक्षियों न छक्के ऊं की शिकार खै।
\c 20
\p \v 1 तब मीं न एक दूत स्वर्ग बटी उतरद देखी । वे का हाथ मां अथाह कुण्ड की चाबी अर एक बड़ी जंजीर छै ।
\v 2 वे न उ अजगर पकड़ी , याने उ पुराणु गुरौ जु इबलीस याने शैतान च , अर उ एक हजार साल कु बान्धी देइ ।
\v 3 वे न उ अथाह कुण्ड उन्द डाळी के उ कुण्ड बन्द कैरी देइ अर वे पर सील मोहर लगै देइ कि जब तक एक हजार साल पूरा न ह्वे जौनु उ लोगु तैं धोखा न द्यो । एक हजार साल पूरा होणा का बाद वे तैं थोड़ा समै कु छोडण जरूरी च।
\v 4 तब मीं न राजगददी देखिनी । ऊं पर उ लोग बिराजमान छया जौं तैं न्याय कनो अधिकार दिये गै छयो। मीं न ऊं लोगु की आत्मा देखिनी जौं का सिर यीशु की गवै देणा अर परमेश्वर को वचन परगट कना कारण काटे गै छया । ऊं न वे पशु की या वे की मूर्ति की पूजा नी कैरी छै अर अपणा कपाळु पर अर हाथु पर वे की मोहर नी लगवे छै । उ ज्यून्दा ह्वेनी अर ऊं न मसीह दगड़ी एक हजार साल तक राज कैरी ।
\v 5 उ म्वर्यां लोग जु अभी बाकी छया एक हजार साल पूरा होण तक ज्यून्दा नी ह्वेनी । यू पैलु पुनरूत्थान च।
\v 6 धन्य अर पवित्र छिन उ जौं को ये प्रथम पुनरूत्थान मां हिस्सा च। यूं पर दुसरी मृत्यु को क्वी अधिकार नी च । पर उ परमेश्वर का मसीह दगड़ी एक हजार साल तक राज करला ।
\v 7 एक हजार साल पूरा होणा का बाद शैतान जेल बटी छोड़े जालु ।
\v 8 उ धरती का चारी कोणो की प्रजाओं तैं , याने गोग अर मागोग तैं भरमौण अर ऊं तैं जमा कैरी के युद्ध कनु कु निकळलु । ऊं की गणती समुद्र का बाळु का समान ह्वेली ।
\v 9 ऊं न समस्त धरती पर निकळी के परमेश्वर को प्रिय शहर घेरी देइ । लेकिन स्वर्ग बटी आग पोड़ी अर ऊं तैं भष्म कैरी दीनी ।
\v 10 ऊं तैं भरमौण वळु शैतान वीं आग अर गन्धक का कुण्ड मां डाळे गै जख उ पशु अर झुठो रैबार्या भी डाळे गै छया । उ अनन्त काल तक दिन रात पीड़ा मां तड़फणा राला ।
\v 11 फिर मीं न एक बड़ी सफेद राजगददी देखी अर उ देखी जु वे पर बिराजमान छयो। वे का सामणी बटी सरग अर पृथ्वी भाजी गैनी अर ऊं को क्वी नामों निशान नी रै।
\v 12 तब मीं न छोटा बड़ा सब जु म्वेरी गै छय उ राजगददी का सामणी खड़ा होयां देखिनी । किताब्युं खोले गैनी । एक हौर किताब खोले गै ज्वा जीवन की किताब छै। ऊं किताब्युं मां लिखी बातु का आधार पर सब म्वर्यां लोगु को न्याय ऊं का करमों का अनुसार कैरे गै ।
\v 13 जु समुद्र मां म्वेरी छया समुद्र न उ वापिस कैरी दीनी अर मृत्यु अर मृत्युलोग न अपणा मुर्दा वापिस दे दीनी । ऊं मदी हरेक को न्याय वे का करमों का अनुसार कैरे गै ।
\v 14 मृत्यु अर मृत्युलोग आग को यू कुण्ड दुसरी मृत्यु च ।
\v 15 जै जै को नौं जीवन की किताब मां लिख्युं नी मिली उ वे आग का कुण्ड उन्द डाळे गै ।
\c 21
\p \v 1 तब मीं न नयुं सरग अर नई धरती देखी । पैलु सरग अर पैली धरती मिठी गै छै अर समुद्र अब छैं नी च।
\v 2 फिर मीं न पवित्र शहर नयुं यरूशलेम तैं परमेश्वर की तरफ बटी उतरद देखी । उ इन सजैयुं छयो जनु कि ब्योली न अपणा ब्योला कु श्रृंगार कैर्युं हो।
\v 3 तब मीं न राजगददी बटी एक तेज आवाज सूणी । वे न बोली , ‘‘देखी , परमेश्वर को डेरो मनुस्ग्यो का बीच मां च। उ ऊं का बीच मां रालु । उ वे का लोग होला अर परमेश्वर खुद ऊं का बीच मां रालु ।
\v 4 उ ऊं का आंखो का सब आंसु पोंजी द्योलु : फिर न ता मृत्यु रैली अर न क्वी शोक विलाप अर न ता पीड़ा रैली । पैली बात बीती गैनी ।
\v 5 तब जु राजगददी पर बिराजमान छयो वे न बोली , ‘‘देख , मीं सब कुछ नयुं बणै द्योन्दु । ‘‘ फिर वे न बोली , ‘‘लिख , किलैकि यू वचन विश्वासयोग्य अर सच्चो च। ‘‘
\v 6 वे न दुबारा बोली ,‘‘सब पूरो ह्वे गै । मीं अल्फा अर ओमेगा , आदि अर अन्त छौं । जै तैं तीस लगीं हो वे तैं मीं जीवन का जल का छोया बटी मुफत मां पिलौलु ।
\v 7 जु जीती जौवे तैं वे यू सब चिजी मिलली अर मीं वे को परमेश्वर हुलु अर उ मेरू नौंनो होलु ।
\v 8 पर डरपोक ,अविश्वासियो , घृणितों , हत्या कन वळा , व्यभिचारियों , जादु टोणा कन वळा , अर सब झूठा लोगु को हिस्सा वे कुण्ड उन्द होलु जु आग अर गन्धक से जगणु रौन्दु । या ही दुसरी मृत्यु च। ‘‘
\v 9 फिर जौं सात स्वर्गदूतों मुं सात अन्तिम विपत्तियों से भोर्यां सात कटोरा छया ऊं मदी एक न मीं मुं ऐ के बोली ,‘‘इख औ, मीं त्वे तैं ब्योली , याने के मेम्ना की जनान दिखौलु ।
\v 10 तब उ मीं तैं आत्मा का काबु मां एक भौत बड़ा अर ऊंचा पर्वत पर लीगी । वे न मीं तैं पवित्र शहर यरूशलेम स्वर्ग बटी परमेश्वर मुं बटी उन्द उतरद दिखै ।
\v 11 उ परमेश्वर की महिमा से चमकणु छयो। वे की चमक भौत बेशकिमती हीरा की तरौं अर फटीक की तरौं चमकीली यशब की तरौं छै ।
\v 12 वे का चौतरफी बड़ी अर ऊंची शहर की रक्षा की दिवाल छै। वे का बारह फाटक छया जौं पर बारह स्वर्गदूत बैठ्यां छया । ऊं फाटकों पर इस्राएल का बारह गोत्रों का नौं लिख्यां छया ।
\v 13 पूरब जनें तीन फाटक , उत्तर जनें तीन फाटक : दक्षिण जनें तीन फाटक अर पश्चिम जनें तीन फाटक छया ।
\v 14 वीं रक्षा की दिवाल की बारह आधारशिला छै, जौं पर मेम्ना का बारह प्रेरितों का बारह नौं लिख्यां छया ।
\v 15 जु स्वर्गदूत मीं दगड़ी बातु कनु छयो वे मुं शहर अर वे का फाटकों अर वे की रक्षा की दीवाल तैं नापणु कु सोना को एक फीता छयो।
\v 16 शहर चौकोर बस्युं छयो। वे की लम्बाइ अर चौड़ाइ एक समान छै । वे न वे फीता न शहर नापी त डेढ़ हजार मील निकळी । वे की लम्बाइ चौड़ाइ अर ऊंचाइ एक समान च।
\v 17 वे न रक्षा की दीवाल नापी त वा एक सौ चवालिस हाथ छै। जै नाप से स्वर्गदूत नापणु छयो उ नाप मनुष्यों का नाप का बराबर छयो।
\v 18 शहर की रक्षा की दिवाल यशब की बणी छै, शहर साफ कांच की तरौं शुद्ध सोना को छयो
\v 19 वे शहर की रक्षा की दिवाल की आधारशिलायें सब किसम का बेशकिमती हीरों से सजीं छै। बुन्याद को पैलु ढुंगो यशब , दुसरू नीलम , तीसरू फटीक अर चौथो मरकत
\v 20 पांचवों गोमेद , छठवों माणिक्य, सातवों पीतमणी, आठवीं पैरोज, नौंवों पुखराज , दसवों लसनिया, ग्यारवों धुम्रकान्त अर बारवों चन्दुकान्त को छयो ।
\v 21 बारह फाटक बारह मोतियों का बण्यां छवा। हरेक फाटक एकेक मोती को । शहर की सड़क साफ कांच की तरौं शुद्ध सोना की बणी छै।
\v 22 मीं न शहर मां क्वी मन्दिर नी देखी । किलैकी सर्वशक्तिमान प्रभु परमेश्वर अर मेम्ना ही वे को मन्दिर च।
\v 23 वे शहर तैं उज्याळु द्योणु कु सूरज अर जून की जरूरत नी च किलैकि परमेश्वर की महिमा वे तैं उज्याळु देन्दी अर मेम्ना वे को दीया च।
\v 24 वे शहर का उज्याळा मां सब प्रजा चलली , अर धरती का राजा अपणी शान सौकत वे मां ल्हाला ।
\v 25 वे का फाटक दिन का समै कभी बन्द नी होला अर उख कभी रात नी ह्वेली ।
\v 26 प्रजाएं अपणी शान सौकत अर सम्मान वे मां ल्हाला ।
\v 27 पर क्वे भी अपवित्र चीज या क्वी इन आदमी जु गन्दा काम करदु या झुठ पर चल्दु वे मां कभी प्रवेश नी कैरी सकलु । वे मां वी ही जै सकलु जै को नौं मेम्ना की जीवन की किताब मां लिख्युं च।
\c 22
\p
\v 1 फिरा स्वर्गदूत न मीं तैं जीवन का जल की नदी दिखै। वा फटीक की तरौं साफ छै अर परमेश्वर अर मेम्ना की राजगददी बटी निकळी के
\v 2 शहर की मुख्य सड़क की बीच बोगणी छै । नदी का द्वी छालों पर जीवन का डाळा छया । ऊं पर साल भर मां बारह बगत हर मैना फल लगदा छया । वे डाळा का पत्ता सब प्रजाओं तैं खुब कनु कु छया ।
\v 3 फिर उख क्वी अंखार नी होलु । पर ये शहर मां परमेश्वर अर मेम्ना की राजगददी ह्वेली अर वे का दास वे की भक्ति करला
\v 4 उ वे को मुख देखला अर वे को नौं ऊं का कपाळु पर लिख्युं होलु ।
\v 5 उख कभी रात नी पोडेली । ऊं तैं दीया या सूरज का उज्याळा की जरूरत नी ह्वेली , किलैकि प्रभु परमेश्वर ऊं तैं उज्याळु द्योलु अर उ जुग जुग तक राज करला ।
\v 6 फिर स्वर्गदूत न मीं से बोली , ‘‘यू बात विश्वासयोग्य अर सच्ची छिन । अपणा दासों तैं बतौणु कु अपणु स्वर्गदूत भेजी।
\v 7 ‘देख , मीं जल्दी औण वळु छौं । ‘‘ धन्य च उ जु ईं किताब मां लिखी भविषय मां होण वळी बातु को वचन मानदु च।
\v 8 मीं यूहन्ना छौं जै न खुद यू बात सुणिनी अर देखिनी। जब मीं न यू बात सुणिनी अर देखिनी तब मीं वे स्वर्गदूत की भक्ति कनु कु वे का चरणों मां पोड़ी ग्युं जैं न मीं तैं यू बात दिखै छै ।
\v 9 पर वे न मीं से बोली , ‘‘इन न कैर , मीं भी तेरी अर त्वे जनु परमेश्वर का हौर रैबार्यों की अर जु लोग ईं किताब की बातु पर मन लगौन्दिन ऊं की तरौं परमेश्वर को एक दास छौं । परमेश्वर की भक्ति कैर । ‘‘
\v 10 वे न मीं से बोली , ‘‘ ईं किताब मां लिखीं भविष्य मां होण वळी बातु तैं न छुपौ , किलैकि यूं का पूरो होणो को समै नजदीक ही च।
\v 11 जु अन्याय करदु उ अन्याय ही कनु रौ, जु अशुद्ध च उ अशुद्ध ही बण्युं रौ, जु धरमी च उ धरम का काम ही कनु रौ, जु पवित्र च उ पवित्र ही बण्युं रौ।
\v 12 देख मीं , जल्दी ही औण वळु छौं । हरेक मनुष्यों तैं वे का करम अनुसार फल देणु कु मीं मुं च।
\v 13 मीं अलफा अर ओमेगा , पैलु अर अन्तिम , आदि अर अन्त छौं । ‘‘
\v 14 धन्य छिन उ जु अपणा कपड़ा धोन्दिन , ताकि ऊं तैं जीवन का डाळा को फल खाणो को अर फाटक बटी शहर मां जाणो को अधिकार मिलु।
\v 15 पर कुता , जादुटोणा कन वळा , व्यभिचारी , हत्या कन वळा , मूर्ति की पूजा कन वळा , अर सब जु झुठ बोल्दिन अर झूठो व्यवहार करदिन उ सब भैर ही राला।
\v 16 ‘‘मीं यीशु को अपणु स्वर्गदूत भेज्युं च कि उ मण्डलियों कु तुम तैं यूं बातु बतौ। मीं दाऊद को वंशज छौं अर बिनसर को चमकदु गैणो छौं। ‘‘
\v 17 आत्मा अर ब्योली बोनी छिन ,‘‘औ‘‘ अर सुण्न वळु भी बोलु , ‘‘औ‘‘ । जु तीसो हो उ औ। जु चान्दु च उ बिना मोल जीवन को जल ले ल्यो।
\v 18 मीं हरेक तैं जु ईं किताब मां लिखीं भविष्य मां होण वळी बातु का बारा मां सुण्दु च चेतावनी द्योन्दु कि अगर क्वी यूं मां कुछ बढ़ालु त परमेश्वर ईं किताब मां लिखी विपत्ति वे पर डाळलु ।
\v 19 अर अगर क्वी भविष्य मां होण वळी बातु की ईं किताब का वचनों मां बटी घटालु त जै का बारा मां ईं किताब मां लिख्युं च वे जीवन का डाळा अर पवित्र शहर बटी परमेश्वर वे को हिस्सा छीनी द्योलु ।
\v 20 जु यूं बातु की गवै द्योणु च उ इन बोनु च, ‘‘हां , मीं जल्दी औण वळु छौं । ‘‘ आमीन । हे प्रभु यीशु , औ।
\v 21 प्रभु यीशु की कृपा सभ्युं पर रौ। आमीन ।
