\id 2JN
\ide UTF-8
\rem Copyright information: Creative Commons Attribution- ShareAlike 4.0 License
\h 2 यूहन्ना
\toc1 2 यूहन्ना
\toc2 2 यूहन्ना
\mt1 2 John
\mt1 2 यूहन्ना
\c 1
\p
\v 1 मीं दाना आदमी की तरफ से वीं औरत का अर वीं का बाल बच्चों का नौं ज्वा परमेश्वर की चुनीं च अर जौं से मीं सच्चो प्रेम करदुं । ना सिरफ मीं ही बल्कि उ सब भी प्रेम करदिन जु सच्चै तैं जाण्दिन ।
\v 2 यानी वीं सच्चै का कारण मीं ऊं से प्रेम करदुं ज्वा हम मां बणी रौन्दी अर हमेशा हमारा दगड़ा मां रैली ।
\v 3 परमेश्वर पिता की तरफ से अर पिता का नौंना यीशु मसीह की तरफ से कृपा , दया अर शान्ति हमारा दगड़ा मां सच्चै अर प्रेम सहित राला ।
\v 4 मीं तैं इन जाणी के भौत खुशी ह्वे कि तेरा कुछ बाल बच्चा वीं आज्ञा का अनुसार सच्चै का बटा पर चलदिन ज्वा आज्ञा हम तैं पिता परमेश्वर से मिलीं च।
\v 5 हे नारी , अब मीं त्वे से विनती करदुं कि हम आपस मां प्रेम से रावां । मीं क्वे नई आज्ञा नी लिखणु छौं , पर वैं आज्ञा लिखणु छौं ज्वा शुरूवात से हम तैं मिलीं च ।
\v 6 प्रेम यू च कि हम परमेश्वर की आज्ञाओं का अनुसार चलां। या वै आज्ञा च ज्वा तुमु न शुरूवात से सूणी कि तुम प्रेम का बटा पर चला ।
\v 7 किलैकि दुनियां मां बतेरा भरमौण वळा ऐ गैनी, जु इन नी मानदिन कि यीशु मसीह देह धारण कैरी के ऐ । यू ही भरमौण वळु अर मसीह को बैरी च।
\v 8 चौकस रावा कि हमारी कैरी मेनत बेकार न जौ, पर वे को पूरो फल पावा ।
\v 9 जु क्वी हद से भैर चली जान्दु अर मसीह की शिक्षा पर नी रौन्दु वे मुं परमेश्वर नी च, पर जु वे की शिक्षा पर अटल रौन्दु , वे मुं बुबा अर नौंना द्वी छिन ।
\v 10 अगर क्वी तुम मुं औ अर ईं शिक्षा नी द्यवा अर न ता वे तैं सेवा लगावा ।
\v 11 किलेकि , जु वे तैं सेवा लगौन्दु उ वे का कुकरमु मां साझीदार होन्दु।
\v 12 मीं न तुम कु भौंत सारी बात लिखणैनी, पर कागज अर स्याही से नी लिखण चान्दु । मीं तै उम्मीद च कि मीं तुम मुं ऐ के आमणी सामणी बात करूलु , ताकि हमारू आनन्द पूरो ह्वे जौ ।
\v 13 तेरी धर्म बैणी का बाल बच्चा त्वे कु सेवा बोना छिन।
