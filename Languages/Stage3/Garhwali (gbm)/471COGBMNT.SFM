\id 1CO
\ide UTF-8
\rem Copyright information: Creative Commons Attribution- ShareAlike 4.0 License
\h 1 कुरिन्थियों
\toc1 1 कुरिन्थियों
\toc2 1 कुरिन्थियों
\mt1 1 Corinthians
\mt1 1 कुरिन्थियों
\c 1
\p
\v 1 पौलुस कि तरपां बटी जु परमेश्वर कि मनसा से यीशु मसीह का प्रेरित होंणु बुलैये गे अर भै सोसिथनेस कि तरपां बटे भि,
\v 2 परमेश्वर कि वीं मंडली का नौं ज्व कुरिन्थुस मा च, जनंकि ऊंका नौं जु मसीह यीशु मा पवित्र किये गेंनि, अर पवित्र होंणु कु बुलैये गैनि; अर ऊं सभ्युं का नौं भि जु हरेक जगह मा हमारा अर अपंणा प्रभु यीशु मसीह का नौं से प्रार्थना करदन |
\v 3 हमारा पिता परमेश्वर अर प्रभु यीशु मसीह कि तरपां बटी तुमतैं कृपा अर शांति मिळदि रौ |
\v 4 मि तुमारा बारा मा अपंणा परमेश्वर को धन्यवाद सदानि करदूं, इलैकि परमेश्वर की या कृपा तुम पर मसीह यीशु मा ह्वे |
\v 5 कि वेमा ह्वेके तुम हरेक बात मा जनकि सैरा वचन अर सैरा ज्ञान मा धनि किये गयां--
\v 6 कि मसीह कि गव्है तुम मा पकि निकुळु--
\v 7 इख तक कि कै भि वरदान मा तुम कम नि छां, अर तुम हमारा प्रभु यीशु मसीह कि बाट जुगांळां रदां |
\v 8 उ तुमतैं आखिर तक मजबूत भि करुलो कि तुम हमारा प्रभु यीशु मसीह का दिनु मा निर्दोष ठैरां |
\v 9 परमेश्वर सचु चा जै न तुमतैं अपंणा नौंना हमारा प्रभु यीशु मसीह मंडली मा बुलै |
\v 10 हे भयों, मि तुम से हमारा प्रभु यीशु मसीह का नौं मा अजुजि करदूं कि तुम सब एकि बात बोल्यां, अर तुम कौळ नि हो, पर एकि मनसा अर एक ह्वेके आपस मा मिल्यां रावा |
\v 11 किलैकि हे भयों, खलोए का कुटुंब का लोगुं न मी तैं तुमारा बारा मा बतै कि तुममु झगड़ा होंणा छिंनि,
\v 12 मेरु बुनौ मतलब यू च कि तुम मा बटी क्वे त अफ तैं "पौलुस को,” क्वे "अपुल्लोस को,” अर क्वे "कैफा को ता क्वे अफतैं मसीह को बुळदो |
\v 13 त क्या यीशु मसीह बंटि गे? क्या पौलुस तुमकु क्रूस पर चड़िगे? या तुमतैं पौलुस का नौं मा बपतिस्मा मिलि?
\v 14 मि परमेश्वर को धन्यवाद करदूं कि क्रिस्पुस गयुस तैं छोड़िके मिन तुम मा बटी कैतैं भि बपतिस्मा नि दींनि |
\v 15 कखी इन नि हो कि क्वे बोलु कि तुमतैं मेरा नौं पर बपतिस्मा मिलि |
\v 16 अर हां, मिन स्तिफनास का कुटुंब तैं भि बपतिस्मा दींनि; यूंतैं छोड़ और कैतैं मि नि जंणदूं कि मिन और कैतैं बपतिस्मा दे हो |
\v 17 किलैकि मसीह न मी तैं बपतिस्मा देंणु कु न, बल्कि सुसमाचार सुंणाणु कु भेजि, अर यू भि शब्दों का ज्ञान का अनुसार न, इन नि हो कि मसीह को क्रूस कै कामो नि रौ |
\v 18 किलैकि क्रूस कि कथा ता नाश होंण वळा कु मूर्खता च, पर हम उद्धार पांण वळुं कु सामर्थ च |
\v 19 इलैकि लेख्युं च "मि ज्ञानवानो का ज्ञान तैं नष्ट करुलु अर समझदारों कि समझ तैं कै काम कि नि रखुलु |”
\v 20 कख रै गे ज्ञानवान ? अर कख रै गे शास्त्री ? कख रै गे ये संसार को विवादि ? क्या परमेश्वर न संसार का ज्ञान तैं मूर्खता नि ठैरै ?
\v 21 किलैकि जब परमेश्वर का ज्ञान का अनुसार संसार नं ज्ञान से परमेश्वर तैं नि जांणि, त परमेश्वर तैं यु अच्छु नि लगि कि ये संसार का मूर्खता बानु विश्वास कन वळुं तैं उद्धार दे |
\v 22 यहुदी जाति का लोग त चिन्ह चंदिनि, अर यूनानी जाति का लोग ज्ञान कि खोज मा छिंनि |
\v 23 पर हम ता वे क्रूस पर चड़यां यीशु मसीह को प्रचार करदां, जु यहुदियों कु ठोकर को कारण अर गैर जातियों कु मूर्खता च; |
\v 24 पर जु बुलैयां छिंनि, क्या यहुदि, क्या यूनानी, ऊंका संमणि मसीह परमेश्वर की सामर्थ अर परमेश्वर को ज्ञान च |
\v 25 किलैकि परमेश्वर कि मूर्खता मनख्यूं का ज्ञान से ज्ञानवान च, अर परमेश्वर कि ताकत मनख्यूं कि ताकत से जादा ताकतवर च |
\v 26 हे भयों, अपंणा बुलैये जांण पर विचार कैरा कि न शरीर मा जादा ज्ञानवान, अर न जादा सामर्थी, अर न जादा दरिद्र बुलैये गेंनी |
\v 27 पर परमेश्वर न संसार का मूर्खों तैं चुंणी कि ज्ञानवानों तैं शर्मिंदा करुनु, अर परमेश्वर न संसार का कमजोरुं तैं चुंणि कि बलवानों तैं शर्मिंदा करुनु;
\v 28 अर परमेश्वर न संसार का नीच अर तुच्छु तैं, पर जु इन बुळदिनि कि जु छैं भि नि छिंनि ऊंतैं भि चुंणि कि जु छैं छिंनि ऊंतैं उ व्यर्थ ठैरां |
\v 29 इलैकि क्वे भि प्राणी परमेश्वर का संमणि घमंड नि कैरु |
\v 30 पर वेकि तरपां बटी तुम मसीह यीशु मा छां, जु परमेश्वर कि तरपां बटी हमुकु ज्ञान ठैरी, जनंकि धर्म, अर पवित्रता, अर छुटकारो;
\v 31 इलैकि जन लेख्युं च, उनि हो, “जु घमण्ड कैरु उ प्रभु मा घमण्ड कैरु |”
\c 2
\p \v 1 हे भयों, जब मि परमेश्वर को भेद सुंणौदि तुम मु अयूं, त शब्द या ज्ञान कि अच्छै का दगड़ा नि अयूं |
\v 2 किलैकि मिन यु ठांणेलि छौ कि तुमारा बीच यीशु मसीह अर क्रूस पर चड़ैयां मसीह तैं छोड़िके हौर बात तैं नि जांणु |
\v 3 मि कमजोरी अर डैर का दगड़ी, अर भौत थरथरै के तुमारा दगड़ा मा रयूं;
\v 4 अर मेरु वचन, अर मेरु प्रचार मा ज्ञान कि लुभौण वळि बात न, पर आत्मा अर सामर्थ को प्रमाण छौ,
\v 5 इलैकि तुमारु भरोसु मनख्यूं का ज्ञान पर न, पर परमेश्वर कि ताकत पर टिक्युं रौ |
\v 6 तभी सिद्ध लोगुं मा हम ज्ञान कि बात सुंणौदां पर ये संसार को अर ये संसार का नाश होंण वळा हाकिमों को ज्ञान न;
\v 7 पर हम परमेश्वर को उ गुप्त ज्ञान, भेद का अनुसार बतादां, जैतै परमेश्वर न जमानों बटी हमारी बड़ै कु ठैरै |
\v 8 जैतै ये संसार का हकीमों मे से कैल नि जांणि, किलैकि जु उ जंणदा त प्रतापमय प्रभु तैं क्रूस पर नि चड़ादां |
\v 9 पर जन लेख्युं च, “जु बात आंखु न नि देखी अर क्न्दूड़ न नि सूंणि, अर जु बात मनख्यूं का चित मा नि बूझि, वी छिंनि जु परमेश्वर न अपंणा प्रेम रखंण वळुं कु तयार कैरी |”
\v 10 पर परमेश्वर न ऊंतैं अपंणि आत्मा का द्वारा हम पर प्रगट कैरी, किलैकि आत्मा सब बातों, बल्कि परमेश्वर का भेद कि बातों तैं भि जंचुदो |
\v 11 मनख्यूं मा बटी कु कै मनखि कि बात जंणदु, सिर्फ मनख्यूं कि आत्मा जु वेमा च ? उनि परमेश्वर कि बातुं तैं भि क्वी नि जंणदु, सिर्फ परमेश्वर की आत्मा |
\v 12 पर हमुन संसार कि आत्मा न, पर उ आत्मा पै जु परमेश्वर कि तरपां बटी हम ऊं बातुं तैं जंणयां जु परमेश्वर न हमतैं दींनि |
\v 13 जौं तै हम मनख्यूं का ज्ञान कि सिखैइं बातुं म न, पर आत्मा कि सिखैइं बातुं मा, आत्मिक बात आत्मिक बातुं से मिलै-मिलैके सुंणौदां |
\v 14 पर शरीर को मनखी परमेश्वर कि आत्मा कि बातुं तैं स्वीकार नि करदु, किलैकि उ वेकि नजर मा मूर्खता कि बात छिंनि, अर न उ ऊंतैं जांणि सकुदु किलैकि ऊंकि जांच आत्मिक ढंग से होंदि |
\v 15 आत्मिक मनखी सब कुछ जंचुदो, पर उ अफ कै बटी नि जंचे जांदु |
\v 16 किलैकि प्रभु को मन कै न जांणि कि वेतैं सिखौ ? पर हम मा मसीह को मन च |
\c 3
\p \v 1 हे भयों, मिन तुमसे इनकै बात नि कैरी सैकि जन कि आत्मिक लोगुं से कन चैंणि छै, पर जन शरीर का लोगुं से, अर ऊं से जु मसीह मा छोठा बच्चों जन छिंन |
\v 2 मिन तुम तैं दूध पिलै, अन्न नि खिलै; किलैकि तुम वेतैं नि खै सकिद्यां; बल्कि अभि तक भि नि खै सकिद्यां,
\v 3 किलैकि तुम अभि तक शाररिक छां | इलैकि जब तुम मु जलन अर झगड़ा छिंनि, त क्या तुम शाररिक नि छां ? अर क्या मनख्यूं कि रीति-रिवाजों पर नि चळद्यां ?
\v 4 किलैकि जब एक बोळदु, "मि पौलुस को छौं,” अर दुसरु बुळदो, “मि अपुल्लोस को छौं त क्या तुम मनखी नि छां ?
\v 5 अपुल्लोस क्या च ? अर पौलुस क्या च ? सिर्फ सेवक छिंनि, जौंका द्वारा तुमुनं विशवास कैरी, जन हेरक तैं प्रभु न दे |
\v 6 मिन रोपि, अर अपुल्लोस न सींचि, पर परमेश्वरनं बढ़ै |
\v 7 इलैकि न त रोपणं वळो कुछ च, अर न सिंचण वळु, पर परमेश्वर हि सब कुछ च जु बडांण वळु च |
\v 8 रोपणं वळु अर सिंचण वळु द्वी एकि छिंनि; पर हरेक मनखी अपंणि मेहनत का अनुसार अपंणि मजदूरी पालो |
\v 9 इलैकि हम परमेश्वर का सहयोगी छां; तुम परमेश्वर कि खेति अर परमेश्वर की रचना छां |
\v 10 परमेश्वर कि वीं कृपा का कारण जु मी दिये गे, मिन बुद्धिमान राजमिस्त्रियों का जन बुनियाद डाळि अर दुसरु वे पर दीवाल रखुदो |
\v 11 किलैकि वीं बुनियाद तैं छोड़िके जु खुद यीशु मसीह च क्वे वीं पर हैंकि बुनियाद नि डाळि सकुदो |
\v 12 जु क्वे ईं बुनियाद पर सोना य चांदी य कीमति ढुंग्गा य लखड़ा य घास की दीवाल रखुलो |
\v 13 त सभ्युं को काम प्रगट ह्वे जालो; किलैकि उ दिन वेतैं बतालो, कि आग का दगड़ा मा प्रगट होलु अर व आग सभ्युं का काम तैं परखिलि कि उ काम कंदरया छिंनि |
\v 14 जैको काम वे पर बंणिके मजबूत रालो, उ मजदूरी पालो |
\v 15 जु कैको काम फुके जालो, त उ दुःख उठालो; पर उ अफ बचि जालो पर फुकेंद फुकेंद |
\v 16 क्या तुम नि जंणदां कि तुम परमेश्वर को मन्दिर छां, अर परमेश्वर कि आत्मा तुम मा वास करदि ?
\v 17 जु क्वे परमेश्वर का मन्दिर तैं नाश करुलो त परमेश्वर वेतैं नाश करुलो; किलैकि परमेश्वर को मन्दिर पवित्र च, अर उ तुम छां |
\v 18 क्वे अफ तैं धोखा नि द्यो | जु तुम मा बटे क्वे ये संसार मा अफ तैं ज्ञानी समझु, त मूर्ख उ बंणु कि ज्ञानी ह्वे जौ |
\v 19 किलैकि ये संसार को ज्ञान परमेश्वर का संमणि मूर्खता च, जंन लेख्युं च, “उ ज्ञानियों तैं ऊंकि चालाकि मा फंसै देंदु,”
\v 20 अर फिर, “प्रभु ज्ञानियों का विचारुं तैं जंणदु च कि उ बेकार छिंनि |”
\v 21 इलै मनख्यूं पर क्वे घमण्ड नि कैरु, किलैकि सभि कुछ तुमारु च:
\v 22 क्या पौलुस, क्या अपुल्लोस, क्या कैफा, अर क्या यु संसार अर क्या हमारू जीवन, अर क्या मृत्यु, क्या आज को बगत, अर क्या आंण वळु बगत, सभि कुछ तुमारु च,
\v 23 अर तुम मसीह का छां, अर मसीह तुमारु च |
\c 4
\p \v 1 लोग हम तैं मसीह को सेवक अर परमेश्वर का भेदों का भण्डारी संमझुनु |
\v 2 त फिर भण्डारी मा य बात दिखे जांदि कि उ भरोसा का लैक हो |
\v 3 पर मेरा देखंण मा य बात भौत छुटी च कि तुम य मनख्यूं का क्वे न्यायी मी तैं परखु, बल्कि इख तक कि मि खुद अफ तैं नि परखुदु |
\v 4 किलैकि मेरु मन मीतैं कैं भि बात मा दोषि नि ठैरांदु, किलैकि मीतैं परखंण वळु प्रभु च |
\v 5 इलै जब तक प्रभु नि ऐ जौ, तब तक बगत से पैलि कैं भि बात को न्याय नि कैरा: वी अंधेरा कि छिपिं बातुं तैं उज्यळा मा दिखालो, अर मनख्यूं का मनों का विचारों तैं प्रगट करुलो, तब परमेश्वर कि तरपां बटी हरेक कि बढ़ै ह्वेलि |
\v 6 हे भयों, मिन यूं बातुं मा तुमुकु अपंणि अर अपुल्लोस कि चर्चा मिशाल दे के कैरी, इलैकि तुम हमारा द्वारा यु सीखा कि लेखीं बातुं से अगनै नि बड़ा, अर एक पक्ष मा अर दुसरा का विरोध मा घमण्ड नि करयां |
\v 7 किलैकि त्वे मा अर दुसरा मा कु भेद करुदो ? अर त्वेमा क्याच जु तिन {कै हैंका बटे} नि पै ? कि जब तिन कै {हैंका बटे} पै, त फिर तू इन घमण्ड किलै करदि कि जन नि पै हो ?
\v 8 तुम त भरपूर ह्वे ग्यां, अर तुम धनि भि ह्वे ग्यां, तुमुनं हमारा बगैर राज कैरि; पर भलु होंदु कि तुम राज करदा कि हम भि तुमारा दगड़ा मा राज करदा |
\v 9 मेरी समझ मा परमेश्वर न हम चेलुं तैं सभ्युं का बाद ऊं लोगुं जन ठैरै, जन जौंकि मृत्यु कि आज्ञा ह्वेगे हो; किलैकि हम संसार अर स्वर्गदूत अर मनख्यूं कु तमाशा ठैरां |
\v 10 हम मसीह कु त मूर्ख छां, पर तुम मसीह मा बुद्धिमान छां; हम कमजोर छां, पर तुम बलिष्ठ छां, तुमतैं त आदर मिळदो पर हम बेज्जत होंदा |
\v 11 हम ये समय तक भुखी अर तिसळा छां, अर जन बुळदिनि कि नंगि छां, विरोधियों कि मार खदां अर इना उना भटकदां;
\v 12 अर अपंणा हि हाथु न काम कैरी कै मेहनत करदां | लोग हमुकु बुरु बुळदनं पर हम ऊं तैं आशीर्वाद देदां; उ हम तैं सतौदिनि, पर हम ऊंकी सैंदा छां |
\v 13 उ हम तैं बदनाम करदिनि, पर हम अजुजि करदां | हम आज तक ये संसार का खौड़ कटग्यार जन समझे ग्यां |
\v 14 मि तुम तैं शर्मिंदा कनु कु यूं बातुं तैं नि लिखदूं, पर अपंणा प्यारा बच्चों जांणिके तुम तैं चितौंणु छौं |
\v 15 किलैकि जु मसीह मा तुमारा सिखांण वळा दस हजार भि होंदा, तभी तुमारा बुब्बा भौत नि होंदिनि; इलैकि मसीह यीशु मा सुसमाचार का द्वारा मि तुमारु बुब्बा होंयु |
\v 16 इलै मि तुम बटी अजुजि कनु छौं कि मी जन जीवन बसर कैरा, जनकि मि हरेक जगह सभि मंडलियों मा उपदेश देंदु |
\v 17 इलै मिन तिमुथियुस तैं जु प्रभु मा मेरु प्यारु अर भरोसा का लैक नौंनु च, तुम मु भेजि कि उ तुमतैं मसीह मा मेरु चाल चलण याद दिलालो, जनकि मि हरेक जगह सभि मंडलियों मा उपदेश देंदु |
\v 18 कुछ त इन फूली गैंनि, जनकि मिन तुमारा बीच मा औंण हि नि हो |
\v 19 पर जु प्रभु कि मनसा ह्वेलि त मि तुम मु भौत जळदि औलु, अर उ जु घमण्ड म फूलि गैनि ऊंतै न पर ऊंकि सामर्थ तैं जांणि जौलु |
\v 20 किलैकि परमेश्वर को राज बातुं म न पर सामर्थ म च |
\v 21 तुम क्या चांणा छां? क्या मि छड़ी लेके तुम मु औं, य प्रेम अर नम्रता कि आत्मा का दगड़ा मा औं ?
\c 5
\p \v 1 इख तक सुंणनं मा आंणु च कि तुम मु व्यभिचार होंणु च, बल्किन मा इन व्यभिचार जु गैर जाति का लोगुं का बीच मा भि नि होंदु, जन कि एक आदिम अपंणा बुब्बा कि घर वळि तैं रखदु |
\v 2 अर तुम दुःख त नि करदां, ज्यांसे इन काम कन वळु तुमारा बीच बटी निकाळे जांदु, जबकि घमण्ड करदां |
\v 3 मि त शरीर का भाव से तुम से दूर छौ, पर आत्मा का भाव से तुमारा दगड़ा ह्वेके माना तुमारा बीच मा रै के इन काम कन वळुं का बारा मा आज्ञा देंदू |
\v 4 कि जब तुम अर मेरी आत्मा, हमारा प्रभु यीशु कि सामर्थ का दगड़ा इकट्ठा होंदां, त इन आदिम हमारा प्रभु यीशु का नौं से
\v 5 शरीर का विनाश कु शैतान तैं सौंपे जौ, इलैकि वेकि आत्मा प्रभु यीशु का दिन मा मुक्ति पौ |
\v 6 तुमारु बड़ु मोन कन ठिक नी च; क्या तुम नि जंणदां कि जरा सि खमीरा पूरा गुंदयां आटा तैं खमीरा बंणै देंदू |
\v 7 अफ बटी पुरांणु खमीरा निकाळि के अफ तैं शुद्ध कैरा कि नयूं गुंदयूं आटो बंणि जा; जनकि तुम शुद्ध ह्वे जां | किलैकि हमारु भि फसह, जु प्रभु च बलिदान ह्वे |
\v 8 इलै आवा, हम ये त्योहार मा ख़ुशी मंणावा, अर न त पुरांणा खमीरा जन जीवन से अर न बुरै अर दुष्टता का खमीरा से, पर सीधा, अर सचै कि अखमीरी रुट्टी से |
\v 9 मिन अपड़ी चिट्ठी मा तुमुकु लेख्युं च कि व्यभिचारियों को दगड़ु नि करयां |
\v 10 इन नी च कि तुम बिलकुल हि ये संसार का व्यभिचारियों, य लोभि, य अंधेर कन वळुं को, य मूर्ति पूजा कन वळु को दगड़ु नि करयां; किलैकि इनकै त तुम तैं ये संसार बटी निकळि जांण चैंणु |
\v 11 पर मेरु बुन इन च कि जु क्वे सेवक भै समझि के, व्यभिचारी, य लोभि, य मूर्तियों तैं पुजंण वळु, य गळि देंण वळु य पियक्कड़ य अंधेर कन वळु हो, त वेकु दगड़ु नि करयां; बल्कि इन मनखी का दगड़ा मा खांणु भि नि खैयां |
\v 12 किलैकि मी तैं भैर वळुं को निसाब कन से क्या काम ? क्या तुम अपड़ा बीच वळुं को न्याय नि करदां ?
\v 13 पर भैर वळुं को निसाब परमेश्वर करुदो | इलै वे कुकर्मी तैं अपड़ा बीच बटी निकाळि द्या |
\c 6
\p \v 1 क्या तुम मु बटी कै मु इन हिम्मत नी च कि जब कै हैंका दगड़ा मा झगड़ा हो, त फैसला कनु कु अधर्मी लोगुं मु जां अर पवित्र लोगुं मु नि जां ?
\v 2 क्या तुम नि जंणदां कि पवित्र लोग संसार को न्याय करला ? इलै जब तुम न संसार को न्याय कन, त क्या तुम छुटा से भि छुटा झगड़ों को निसाब कना का लैक भि नि छां ?
\v 3 क्या तुम इन नि जंणदां कि हमुनं स्वर्गदूतों को निसाब कन ? त क्या संसार कि बातुं को फैसला नि कैरा ?
\v 4 जु तुम तैं संसार कि बातुं को फैसला कन हो, त क्या ऊं तैं हि बैठैल्या जु मंडली मा कुछ नि समझे जंदिनि ?
\v 5 मि तुम तैं शर्मिंदा कनु कु इन बुनु छौं | क्या तुम मु बटी एक भि बुद्धिमान नि मिळदु, जु अपड़ा भै बंदो को फैसला कैरी सैकु ?
\v 6 तुम मु भै-भै का बीच मुकद्मा होंदु अर ऊ भि गैर विश्वाशियों का संमणी |
\v 7 पर सचमुच तुम मु बड़ु खोट त यू च कि तुम आपस मा मुकद्माबाजी करदां | तुम अन्यो किलै नि संदा ? अपंणु नुकसान किलै नि संदा ?
\v 8 पर तुम त अफी अन्यो करदां अर नुकसान पौंछदयां, अर ऊ भि अपड़ा भै बंदु तैं |
\v 9 क्या तुम इन नि जंणदां कि अन्यायी लोग परमेश्वर का राज्य का अधिकारी नि होला ? धोखा नि खावा; न वेश्यागामी, न मूर्ति पूजक, न परस्त्रीगामी, न लुच्चा, न पुरुषगामी,
\v 10 न चोर, न लोभि, न पियक्कड़, न गळि देंण वळा, न अंधेर कन वळा इन्दारया सभि परमेश्वर का राज्य का अधिकारी नि होला |
\v 11 अर तुम मु बटी भि कतगा हि इन्दारया छा, पर तुम प्रभु यीशु मसीह का नौं से अर हमारा परमेश्वर कि आत्मा से धुये ग्यां अर पवित्र होंयां अर धर्मी ठैरै छा |
\v 12 सभि धंणि मी कु ठिक त छैं छिंनि, पर सभि धंणि फैदा कि नि छिंनि; सभि धंणि मी कु ठिक त छिंन, पर मि अफ कै भि बात का अधीन नि होलु |
\v 13 खांणु पुट्गा कु, अर पुट्गो खांणु कु च, पर परमेश्वर यूं द्यूं तैं नाश करुलो | पर शरीर व्यभिचार कु न, बल्कि प्रभु कु च, अर प्रभु शरीर कु च |
\v 14 परमेश्वर न अपंणि सामर्थ से प्रभु यीशु तैं ज्यूंदु कैरी, अर उ हम तैं भि ज्यूंदु करुलु |
\v 15 क्या तुम इन नि जंणदां कि तुमारा शरीर यीशु मसीह का अंग छिंन ? त क्या मि मसीह का अंगों तैं ले के ऊंतैं वैश्या का अंग बंणौ ? कभि भि न |
\v 16 क्या तुम नि जंणदां कि जु क्वे वैश्या को दगड़ु करुदु, त उ वीं दगड़ि एक तन ह्वे जांदु ? किलैकि लेख्युं च: "उ द्वी एक तन होला |”
\v 17 अर जु प्रभु कि संगति करुदु, उ प्रभु का दगड़ी एक आत्मा ह्वे जांदु |
\v 18 व्यभिचार से बच्यां रावा | बकि हौर पाप जौं तै लोग करदिनि उ शरीर का भैर छिंन, पर व्यभिचार कन वळा त अपंणा हि शरीर का विरुद्ध पाप करदिंनि |
\v 19 क्या तुम इन नि जंणदां कि तुमारु शरीर पवित्र आत्मा को मन्दिर च, जु तुम मा बस्युं च अर तुम तैं यु परमेश्वर बटी मिलि, अर तुम अपड़ा नि छां ?
\v 20 किलैकि तुम कीमत दे के मोल लियां छां, इलै तुम अपड़ा शरीर का द्वारा परमेश्वर की बड़ै कैरा |
\c 7
\p \v 1 अब मि ऊं बातुं का बारा मा बतौंणु छौं जु तुमु न लेखिनि, यु ठिक च कि आदिम कै जनाना पर हाथ नि लगौ |
\v 2 पर व्यभिचार से बचणु कु हरेक आदिम की घरवळी हो, अर उनि हरेक जनाना को मालिक हो |
\v 3 मालिक अपंणि घरवळि का हक मा अपड़ु फर्ज पूरु कैरु; अर उनि जनान भि अपड़ा मालिक का हक मा अपड़ु फर्ज पूरु कैरु |
\v 4 जनान तैं अपड़ा शरीर पर अधिकार नी च पर वींका मालिक को अधिकार च; अर उनि मालिक तैं भि अपड़ा शरीर पर अधिकार नी च, पर वेका शरीर पर वेकि घरवळि अधिकार च |
\v 5 तुम एक हैंका बटी अलग नि रावा; पर सिर्फ कुछ समै कु अर ऊ भि आपस मा सलाह कैरि के कि प्रार्थना कनु कु समै मिलि जौ, अर फिर कट्ठा रै सकिद्यां; कखि इन नि हो कि तुमारा कम सबर रखणा का कारण शैतान तुमतैं परखु |
\v 6 पर मि यु जु कुछ भि बुनु छौं उ मि अनुमति का रूप मा बुनु छौं, न कि आदेश का रूप मा |
\v 7 मि त इन चंदूं कि जन मि छौं, उनि सब लोग बंणि जौंनु; पर हरेक तैं परमेश्वर कि तरपां बटी अपंणा-अपंणा वरदान मिल्यां छिंन; कै तैं एक किस्म को त कै तैं हैंकि किस्म को |
\v 8 पर मि अंणबिवाकुं कु अर विधवा जनानों कु बुनु छौं कि ऊंकु अंणबिवाक की दशा मा रौण हि ठिक च, जनकि मि छौं |
\v 9 पर जु उ सबर नि रखि सकुनु, त ब्यो कैरि ल्योनु; किलैकि ब्यो कन त वासना मा जलण से अच्छु च |
\v 10 जौं को ब्यो ह्वे गे, ऊं तैं मि न, बल्कि प्रभु आज्ञा देंदु कि जनान अपड़ा मालिक बटी अलग नि हो--
\v 11 अर जु अलग भि ह्वे जौ, त अंणबिवाक ह्वेके रौ; या फिर से अपड़ा मालिक दगड़ी मेल कैरि ल्यो-अर उनि मालिक भि अपंणि घर वळि तैं नि छोड़ु |
\v 12 अर दुसरा लोगुं से प्रभु न बल्कि मि अफी बुनु छौं, जु कै मसीह भै कि घर वळि मसीह पर विशवास नि रखदि हो पर अपड़ा मालिक दगड़ी रौंण से खुश हो, त फिर उ अपंणि घर वळि तैं नि छोड़ु |
\v 13 अर उनि जु कै जनानि को मालिक मसीह पर विशवास नि रखदु हो, अर वीं दगड़ी रौंण से खुश हो; त वा भि अपड़ा मालिक तैं नि छोड़ु |
\v 14 किलैकि इन मालिक जु मसीह पर विशवास नि रखदु हो, उ अपंणि घरवळि का कारण पवित्र ठैरुदो; अर इन जनान भि जु मसीह पर विशवास नि रखदि हो वा अपंणा मालिक का कारण पवित्र ठैरिदि; निथर तुमारा बाल-बच्चा अशुद्ध होंदा, पर अब त पवित्र छिंनं |
\v 15 पर जु आदिम मसीह पर विशवास नि रखदु हो, अर उ अलग होंण चौ त वे तैं अलग होंण द्या, इन्दारि दशा मा क्वे भि मालिक या जनानि बंधन मा नि छिंन | परमेश्वर न हम तैं मेल-मिलाप कनु कु बुलै |
\v 16 किलैकि हे जनान, तू क्या जंणदि छै कि तू अपंणा मालिक को उद्धार करै दीलि ? अर उनि हे मालिक, तू भि क्या जंणदि क्या तु अपंणि घरवळि उद्धार करै दीलि ?
\v 17 सिर्फ इथगै कि हरेक आदिम प्रभु जन वे तैं दे अर जैं दशा मा परमेश्वर न वेतैं बुलै, उ वीं दशा मा रौ अर चलु | मि सब मसीह मण्डलियों मा इनि ठैरादूं |
\v 18 जु खतना करयूं बुलैये गे हो, उ इन नि रौ कि जन वेको खतना नि होयूं हो | अर जु इन बुलैये गे हो जैको कि खतना नि होयूं हो उ खतना नि करौ |
\v 19 न खतना कुछ च अर ऊ भि कुछ नीच जै को खतना नि होयूं हो, पर परमेश्वर की आज्ञाओं तैं मनणं हि सब कुछ च |
\v 20 हरेक आदिम जैं दशा मा बुलैये गे हो, उ वीं दशा मा रौ |
\v 21 तु जु सेवक कि दशा मा बुलैइं छै त चिन्ता नि कैर; पर जु स्वतंत्र ह्वे सैकि, त इनि काम कैर |
\v 22 किलैकि जु सेवक कि सेवक कि दशा मा बुलैयुं च, उ प्रभु को स्वतंत्र करयुं च | उनि जु स्वतंत्र कि दशा मा बुलैयुं च, उ यीशु मसीह को सेवक च |
\v 23 तुम कीमत दे के मोल लिये ग्यां, इलै मनख्यूं का गुलाम नि बंणा |
\v 24 इलै हे भयों, जु क्वे कैं भि दशा मा बुलैये गे हो उ वीं दशा मा परमेश्वर का दगड़ा मा रौ |
\v 25 अब कुंवारियों का बारा मा त मी तैं प्रभु कि तरपां बटी क्वी आदेश नि मिलि, पर प्रभु कि दया से विशवासयोग्य होंणा का कारण मि अपंणु विचार प्रगट कनु छौं |
\v 26 मेरा ख्याल से यु ठिक च कि आजकल कि हालत का अनुसार आदिम को इनि रौंण ठिक च कि जैं दशा मा हो, उ वीं दशा मा रौ |
\v 27 जु त्वेमु तेरी घरवळी च, ता वीं से अलग होंणै सोचि भि ना; अर जु तेरि घरवळी नी च, ता जनानि कि खोज नि कैर |
\v 28 पर अगर तु ब्यो भि करिलि, ता पाप नी च; अर जु क्वी कुंवारि बिवैये जौ त क्वी पाप नी च | पर इन्दारा करौं तैं शरीर मा कष्ट होलु, अर मि तुम तैं ये कष्ट से बचौंण चांणु छौं |
\v 29 हे भयों मि इन बुनु छौं कि बगत कम करे गे इलै जौं कि घरवळी छैं छिंनि उ इनकै रौंनु, जनकि माना ऊंकि घरवळी ही नि होनु;
\v 30 अर रोंण वळा इन होंनु, माना रोंदा नि होला; अर ख़ुशी मंनौण वळा इन होंनु, माना ख़ुशी नि मंणौदा होनु; अर मोल लेंण वळा इन होंनु, माना ऊंमु कुछ नि हो |
\v 31 अर यीं दुनिया का दगड़ि व्यवहार कन वळा इन होंनु, कि कखि उ यीं दुनिया-दारि मा हि नि हरचि जौंनु, किलैकि यीं दुनिया कि रीति-रिवाज बदळदि जंदिनि |
\v 32 इलै मि इन चांणु छौं कि तुम तैं चिंता नि हो | अणबिवाक आदिम प्रभु कि बातुं कि चिंता मा रौंदु कि प्रभु तैं कनक्वे खुश रखु |
\v 33 पर बिवैयुं आदिम दुनिया-दारि कि बातुं कि चिंता कनु रौंदु कि अपंणि घर वळि तैं कनक्वे खुश रखु |
\v 34 बिवैयां अर अणबिवैयां मा भि भेद च: अणबिवाक प्रभु कि चिंता मा रैंदि कि वा शरीर अर आत्मा द्व्युं मा पवित्र रौ, पर बिवैइं दुनिया-दारि कि चिंता-फिकर मा रौंदि कि वा मालिक तैं कनक्वे खुश रखु |
\v 35 मि यूं बातुं तैं तुमारा ही फैदा कु बुनु छौं, ना कि तुम तैं कैं बात मा फसौंणु कु, बल्कि इलै जन शोभा देंदु उनि करे जौ, कि तुम एक चित ह्वेके प्रभु कि सेवा मा लग्यां रावा |
\v 36 जु क्वे इन समझु कि मि अपंणि जवान कुंवारि को हक मनु छौं, जैंकि जवानि ढळणि च, अर जरूरि भि हो, ता जन चौ उ उन कैरु, यां मा क्वे पाप नी च, उ वींको ब्यो होंण द्योनु |
\v 37 पर जु मन मा मजबूत रौंदु, अर वे तैं जरूरत नि हो, बल्कि उ अपंणि इच्छा-शक्ति तैं वश मा रखुदु हो, अर अपंणा मन मा यीं बात तैं ठांणि ल्यो कि उ अपंणि कुंवारि नौंनि तैं अणबिवाक रखु, ता अच्छु करुदु |
\v 38 इलै जु क्वे अपंणि कुंवारि नौंनि को ब्यो कैरि देंदु, त फिर उ अच्छु करुदु, अर जु ब्यो नि करवौंदु, उ और भि अच्छु करुदु |
\v 39 जब तक कैं जनाना को मालिक ज्यूंदु रौंदु, तब तक वा वे दगड़ी बंधन मा बंधि च; पर जु वींको मालिक मोरि जौ ता वा जै दगड़ि चौ ब्यो कैरी सकदि, पर सिर्फ प्रभु यीशु मा |
\v 40 पर जन वा छैं हि च अर जु उनि रौ, ता या बात मेरा विचार से और भि अच्छी च; अर मि समझुदूं कि परमेश्वर को आत्मा मी मु भि च |
\c 8
\p \v 1 अब मि मूरतों का अगनै बलि ह्वेइं चीजुं का बारा मा बतौंणु छौं-- हम जंणदा छां कि हम सभ्युं तैं ज्ञान च | ज्ञान घमण्ड पैदा करुदो, पर प्रेम से उन्नति होंदि |
\v 2 जु क्वी इन समझु कि मि कुछ जंणदु छौं, त जन जंणन चैंणु च उन अभि तक नि जंणदु |
\v 3 पर जु क्वे परमेश्वर से प्रेम रखदु, ता परमेश्वर वेतैं पैछांणदु च |
\v 4 इलै मूरतों का सामणि बलि ह्वेंइ चीजुं तैं खांण का बारा मा-- हम जंणदा छां कि मूरत को दुनिया मा क्वी भि स्थान नी च, अर एक तैं छोड़िके और क्वी परमेश्वर नी च |
\v 5 जनकि आकाश मा अर धरति पर भौत कै ईश्वर जंणे जंदिनि-- जनकि भौत से ईश्वर अर भौत से प्रभु छिंनि--
\v 6 तौभि हमुकु त एकि परमेश्वर च: याने कि पिता परमेश्वर जैकि तरपां बटी सभि चीजि छिंन, अर हम वेकु छां, अर एकि प्रभु च, याने कि यीशु मसीह जैका द्वारा सब चीज ह्वेनि, अर हम भि वेका हि द्वारा छां |
\v 7 पर सभ्युं तैं यु ज्ञान नी च, कुछ लोग पिछला समै मा मूरतों का सम्पर्क मा रौंण का कारण से आज जब बलि ह्वेइं कुछ चीज खंदिनि, त ऊंका मन मा या बात रौंदि कि या चीज मूर्ति का सामणि बलि करे गे छै अर ऊंकि अंतरआत्मा कमजोर होंण का कारण इनि खांण से उ अफ तैं दोषि मंणदिनि |
\v 8 खांणु हम तैं परमेश्वर का नजदीक नि पौंछौंदु | जु हम नि खां ता हमारु क्वे नुकसान नी च, अर जु खां भि त क्वे फैदा नी च |
\v 9 पर सचेत रावा ! कखि इन नि हो कि खांणा का बारा मा तुमारि आजादि कै विशवास मा कमजोर मनखि कु ठोकर को कारण नि ह्वे जौ |
\v 10 अर जु क्वे इन हो कि वेकि अंतरआत्मा कमजोर हो, अर उ त्वे जन ज्ञानि तैं मूर्ति का सामंणि खांणु खांण देखु ता क्या वेतैं मूर्ति का सामंणि बलि ह्वेइं चीज खांण को साहस नि होलु ?
\v 11 इनकै तेरा ज्ञान का कारण उ कमजोर भै जै कु मसीह मोरी, उ नष्ट ह्वे जालु |
\v 12 इनकै भयों का खिलाफ अपराध कन से अर ऊंकि कमजोर अंतरआत्मा तैं चोट पौंछै के, तुम मसीह का खिलाफ अपराध करदां |
\v 13 इलैकि जु मेरा खांण से मेरा भै तैं ठोकर लगदि, ता मि फिर कभि भि मांस नि खौलु, इन नि हो कि मि अपड़ा भै कु ठोकर को कारण बंणु |
\c 9
\p \v 1 क्या मि स्वतंत्र नि छौं ? क्या मि मसीह को चेला नि छौं ? क्या मिन यीशु तैं जु हमारु प्रभु च, नि देखि ? अर क्या तुम प्रभु मा मेरा बणैयां नि छां ?
\v 2 जु मि दुसरुं कु मसीह को चेला नि छौं, तौभि तुमुकु ता छैं छौं; किलैकि तुम प्रभु मा मेरी सेवा का काम मा छाप छां |
\v 3 जु मी तैं जंचदा छिंनि ऊंकु मेरु यु ही जवाब च |
\v 4 क्या हम तैं खांण-पेंणो हक नी च ?
\v 5 क्या हम तैं यु हक नी च, कि मि अपड़ी विशवासि घरवळि तैं अफ दगड़ी लि जौं ? जनकि दुसरा प्रेरित, अर प्रभु का भै बंद जनकि पतरस न कैरी ?
\v 6 या सिर्फ मी तैं अर बरनबास तैं ही हक नी च कि कमै कन छोड़ि द्यां ?
\v 7 इन कू च जु कभि अपंणा हि खर्च पर खै के सिपै को काम कैरु ? इन कू च जु अंगूरों का बगिचा तैं लगै के वेको फल नि खांदु हो ? या इन कू च जु भेड़ों कि देखभाळ कैरि के ऊंको दूध नि पेंदु ?
\v 8 क्या मि यूं बातुं तैं मनख्यूं कि रीति पर बुनु छौं ?
\v 9 क्या व्यवस्था भि इनि नि बोळदि ? किलैकि मूसा कि व्यवस्था मा लेख्युं च, “दैं करदि बगत बळदा गिच्चा पर म्वाळु नि बंधयां |” त क्या परमेश्वर बळदुं कि ही चिंता करुदु ?
\v 10 या विशेष कैरिके हमुकु बुनु च | हां हमारा ही वास्ता लिखे गे, किलैकि यु ठिक च कि जोतण वळु उम्मीद से जोतु अर दैं कन वळु फसल कि उम्मीद से दैं कैरु |
\v 11 इलै जब कि हमुन तुमुकु आत्मिक चीज बुतिनि, त क्या या क्वी बड़ि बात च कि तुमारि शाररिक चीजुं कि फसल कटां |
\v 12 जब दुसरुं को तुम पर यु अधिकार च, ता क्या हमारु यां से जादा नि होलु ? पर हमुन यु अधिकार काम मा नि लीनि; पर सब कुछ सैंणा छां कि हमारा द्वारा यीशु मसीह का सुसमाचार मा क्वे रुकावट नि हो |
\v 13 क्या तुम नि जंणदां कि जु मन्दिर मा सेवा करदिंनि, उ मन्दिर मा बटी खंदिनि; अर जु वेदि कि सेवा करदिंनि, उ वेदि का दगड़ा मा साझा होंदिनि ?
\v 14 ये ही ढंग से प्रभु न भि ठैरै कि जु लोग सुसमाचार सुंणौदिंनि ऊंकि कमै सुसमाचार का द्वारा हो |
\v 15 पर मि यूं मा बटी क्वी बात काम मा नि लयुं, अर मिन यु बात इलै नि लेखिनि कि मी कु इन कुछ करे जौ, किलैकि यां से ता मेरु मोरी जांण ही ठिक च कि क्वी मेरा घमण्ड तैं बेकार ठैरौ |
\v 16 अर जु, मि सुसमाचार सुंणौ, ता मी कु कुछ भि घमण्ड कि बात नी च; किलैकि यु त मी कु जरूरि च | अर जु, मि सुसमाचार नि सुंणौ, त हाय मी पर !
\v 17 किलैकि जु, मि अपंणि मनसा से इन करदूं ता मजदूरी मी तैं मिळदि, अर जु, अपंणि मनसा से नि करदूं तौभि सुसमाचार को भण्डारि मी तैं बंणायुं च |
\v 18 त मजदूरि क्या च? यु कि मसीह का सुसमाचार तैं मि मुफ्त मा सुणौं, इख तक कि सुसमाचार मा मेरा जु अधिकार छिंन ऊंतैं भि काम मा नि लौं |
\v 19 किलैकि सभ्युं से स्वतंत्र होंण पर भि मिन अपंणा आप तैं सभ्युं को दास बंणि ग्यों कि जादा से जादा लोगुं तैं यीशु मसीह मु ल्यों |
\v 20 मि यहुदियुं कु यहुदि बंणयूं कि यहुदियों तैं यीशु मसीह मा लै द्यों | अर जु, लोग व्यवस्था का आधिन छिंन ऊंकु मि व्यवस्था का आधिन नि होंण पर भि व्यवस्था का आधिन बंणयूं कि ऊंतैं जु व्यवस्था का आधिन छिंन ऊंतैं यीशु मसीह मा लै द्यों |
\v 21 अर जु, लोग व्यवस्था का आधिन नि छिंन ऊं लोगुं तैं यीशु मसीह मा लौंणु कु मि इन बंणयूं जन कि मि व्यवस्था का आधिन नि छौं किलैकि मि मसीह कि व्यवस्था आधिन त छौं |
\v 22 मि कमजोरुं का वास्ता कमजोर सि बंणयूं कि कमजोरुं तैं प्रभु यीशु मसीह मा लौं | मि सब मनख्यूं का वास्ता सब कुछ बंणयूं कि कै भि ढंग से कतगुं को उद्धार करौं |
\v 23 मि यु सब कुछ सुसमाचार का वास्ता करदूं कि औरुं का दगड़ा मा साझु ह्वे जौं |
\v 24 क्या तुम नि जंणदां कि दौड़ मा ता सभि दौड़दिंनि, पर इनाम ता एकि लि जांदु? तुम भि उनि दौड़ा कि जीति जयां |
\v 25 हरेक पैहलवान जु खेल-कूद मा हिस्सा लेंदु, उ हरेक पैहलवान कि तरौं तयार करदु; यु सब कुछ उ वे इनाम का खातिर करदु जु नष्ट ह्वे जांदु, पर हम ता यीं मेहनत तैं नष्ट नि होंण वळा इनाम का खातिर करदां |
\v 26 इलै मि बेमतलब मा नि दौड़दूं अर न ता मि हवा मा मुक्का बाजि करदूं |
\v 27 पर मि अपंणा शरीर तैं मारि कूटि के वश मा लौंदूं, कखि इन नि हो कि मि औरुं तैं प्रचार कैरि के अफि निक्कमु ठैरि जौं |
\c 10
\p \v 1 हे भयों, मि नि चांदु कि तुम यीं बात से अनजान रावा कि हमारा सब पूर्वज बादळु का तौळा चलिनि, अर सब का सब लाल समुद्र का बीच हिटी के पार ह्वे गेंनि |
\v 2 सभ्युंनं वेइ बादळ अर समुद्र मा मूसा को चेला बंणनौ को बपतिस्मा लीनि;
\v 3 अर सभ्युंन एकि आत्मिक खांणु खै;
\v 4 अर सभ्युंन एकि आत्मिक पाणी पे, किलैकि उ वे आत्मिक पोड़ बटी पेंदा छा जुकि ऊंका दगड़ा मा चळदु छौ, अर उ पोड़ यीशु मसीह छौ |
\v 5 पर परमेश्वर ऊंमा बटी भौतुं से खुश नि ह्वे, इलै उ जंगळ मा मोरी गेंनि |
\v 6 यु बात हमुकु मिशाल कि तौर ठैरिनि, कि जन ऊंन लालच कैरि, उनि हम भि बुरि चीजुं को लालच नि करां;
\v 7 अर ना तुम मूरतों तैं पुजंण वळा बंणा, जनकि ऊंमा बटी कतगै ही बणिं गे छा, जनकि लेख्युं च, “लोग खांणु-पेंणु कु बैठिनि, अर खेलण-कुदण लगि गेंनि |”
\v 8 अर ना हम व्यभिचार कैरा, जनकि ऊंमा बटी कतगुनि कैरी; अर एक दिन मा तेईस हजार लोग मोरी गेंनि |
\v 9 अर ना हम प्रभु कि अजमैस करां, जन ऊंमा बटी कतगुंनि कैरी, अर गुरौ से नष्ट करे गेंनि |
\v 10 अर ना तुम बबड़ा, जन ऊंमा बटी भि कतगै बबड़ैनि, अर नाश कन वळा शैतान का द्वारा नाश करे गेंनि |
\v 11 पर यु सभि बात, जु जु ऊं पर पोड़िनि, मिशाल कि रीति पर छै; अर उ हमारि चेतावनि, ऊंकु जु यीं दुनिया का आखिर बगत मा रंदिनि लिखे गेंनि |
\v 12 इलै जु इन समझुदो, "कि मि अटल छौं,” उ सचेत रौ कखि इन नि हो कि उ अपंणा विशवास मा पिछनै ह्वे जौ |
\v 13 तुम अभि तक कैं भि इन अजमैस मा नि पोड़यां, जु मनख्यूं का सैन-शक्ति से भैर हो | परमेश्वर सचु च अर उ तुम तैं तुमारि सैन-शक्ति से भैर अजमैस मा नि पोड़नं द्यालु, बल्कि उ तुम तैं अजमैस बटी भैर भि निकाळलो कि तुम सै सक्यां |
\v 14 इलै, हे मेरा प्रिय लोगों, मूर्तिपूजा से बच्यां रावा |
\v 15 मि बुद्धिमान जांणिके तुम मु बुनु छौं, कि जु मि बोळदु, वे बोल्यां तैं तुम परखि ल्यां |
\v 16 उ धन्यवाद को कटोरो, जै पर हम धन्यवाद रुपि भेंट चड़ौदां; त क्या उ यीशु मसीह कि ल्वे मा हिसेदारि नी च ? जैं रोट्टी तैं हम हम तोड़दां, ता क्या उ यीशु मसीह कि देह मा साझेदारि नी च ?
\v 17 जबकि एकि रोट्टी च त हम भि जु भौत छां, एकि देह छां: किलैकि हम सभि वीं एक रोट्टी मा हिस्सेदार बणदां |
\v 18 जु शरीर का भाव से इस्राएलि छिंन, ऊं लोगुं तैं देखा: जु लोग बलि करीं चीज खांदिनि त क्या उ लोग वेदी मा हिस्सेदार नि बणदिनि ?
\v 19 फिर मि क्या बोळदुं ? मूर्ति पर चड़ैयुं बलिदान कुछ च, या फिर मूर्ति कुछ च ?
\v 20 ना, बल्किन मा यू च कि गैरजाति का लोग जू भि बलिदान करदिनि; उ वे बलिदान तैं परमेश्वर कु ना पर दुष्टात्माओं कु बलिदान करदिनि अर मि इन नि चांदु कि तुम दुष्टात्माओं का दगड़ा मा साझा ह्वे जा |
\v 21 तुम प्रभु का कटोरा अर दुष्टात्माओं का कटोरा द्वीं बटी नि पे सकदां | तुम प्रभु कि मेज अर दुष्टात्मा कि मेज द्वीं मा हिस्सेदार नि ह्वे सकदां |
\v 22 य त फिर हम प्रभु तैं गुस्सा दिलौदां ? क्या हम वे से जादा ताकतवर छां ?
\v 23 सब चीज मी कु ठिक त छैं छिंन, पर सब फैदा कि नि छिंन: सब चीज ठिक त छैं छिंन पर ऊं सभ्युं से उन्नति नि होंदि |
\v 24 क्वी अपंणा ही भला कि चिंता नि कैरु, बल्कि दुसरुं कि भलै कि भि चिंता कैरु |
\v 25 जु कुछ बूचड़ों का इख बिकदो, उ खावा पर अपंणा बिबेक का कारण कुछ नि पूछा |
\v 26 “किलैकि धरति अर धरति कि सैरि भरपूरी प्रभु कि हि च |”
\v 27 जु क्वी अविश्वासी तुमतैं अपंणा घर मा खांणु खांण को न्यूतो द्यो, अर जु तुम जांण चां, त मन मा बिना शक करयां जु कुछ भि तुमारा अगनै रखे जौ वे खयां |
\v 28 पर जु क्वी तुम मु बोलु, "कि यु मूर्ति का अगनै चड़ैयुं प्रसाद च,” त तुम वे बतौंण वळा का कारण अर अपड़ा बिबेक का कारण वे नि खयां |
\v 29 मेरु मतलब तुमारा बिबेक से नी च, बल्कि वे हैंका का बिबेक से च | अर उन भि मेरी आजादी कै हैंका का विचार से किलै परखे जौ ?
\v 30 जु मि धन्यावाद दे के वांमा हिस्सेदार होंदु, त जै खांणु कु मि धन्यावाद देंदु त वेका बार मा मेरी बदनामि किलै करे जांदि ?
\v 31 इलै चै तुम खावा, चै प्यावा, या चै जु कुछ भि कैरा उ सब कुछ परमेश्वर कि ही बढ़ै कु कैरा |
\v 32 तुम ना यहुदियों कु अर ना यूनानियों कु, अर ना परमेश्वर कि मंडली कैकु भि ठोकर को कारण नि बंणा |
\v 33 जनकि मी भि सब बातुं मा सब लोगुं तैं खुश रखदूं, अर अपंणा ही फैदा कि ना बल्कि बतेरुं कि फैदा कि चिंता करदूं कि ऊंको उद्धार ह्वे जौ |
\c 11
\p \v 1 तुम मेरी सि चाळ-चळण रखिके जीवन बसर कैरा जन मी भि मसीह यीशु कि तरौं चळदूं |
\v 2 हे भयों मि तुमारि तारिफ करदूं कि तुम सब बातुं मा मी तै याद करदां अर ज्व शिक्षा अर जु जु नियम मिन तुम तैं दे छिंन, तुम वांको पालन करदां |
\v 3 पर मि चांणु छौं कि तुम यु जांणि जां कि हरेक आदिम को मुंड मसीह च, अर हरेक जनानि को मुंड वींको मालिक च, अर मसीह को मुंड परमेश्वर च |
\v 4 जु क्वी आदिम अपंणु मुंड ढकि के प्रार्थना करदु या परमेश्वर को रैबार परगट करदु, उ अपड़ा मुंड मसीह को अपमान करदु |
\v 5 अर ज्वा जनान बगैर मुंड ढक्यां प्रार्थना करदि या परमेश्वर को रैबार परगट करदि, वा अपड़ा मुंड को अपमान करदि, व इन्दरी जनानि का समान च जैं को कि मुंड मुंडयु हो |
\v 6 जु क्वी जनान अपंणु मुंड नि ढकौ त वा अपड़ा बाळ भि कटवै द्यो; पर जु जनाना कु बाळ कटौण या मुंड मुंडौण शरम कि बात चा, त वा अपंणु मुंड ढकौ |
\v 7 पर हां, आदिम कु अपंणु मुंड ढकौण ठिक नी च, किलैकि उ परमेश्वर को साक्षात रूप अर वेको प्रताप च | पर जनान ता अपड़ा मालिक कि महिमा-प्रताप च |
\v 8 किलैकि आदिम जनाना बटी नि ह्वे, बल्कि जनानि आदिम बटी ह्वे |
\v 9 अर आदिम जनाना कु नि बणांये गे, पर जनान आदिम कु बणाये गे |
\v 10 इलै स्वर्गदूतों का कारण जनाना कु ठिक च कि कि वा अपड़ा मालिक कि आधिनता का ये चिन्ह तैं अपंणा मुंड मा रखु |
\v 11 फिर भि प्रभु मा जनानि बगैर आदिम कि नी च, अर ना आदिम बगैर जनाना को नी च |
\v 12 किलैकि जनकै जनान आदिम बटी च, उनि आदिम जनाना का द्वारा च, अर सब कुछ परमेश्वर बटी च |
\v 13 तुम अफि विचार कैरा, क्या जनाना तैं बगैर मुंड ढक्यां प्रार्थना कन शोभा देंदु ?
\v 14 क्या प्रकृति का हिसाब से तुम नि जंणदां कि आदिम जु लम्बा बाळ रखु त वेकु या शरम कि बात च ?
\v 15 पर जनान जु लम्बा बाळ रखु त वींकु या शोभा देंण वळि बात च, किलैकि बाळ वींतैं मुंड ढकौणु कु दियां छिंन |
\v 16 पर जु क्वी ईं बात मा बहस कन चौ, त इन जांणि ल्यो कि हमारि या परमेश्वर कि मंडल्यूं कि इन रीति नि छिंन |
\v 17 किलैकि पैलि बात त या च जु मि सुंणनु छौं, कि जब तुम मंडली मा इकट्ठा होंदा त तुमारा बीच मा फूट होंदि, अर मि ईं बात पर कुछ कुछ विशवास भि कनु छौं |
\v 18 किलैकि गुटबंदि भि तुम मा जरुर ह्वेलि, इलैकि तुमारा बीच मा जु लोग खरा छिंन उ परगट ह्वे जौंनु |
\v 19 अर जु तुम लोग एक जगह मा प्रभु भोज कु इकट्ठा होंद्यां त, उ प्रभु-भोज जन नि लगदु |
\v 20 किलैकि खांदि बगत हरेक आदिम दुसरा लोगुं से पैलि झपटि के अपंणु खांणु खै देंदु, अर इनकै क्वी त बुखी रै जांदु अर क्वी नशा मा चूर ह्वे जांदु |
\v 21 क्या खांण पेंणु कु तुमारा अपंणा घर नि छिंन ? या फिर परमेश्वर कि मंडली को अपमान करद्यां, अर जौं मु कुछ नी च ऊंतैं शर्मिंदा करद्यां ? मिन तुम मा क्या बुन ? क्या ईं बात मा मि तुमारि तारिफ कैरु ? कभि भि ना, मि तारिफ नि कनु छौं |
\v 22 किलैकि ईं बात को प्रकाशन मी तैं प्रभु बटी मिलि, अर वीं बात कि शिक्षा मिन तुमुकु भि पौंछायेलि कि प्रभु यीशु न जैं रात उ पकड़वै गे, वेन अपड़ा हाथ मा रोट्टी ले,
\v 23 अर धन्यावाद दे के बोलि, “यु मेरु शरीर च, जु कि तुमुकु च: मेरी याद मा इनि कैरा करा |
\v 24 इनि के खांणु खांण का बाद वेन कटोरा भि लींनी अर बोलि, “यु कटोरा मेरि ल्वे मा नै करार च: जब कभि तुम यां मा बटी पील्या त मेरी याद मा इनि करयां |”
\v 25 किलैकि जब कभि तुम ईं रोट्टी तैं खद्यां अर ये कटोरा बटी पेद्यां, त जब तक प्रभु नि ऐ जौ तुम वेकि मौत को प्रचार करद्यां |
\v 26 इलै जु क्वे अनुचित ढंग से प्रभु कि रोट्टी तैं खाौ या वेका कटोरा बटी प्यो, त उ प्रभु का शरीर अर ल्वे को आपराधि ठैरुलो |
\v 27 इलै मनखि अफ तैं परखि ल्यो अर तब ये ढंग से ईं रोट्टी तैं खै ल्यो अर ये कटोरा बटी पे ल्यो |
\v 28 किलैकि जु खांण पेंण बगत प्रभु कि देह तैं नि पछ्यांणु, इनकै ये खांण अर ये पेंण से उ अफ पर दण्ड लौंदु |
\v 29 इलै तुम मा बटी बतेरा कमजोर अर बिमार छिंन, अर कतगै मौत कि निंद भि से गेंनि |
\v 30 जु हम अफ तैं ठिक ढंग से परखदा त दण्ड नि भोगदा |
\v 31 पर प्रभु हम तैं दण्ड दे के हमतैं फटकारदु, इलैकि हम ये संसार का दगड़ा मा दोषि नि ठैरां |
\v 32 इलै, हे मेरा भयों, जब तुम कट्ठा होंदां त एक हैंका तैं जुगाळा |
\v 33 जु क्वी बुखी हो त अपंणा घर मा खै ल्यो, ज्यां से तुमारु कट्ठा होंण दण्ड को कारण नि हो |
\v 34 बकि बातुं तैं जब मि औलु त तब अफ़ी सुधारुलु |
\c 12
\p \v 1 हे भयों, मि नि चांदु कि तुम आत्मिक वरदानों का बारा मा अनजान बणयां रावा |
\v 2 तुम जंणदा छां कि तुम जब गैरजाति का लोग छा, त तुम बेजान मूर्ति का पिछनै जन चलैये जांदा छा उनि चळदा भि छा |
\v 3 इलै मि तुम तैं चितौंणु छौं कि जु क्वी आदिम परमेश्वर कि प्रेरणा मा ह्वेके बोळदु, उ इन नि बोळदु कि यीशु श्रापित च: अर ना क्वी पवित्र आत्मा का बगैर इन नि बोलि सकदु कि यीशु प्रभु च |
\v 4 आत्मिक वरदान त कई किसम का छिंन, पर आत्मा एकि च |
\v 5 अर सेवा भि कई किसम कि छिंन, पर प्रभु एकि च;
\v 6 सामर्थ का काम भि कई किसम का छिंन, पर परमेश्वर एकि च, जु सभ्युं मा ऊं कामु तैं कन कि ताकत देंदु |
\v 7 पर सभ्युं कि भलै कु हरेक तैं आत्मा को प्रकाश दिये जांदु |
\v 8 किलैकि एक तैं आत्मा का द्वारा बुद्धि कि बात दिये जांदिनि, अर हैंका तैं वे ही आत्मा का द्वारा ज्ञान कि बात दिये जांदिनि |
\v 9 ये ही आत्मा का द्वारा कै तैं विशवास को वरदान दिये जांदु, अर कै हैंका तैं ये ही आत्मा का द्वारा बिमारुं तैं खूब कनौ वरदान दिये जांदु |
\v 10 कै तैं सामर्थ का काम कन कि शक्ति, त कै हैंका तैं परमेश्वर को रैबार परगट कन कि शक्ति, अर कै तैं अनजान बोलि बुनौ वरदान, अर कै हैंका तैं इन्देरि भाषा-बोलि को अर्थ बतौंणौ वरदान |
\v 11 पर यूं सभि सामर्थ का कामों तैं वी एक आत्मा करवौंदु, अर हरेक तैं अपंणि मनसा का अनुसार बनि-बनि किसम का वरदान दे देंदु |
\v 12 किलैकि जनकै शरीर त एक च अर शरीर का कई अंग छिंन, हलांकि शरीर का अंग अनेक छिंन तौभि उ एकि शरीर च, इनि कै मसीह भि च |
\v 13 किलैकि हम सभ्युं न एकि आत्मा का द्वारा अर एक शरीर होंणु कु बपतिस्मा पै, फिर चै अब हम यहुदि छां, या चै गैरजाति का छां, या चै गुलाम छां या स्वतंत्र, हम सभ्युं तैं एकि आत्मा को ज्ञान करैये गे |
\v 14 इलैकि शरीर मा एकि अंग ना बल्कि भौत से अंग छिंनि |
\v 15 जु खुट्टो इन बोलु कि, “मि हाथ नि छौं, इलै शरीर को नि छौं,” त क्या इन बुन से उ शरीर को अंग नी च ?
\v 16 अर जु कन्दूड़ इन बोलु, "मि आंख नि छौं, इलै मि शरीर को अंग नि छौं,” त क्या उ इन बोन से शरीर को अंग नी च ?
\v 17 जु सैरु शरीर आंख ही होंदु त सुंणन कख होंदु ? अर जु सैरु शरीर कन्दूड़ हि होंदु त सुघंण कनकै होंदु ?
\v 18 पर सचमुच मा परमेश्वर न अंगों तैं अपंणि मनसा का अनुसार एक-एक कैरिके शरीर मा रखिनि |
\v 19 जु उ सब एकि अंग होंदा, त शरीर कख होंदु ?
\v 20 पर अब अंग त भौत से छिंनि, पर शरीर एकि च |
\v 21 आंख हाथ बटी नि बोलि सकदि, “कि मी तैं तेरि जरूरत नी च,” अर ना मुंड खुट्टु बटी बोलि सकदु, “मी तैं तुमारि जरूरत नी च |”
\v 22 पर शरीर का उ अंग जु दुसरुं से कमजोर दिखेंदिनि, उ और भि जादा जरूरि छिंन |
\v 23 अर शरीर जौं अंगों तैं हम कम इज्जत का लैक समझदां ऊंकि हम जादा इज्जत करदां; अर हमारा उ अंग जु शोभा लैक नि समझे जंदिनि उ तब और भि जादा शोभा वळा ह्वे जंदिनि,
\v 24 फिर भि हमारा शोभा वळा अंगों तैं यांकि क्वे जरूरत नी च | पर परमेश्वर न शरीर तैं इन बणैयेलि कि कम इज्जत वळा अंगों तैं जादा इज्जत मिलु |
\v 25 इलैकि शरीर मा क्वे फूट नि पोड़ु, पर सभि अंग एक हैंका कि बराबर चिंता करुनु |
\v 26 इलै जबकि एक अंग तैं पिड़ा होंदि त वे दगड़ी सभि अंगों तैं भि पिड़ा होंदि, अर जु एक अंग कि तारिफ होंदि त सब अंग वे दगड़ी खुश होंदिनि |
\v 27 इनि के तुम सभि मिलिके मसीह को शरीर छां, अर तुम मा बटी हरेक अलग-अलग वेका अंग छां;
\v 28 परमेश्वर न अपंणि मंडली मा अलग-अलग लोग रख्यां छिंन: सबसे पैलि प्रेरित, तब परमेश्वर का रैबारया, तब शिक्षा देंण वळा, तब चमत्कार का काम कन वळा, तब उ लोग जौं तैं बिमारुं तैं खूब कनौ वरदान देंयुं च, तब हौरु कि मदद कन वळा, अर तब प्रबन्ध कन वळा, अर तब अनजान भाषा बुन वळा |
\v 29 त, क्या सभि प्रेरित छिंन ? क्या सभि परमेश्वर का रैबारया छिंन ? क्या सभि शिक्षा देंण वळा छिंन ? अर क्या फिर सभि चमत्कार का काम कन वळा छिंनि ?
\v 30 क्या सभ्युं तैं खूब कनौ वरदान मिल्युं च ? क्या सब अनजान भाषाओँ तैं बोळदिनि ?
\v 31 क्या सब यूं भाषाओँ को अर्थ बतौदिंनि ? पर तुम बड़ा से बड़ा वरदान पौंणै अभिलाषा कैरा | पर मि तुम तैं और भि सबसे अच्छु बाटु बतौदुं |
\c 13
\p \v 1 जु मि मनख्यूं कि अर स्वर्गदूतों कि भाषा-बोलि बोलु अर अफ मा प्रेम नि रखु, त मि ठन-ठन कन वळु पितळा भांडो, अर झन-झन कन वळि झांझ छौं |
\v 2 अर जु मि परमेश्वर का रैबार तैं परगट कैरि सैकु, अर मि सब भेद अर सब किसम का ज्ञान तैं जांणि लयों, अर मी तैं इख तक पुरो विशवास हो कि मि पौढ़-पखाणो तैं भि हटै सकदूं, पर जु मि अफ मा प्रेम नि रखुं त मि कुछ भि नि छौं |
\v 3 अर जु मि अपंणि सब धन-दौलत गरीब-गुरुबुं तैं खिलै द्यों या दान कैरि द्यों, अर अपड़ा शरीर तैं भि जगौंणु कु दे द्यों, अर अफ मा प्रेम नि रखु त मी तैं क्वी फैदा नी च |
\v 4 प्रेम धीरज रखंण वळु होंदु, अर मयाळदु होंदु, प्रेम हींस नि खांदु, प्रेम डींग मन वळु नि होंदु, प्रेम बड़ु मोन नि करदु |
\v 5 प्रेम बुरु व्यवहार नि करदु, प्रेम अपंणि भलै नि चांदु, प्रेम चिढ़दु नी च, प्रेम बुरु नि मंणदु |
\v 6 प्रेम अधर्म से खुश नि होंदु, बल्कि सचै से खुश होंदु |
\v 7 प्रेम सब बातुं तैं सहन करदु, प्रेम सब बातुं मा विशवास करदु, प्रेम सब बातुं मा आशा रखदु |
\v 8 प्रेम कभि खतम नि होंदु, रैबार परगट कन वळु वरदान खतम ह्वे जालु; अनजान भाषा बोन वळु वरदान भि खतम ह्वे जालु, अर ज्ञान होलु त मिटि जालु |
\v 9 किलैकि हमारु ज्ञान अधुरो च, अर परमेश्वर का रैबार तैं परगट कनु कु हमारि ताकत भि अधुरि च |
\v 10 पर जु सभ्युं मा सिद्ध च जब उ आलो, त अधुरोपन खतम ह्वे जालु |
\v 11 जब मि बच्चा छौ, त बच्चुं कि सी तरौं बोळदु छौ, बच्चुं जन मन छौ, मी पर बच्चुं जन समझ छै; पर जब सयांणु ह्वे ग्यों त बच्चु जन बात छोड़ि दींनि |
\v 12 अभि त हम तैं ऐना मा धुंधळो सी दिखेंणु च, पर वे बगत आमणि सामणि दिखुला; अभि त मेंरु ज्ञान अधुरु च, पर वे बगत अच्छी तरौं से जांणि जौलु, जन कि मि पछैंणे ग्यों |
\v 13 पर अब विशवास, आशा, प्रेम यु तिनि अमर छिंन, पर यूं सभ्युं मा प्रेम सबसे बड़ु च |
\c 14
\p \v 1 प्रेम को पीछा कैरा, अर आत्मिक वरदानों तैं भि पौंणे धुन मा रावा, खास कैरिके यु कि परमेश्वर का रैबार तैं परगट कैरा |
\v 2 किलैकि जु अनजान भाषा मा बात करदु उ मनख्यूं बटी ना बल्कि परमेश्वर बटी बात करदु; इलै वेकि बातुं तैं क्वे नि समझुदु, किलैकि उ भेद कि बातुं तैं आत्मा मा ह्वेके बोळदु |
\v 3 पर जु क्वी परमेश्वर का रैबार तैं परगट करदु, उ मनख्यूं का दगड़ा मा अर ऊंकि आत्मिक उन्नति, अर उपदेश अर शांति देंण वळि बात बोळदु |
\v 4 जु अनजान भाषा मा बात करदु, उ अपंणि उन्नति करदु, पर जु परमेश्वर को रैबार परगट करदु, उ परमेश्वर कि मंडली कि उन्नति करदु |
\v 5 मि इन चांदु कि तुम सब अनजान भाषा मा बात कैरा पर यां से भि जादा इन चांदु कि तुम परमेश्वर को रैबार परगट कैरा: किलैकि जु अनजान भाषा बोन वळु, मंडली कि उन्नति कु वीं भाषा को अनुवाद नि कैरु त परमेश्वर को रैबार परगट कन वळु वे से भि बढ़िके च जु अनजान भाषा बोळदु |
\v 6 इलै हे भयों, जु मि तुम मु ऐके अनजान भाषा मा बात कैरु, अर प्रकाश या ज्ञान या परमेश्वर को रैबार परगट कन, या उपदेश देंण कि बात तुम मु नि बोलु, त मी बटी तुम तैं क्या फैदा होलु ?
\v 7 इनिकै बांसुरी, या वींणा जन बेजान चीजुं मा भि जु यूंका सुरों मा फरक नि हो त कन कै पता चलुलो कि क्या बजुंणु च ?
\v 8 अर जु बिगुल बटी साफ-साफ आवाज नि निकळलि त लड़ै मा जांणु कु तयार कु होलु ?
\v 9 इनि कै तुम भि जु अनजान भाषा मा साफ-साफ नि बोलिल्या त तुमारु बोल्युं कु समझुलो ? तुम त हवा मा बात कन वळा ठैरिल्या |
\v 10 संसार मा कई किस्म कि भाषा किलै नि होनु, पर ऊंमा बटी क्वे भि भाषा बेमतलब कि नी च |
\v 11 इलै जु मि कैकि भाषा को अर्थ नि समझि सकुलु त मी वीं भाषा का बुन वळा कु परदेशी होलु अर उ मी कु परदेशी होलु |
\v 12 इलै तुम भि जबकि आत्मिक वरदानु तैं पौंणे कि मनसा करद्यां त इन वरदानु से भरपूर होंणे कि कोशिश कैरा जौंका द्वारा परमेश्वर कि मंडली कि उन्नति हो |
\v 13 इलै जु अनजान भाषा मा बात कैरु, वेतैं प्रार्थना कन चैंणि च कि वीं भाषा को अनुवाद भि कैरी सैकु |
\v 14 इलै जब मि अनजान भाषा मा प्रार्थना करदूं, त मेरी आत्मा त प्रार्थना करदी पर वे बगत मेरी बुद्धि काम नि करदी |
\v 15 इलै क्या कन चैंणु ? मि आत्मा मा ह्वेके प्रार्थना करुलु, अर बुद्धि से भि प्रार्थना करुलु; मि आत्मा मा ह्वेके गीत गौलु, अर बुद्धि से भि गौलु |
\v 16 निथर तु जु अपंणि आत्मा मा ही धन्यावाद दीलि, त उख इकट्ठा होंयां अज्ञानि लोग तेरा बोल्यां धन्यावाद पर आमिन कनक्वे बोलला ? किलैकि उ त नि जंणदिनि कि तु क्या बुनि छै ?
\v 17 तु त अच्छी तरौं धन्यावाद देंदि, पर यां से वे दुसरा कि उन्नति नि होंदि |
\v 18 मि अपड़ा परमेश्वर को धन्यावाद करदूं, कि मि तुम सबसे जादा बढ़िकै अनजान भाषाओँ मा बात करदूं |
\v 19 पर जु मि परमेश्वर कि मंडली मा अनजान भाषा मा दस हजार शब्द बोलु यां से त अच्छु च कि मि बुद्धि से पांच ही शब्द बोलु जु कि समझ मा ऐ सकुनु, ताकि औरुं तैं भि शिक्षा दे सैकु |
\v 20 हे भयों, अपंणि समझ मा बच्चों जन नि बणा: बुरै मा त बच्चा रावा, पर समझ मा सयांणा ह्वे जा |
\v 21 व्यवस्था मा लेख्युं च, कि प्रभु बोळदु "मि गैर भाषा बोन वळुं का द्वारा, अर परै गिच्चों का द्वारा यूं लोगुं से बात करुलु तौभि उ मेरी नि सुंणला |”
\v 22 इलै अनजान भाषा मा बुनौ वरदान विश्वासियों कु ना, पर अविश्वासियों कु चिन्ह च; अर परमेश्वर को रैबार परगट कन वळु वरदान अविश्वासियों कु ना पर विशवासियों कु चिन्ह च |
\v 23 इलै जु मंडली एक जगह मा इकट्ठा हो, अर उ सभ्या का सभि अनजान भाषा तैं बोलुनु, अर इथगा मा भैर वळा या अविश्वासि लोग भितर ऐ जौंनु त क्या उ तुम सभ्युं कु पागल नि बोलला ?
\v 24 पर जु सभि परमेश्वर का रैबार तैं परगट करुनु, अर इथगा मा क्वी अविश्वासि या भैर वळु आदिम ऐ जौ त, सभि वेतैं दोषी ठैरै द्याला अर परखि द्याला;
\v 25 अर वेका मन का भेद परगट ह्वे जाला, अर तब उ मुंड तैं झुकै के परमेश्वर तैं दण्डवत करुलो, अर इन माणि जालु कि सच्चि मा परमेश्वर तुमारा बीच मा छैं च |
\v 26 इलै हे भयों, क्या कन चैंणु? जब तुम एक जगह मा इकट्ठा होंद्यां त तुम मा बटी क्वी भजन गांदु हो, या क्वी उपदेश देंदु हो, या क्वी अपंणा दर्शन कि बात तैं बतौंदु हो, या क्वी अनजान भाषा मा बोळदु हो, या क्वी अनजान भाषा मा बोलिं बातुं को अर्थ समझांदु हो, त यूं सब बातुं से एक हैंका को फैदा होंण चैंणु च |
\v 27 जु अनजान भाषा मा बात कन हो त द्वी या जादा से जादा तीन आदिम बारी-बारी से बोलुनु, ऊभि एक एक कै, अर एक आदिम ऊं बातुं को अर्थ बतौ |
\v 28 पर जु अनुवाद कन वळु नि हो, त अनजान भाषा बोलण वळु मंडली मा चुपचाप कै रौ, अर अपंणा मन से अर परमेश्वर से बात कैरु |
\v 29 परमेश्वर का रैबार तैं परगट कन वळा द्वी या तीन आदिम बोलुनु अर बकि लोग ऊं बातुं कि परख करुनु |
\v 30 पर जु लोग बैठ्यां छिंन जु ऊं मा बटी कै पर परमेश्वर को क्वी रैबार परगट हो त पैलु वळु आदिम चुप ह्वे जौ |
\v 31 किलैकि तुम सभि एक एक कै परमेश्वर का रैबार तैं परगट कैरी सकदां, ज्यांसे सैरी मंडली तैं कुछ सिखणु कु मिलि जौ अर सभ्युं कि उन्नति हो अर सभि चैन पौनु |
\v 32 परमेश्वर का रैबारयुं कि आत्मा ऊंका अपड़ा वश मा रौ |
\v 33 किलैकि परमेश्वर गड़बड़ी को परमेश्वर नी च, बल्कि चैन-शांति को परमेश्वर च | जनकि पवित्र भक्त लोगुं कि मंडलियूं मा भि च |
\v 34 जनाना मंडलियूं मा चुप रौनु, किलैकि ऊंतैं बात कन कि आज्ञा नी च, पर आधिनता मा रौंणे कि आज्ञा च, जनकि व्यवस्था मा लेख्युं भि च |
\v 35 जु उ कुछ सिखण चौंनु, त अपड़ा-अपड़ा घर मा जैके अपड़ा मालिक बटी पुछुनु, किलैकि जनाना को मंडली मा बात कन शरम कि बात च |
\v 36 क्या परमेश्वर को वचन तुम बटी निकळि ? या फिर तुम तक ही पौंछि ?
\v 37 जु क्वे मनखि अफ तैं परमेश्वर को रैबारया या फिर आत्मिक जन समझु, त, उ इन जांणि ल्यो कि जु बात मि तुमुकु लिखणु छौं, उ प्रभु का आदेश छिंन |
\v 38 पर जु क्वी यूं बातुं तैं नि माणुं, त फिर और बातुं तैं भि नि माणां |
\v 39 इलै हे भयों, परमेश्वर का रैबार परगट कन कि अभिलाषा रखा अर अनजान भाषा बुलंण से भि मना नि कैरा;
\v 40 पर सब बात ठिक ढंग से अर अच्छी तरौं से करे जौंनु |
\c 15
\p \v 1 हे भयों अब मि तुम तैं वी सुसमाचार बतौंणु छौं जु मिन पैलि भि सुंणै छौ अर ज्यां मा तुम अटल भि छां |
\v 2 वेका ही द्वारा तुमारु उद्धार भि होंदु, जु तुम वे सुसमाचार तैं जु मिन तुम तैं सुंणै छौ याद रखदां; निथर तुमारु विशवास कन भि बेकार च |
\v 3 इलै मिन सबसे पैलि तुमुकु वा बात पौंछै, ज्व मिन पै कि पवित्रशास्त्र का वचन का अनुसार यीशु मसीह हमारा पापों कु मोरी गे,
\v 4 अर दफनै गे, अर पवित्रशास्त्र का अनुसार तिसरा दिन ज्यूंदु भि ह्वे गे,
\v 5 अर पतरस तैं तब फिर बाद मा अपंणा चेलुं तैं दिखे गे |
\v 6 फिर उ पांच सौ से भि जादा भयों तैं एकि दौं दिखे गे, ज्यांमा बटी भौत से अभि तक ज्यूंदा छिंन पर कुछ से गेंनि |
\v 7 फिर उ याकुब तैं दिखे गे अर फिर सभि प्रेरितों तैं दिखे गे |
\v 8 सभ्युं का बाद मी तैं भि दिखे गे, जु मि अधुरा दिनु को जनम्युं छौं |
\v 9 किलैकि मि प्रेरितों मा बटी सबसे छुट्टु छौं, बल्किन मा प्रेरित कहलांणा का लैक भि नि छों, किलैकि मिन परमेश्वर कि मंडलियूं तैं सतै छौ |
\v 10 फिर मि जु कुछ भि छौं, परमेश्वर कि ही कृपा से छौं | अर परमेश्वरन ज्व कृपा मी पर कैरी, वा बेकार नि गै; पर मिन ऊं सभ्युं से बढ़िके मेहनत भि कैरि: तौभि यु मेरी तरपां बटे ना बल्कि परमेश्वर कि कृपा से ह्वे ज्व वेन मी पर कैरी |
\v 11 इलै चै मि हों, चै उ होंनु, हम एकि बात को प्रचार करदां, अर यां पर हि तुमुन विशवास भि कैरी |
\v 12 इलै जब मसीह को यु प्रचार करे जांदु कि उ मुर्दों मा बटे ज्यूंदु ह्वे, त फिर तुम मा बटी भौत से इन किलै बोळदिनि कि मोरयां लोग फिर से ज्यून्दा नि ह्वे सकदिनि ?
\v 13 जु मुर्दा ज्युन्दा नि ह्वे सकदिनि, त मसीह भि ज्यूंदु नि ह्वे;
\v 14 अर जु मसीह ज्यूंदो नि ह्वे त, हमारु प्रचार कन बेकार च, अर तुमारु विशवास कन भि बेकार च |
\v 15 बल्कि हम त परमेश्वर का झूठा गवाह ठैरयां; किलैकि हमुन परमेश्वर का बारा मा या गव्हे दींनि कि वेन मसीह तैं ज्यूंदु कैरि, जु सच मा मोरयां लोग ज्युन्दा नि करे जंदिनि त परमेश्वर न मसीह तैं भि ज्यूंदु नि कैरी |
\v 16 अर जु मुर्दा ज्यून्दा नि होंदिनि, त मसीह भि ज्यूंदु नि करे गे;
\v 17 अर जु मसीह ज्युंदु नि ह्वे, त तुमारु विशवास कन भि बेकार च, अर तुम अभि तक अपंणा पापों मा फस्यां छां |
\v 18 बल्कि जु मसीह मा से गेंनि, ऊ भि नाश ह्वे गेंनि |
\v 19 जु हम सिर्फ ये ही जीवन मा मसीह से इन आश रखदां त हम सब मनख्यूं से जादा अभागा छां |
\v 20 पर सचमुच मा यीशु मसीह मुर्दों मा बटी ज्यूंदु ह्वे, अर जु मौत कि निद मा से गेंनि ऊंमा बटी उ सबसे पैलु फल च |
\v 21 किलैकि जनकै मनख्यूं का द्वारा मृत्यु ऐ, उनि कै एक मनखि का द्वारा मुर्दों को ज्युंदु होंण भि ह्वे |
\v 22 अर जनकै आदम मा सब मोरदिनि, उनि मसीह मा सब ज्यूंदा करे जाला,
\v 23 पर हरेक अपंणि-अपंणि बारी का अनुसार ज्यूंदा करे जाला: पैलि मसीह अर बाद मा वेका औंण वळा समै पर उ लोग जु यीशु मसीह का छिंन |
\v 24 यांका बाद अंत ह्वे जालु | वे बगत मसीह सैरा राज तैं, अर अधिकार, अर सामर्थ को अंत कैरी के राज्य तैं पिता परमेश्वर का हाथ सुपुर्द कैरि द्यालो |
\v 25 किलैकि जब तक उ अपड़ा बैरयूं तैं अपंणा खुट्टुं का तौळा नि लेके ऐ जौ, तब तक वेको राज कन जरूरि च |
\v 26 सबसे आखरी बैरी जु नाश करे जालु, उ मौत च |
\v 27 किलैकि "परमेश्वर न सब कुछ वेका खुट्टों का तौळा कैरेलि,” पर जब उ बोळदु कि सब कुछ वेका आधिन कैरे गे त या बात बिलकुल साफ च कि जै परमेश्वर न सब कुछ वेका आधिन कैरी उ परमेश्वर अलग रै |
\v 28 अर जब सब कुछ नौंना का आधिन ह्वे जालु त नौनु खुद भि परमेश्वर पिता का आधिन ह्वे जालु, जैन सब कुछ वेका आधिन कैरी, इलैकि परमेश्वर ही सभ्युं मा श्रेष्ट हो |
\v 29 निथर जु लोग मोरयां लोगुं कु बपतिस्मा लेंदिनि ऊंतैं यां से क्या फैदा? जु मुर्दा ज्यूंदा ही नि होंदिनि त फिर लोग ऊंकु बपतिस्मा भि किलै लेंदिनि ?
\v 30 अर हम भि हरेक घड़ी संकट-मुसीबत मा किलै पोड़यां रंदा ?
\v 31 हे भयों, मी तैं वे घमण्ड कि सौं छिंन जु मि मसीह यीशु तैं गवाह जांणि कै तुमारा बारा मा करदूं कि मि रोज मौत को सांमणा करदूं |
\v 32 जु मि मनख्यूं रीति का अनुसार इफिसुस मा रौंद बगत जंगळि जानवरु से लड़यूं त मी तैं क्या फैदा ह्वे ? जु मुर्दा ज्यूंदा नि करे जाला, "त आवा खै-पे ल्या, किलैकि भोळ त मोरी जांण |”
\v 33 धोखा नि खयां, “किलैकि बुरी संगत अच्छा चाल-चलण तैं बिगाड़ि देंदि |”
\v 34 धर्मी बणा, सचेत रावा अर पाप नि कैरा; किलैकि तुम मु कुछ इन छिंन जु परमेश्वर तैं नि जंणदिनि मि ऊंतैं शर्मिंदा कनु कु इन बुनु छौं |
\v 35 अब क्वे इन बोलुलु, कि "मुर्दा कनकै ज्यूंदा होंदिनि, अर कन शरीर मा औंदिनि ?”
\v 36 हे निर्बुद्धि ! जू भि कुछ तु बुतदि छै, जब तक उ मोरि नि जांदु तब तक ज्यूंदु नि होंदु |
\v 37 अर तु जु बुतदि छै, यु उ शरीर नी च जु पैदा होंण वळि च, पर तु सिर्फ बीज तै बुतदि अब चै उ ग्यूं को बीज हो या फिर चै क्वे भि अनाज को बीज हो |
\v 38 पर परमेश्वर अपड़ी मनसा का अनुसार वेतैं शरीर देंदु, अर हरेक बीज तैं वेको विशेष शरीर भि |
\v 39 सब शरीर एक समान नी च: मनख्यूं को शरीर अलग च, पशु को शरीर अलग च; अर पक्षी को शरीर अलग किस्म कु च; अर माछु को शरीर भि अलग च |
\v 40 स्वर्ग को भि शरीर च, अर नाश होंण वळु शरीर भि च | पर स्वर्ग मा रौंण वळा शरीरों कि चमक कुछ औरी च, अर नाश होंण वळा शरीर कि चमक कुछ हौर |
\v 41 सूरज कि चमक अलग होंदि, अर जबकि जोनि कि चमक अलग होंदि, अर गैंणु कि चमक हौरी होंदि, अर गैंणु कि चमक भि अलग च, {किलैकि एक तारा अर हैंका तारा कि चमक मा फर्क होंदु} |
\v 42 मुर्दों को ज्यूंदु होंण भि इनि च | शरीर नाशमान दशा मा बुते जांदु अर अविनाशी दशा मा ज्यूंदु ह्वे जांदु |
\v 43 उ बगैर आदर का बुते जांदु, अर चमक का दगड़ा मा ज्यूंदु होंदु; कमजोरी कि दशा मा बुते जांदु, अर सामर्थ का दगड़ा मा ज्यूंदु ह्वे जांदु |
\v 44 भौतिक शरीर बुते जांदु, अर आत्मिक शरीर ज्यूंदु ह्वे जांदु: जबकि भौतिक शरीर च त आत्मिक शरीर भि च |
\v 45 पवित्रशास्त्र मा इनि लेख्युं भि च, कि "पैलु मनखि, याने आदम ज्यूंदो प्राणी बणि" अर आखिर मनखि जीवन देंण वळु आत्मा बणि |
\v 46 पर पैलु मनखि आत्मिक न बल्कि भौतिक छौ, अर तब यांका बाद आत्मिक ऐ |
\v 47 पैलु मनखि धरति बटी याने माटा को छौ; अर दुसरु मनखि स्वर्ग बटी च |
\v 48 जन उ माटा को छौ, उनि ऊ भि छिंनि जु कि माटा बटी छिंन; अर जन उ स्वर्ग को च उनि ऊ भि छिंन जु कि स्वर्गीय छिंन |
\v 49 अर जन हमुन वेको रूप धारण कैरी जु कि माटा को छौ उनि वेको रूप भि धारण करुला जु कि स्वर्गीय च |
\v 50 हे भयों, मि इन बोळदूं कि मांस अर ल्वे का शरीर परमेश्वर का राज्य का अधिकारी नि ह्वे सकदिनि, अर न नाशमान शरीर अविनाशी शरीर को अधिकारी ह्वे सकदु |
\v 51 देखा, मि तुम तैं भेद कि बात बतौणु छौं: हम सभि मौत कि निद मा नि स्यूला बल्कि सब का सब बदलि जौला,
\v 52 आखिर बिगुल बजणा समै एक पल मा आंखा झपकौंदि इन ह्वे जालु | किलैकि बिगुल बजलु अर मुर्दा अविनाशी दशा मा ज्यूंदा करे जाला, अर हम बदलि जौला |
\v 53 किलैकि जरूरि च कि यु नाशमान शरीर अविनाशी रूप धारण कैरि ल्यो, अर यु म्वंन वळु शरीर अमरता तैं धारण कैरि ल्यो |
\v 54 अर जब यु नाशमान शरीर अविनाशी तैं धारण कैरी द्यालु, अर यु खतम होंण वळु शरीर अमरता तैं धारण कैरी द्यालु, त तब उ वचन जु पवित्रशास्त्र मा लेख्युं च पुरु ह्वे जालु: “हे मृत्यु तेरु त नाश ह्वे गे तेरी हार ह्वे गे |
\v 55 हे मृत्यु तेरी जीत कख रै ? हे मृत्यु तेरु डंक कख च ?
\v 56 मृत्यु को डंक त पाप च, अर पाप कि ताकत व्यवस्था च |
\v 57 पर परमेश्वर को धन्यावाद हो, कि जु हमरा प्रभु यीशु मसीह का द्वारा हम तैं जितौंदु |
\v 58 इलै हे मेरा प्रिय भयों, मजबूत कै अटल रावा, अर प्रभु का काम मा सदानि बढ़दि रावा, किलैकि तुम जंणदा छां कि तुमारी मेहनत प्रभु मा बेकार नी च |
\c 16
\p \v 1 अब मि वे दान का बारा मा बुनु छौं जु पवित्र भक्त लोगुं कु करे जांदु, जन आदेश मिन गलातिया कि मण्डलियों तैं दे छौ, उनि तुम भि कैरा |
\v 2 हप्ता का पैला दिन तुम मा बटी हरेक अपड़ि कमै का अनुसार अफ मु कुछ रखि द्यो कि मेरा औंण पर दान इकट्ठा नि कन पोड़ु |
\v 3 अर जब मि औलु, त जौं तै तुम चैल्या ऊं तैं मि चिट्ठी दे के भेजि द्यूलु कि उ तुमारु कठा करयूं दान यरूशलेम मा पौंछै द्योनु |
\v 4 अर जु मेरु जांण भि ठिक रालु त उ मी दगड़ी जाला |
\v 5 मकिदुनिया बटी ह्वे के मि तुम मु औलु, किलैकि मि मकिदुनिया बटी हि ह्वे के जांणु छौं |
\v 6 अर इन भि ह्वे सकदु च कि कुछ दिनु तक तुम दगड़ी हि रै जौं, अर ह्यूंद का दिनु तक तुम दगड़ी रौं, तब जैं तरपां भि मेरु जांण हो उना तुम मी तैं भेजि दियां |
\v 7 किलैकि अभि त मि जांदि बगत बाटा मा तुम से भेंट नि कन चांणु छौं; पर मी तैं भरोसु च कि जु प्रभु चालो त कुछ समै तक तुम दगड़ी रौलु |
\v 8 पर मिन पिन्तेकुस्त का त्योहार तक इफिसुस मा रैंण |
\v 9 किलैकि मी कु उख सुसमाचार प्रचार कि सेवा कनौ एक खास द्वार खुल्युं च, अर विरोध कन वळा भि भौत छिंन |
\v 10 अर जु तिमुथियुस तुम मु ऐ जौ, त ध्यान रख्यांन कि उ तुम दगड़ि बिना डैर-भय का रै सैकु; किलैकि ऊ भि मेरी तरौं प्रभु का काम तैं करदु |
\v 11 इलै क्वी वेतैं तुच्छ नि समझु, पर वेतैं ठिक ढंग से इना पौंछै दियां कि उ मी मु ऐ जौ; किलैकि मि वेतैं जुगांळु छौं कि ऊ भि बकि भयों का दगड़ा मा ऐ जौ |
\v 12 मिन भै अपुल्लोस से भौत विनति कैरी कि उ और भयों का दगड़ा मा तुम मु ऐ जौ; पर वेन ये बगत तुमारा इख औंणै इच्छा प्रकट नि कैरि, पर हां जब भि वेतैं मौका मिलुलु त तब उ तुम मु ऐ जालु |
\v 13 सचेत रावा, विशवास मा अटल रावा, हिम्मत रखा, अर ताकतवर बणा |
\v 14 जु कुछ भि करदां त प्रेम से कैरा |
\v 15 हे भयों, तुम स्तिफ्नास का कुटुंब तैं त जंणदा हि छां अखया मा प्रभु पर विशवास कन वळुं मा बटी उ सबसे पैला फल छिंन, अर उ पवित्र भक्त लोगुं कि सेवा कनु कु हर बगत तयार रंदिनि |
\v 16 इलै मि तुम से विनति कनु छौं कि इन लोगुं का आधिन रावा, बल्किन मा हरेक का आधिन रावा जु ये काम मा मदद करदिनि अर मेहनत करदिनि |
\v 17 स्तिफ्नास अर फूरतुनास अर अखइकुस का औंण से मि भौत खुश छौं, किलैकि ऊंन तुमारि घटि-कमि तैं पूरु कैरी छै |
\v 18 ऊं न मेंरी अर तुमारि आत्मा तैं सुख-चैन दींनि, इलै इन लोगुं कि इज्जत कैरा |
\v 19 आसिया प्रान्त कि मण्डलियों कि तरपां बटे तुमुकु नमस्कार; अक्विला अर प्रिसका अर ऊंका घर कि मसीह मंडली कि तरपां बटे तुमुकु हार्दिक नमस्कार !
\v 20 सब भयों कि तरपां बटी तुमुकु नमस्कार | प्रेम से एक हैंका कु नमस्कार बोल्यां |
\v 21 मी पौलुस को तमुकु अपड़ा हाथ से लेख्युं नमस्कार |
\v 22 जु क्वे प्रभु से प्रेम नि रखु त उ श्रापित हो | हे हमारा प्रभु औ !
\v 23 प्रभु यीशु कि कृपा तुम पर होंणि रौ |
\v 24 मेरु प्रेम मसीह यीशु मा तुम सभ्युं का दगड़ा मा रौ | आमीन |
