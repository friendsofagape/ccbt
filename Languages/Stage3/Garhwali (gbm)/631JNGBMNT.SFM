\id 1JN
\ide UTF-8
\rem Copyright information: Creative Commons Attribution- ShareAlike 4.0 License
\h 1 यूहन्ना
\toc1 1 यूहन्ना
\toc2 1 यूहन्ना
\mt1 1 John
\mt1 1 यूहन्ना
\c 1
\p
\v 1 हम तुम तैं वे जीवन का वचन का बारा मां सुनौणा छवां जु शुरूवात से छयो , जु हमु न सूणी अर जु हमु न अपणा आंखो न देखी अर टक लगै के देखी , अर हमारा हाथु न छुई ।
\v 2 जब उ जीवन परगट ह्वे तब हमु न देखी । हम वे की गवै देणा छां अर तुम तै वे अमर जीवन का बारा मां सुनौणा छवां जु बुबा का दगड़ा मां छयो अर हम पर परगट ह्वे ।
\v 3 जु हमु न देखी अर सूणी वी हम तुम तैं भी सुनौणा छवां । ताकि बुबा अर वे का नौना यीशु मसीह का दगड़ा मां हमारी ज्वा संगति च वीं मां तुम भी हमारी ज्वा संगति च वीं मां तुम भी हिस्सा ल्यवा।
\v 4 हम यूं बातु तै इलै लिखणा छवां कि हमारी खुशी पूरी ह्वे जो।
\v 5 जु सुसमाचार हमारू वे से सुण्युं च अर तु तैं सुनौणा छवां उ यू च कि परमेश्वर उज्याळु च अर वे मां जरा भी अन्ध्यरू नी च।
\v 6 अगर हम बोलां किवे दगड़ी हमारी संगति च अर फिर भी अन्ध्यरा मां चलां त हम झूठ बोल्दां अर सच्चै पर नी चल्दां ।
\v 7 पर जनु परमेश्वर खुद ही उज्याळा मां चलां त एक हैंका दगड़ी हमारी संगति च, अर वे का नौंना यीशु को ल्वे हम तैं सब पापों से शुद्ध करदु ।
\v 8 अगर हम बोलां कि हम मां क्वी पाप नी च त हम बोलां कि हम मां क्वी पाप नी च त हम अफु तै धोखा देन्दा अर हम मां सच्चै नी च।
\v 9 अगर हम अपणा पापों तैं मानी ल्यवां त परमेश्वर हमारा पापों तैं माफ करलु अर हमारा सब अधरम दूर करलु , किलैकि उ विश्वास कन लैख अर धरमी च।
\v 10 पर अगर हम बोलां कि हमु न पाप नी कैरी त हम वे तैं झूठो बणौन्दा अर वे को वचन हमारा मन मां ना च।
\c 2
\p \v 1 मेर बच्चों , मीं तुम कु यूं बातु तैं इलै लिखणु छौं ताकि तुम पाप न कैरा । पर अगर क्वी पाप करदु च त बुबा मुं हमु कु एक विनती कन वळु च यानी, यीशु मसीह जु धरमी च।
\v 2 अर वी हमारा पाप दूर कनों साधन च , ना सिरफ हमारा ही बल्कि समस्त दुनियां का पापों को भी।
\v 3 अगर हम परमेश्वर की आज्ञाओं को पालन करदा छवां त ये से हम तैं मालूम ह्वे जान्दु कि हम वे तैं जाणी ग्यां ।
\v 4 जु बोल्दु , ‘‘मीं वे तैं जाणी ग्युं‘‘ पर वे की आज्ञाओं को पालन नी करदु त उ झूठो च अर उ सच नी बोल्दु ।
\v 5 पर जु वे की आज्ञाओं को पालन करदु च वे मं सचमुच मां परमेश्वर को प्रेम पूरो होयुं च। ये से ही हम तैं मालुम होन्दु वे दगड़ी हमारू सम्बन्ध च।
\v 6 जु बोल्दु कि ‘‘परमेश्वर दगड़ी मेरू सम्बन्ध च‘‘ उ खुद भी वे बाटा पर चलु जै पर यीशु चल्दु छयो।
\v 7 प्रिय भैयों , मीं तुम कु क्वे नई आज्ञा नी लिखणु छौं । पर वै पुराणी आज्ञा ज्वा तुम तैं शुरूवात से ही मिली च। जै वचन तुम सूणी चुकी ग्यां वी ही वा पुराणी आज्ञा च।
\v 8 फिर भी मीं तुम कु एक नई आज्ञा लिखणु छौं , जै की सच्चै यीशु का जीवन मां अर तुमारा जीवन मां पूरी ह्वेई च। किलैकि अन्ध्यरू दूर होन्दी जाणु छ अर सच्चो उज्याळु अभी चमकणु च।
\v 9 जु बोल्दु कि मी उज्याला मा छौं फिर भी अपड़ा भाई से घृणा करदु उ अभी तक भी अंधियरा मी ही च
\v 10 जु अपणा भै से प्रेम करदु च उ उज्याळज्ञ मां रौन्दु अर वे तैं ठोकर लगणो क्वी कारण नी च।
\v 11 पर जु अपणा भै से घृणा करदु उ अन्ध्यरा मां च अर अन्ध्यरा मां च अर अन्ध्यरा मां चल्दु । उ नी जाण्दु कि उ कनें जाणु च, किलैकि अन्ध्यरा न वे का आंखा अन्धा कैरिनी।
\v 12 मेरा बच्यों , मीं तुम कु इलै लिखणु छौं किलैकि यीशु का नौं का कारण तुमारा पाप माफ होयां छिन ।
\v 13 बुजुर्गो , मीं तुम वे तैं जाण्द्यां जु शुरूवात से च। जवानों , मी तुम कु इलै लिखणु छौं किलैकी तुमु न वे शैतान पर जीत हासिल कैरी।
\v 14 बच्चों , मीं तुम कु इलै लिखणु छौ किलैकि तुम बुबा तैं जाण्दा छैयां। बुजुर्गो , मीं तुम कु इलै लिखणु छौं किलैकि तुम ताकतवर छैयां अर तुम मां परमेश्वर को वचन बण्युं रौन्दु अर तुमु न वे शैतान पर जीत हासिल कैरेली।
\v 15 दुनियां से प्रेम न कैरा अर न ता दुनियां की चिज्युं से । जु दुनियां से प्रेम करदु उ पिता परमेश्वर से प्रेम नी करदु ।
\v 16 किलैकि जु कुछ दुनियां मां च , याने देह की पापी इच्छा , आंख की लालसा , अर जीवन को घमण्ड, यू सब पिता परमेश्वर की तरफ से नी छिन बल्कि दुनियां की तरफ से छिन ।
\v 17 दुनियां अर दुनियां की लालसा त थोड़ी देर कु छिन , पर जु आदमी परमेश्वर की इच्छा अनुसार चल्दु उ हमेशा रौन्दु।
\v 18 हे बच्चों , या आखरी घड़ी च। जनु तुमु न सूणी छयो मसीह को बैरी औंण वळु च तनी अब मसीह का भौत सारा बैरी उठ्यां छिन । ये से हम जाण्दा छवां कि या आखरी घड़ी च।
\v 19 उ निकळी त हम मदी छया, पर दरअसल मां उ हमारा बीच का नी छया। अगर उ हम मदी होन्दा त हम दगड़र रौन्दा , पर उ निकळी गैनी ये से या बात स्पष्ट ह्वे गै कि उ सब हम मदी नी छया ।
\v 20 पर तुम पर त पवित्र यीशु न पवित्र आत्मा खण्यायुं च , अर तुम सब जाण्दा छैयां ।
\v 21 मी न तुम कु इलै नी लिखी कि तुम सच्चै तैं नी जाण्द्यां पर इलै लिखी कि तुम सच्चै तैं जाण्द्यां। अर तुम जाण्दा छैयां कि क्वी झूठ सच्चै की तरफ से नी च।
\v 22 झूठा कू च? वी च जु ई बात से इन्कार करदु कि यीशु परमेश्वर को चुन्युं च। यू ही मसीह को बैरी च, जु पिता परमेश्वर को अर नौंना को इन्कार करदु ।
\v 23 जु नौंना को इन्कार करदु वे मुं बुबा नी च अर जु नौंना तैं मानी द्योन्दु वे मुं बुबा भी च।
\v 24 जु कुछ तुमु न शुरूवात से सूणी वे तैं अपणा मन मां सम्भाळी के रखा। जु कुछ तुमारो शुरूवात से सुण्युं च अगर तुम वे का अनुसार जीवन बितैयां त तुम नौंना की अर बुबा की संगति मां रैल्या।
\v 25 अर ज्वा प्रतिज्ञा खुद वे न हमसे कैरी वा या च , अमर जीवन ।
\v 26 मीं न तुम कु यू बात ऊं बारा मां लिखिनी जु तुम तैं भरमौणा छिन ।
\v 27 पर तुम पर त यीशु न अपणु पवित्र आत्मा खण्यायेली । उ तुम मां वास करदु इलै तुम तैं या जरूरत नी च कि हौर क्वी तुम तैं सिखौ। वे को पवित्र आत्मा तुम तैं सब बातु का बारा मां सिखौन्दु । अर वे की शिक्षा सच्ची च ,झूठी नी च । अर जनु वे को तुम तैं सिखैयुं च तनी तुम मसीह मां अटल रावा।
\v 28 इलै, हे बच्चों , वे पर अटल रावा ताकि वे का परगट होण वळा समै पर हम हिम्मत पूर्वक वे से मिली सका अर वे का सामणी शरमिन्दु न होण पोडु ।
\v 29 तुम जाण्दा छैयां कि यीशु धरमी च, त इन भी जाणी ल्यवा कि हरेक जु धरम का अनुसार चल्दु उ परमेश्वर की सन्तान च।
\c 3
\p \v 1 देखा, बुबा न हम से कथगा प्रेम कैरी कि हम वे की सन्तान माने जां। अर सचमुच मां हम छैं छयां। दुनियां हम तैं नी पछ्याण्दी किलैकि दुनियां न परमेश्वर भी नी पछ्याणी ।
\v 2 प्रिय भैयों , हम परमेश्वर की सन्तान छयां । पर अभी तक इन परगट नी ह्वे कि हम क्या कुछ हुला । पर हम इथगा जाण्दां कि जब मसीह परगट होलु त हम वे तैं तनी देखुला जनु उ छैंइ च।
\v 3 हरेक जु वे पर इन आश रखदु उ अफु तैं तनी पवित्र करदु जनु कि उ पवित्र च।
\v 4 जु पाप करदु उ परमेश्वर को नियम भंग करदु । पाप त नियम को भंग च ।
\v 5 तुम जाण्दा छैयां कि यीशु मसीह इलै परगट ह्वे कि उ पाप दूर कैरी द्यो, अर वे मां क्वी भी पाप नी च।
\v 6 हरेक जु वे पर अटल रौन्दु उ पाप नी करदुः जु पाप करदु वे को न ता उ देख्युं च अर न वे तैं जाण्दु च।
\v 7 बच्चों , क्वी तुम तैं न भरमै द्यो। जु धरम का अनुसारी चल्दु उ धरमी च, जनु कि यीशु धरमी च।
\v 8 जु पाप करदु उ शैतान कि तरफ से च। किलैकि शैतान पैले ही बटी पाप करदी ऐ। परमेश्वर को नौंनो इलै परगट ह्वे कि उ शैतान का कामु तैं नष्ट कैरी द्यो ।
\v 9 जु परमेश्वर से पैदा होयुं च उ पाप नी करदु , किलैकि वे मां परमेश्वर को बीज बण्युं रैन्दु । उ पाप नी कैरी सकदु किलैकि उ परमेश्वर से पैदा होयुं च।
\v 10 ये से पता चल्दु कि कू शैतान कीः जु धरम का अनुसार नी चल्दु उ परमेश्वर की सन्तान नी च अर उ भी नी च जु अपणा भै से प्रेम नी करदु।
\v 11 जु समाचार तुमु न शुरूवात से सूणी उ यू च कि हम एक दुसरा से प्रेम कैरां।
\v 12 हम कैन की तरौं नी बणा। उ शैतान कि औंलाद छयो अर वे न अपणा भै की हत्या कैरी। वे न कै कारण से अपणा भै की हत्या कैरी । वे न कै कारण से अपणा भै की हत्या कैरी? किलैकि वे का अपणा करम बुरा छया अर वे का भै का काम अच्छा छया ।
\v 13 भैयों , अगर दुनियां तुम से बैर करदी त ताजुब न कैरा ।
\v 14 हम जण्दा छयां कि हम मृत्यु से छुटी के जीवन मां ऐ ग्यां , किलैकि हम भैयों से प्रेम करदां। जु प्रेम नी करदु उ अभी तक भी मृत्यु का अधिकार मां च।
\v 15 हरेक जु अपणा भै से बैर करदु उ हत्यारो च , अर तुम जाण्दा छैयां कि कै हत्यारा मां अमर जीवन नी होन्दु ।
\v 16 प्रेम क्या चीज च इन हम ये से जाण्दा कि मसीह न हम कु अपणु प्राण दे दीनी अर हम तैं भी भैंयों का खातिर अपणु प्राण देण चयेणु च।
\v 17 अगर कै मुं धन सम्पत्ति हो अर उ अपणा भै तैं विपत्ति मां देखी के भी अपणु मन निठूर कैरी द्यो , वे मां परमेश्वर को प्रेम कन कै देखे सक्योन्द ?
\v 18 बच्चों , सिरफ बोन से या जीभ से ही ना पर कामों का द्वारा सच्चो प्रेम दिखावा ।
\v 19 ये से ही हम जाणुला कि हम सच्चै का छयां अर जैं बात मां हमारू मन हम तैं दोश द्योन्द वे का बारा मां हम वे का सामणी अपणा मन तैं धैर्य बन्धै सकुला ।
\v 20 किलैकि परमेश्वर हमारा मन से बड़ो च अर सब कुछ जाण्दु च ।
\v 21 प्रिय भैयों , अगर हमारू हृदय हम तैं दोषी न बणौं त हम परमेश्वर का सामणी हिम्मत से खड़ा रै सकदा ।
\v 22 अर जु कुछ हम मांगदा छवां हम वे से पौन्दा छयां किलैकि हम वे की आज्ञाओं को पालन करदां अर वी काम करदां जु वे तैं अच्दु लगदु ।
\v 23 अर वे की या आज्ञा च कि हम वे का नौंना यीशु मसीह का नौं पर विश्वास कैरां अर ज्वा आज्ञा मसीह न हम तैं देई च वीं का अनुसार आपस मां प्रेम कैरां।
\v 24 जु वे की आज्ञाओं को पालन करदु उ परमेश्वर पर अटल रौन्दु अर परमेश्वर वे मां वास करदु । अर जु पवित्र आत्मा वे को हम तैं देयुं च वे आत्मा का द्वारा हम जाण्दा छयां कि उ हम मां वास करदु।
\c 4
\p \v 1 प्रिया भैयों , जु पवित्र आत्मा की सीख से बोनो दावा करदिन ऊं मदी हरेक पर विश्वास न कैरा । पर ऊं तैं परखा कि ऊं तैं सीख देण वळु आत्मा परमेश्वर की तरफ से च कि ना । किलैकि दुनियां मां भौत सारा इन्देर्या झूठा लोग ऐयां छिन जु अफु तैं परमेश्वर को रैबार्या बतौन्दिन ।
\v 2 जु आत्मा परमेश्वर की तरफ से च वे की पछ्याणक ईं रीति से ह्वे सकदी चः जु क्वी मानदु च कि यीशु मसीह देह धारण कैरी के ऐ वे को आत्मा परमेश्वर की तरफ से च।
\v 3 अर हरेक जु क्वी यीशु तैं नी मानदु वे को आत्मा परमेश्वर की तरफ से नी च । उ मसीह का बैरी को आत्मा च, जैं का बारा मां तुम सूणी चुकि ग्यां कि उ औंण वळु च अर अब भी उ दुनियां मां ऐ पौंछी गै।
\v 4 बच्चौं , तुम त परमेश्वर का छैयां अर तुमु न ऊं झूठा रैंबार्यों पर जीत हासिल कैरेली । किलैकि जु तुम मां च उ वे से जादा ताकतवर च जु दुनियां मां च।
\v 5 उ लोग दुनियां का छिन, इलै दुनियां की बात करदिन अर दुनियां ऊं की सुण्दी च।
\v 6 हम परमेश्वर का छवां । जु परमेश्वर तैं जाण्दु च उ हमारी सुण्दु च,अर जु परमेश्वर को नी च उ हमारी नी सुण्दु। ये से ही हम सच्चै का आत्मा अर झूठ का आत्मा तैं पछ्याणी सकदा छयां।
\v 7 प्रिय भैयों , हम आपस मां प्रेम कैरां , किलैकि प्रेम परमेश्वर की तरफ से च। जु प्रेम करदु उ परमेश्वर की सन्तान च अर परमेश्वर तैं जाण्दु च।
\v 8 जु प्रेम नी करदु उ परमेश्वर तैं नी जाण्दु , किलैकि परमेश्वर प्रेम च।
\v 9 परमेश्वर न हम पर अपणु प्रेम इनके दिखै कि वे न अपणु इकून्त नौनो दुनियां मां भेजी देइ ताकि हम तैं वे का द्वारा जीवन मिली जौ।
\v 10 प्रेम ये मां नी च कि वे न हम से प्रेम कैरी अर हमारा पाप दूर कनु कु अपणु नौंनो भेजी देइ।
\v 11 प्रिय भैयों , अगर परमेश्वर न हम से इन प्रेम कैरी त हम तैं भी ऐ हैंका से प्रेम कन चयेणु च।
\v 12 कै न भी कभी परमेश्वर तैं नी देखी । अगर हम एक हैंका से प्रेम कैरां त परमेश्वर हम मां वास करदु, अर वे को प्रेम हम मां पूरो ह्वे गै ।
\v 13 ये से ही हम जाण्दा छयां कि हम वे मां वास करदां अर उ हम वे मां वास करदां अर उ हम मां , किलैकि वे को हम तैं अपणु आत्मा देयुं च।
\v 14 अर हमु न देखी अर गवै देन्दा कि बुबा न अपणु नौंनो दुनियां को उद्धार कनु कु भेजी ।
\v 15 जु क्वी मानी द्योन्दु कि यीशु परमेश्वर को नौंनो च त परमेश्वर वे मां रौन्दु अर उ परमेश्वर मां रौन्दु ।
\v 16 जु प्रेम परमेश्वर हम से करदु वे तैं हम जाणी ग्यां अर वे प्रेम पर विश्वास करदां। परमेश्वर प्रेम च , अर जु क्वी प्रेम मां रौन्दु उ परमेश्वर मां रौन्दु अर परमेश्वर वे मां ।
\v 17 न्याय का दिन हम हिम्मत रखी सकां वेइ मां हमारा प्रेम की परिपूर्णता च, किलैकि जनु मसीह च तनी हम इ्र्रं दुनियां मां बणी ग्यां ।
\v 18 प्रेम मां डर नी च, सच्चो प्रेम डर तैं दूर करदु , किलैकि डर को सम्बन्ध सजा से च। जु डरदु च वे मां सच्चो प्रेम नी च।
\v 19 हम प्रेम इलै करदां कि परमेश्वर न पैली हम से प्रेम कैरी ।
\v 20 अगर क्वी बोलु कि, ‘‘मीं परमेश्वर से प्रेम करदु ‘‘ पर अपणा भै से बैर रखु त उ झूठो च। किलैकि जब उ अपणा ही भै से प्रेम नी करदु जु वे को देख्युं च त उ परमेश्वर से प्रेम कन कै कैरी सकदु जु कि वे न देखी भी नी च ।
\v 21 अर मसीह से हम तैं या आज्ञा मिली च , कि जु परमेश्वर से प्रेम करदु उ अपणा भै से भी प्रेम कैरू।
\c 5
\p \v 1 जु क्वी विश्वास करदु कि यीशु ही मसीह च उ परमेश्वर की सन्तान च । जु बुबा से प्रेम करदु उ वे की सन्तान से भी प्रेम करदु ।
\v 2 जब हम परमेश्वर से प्रेम करदां , त ये से ही हम तैं मालूम होन्दु कि हम परमेश्वर की सन्तान से प्रेम करदां ।
\v 3 परमेश्वर का प्रति हमारू प्रेम यू च कि हम वे की आज्ञाओं को पालन कैरांः अर वे की आज्ञा गरी नी छिन ।
\v 4 किलैकि हरेक जु परमेश्वर की सन्तान च ईं दुनियां पर जीत हासिल करदु । जै का द्वारा दुनियां पर जीत हासिल होन्दी द च हमारू विश्वास
\v 5 दुनियां पर जीत हासिल कू कनु च? वी जु विश्वास करदु कि यीशु ही परमेश्वर को नौंनो च।
\v 6 यूं वी च जु पाणी अर ल्वे का द्वारा ऐ , याने यीशु मसीहः सिरफ पाणी का द्वारा ही ना बल्कि पाणी अर ल्वे द्वीयुं का द्वारा ऐ ।
\v 7 अर पवित्र आत्मा ईं बात की सच्चै की गवै देन्दु, किलैकि पवित्र आत्मा सच्चो च ।
\v 8 गवै देण वळा तीन छिनः आत्मा , पाणी , अर ल्वे। अर तिन्युं की एक्की गवै च।
\v 9 अगर हम आदमियों की गवै मानदां , त परमेश्वर की गवै या च ज्वा वे न अपणा नौंना का बारा मां देइ ।
\v 10 हरेक जु परमेश्वर का नौंना पर विश्वास करदु उ अफु भीतर ईं गवै रखदु । जु परमेश्वर पर विश्वास नी करदु उ परमेश्वर तैं झूठो बणौन्द । किलैकि वे न वीं गवै पर विश्वास नी कैरी ज्वा परमेश्वर न अपणा नौंना का बारा मां देइ।
\v 11 अर वा गवै या च कि परमेश्वर न हम तैं अमर जीवन देयुं च, अर यू जीवन वे का नौंना का द्वारा मिल्दु ।
\v 12 जै मुं परमेश्वर को नौंनो च वे मुं जीवन च। जै मुं परमेश्वर को नौंनो नी च वे मुं जीवन भी नी च।
\v 13 मीं न तुम लोगु कु , जु परमेश्वर का नौंना का नौं पर विश्वास करद्यां , यू सब बात इलै लिखिनी ताकि तुम तैं पक्को मालूम ह्वे जौ कि तुम तैं अमर जीवन मिल्युं च।
\v 14 हम तैं परमेश्वर पर पूरो भरोसा च कि जु कुछ हम वे की इच्छा अनुसार प्रार्थना मां मांगदा उ हमारी सुणलु।
\v 15 अगर हम जाण्दा छवां कि जु कुछ हम प्रार्थना मां मांगदा उ हमारी सुण्दु च, त हमतैं इन भी पक्को मालूम च कि जु कुछ हमु न वे से मांगी उ हम तैं मिली चुकी गै ।
\v 16 अगर क्वी अपणा भै तैं इन पाप करद देख जै को फल मृत्यु नी च त उ प्रार्थना कैरू अर परमेश्वर वै तैं जीवन द्योलु। मीं ऊं का बारा मां बोनु छौं जौं न इन पाप कैरी जै को फल मृत्यु नी च। इन पाप भी च जै को फल मृत्यु च। मीं इन पाप नी बोनु छौं कि उ इन्देर्या पाप कु विनती कैरू ।
\v 17 सब अधरम पाप च पर इन भी पाप च जै को फल मृत्यु नी च।
\v 18 हम जाण्दा छवां कि हरेक जु परमेश्वर की सन्तान च उ पाप नी करदु पर परमेश्वर को नौंनो वे की रक्षा करदु अर शैतान वे तैं छुई भी नी सकदु ।
\v 19 हम जाण्दा छवां कि हम परमेश्वर की सन्तान छवां । अर समस्त दुनियां शैतान का वश मां पोड़ी च।
\v 20 अर हम जाण्दा छवां कि परमेश्वर को नौंनो ऐ गै । अर वे की हम तैं समझ देई च कि हम सच्चा परमेश्वर तैं पछ्याणी सकां अर हम वे सच्चा परमेश्वर मां छवां याने वे का नौंना यीशु मसीह मां । यू ही सच्चो परमेश्वर च अर अमर जीवन च।
\v 21 प्रिय बच्चों , अपणा आप तैं मूर्तियों से बचै के रखा।
