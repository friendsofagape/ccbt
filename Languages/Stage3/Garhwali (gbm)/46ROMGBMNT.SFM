\id ROM
\ide UTF-8
\rem Copyright information: Creative Commons Attribution- ShareAlike 4.0 License
\h रोमियों
\toc1 रोमियों
\toc2 रोमियों
\mt1 Romans
\mt1 रोमियों
\c 1
\p
\v 1 यीशु मसीह को सेवक पौलुस कि तरपां बटी जु चेला होंणु कु बुलायूं च अर परमेश्वर का सुसमाचार का वास्ता चुने गे |
\v 2 जैका बाबत वेनं पैलि बटे अपंणा रैबारयुं का द्वारा धर्मशाश्त्र मा,
\v 3 अपड़ा नौना हमारा प्रभु यीशु मसीह का बारा मा च कि उ शारीरिक मा त दाउद का वंश मा पैदा ह्वे
\v 4 पर पवित्र आत्मा का अनुसार मुर्दों मा बटी ज्यूंदा होंणा का कारण समर्थ का दगड़ा उ परमेश्वरौ नौंनु ठैराये गे |
\v 5 वेका द्वारा हम पर कृपै ह्वे कि वेका नौं का कारण सब प्रजा का लोग विशवास कैरिके वेकि मणुनु
\v 6 ज्यांमा तुम सब यीशु का चेला बंणुनु कु बुलायां छां |
\v 7 उ सब रोम म रौंण वळा जु परमेश्वर का प्यारा छिंनि अर पवित्र होंणु कु बुलायां छिंन हमारा पिता परमेश्वर अर प्रभु यीशु मसीह कि तरफ से तुमतैं कृपा अर शांति मिळदि रौ |
\v 8 पैलि मि तुम स्भ्युं का वास्ता यीशु मसीह का द्वारा अपंणा पिता परमेश्वर को धन्यवाद करुदूं किलैकि तुमारा विशवासौ बखान सैरि दुनिया मा होंणु च |
\v 9 परमेश्वर जैकि सेवा मि अपंणि आत्मा से वेक नौंना का सुसमाचार का बारा मा कनु छौं, उ मेरु गवाह च कि मि सदानि तुमतैं याद कनु रंदूं |
\v 10 अर हमेशा तुमकु प्रार्थना मा इन विनति करदूं कि तुममु औंणु कु मेरि यात्रा परमेश्वरै मनसा से सफल ह्वे जौ |
\v 11 किलैकि मि तुम से मिलणै मनसा रखदूं कि मि तुमतैं कुछ आत्मिक बरदान दे सैकु इलैकि तुम मजबूत बंणि जां |
\v 12 जनकि जब मि तुमारा बीच मा रौलु, त हम आपस मा एक हैंका तैं अपंणा विशवास से हिम्मत द्यूला |
\v 13 हे भयों मि इन नि चंदूं कि तुम ईं बात से अनजान रा कि मिनं बार-बार तुममु औंण चै, कि जनं मीतैं गैरजातियों मा फल मिलि उनि तुममु भि मिलु, पर अभि तक रुके ग्यों |
\v 14 मि यूनानी जाति कु, अर गैरजातियों कु अर बुद्धिमानों, निर्बुद्धियों कु भि सुसमाचार सुंणाणा का वास्ता कर्जदार छौं |
\v 15 इलै जु तुम रोम मा रंद्यां तुमारा बीच सुमाचार प्रचार कनै कि मेरि भौत इच्छा च |
\v 16 मि सुसमाचार से नि शरमादूं किलैकि यु त हरेक विशवास कनं वळा कु उद्धार देंण वळा परमेश्वरै समर्थ च, पैलि यहुदी जाति कु अर फिर गैरजाति कु |
\v 17 किलैकि सुसमाचार मा मनख्यूं तैं धर्मी ठैरौंणु कु परमेश्वरौ बटु प्रगट होंदु, मनख्यूं तैं व धार्मिकता शुरू बटे आखिरी तक विशवास कनं से हि मिळदि, जनं धर्मशाश्त्र माँ लेख्युं च उ मनखी जु विशवास का द्वारा धर्मी च उ ज्यूंदु रौलु |
\v 18 परमेश्वर को प्रकोप त ऊं लोगुं पर स्वर्ग बटी प्रगट होंदु जु सभि किस्मे अभक्ति अर अधर्म का काम कैरिके सच तैं दबैके रखदिनि |
\v 19 इलैकि परमेश्वर को ज्ञान ऊंका मनों मा प्रगट च किलैकि परमेश्वरनं ऊं पर प्रगट कैरी |
\v 20 वेका अंणदेखा गुण, जनकि वेकि जुग जुगै सामर्थ, अर परमेश्वर होंणो प्रमाण, ये संसार तैं रचणै का समै बटै वेका कामों का द्वारा देखण मा ऐ, इख तक कि उ आज भि दिखेंदिनि |
\v 21 जबकि उ परमेश्वर का तैं जंणदा छा, फिर भि ऊंनं परमेश्वर तैं परमेश्वर जनं नि समझी अर न वेको धन्यवाद, अर न बड़ै कैरि, अर बेकार विचार कनं लगि गैनि अर ऊंका निर्बुधि मन मा अंधेरु छै गे |
\v 22 अर अक्लमंद होंणो को दावा कैरिके उ मूर्ख बंणि गैनि |
\v 23 ऊं न अनंतकाल का परमेश्वरै बड़ै कन का बदला मा नाशवान मनख्यूं कि, चिड़यूं कि, अर चौपाया जानवरों कि, अर रेंगण वळा जन्तुओं कि मूर्ति बंणैके ऊंकि पूजा कैरि |
\v 24 इलै परमेश्वरनं ऊंतैं ऊंका मनै गंदी वासना पूरी कनुकु छोड़ी दींनि, अर उ अपड़ा शरीरों तैं एक हैंका का दगड़ा मा भ्रष्ट कनं लगि गैंनि |
\v 25 ऊंन परमेश्वर की सचै का बदला मा झूठ अपंणै अर सृजीं चीजूं कि भक्ति अर सेवा कैरि, न कि ये संसार तैं बंणाण वळा परमेश्वरै कि भक्ति कैरि जु कि सदानि धन्य च | आमीन |
\v 26 इलै परमेश्वरनं ऊंतैं नीच कामों तैं कनुकु छोड़ी दींनि, इख तक कि ऊंका जनानुनं भि कुदरत का अनुसार जातीय सम्बंध छोड़िके कुदरत का खिलाफ व्यवहार कैरि |
\v 27 अर इनिके आदिम भि जनानु का दगड़ा मा कुदरत का अनुसार जाति सम्बंध छोड़िके आपस मा वासना कि अग्नि मा जलण लगि गैनि, बैखुन बैखु का दगड़ा मा बेशर्मी का काम कैरिके ऊंन बुरा कर्मों को दण्ड अपंणा शरीर मा पै |
\v 28 जब ऊं न अपड़ा मन मा परमेश्वर को ज्ञान रखण ठिक नि समझि त परमेश्वरनं भि ऊंतैं ऊंका भ्रष्ट मनों का वश मा छोड़ी दींनि कि उ बुरा कामों तैं करुनु |
\v 29 उ सभि किस्म कि अधार्मिकता, दुष्टता, लोभ, अर द्वेष, हींस, हत्या, झगड़ा, छल, कपट अर जलन से भुरे गैंनि उ बकवास कन वळा,
\v 30 बुरै कन वळा, परमेश्वर से नफरत कन वळा, ढीट, जिदी, बुरि बुरि बात कन वळा ब्वे बाबु कि आज्ञा नि मणनं वळा,
\v 31 नासमझ, धोखाबाजी, निठुर, अर निर्दयी ह्वे गैंनि |
\v 32 जबकि उ परमेश्वर की विधि नियमों तैं जंणदा छिंनि कि इन इन काम कन वळा म्रत्यु दण्ड का हकदार छिंनि, तभी न केवल इन करदिनि बल्किनं मा इन काम कन वळुं से खुश भि होंदिनि |
\c 2
\p \v 1 त: हे भगार लगौंण वळा, तू चै क्वे भि छै, पर त्वेमु क्वी जवाब नीच; किलैकि जैं बात मा तू कै हैंका पर भगार लगौंदि वीं बात मा तू खुद तैं दोषी ठैरौंदि, इलैकि तू जु हौरु पर भगार लगौंदि जबकि तू खुद ऊं कामों तैं करदि |
\v 2 हम जंणदा छां कि इन इन काम कन वळुं पर परमेश्वरै दण्ड कि आज्ञा ठिकी होंदि |
\v 3 हे मनखी, तु जु इन बुरा बुरा काम कन वळों पर भगार लगौंणि छै जबकि तु अफ भि ऊं कामों तैं करदि; क्या तु इन समझदि कि तू परमेश्वर का दण्ड कि आज्ञा से बचि जैलि ?
\v 4 क्या तु वेकि कृपा, अर सहनशक्ति, का असीम धन तैं तुच्छ समझिणी छै? क्या तू इन नि समझिणि छै कि परमेश्वर की कृपा त्वेतैं तेरा मन बदलुणु कु सिखांणी च?
\v 5 पर तु अपंणा कठोर अर ढीठ मन का कारण वेक क्रोध का दिन कु जै दिन मा परमेश्वर को सचु न्याय प्रगट होलु वे दिन कु तु अफु कु क्रोध कमौंणी छै |
\v 6 उ हरेक तैं वेक कामों का अनुसार बदला देलु |
\v 7 जु भला कामों मा मजबूत रै के आदर {बड़ै}, अर अमरता कि खोज मा छिंनि, ऊंतैं उ अनंत जीवन देलो;
\v 8 पर जु विवादि छिंनि अर सच तैं नि मणदिनि, बल्कि अधर्म तैं मणदिनि, ऊं पर परमेश्वर को क्रोध अर प्रकोप भड़कुलो |
\v 9 हरेक मनखी का प्राण पर जु बुरु करुदो क्लेश अर संकट आलो, पैलि त यहूदी जाति पर अर फिर यूनानी जाति पर;
\v 10 अर जु भलै करुदो, वेतैं आदर अर भलै मिललि, पैलि यहूदि जाति तैं अर फिर यूनानी जाति तैं |
\v 11 किलैकि परमेश्वर कैको पक्षपात नि करुदो |
\v 12 इलैकि जौं न बगैर व्यवस्था तैं पैके पाप कैरि, उ बिना व्यवस्था का नाश भि होला; अर जौंल व्यवस्था तैं पै के पाप कैरि ऊंकु दण्ड व्यवस्था का अनुसार होलु;
\v 13 किलैकि परमेश्वर का इख व्यवस्था का सुंणनं वळा न बल्कि व्यवस्था पर चलण वळा धर्मी ठैराये जाला |
\v 14 फिर जब गैरजाति का लोग जौंमु व्यवस्था नीच, पर उ अपंणा भला स्वभाव से हि व्यवस्था कि बातुं पर चलदिनि, त ऊंमु व्यवस्था नि होंण पर भि उ अफुकु अफि व्यवस्था छिंनि |
\v 15 उ व्यवस्था कि बातुं तैं अपंणा अपंणा मनों मा लेखिं दिखौंदिनि अर ऊंको बिबेक भि ऊंकि गव्हे देंदु, अर ऊंका विचार ऊंतैं य ता दोषी ठैरंदिनि य ता निर्दोष ठैरंदिनि;
\v 16 जै दिन परमेश्वर मेरा सुसमाचार का अनुसार यीशु मसीह का द्वारा मनख्यूं कि गुप्त बातुं को न्याय करुलो |
\v 17 तु जु अफुकु यहुदि बुळदि, अर व्यवस्था पर भरोसा रखदि, अर परमेश्वर का बारा मा घमण्ड करदि,
\v 18 अर वेकि मनसा तैं जंणदि अर व्यवस्था कि शिक्षा पै के भलि भलि बातुं तैं प्रिय जंणदि;
\v 19 अर अफ पर भरोसा रखदि कि मि अंधु को अगुवा छौं, अर जु अंधेरा मा पोड़यां छिंनि ऊंकु उज्यळु छौं,
\v 20 अर मूर्खों तै सिखौंण वळु, अर बच्चुं को उपदेशक छौं; अर इन समझिदि किज्ञान अर सत्य को नमूना, जु व्यवस्था मा च उ मी तैं मिल्युं च |
\v 21 त: क्या जु तू औरुं सिखौंदी, अर क्या तु अफ तैं नि सिखौंदि? क्या तू औरुं तैं चोरी नि कनै उपदेश नि देंदि, अर जबकि तू अफ़ी चोरी करदि?
\v 22 तु जु औरुं कु इन बुळदि, "व्यभिचार नि करयां,” अर तू अफी व्यभिचार नि करदि? तू मूरतों बटे घर्णा करदि, त: क्या तु अफि मन्दिरों तैं नि लुटदि?
\v 23 तु जु व्यवस्था का बारा मा घमण्ड करदि, त क्या व्यवस्था तैं नि माणिके परमेश्वर को अनादर नि करदि?
\v 24 “किलैकि तुम्हारा कारण गैरजातियों का बीच मा परमेश्वर का नौं कि बुरै होंणि च,” जनकि लेख्युं भि च |
\v 25 तु जु व्यवस्था पर चलिलि त तब खतना से फैदा च, पर जु तू व्यवस्था तैं नि मणंलि त तेरु खतना करयूं इन च जनकि खतना नि करयूं हो |
\v 26 इलै जु बगैर खतना को मनखी व्यवस्था कि विधियों तैं मणुंलो, त वेकि गिणति ऊं मु नि ह्वेली जौं को खतना होंयूं च?
\v 27 अर जु क्वे मनखी शरीर का रूप मा बगैर खतना को रै हो, जु उ व्यवस्था को पालन कैरु, अर जु तिन लेख पै के अर खतना करे जांण पर भि व्यवस्था को पालन नि कैरि, त क्या तु दोषी नि ठैरिलि?
\v 28 किलैकि यहुदी उ नी च जु प्रगट मा यहुदि च; अर न उ खतना च जु कि प्रगट मा च अर शरीर मा च |
\v 29 पर यहुदी त वी च जु मन मा यहुदी च; अर खतना भि वी च जु मन मा अर आत्मा मा च, न कि लेख को: इन लोगुं कि बड़ै मनख्यूं कि तरपां बटी न बल्कि परमेश्वरै तरपां बटी होंदि |
\c 3
\p \v 1 अर यहुदि कि क्या बड़ै च या खतना कन से क्या फैदा?
\v 2 कनक्वे भि भौत कुछ तैं पैलि त यु कि परमेश्वर को वचन ऊंतैं सौंपै गे |
\v 3 जु क्वे अविश्वासि निकळनि भि त क्या ह्वे? क्या ऊंका अविश्वासी होंण से परमेश्वर कि सचै बेकार ठैरेलि?
\v 4 इन कभि नि ह्वे सकुदु! बल्कि परमेश्वर सचु अर हरेक मनखि झूठो ठैरुलो, जनकि लेख्युं च, "ज्यांसे कि तु अपड़ि बातुं मा धर्मी ठैराये जै अर न्याय कन बगत तु जय पै |”
\v 5 इलैकि जु हमारु अधर्म परमेश्वर की धार्मिकता ठैरौंदु, त हम क्या बोलि सकदां? क्या इन कि परमेश्वर जु हम पर क्रोध करुदु क्या उ अन्यायि च? { यु त मि मनख्यूं कि रीति का अनुसार बोनु छौं}
\v 6 बिल्कुल भि न! निथर परमेश्वर कनकै ये संसार को न्याय करुलो?
\v 7 जु मेरा झूठ बुन कारण परमेश्वर की सचै वेकि बड़ै का वास्ता, जादा कैरि कै प्रगट ह्वे, त फिर किलै मि एक पापि जन सजा को हकदार ठैराये जांदूं?
\v 8 "हम किलै बुरै नि करां कि उ भलै निकळु?” जनकि हम पर यु भगार लगाये भि जांदु, अर कुछ बोळदा भि छिंनि कि यु त इनि बोळदिंनि | पर इन लोगुं को दोषि ठैरंण ठिक च |
\v 9 त फिर क्या ह्वे? क्या हम यहुदि गैर यहुदीयों से अच्छा छां; बिलकुल ना | किलैकि हमुन पैलि बतैयेलि कि यहुदि अर गैर यहुदि सभि पाप का वश मा छिंनि |
\v 10 जन कि पवित्रशास्त्र मा लेख्युं, "च कि क्वे भि धर्मी नी च, एक भि नी च |”
\v 11 क्वे भि समझदार नी च, क्वे भि नी च जु परमेश्वर कि खोज करदु हो |
\v 12 सभि भटकि गैनि, उ सब का सब निकम्मा बंणि गैनि, क्वे भि भलै कन वळु नी च,
\v 13 ऊं को गळो जन खुलि कब्र छिंन, उ अपड़ि जीभन धोखा देंणा रंदिनि, ऊंका ऊंठों पर गुरौ को विष च |
\v 14 ऊंका गिच्चा पर सदानी बटे अहंकार अर कड़वाहट भरि रौंदि |
\v 15 ऊंका खुट्टा ल्वे बुगाणु कु तयार रंदिनि,
\v 16 जै बटा उ जंदिनि वे बटा उ विनाश अर मुसीबत फैलौदिनि |
\v 17 ऊंन सीधो अर अर शांति को बटो जांणि नी च |
\v 18 ऊंका आंखों का सामणि परमेश्वर को डैर भय बिलकुल भि नी च |”
\v 19 हम जंणदा छां कि व्यवस्था जु कुछ भि बोनि च ऊंकु तैं बोनि च जु कि व्यवस्था का आधीन छिंनि, इलैकि सभ्युं कि जुबान बंद करे जालि अर सैरु संसार परमेश्वर का दण्ड पौंणु कु तयार रौ,
\v 20 किलैकि व्यवस्था का कामों से क्वे भि मनखि परमेश्वर का सामणि धर्मी नि मणे जालु, इलैकि व्यवस्था का द्वारा त पाप कि पछयांण होंदि |
\v 21 पर अब व्यवस्था से अलग परमेश्वर कि वा धार्मिकता प्रगट ह्वे, जै कि गव्हे व्यवस्था अर परमेश्वर का रैबारया देंणा छिंनि,
\v 22 जु लोग यीशु मसीह पर विशवास करदन ऊं सभ्युं तैं ऊंका विशवास का कारण परमेश्वर धर्मी ठैरांदु, ये मा क्वे भेदभाव नी च |
\v 23 इलैकि सभ्युंन पाप कैरि अर सब परमेश्वर कि महिमा मा अधुरा छिंन,
\v 24 उ सब परमेश्वर कि कृपा से यीशु मसीह का द्वारा जु उद्धार मिळदु वेका द्वारा, बिना मोल-तोल का धर्मी ठैराये जंदिनि |
\v 25 यीशु मसीह तैं परमेश्वर न वेका ल्वे का द्वारा इन बलि ठैरै जु विशवास कन से मिळदु, कि जु पाप पैलि करे गेंनि जौं पर परमेश्वर न अपड़ी द्या का कारण ध्यान नि दींनि | परमेश्वर न अपड़ी धार्मिकता प्रगट कनु कु इन कैरि |
\v 26 इन वेन इलै कैरि कि ये जमाना मा वेकि धार्मिकता प्रगट हो कि उ अफि धर्मी ठैराये जौ, अर जु यीशु पर विशवास करदु उ वे तैं भि धर्मी बंणौ |
\v 27 त फिर बड़ु मोंन कन कख रै? वांकि त क्वे जगह नी च, कै नियम का कारण? व्यवस्था का अनुसार कर्मों का नियम का कारण? ना, पर विशवास का नियम का कारण |
\v 28 इलै हम ये परिणाम पर पौंछदां कि मनखि व्यवस्था मा बतायां कामों तैं कन से ना बल्कि विशवास का द्वारा हि धर्मी ठैराये जांदु |
\v 29 क्या परमेश्वर सिरफ यहुदीयों को हि परमेश्वर च? क्या उ परमेश्वर गैर-जातियों को नी च? बेशक, गैर-यहुदीयों को भि परमेश्वर च |
\v 30 किलैकि परमेश्वर त एकि च, अर उ खतना वळा यहुदीयों तैं अर खतना नि करयां गैर यहुदीयों तैं भि विशवास का हि द्वारा धर्मी ठैरांदु |
\v 31 त क्या हम विशवास का द्वारा बेकार ठैरौंदा? कभि भि ना, बल्कि हम व्यवस्था तैं पक्को करदां |
\c 4
\p \v 1 त अपंणा वंश का पैला पूर्वज अब्राहम का बारा मा हमुन क्या बोन? कि उ धर्मी कनकै ठैराये गे?
\v 2 किलैकि जु अब्राहम अपंणा करमों का द्वारा धर्मी ठैरा ये जांदु ता वेको बड़ो मोंन कनौ क्वे अर्थ भि होंदु, पर परमेश्वर का सामणि ना |
\v 3 पवित्र-शास्त्र क्या च बोनु? कि "अब्राहमनं परमेश्वर पर विशवास कैरि, अर अपड़ा विशवास का कारण उ धर्मी मणे गे |”
\v 4 काम कन वळा मजदूरी देंण दान नि होंदु, बल्कि उ वेको हक च |
\v 5 पर उ जु काम नि करदु, बल्कि परमेश्वर पर विशवास करदु जु पापी तैं धर्मी ठैरांदु, उ विशवास वेकु धार्मिकता गिणे जांदि |
\v 6 जनकि दाउद भि वे मनखि कु धन्य बोळदु : जै तैं परमेश्वर बिना कुछ करम करयां धर्मी माणदु |
\v 7 “धन्य छिंन उ जौंका अधर्म का काम माफ ह्वेनि, अर जौंका पाप ढकाये गेंनि |
\v 8 धन्य च उ मनखि जै तैं परमेश्वर पापी नि ठैरौ |”
\v 9 क्या यु आशीष-वचन, ऊंकु हि च जौंको खतना करयुं च? या फिर ऊंकु भि जौंको खतना नि करयुं? हम ता बोन छां, "अब्राहम अपड़ा विशवास का कारण धर्मी मणे गे |”
\v 10 ता अब उ कैं दशा मा धर्मी मणे गे? वेका खतना करौण से पैलि या खतना करौणा का बाद? जबकि खतना करौंणा का बाद ना बल्कि पैलि |
\v 11 बिना खतना कि दशा मा उ विशवास का कारण धर्मी मणे गे छौ, खतना को चिन्ह वे तैं वीं धार्मिकता कि छाप का रूप मा मिलि | इनकै अब्राहम ऊं सभ्युं को बुब्बा बंणि जौंको खतना नि करे गे पर उ विशवास करदा छिंन इलैकि उ धर्मी मणे जौंनु |
\v 12 अर उ ऊंकु भि बुब्बा च जौंको खतना करयूं च इलै ना कि ऊंको खतना करे गे, बल्कि इलैकि उ लोग जन हमारु बुब्बा अब्राहम अपंणु खतना करौंण से पैलि विशवास मा चळदु छौ ऊ भि इनि विशवास मा चळदिनि |
\v 13 किलैकि या करार परमेश्वर कि तरपां बटे च कि उ संसार का हकदार होलु, या करार वे तैं व्यवस्था को पालन कन से नि मिलि, बल्कि इलै मिलि कि उ विशवास का द्वारा धर्मी मणे गे छौ |
\v 14 किलैकि जु व्यवस्था को पालन कन वळा हि हकदार छिंन ता विशवास को क्वे अर्थ नी च अर परमेश्वर कि करार भि बेकार च |
\v 15 व्यवस्था ता क्रोध तैं पैदा करदि, अर जख व्यवस्था नी च उख वेको उलंघन भि नि होंदु |
\v 16 ये कारण से करार विशवास पर टिकिं च कि वा करार परमेश्वर कि कृपा का अनुसार अब्राहम का सब वंशु कु पक्की ह्वे जौ, ना सिर्फ ऊंकु जु व्यवस्था वळा छिंन बल्कि ऊंकु भि जु अब्राहम जन विशवास करदिनि, अर वी हम सभ्युं को बुब्बा च,
\v 17 ये कारण से करार विशवास पर टिकिं च कि वा करार परमेश्वर कि कृपा का अनुसार अब्राहम का सब वंशु कु पक्की ह्वे जौ, ना सिर्फ ऊंकु जु व्यवस्था वळा छिंन बल्कि ऊंकु भि जु अब्राहम जन विशवास करदिनि, अर वी हम सभ्युं को बुब्बा च,
\v 18 वेन निराश ह्वे के भि आशा रखि अर विशवास कैरि यांले कि वीं करार का अनुसार कि "तेरु वंश इन होलु" कि उ भौत सी जातियों को बुब्बा होलु |
\v 19 वेका शरीर मा क्वे जान नि रै गे छै किलैकि उ लगभग सौ बरस को ह्वे गे छौ, अर सारा को भि सन्तान तैं जनम देंणो को बगत खत्म ह्वे गे छौ, यूं सब बातुं तैं ध्यान मा रखि के भि उ अपड़ा विशवास मा कमजोर नि पोड़ि |
\v 20 अर ना अविश्वासी ह्वे के परमेश्वर कि करार पर शक कैरि, बल्कि विश्वास मा अटल ह्वे के परमेश्वर कि महिमा कैरि |
\v 21 अर वे तैं भरोसु छौ कि ज्व करार परमेश्वर न वे दगड़ी कैरि छै उ वे तैं पूरा कन का काबिल च |
\v 22 इलै ये विशवास का कारण "उ धर्मी मणे गे |”
\v 23 अर यु वचन विशवास का दगड़ा वेकु तैं धार्मिकता गिणे गे |
\v 24 बल्कि हमु कु भि जु परमेश्वर पर विशवास कन का कारण धर्मी गिणे जाला, जैनं यीशु हमारा प्रभु तैं मुर्दों मा बटे ज्यूंदु कैरि |
\v 25 यीशु हमारा अपराधों का कारण मरे गे अर हम तैं धर्मी ठैराये जांणु कु ज्यूंदु भि करे गे |
\c 5
\p \v 1 इलै जब हम विशवास का द्वारा धर्मी ठैराये ग्यां, ता अपंणा प्रभु यीशु मसीह का द्वारा परमेश्वर का दगड़ा मा हमारु मेल च,
\v 2 परमेश्वर कि जैं कृपा कि छत्रछाया मा हम रौंदा छां, वा कृपा भि हमुनं यीशु मसीह का द्वारा विशवास से पै अर परमेश्वर कि महिमा मा हिस्सा पौंणै कि आश मा खुश मा रंदा |
\v 3 सिर्फ यु हि ना बल्कि हम क्लेश मा अपड़ा परमेश्वर पर घमण्ड करां, यु जांणि कै कि क्लेश से सबर,
\v 4 अर सबर से खरै, खरै चाल-चलण आश पैदा होंदि,
\v 5 अर यीं आशा से हम तैं निराशा नि होंदि, किलैकि पवित्र आत्मा जु हम तैं दिये गे वांका द्वारा परमेश्वर को प्रेम हमारा मनों मा डळे गे |
\v 6 किलैकी जब हम कमजोर हि छा ता मसीह ठिक समै मा भक्तिहीन लोगुं कु मोरी |
\v 7 कै धर्मी मनखि कु क्वे मोरु, य ता असम्भव बात च, पर ह्वे सकुदु कि कै भला मनखि का वास्ता क्वे मोनो सांसो कैरि भि द्यो |
\v 8 पर परमेश्वर हमारा प्रति अपंणा प्रेम तैं इनकै दिखौंदो कि जब हम पापी हि छा तभि मसीह हमुकु मोरी |
\v 9 इलै जबकि हम वेकि ल्वे का द्वारा धर्मी बंणयां छां, अब हम वेका द्वारा परमेश्वर का प्रकोप से किलै नि बचुला?
\v 10 जब हम परमेश्वर का बैरि छा तब वेका नौंना कि मौत का द्वारा परमेश्वर दगड़ी हमारु मेल ह्वे, ता अब मेल ह्वे जांण पर वेका जीवन का द्वारा उद्धार किलै नि पौला?
\v 11 सिर्फ इथगा हि ना, बल्कि हमारा प्रभु यीशु मसीह का द्वारा, जैनं परमेश्वर दगड़ी हमारु मेल करवै, हम परमेश्वर का कारण खुश होंदा |
\v 12 इलैकि जन एक मनखि का द्वारा पाप संसार मा ऐ, अर पाप का दगड़ा मृत्यु ऐ, अर ये तरीका से मृत्यु सब मनख्यूं मा फैलि गे, किलैकि सभ्युंन पाप कैरी |
\v 13 व्यवस्था का दिये जांण तक पाप दुनिया मा छौ, पर जख नियम व्यवस्था नि होंदि उख पाप कि गिणति नि होंदि |
\v 14 फिर भि आदम से ले के मूसा तक मृत्युन राज कैरि, अर ऊं पर भि मृत्युन राज कैरि जौं न आदम कि तरौं आज्ञा तोड़णनों पाप नि कैरि छौ, आदम ता वेको प्रतीक रूप छौ जु कि भविष्य मा औंण वळु छौ |
\v 15 पर परमेश्वर को वरदान आदम का अपराध कि तरौं नि छौ या बात सच च कि एक मनखि नं आज्ञा नि माणि अर अनेक मोरि गेंनि, पर परमेश्वर कि कृपा से एक आदिम याने यीशु मसीह कि कृपा को दान बतेरुं तैं छक्क कै मिलि |
\v 16 जन एक मनखि का पाप कना का कारण जु फल निकळि, परमेश्वर को दान वेकि तरौं नी च, किलैकि एक तरफ एक हि अपराध का कारण दण्ड देंण वळु न्याय मिलि, ता दुसरि तरफ अनेक अपराधों का बाद धर्मी ठैरौंण वळु वरदान मिलि |
\v 17 किलैकि जब एक मनखि का अपराध का कारण मृत्युन वे एक का द्वारा राज कैरि, पर जु लोग कृपा अर दान वरदान छक्क कै पौंदा छा उ एक मनखि का द्वारा याने यीशु मसीह का द्वारा जीवन मा राज करला |
\v 18 इलै जन के एकि मनखि का अपराध को फल सब मनख्यूं कु दण्ड कि आज्ञा बंणि, तनि के एकि मनखि का काम को फल इन निकळि कि सब मनखि धर्मी ठैराये जंदिनि अर जीवन पौंदिनि |
\v 19 किलैकि जनकै एक मनखि का आज्ञा नि मणना का कारण भौत लोग पापी ठैरिनि, उनि एक मनखि का आज्ञा मणनं से भौत लोग धर्मी ठैराये जाला |
\v 20 उ ता व्यवस्था बीच मा ऐ गे कि अपराध जादा होंनु, पर जख पाप जादा ह्वे उख कृपा वां से भि जादा बड़ि के ह्वे |
\v 21 इलै जन पाप नं मृत्यु का द्वारा राज कैरी तनि धार्मिकता का द्वारा परमेश्वर कि कृपा न राज कैरि इलैकि हम तैं हमारा प्रभु यीशु मसीह का द्वारा सदानि को जीवन मिलि जौ |
\c 6
\p \v 1 त हमुन क्या बुन? क्या हम पाप कैरि ल्यां कि कृपा जादा होंणि रौ?
\v 2 न कभि ना ! जब हम पाप का वास्ता मोरि ग्यां त फिर वेमा जीवन बसर कनकै कैरि सकदां?
\v 3 क्या तुम नि जंणदां कि हम सभ्युंन जु बपतिस्मा का द्वारा मसीह यीशु का दगड़ा एक होंयां छां बपतिस्मा का द्वारा वेकि मृत्यु मा भि भागिदार बंणि ग्यां |
\v 4 इलै हम बपतिस्मा का द्वारा वेकि मृत्यु मा भागिदार ह्वे के वे दगड़ी दफनये ग्यां परमेश्वर पिता कि महिमा द्वारा जन मसीह ज्यूंदु करे गे छौ, तनि हम भि नया जीवन मा चलां |
\v 5 किलैकि जु हम वेकि मृत्यु मा भागिदार होंयां त जरुर वेक ज्युन्दा होंण मा भि भागिदार बंणुला |
\v 6 हम जंणदा छां कि हमारु पुराणु पापी स्वभाव यीशु दगड़ी सूळि पर चड़ाये गे ताकि हमारु पाप को शरीर बेकार ह्वे जौ अर हम अब बटी पाप का गुलाम मा नि रावां |
\v 7 किलैकि जु मोरि गे उ पाप कि जकड़ बटी छुटि के धर्मी बंणि गे |
\v 8 इलै जु हम यीशु मसीह का दगड़ा मोरि ग्यां, ता हमारु विशवास यू च कि वेका दगड़ी ज्यूंदा भि रौला |
\v 9 हम जंणदा छा कि मसीह मुर्दों मा बटी ज्यूंदु ह्वे के फिर कभि मुनं वळु नी च, वे पर अब मृत्यु को क्वे भि प्रभाव नि होंण |
\v 10 जब उ मोरि ता पाप का वास्ता सदानि कु मोरि गे, पर अब उ ज्यूंदु च त परमेश्वर का वास्ता च |
\v 11 इनि तुम भि अपंणा आप तैं पाप का वास्ता मोरयूं, पर परमेश्वर का वास्ता मसीह मा ज्यूंदु समझा |
\v 12 इलै पाप तैं अपंणा नाशमान शरीर पर राज नि कन द्या कि तुम वेकि लालसाओं तैं पूरी कैरा |
\v 13 अर अपंणा अंगों तैं अधर्म का हत्यार बंणै के पाप का सुपुर्त नि कैरा, पर तुम मुर्दों मा बटी ज्यूंदा होंयां छां इलै अफ तैं परमेश्वर का सुपुर्त कैरि द्यावा अर अपड़ा अंगों तैं धार्मिकता को साधन बंणौणु कु परमेश्वर तैं दे द्या |
\v 14 तब तुम पर पाप को क्वे अधिकार नि चलुलो, किलैकि अब तुम व्यवस्था का आधिन नि छां बल्कि परमेश्वर कि कृपा का आधिन छां |
\v 15 त क्या ह्वे? क्या हम पाप कैरि ल्यां किलैकि हम व्यवस्था का आधिन ना पर कृपा का आधिन छां? ना, कभि ना !
\v 16 क्या तुम नि जंणदां कि कैकि आज्ञा मणनु कु तुम अपंणा आप तैं गुलामो कि तरौं सौंपि देंदा त जै कि आज्ञा मणदां वेका गुलाम बंणि जंदा : चै तुम पाप का गुलाम छां, जै को फल मृत्यु च, चै तुम परमेश्वर कि आज्ञा मणनं वळा गुलाम छां जै को फल धर्मी होंदु?
\v 17 पर परमेश्वर को धन्यवाद हो कि एक बगत तुम भि पाप का गुलाम छा, पर जन तुम तैं सिखाये गे वा तुमुनं पूरा मन से स्वीकार कैरी,
\v 18 अर तुम पाप कि गुलामी बटी छुटिके अब धार्मिकता का गुलाम बंणि ग्यां |
\v 19 मि तुमारि शारीरिक कमजोरि का कारण मनख्यूं कि तरौं तुम मु बोनु छौं जन क्वे तुमुनं अपंणा अंगों तैं अपवित्र अर कुकर्म का गुलाम बंणयां छा, उनि अब अपंणा अंगों तैं शुद्ध होंणु कु अर धार्मिकता का वास्ता सौंपि द्या |
\v 20 जब तुम पाप का गुलाम छा, त धर्म कि तरपां बटी स्वतंत्रत छा |
\v 21 पर अब जौं बातुं से शरमांदा छयां, उन काम कन से वे बगत तुम तैं क्या फैदा ह्वे? किलैकि वांकु अंत ता मृत्यु च |
\v 22 पर अब तुम पाप से आजाद ह्वे ग्यां अर परमेश्वर को गुलाम बंणि के तुम तैं फल मिलि गे, ज्यां न तुम तैं पवित्रता मिलि, जैकु फल ता सदानी को जीवन च |
\v 23 किलैकि पाप कि मजदूरी ता मौत च, पर परमेश्वर का वरदान हमारा प्रभु यीशु मसीह मा सदानि को जीवन च |
\c 7
\p \v 1 हे भयों, क्या तुम नि जंणदां-- मि ऊंकु बुनु छौं जु व्यवस्था तैं जंणदा छिंनि कि जब तक मनखि ज्यूंदु रौंदु, तब तक वे पर व्यवस्था को अधिकार रौंदु?
\v 2 जन कि बिवांइ जनानं, जब तक कि वींको मालिक बच्युं रौंदु त नियम का अनुसार वा वे दगड़ी बंधि च, पर जब वींको मालिक मोरि जांदु ता तब वा वेकि व्यवस्था का अधिकार से छुटि जांदि |
\v 3 इलै जु वा छौंदा मालिक का कै हैंका कु चलि जौ ता वीं कु पातर बोले जांदु, पर जु वींकु मलिक मोरि जौ ता वा वेका बंधन से छुटी जांदि, इख तक कि जु वा कै हैंका कि जनानं बंणि जौ ता तब वा पातर नि मंणे जालि |
\v 4 इनि हे मेरा भयों, तुम भि मसीह कि देह मा व्यवस्था का वास्ता मोरयां ह्वे ग्यां, कि वे दुसरा का ह्वे जावा जु मुर्दों मा बटी ज्यूंदु ह्वे गे ताकि हम परमेश्वर कु भला काम कैरी सकां |
\v 5 इलै जब हम सांसारिक रीतियों का अनुसार जीवन बसर करदा छा त नियम शास्त्र का द्वारा भड़कायिं पाप कि वासना हमारा शरीर का अंगों मा का करदि छै अर हम मृत्यु को फल जमा करदा छा |
\v 6 पर जैका बंधन हम छांवां वेका वास्ता मोरि के, अब व्यवस्था बटी इन छुट्यां, कि लेख्यां कि पुराणि रीति पर ना, पर आत्मा कि नयी रीति का अनुसार हम परमेश्वर कि सेवा करदां |
\v 7 त हमुन क्या बुन? क्या व्यवस्था पाप च? ना, कभि ना ! बल्कि बिना व्यवस्था को मि पाप तैं नि पैछाणदु : व्यवस्था मा नि बोल्युं रौंदु कि लालच नि कैर त मि नि जांणि सकदूं कि लालच क्या च |
\v 8 पर पाप न मौका पै के आज्ञा का अनुसार मी मु सभि किस्मा का लालच पैदा करिनि, किलैकि बिना व्यवस्था का त पाप मोरयुं च |
\v 9 मि खुद पैलि व्यवस्था का बिना ज्यूंदु छौ, पर जब आज्ञा ऐ गे, त पाप ज्यूंदु ह्वे गे, अर मोरि ग्यों |
\v 10 अर वा आज्ञा ज्व जीवन कु छै, मी कु मृत्यु को बानों बंणि गे |
\v 11 किलैकि पाप न मौका पै के आज्ञा का द्वारा मी तैं भड़कै के मारि भि दीनि |
\v 12 इलै व्यवस्था पवित्र च, अर आज्ञा भि ठिक अर अच्छी च |
\v 13 त क्या उ अच्छु च जु मी कु मृत्यु को बांनों बंणि? ना, उ ता पाप छौ जु वे अच्छा का द्वारा मी कु मृत्यु को बांनों बंणि कि वे को पाप होंण प्रगट हो, अर आज्ञा का द्वारा पाप और भि जादा पापमय बंणि जौ |
\v 14 किलैकि हम जंणदा छांकि व्यवस्था त आत्मिक च पर मि सांसारिक मनखि छौं अर पाप का हाथ मा बिक्युं छौं |
\v 15 जै मि करदु छौं वे तैं मि समझि नि सकदूं, किलैकि जन मि चांदु छौं उन मी से ह्वे नि सकदु, पर जै काम से मी नफरत च वेइ काम तैं करदूं |
\v 16 जु मि जै काम तैं कन चांदु वे करदूं त मी ईं बात तैं मणदु छौं कि व्यवस्था भलि च |
\v 17 त इन कन वळु मि नि छौं पर पाप च जु मी मु बस्युं च |
\v 18 मि जंणदु छौं कि मी मु यानि मेरा शरीर मा कुछ भि अच्छु नी च | भला काम कनै इच्छा त मी मु छैं च पर वे कनै सामर्थ नी च |
\v 19 किलै जै अच्छा काम कनै कि मि इच्छा करदूं वे त मि नि कैरि सकदूं, पर जै बुरा काम कनै कि इच्छा नि करदूं वी काम करदूं |
\v 20 पर जु वी काम करदूं जै कनै इच्छा नि करदु ता वे काम तैं कन वळु मि नि छौं, बल्कि उ पाप च जु मी मु बस्युं च |
\v 21 इलै मि यीं व्यवस्था तैं पौंदु कि जब मि भलै कनै कि इच्छा करदूं, त बुरु मी से ह्वे जांदु |
\v 22 किलैकि अंतर-आत्मा से त मि परमेश्वर कि व्यवस्था से भौत खुश होंदु |
\v 23 पर अपड़ा अंगों मा त मी तैं क्वे हैंकि ढंगै व्यवस्था दिखेणि च, यु व्यवस्था ता मेरि बुद्धि का दगड़ा लड़ै करदि, अर मी तैं पाप कि व्यवस्था को गुलाम बंणै देंदि जु कि मेरा अंगों मा च |
\v 24 मि कन अभागि मनखि छौं ! मी तैं ये मौत का शरीर बटी कु छुड़ालु ?
\v 25 हमारा प्रभु यीशु मसीह का द्वारा परमेश्वर को मि धन्यवाद करदूं कि एक तरफ ता मि खुद अपड़ा मन से परमेश्वर कि व्यवस्था को आधिन होंदु, पर शरीर से ता पाप कि व्यवस्था का आधिन रंदू |
\c 8
\p \v 1 इलै अब जु लोग प्रभु यीशु मा छिंनि, ऊं पर सजा कि आज्ञा नी च | {किलैकि उ शरीर का अनुसार ना बल्कि आत्मा का अनुसार चळदिनि |
\v 2 किलैकि जीवन कि आत्मा कि व्यवस्था नं मी तैं यीशु मसीह मा पाप कि अर मृत्यु कि व्यवस्था से स्वतंत्र कैरेल्युं |
\v 3 किलैकि जु काम व्यवस्था नं शरीर का कमजोर होंणा का कारण नि कैरि सैकि, वे तैं परमेश्वर नं कैरि,परमेश्वर नं ता अपंणु नौंनु हमारा पाप-मय शरीर का समान शरीर मा पाप को बलिदान होंणु कु भेजिके, शरीर मा पर दण्ड कि आज्ञा दीनि |
\v 4 इलै कि व्यवस्था को ढंग जु हमारा शरीर का अनुसार नी च बल्कि आत्मा का अनुसार ह्वे के पूरु ह्वे सैकु |
\v 5 किलैकि शारीरिक मनखि शरीर कि बातुं पर मन लगौदिंनि, पर जु आत्मा का अनुसार जीवन बसर करदिंनि उ आत्मा कि बातुं पर मन लगौदिंनि |
\v 6 शरीर पर मन लगौणौ को अंत ता मृत्यु च, पर आत्मा कि बातुं पर मन लगौणौ को फल जीवन अर शांति च |
\v 7 किलैकि शरीर पर मन लगौणौ को मतलब परमेश्वर दगड़ी बैर कन च, उ न ता परमेश्वर का नियम का आधिन च अर न कभि ह्वे सकदु |
\v 8 जु शाररिक स्वभाव कि बातुं पर लग्यां रंदिनि, उ परमेश्वर तैं खुश नि कैरि सकदिनि |
\v 9 पर जब परमेश्वर को आत्मा तुम मा वास करुदो, ता तुम शारीरिक दशा मा न पर आत्मिक दशा मा छां | जु कैमु मसीह को आत्मा नी च ता उ मसीह को जन भि नी च |
\v 10 इलै जब मसीह तुम मु च, ता शरीर पाप का कारण मोरयुं च, पर आत्मा धर्म का कारण ज्यूंदि च |
\v 11 जु वेकि आत्मा जैन यीशु तैं मुर्दों मा बटे ज्यूंदु कैरि, अर तुम मु वा आत्मा बसिं च, ता जैनं मसीह तैं मुर्दों मा बटे ज्यूंदु कैरि, वी परमेश्वर तुमारा नाश्मान शरीर तैं अपंणि आत्मा का द्वारा जु तुम मु बसिं च, तुम तैं करुलो |
\v 12 इलै हे भयों, हम शरीर का कर्जदार नि छां जु कि शरीर का अनुसार जीवन बसर कैरा |
\v 13 किलैकि जु तुम शरीर का अनुसार जीवन बसर करिल्या ता तुम नं मोरि जांण, पर जु आत्मा का द्वारा शरीर का कामों तैं नष्ट करद्यां ता तब तुम ज्यूंदा रैल्या |
\v 14 इलै जतगा लोग परमेश्वर कि आत्मा अनुसार चळदिंनि वी परमेश्वर का नौंना छिंनि |
\v 15 किलैकि तुम तैं गुलामि कि आत्मा नि मिलि कि तुम फिर से डैरि जयां, पर तुम तैं परमेश्वर को नौंनु बंणनै कि आत्मा मिलि च, जै आत्मा का द्वारा हम "हे पिता अर हे बुब्बा " बोलि के पुकारदां |
\v 16 परमेश्वर कि आत्मा अफ़ी हमारि आत्मा का दगड़ी मिलि कै गव्हे देंदि कि हम परमेश्वर कि सन्तान छां |
\v 17 अर जु हम परमेश्वर का नौंना बाळा छां ता फिर हकदार भि छां बल्कि परमेश्वर का हकदार अर मसीह का दगड़ा मा हिस्सा पौंण वळा छां, कि जब हम वे दगड़ि दुःख उठौदां त वे दगड़ि महिमा भि पौला |
\v 18 किलैकि मि समझुणु छौं कि ये बगत का दुःख अर क्लेश वीं महिमा का सामणि, जु दुःख अर क्लेश हम पर प्रगट होंण वळा छिंनि | उ कुछ भि नि छिंनि |
\v 19 किलैकि सारि सृष्टि परमेश्वर का नौंनु का प्रगट होंण तैं जुगाळिं च |
\v 20 किलैकि सृष्टि भि विणांष का आधिन करे गे पर अपंणि मनसा से न बल्कि वेकि मनसा से जैनं वा विणांष का आधिन कैरि | पर या आशा त छैं च,
\v 21 कि सृष्टि भि अफ़ी विणाष कि गुलामि से स्वतंत्र ह्वे के अर छुटकारा पै के, परमेश्वर का नौंना बाळों कि आजादी तैं पैली |
\v 22 किलैकि हम जंणदा छां कि सैरि सृष्टि अभि तक पिड़ा नं कड़ाणि अर तड़फणि च;
\v 23 अर न केवल वई पर हम भि जौं मु आत्मा को पैलु फल च, अफ़ि अफ मु कड़ाणां छां; अर परमेश्वर का नौंना बंणै अर अपड़ा शरीर का छुटकारा को बटु जुगाळां छां |
\v 24 अर ईं आशा का का द्वारा हमारु उद्धार होंयुं च, पर जैं चीजि कि आशा करे जांदि, अर वा देखण मा ऐ जौ त फिर वा आशा कखै रै? किलैकि जौं चिजुं तैं क्वे देखणु च त फिर उ वेकि आशा क्या करुलु?
\v 25 पर जैं चीजि तैं हम नि देखदां, अर फिर वेकि आशा रखदां, त सब्र रखि के वेका बटा तैं जुगाळां भि रंदां |
\v 26 त इनकै आत्मा भि हमारि कमजोरि मा मदद करदि : किलैकि हम नि जंणदां कि हम तैं प्रार्थना कनक्वे कन चैंणि, पर आत्मा अफ़ी इन्दारि आह भरि के जु कि समझ से भैर च, हमु कु अजुजि करदि;
\v 27 अर मनों तैं परखण वळु परमेश्वर जंणदु च कि आत्मा कि क्या मनसा च? किलैकि वा पवित्र लोगुं कु परमेश्वर कि मनसा का अनुसार अजुजि करदि |
\v 28 हम जंणदा छां कि जु लोग परमेश्वर से प्रेम रखदिंनि, ऊंकु तैं सभि बात मिलि कै भलै पैदा करदिंनि, ऊ भि सिर्फ ऊंकु जु वेकि मनसा का अनुसार बुलायां छिंनि |
\v 29 किलैकि जौं तैं परमेश्वर न पैलि बटे जांणेनि ऊं तैं पैलि बटे ठैरै भि च इलै कि वेक नौंना जन होंनु, अर उ सभि भयों मा पैलु हो |
\v 30 फिर जौं तैं वेनं पैलि बटि ठैरै, ऊं तैं बुलै भि च; अर जौं तैं बुलै च, ऊं तैं धर्मी भि ठैरै; अर जौं तैं धर्मी ठैरै, ऊं तैं महिमा भि दीनि |
\v 31 इलै हमु नं यूं बातुं का बारा मा क्या बोन? इलै परमेश्वर जु हमारि तरपां च, ता हमारु विरोधि कु ह्वे सकदु?
\v 32 जैनं हमु कु अपंणा नौंना तैं भि छोड़ि, पर वे तैं हम स्भ्युं कु दे दींनि, त उ वेका दगड़ा मा हम तैं और सभि कुछ किलै नि द्यालु?
\v 33 जौं तैं परमेश्वर न चुणि ऊं पर भगार कु लगालु? जबकि परमेश्वर ही जु ऊं तैं धर्मी ठैरौंण वळु च |
\v 34 फिर कू च जु दण्ड कि आज्ञा द्यो? यीशु मसीह हि च जु मोरि बल्कि उ मुर्दों मा बटे ज्यूंदु करे गे, अर परमेश्वर कि दैंणि तरपां विराजमान च, अर हमु कु अजुजि भि करदु |
\v 35 कु हम तैं मसीह का प्रेम से अलग कैरि सकदु? क्या क्लेश, या संकट, या अत्याचार, या अकाळ, या ना़ंगुपन, या खतरा, या तलवार?
\v 36 जन कि लेख्युं च, “त्वे कु हम दिन भर मरे जंदां, हम बलि होंण वळि भेड़ जन गिंणे ग्यां |”
\v 37 पर यूं सभि बातुं मा हम वेका द्वारा जैनं हम बटी प्रेम कैरि, उ जयवंत से भि बड़ि के छिंनि |
\v 38 किलैकि मि जंणदु छौं कि न मौत, न जीवन, न स्वर्गदूत, अर न अधिकारी, न वर्तमान न भविष्य, न सामर्थ, अर न ऊंचै,
\v 39 न गैरै, अर न सृष्टि कि क्वे और चिजि हम तैं परमेश्वर का प्रेम से अलग नि कैरि सकदु जु कि हमारु प्रभु यीशु मसीह मा च |
\c 9
\p \v 1 मि मसीह यीशु मा सच बुनु छौं, मि झूठ नि बुनु अर मेरु बिबेक भि पवित्र आत्मा मा गव्हे देंणु च
\v 2 कि मी तैं भौत दुःख च, अर मेरु मन भि सदानि दुखेणु रौंदु,
\v 3 किलैकि मि इख तक चांदु छौ कि अपंणा भयों कु जुकि शरीर का भाव से मेरा कुटुंब का छिंनि, जु ऊं तैं फैदा ह्वे सैकु ता मि अफ़ी श्रापित ह्वे के मसीह से अलग ह्वे जौं |
\v 4 उ इस्राएलि छिंनि, ऊं तैं हि परमेश्वर न अपंणि निज सन्तान होंणो अधिकार अर महिमा अर करार, व्यवस्था अर भक्ति ऊंकि छिंन |
\v 5 वी हमारा पूर्वजों कि सन्तान छिंनि, अर मसीह भि शाररिक तौर से ऊंका हि वंश मा पैदा ह्वे जु स्भ्युं को परमेश्वर च | वी जुग-जुग तक धन्य हो | आमीन |
\v 6 पर इन नी च कि परमेश्वर को वचन टळि गे हो, इलै कि जु इस्राएल का वंश छिंनि, उ सभि इस्राएलि नि छिंनि;
\v 7 अर ना हि उ अब्राहम का वंश का होंण का कारण वेकि सचि सन्तान छिंनि, पर लेख्युं च, {“कि इसहाक हि बटी तेरु वंश चलुलो |”
\v 8 इलै शरीर कि सन्तान परमेश्वर कि सन्तान नी च, पर करार कि सन्तान वी होंदिनि जु अपड़ा वंश का होंदिनि |
\v 9 किलैकि करार को वचन यू च; “मि ये बगत का अनुसार औलु, अर सारा को एक नौंनु होलु |'
\v 10 अर सिर्फ यू हि ना, पर जब रिबका भि एक बटी जु हमारू बुब्बा इसहाक बटी गर्भवति छै,
\v 11 परमेश्वर लोगुं को चुनाव ऊं का कर्मों का आधार पर नि करुदो बल्कि अपंणि योजना का आधार पर हि करुदो, या बात यां से साफ च कि हलांकि अब तक न ता जौंळयो पैदा ह्वे छा अर न ता ऊं न भलु या बुरु कैरि छौ,
\v 12 परमेश्वर न रिबका बटी बोलि, “जेठो नौंणु कांणसा नौंना कि सेवा करुलो |”
\v 13 जनकि लेख्युं च, “मिन याकुब से प्रेम कैरि, पर एसाव तैं अप्रिय जांणि |”
\v 14 इलै हमुनं क्या बोन? क्या परमेश्वर का इख अन्याय च? ना कभि ना |
\v 15 किलैकि उ मूसा से बोळदु, “मि जै पर चौं वे पर दया करुलु, अर जै पर कृपा कन चौं वे पर हि कृपा करुलु |”
\v 16 इलै या बात मनखि कि मनसा या मेहनत पर निर्भर नी च, पर परमेश्वर कि दया पर हि निर्भर च |
\v 17 किलैकि पवित्रशास्त्र मा फिरौनं बटी बुले गे छौ, “मिन त्वे तैं इलैइ खड़ु कैरि कि त्वे मु अपड़ि सामर्थ दिखौं, अर सैरि धरति पर मेरु नौं को प्रचार करे जौ |”
\v 18 इलैइ उ जै पर दया कन चांदु वे पर दया करदु, अर जै चौ वेतैं उ निठुर बंणै देंदु |
\v 19 अर तु मी मु बोलिलि कि, “उ फिर भगार किलै लगांदु? अर कु वेकि मनसा को सांमणा कैरि सकदु?”
\v 20 हे भला मनखि तु कु छै जु परमेश्वर को सांमणा करदि? क्या गड़ीं चिजि अपड़ा गढ़नं वळा बटी बोलि सकदि कि, “तिन मी इन किलै बंणै?”
\v 21 क्या माटा का भांडा बंणौण वळा तैं अधिकार नी च कि उ एकि चाक बटे एक भांडु आदर कु अर दुसरा तैं निरादर का वास्ता बंणौ?
\v 22 त यां मा इन भैचक मा पोड़नै क्या बात च कि परमेश्वर नं अपंणा क्रोध दिखौणु कु अर अपड़ी सामर्थ प्रगट कनै कि इच्छा से क्रोध का उ भांडु कि, जु विणासौ कु तयार किये गे छै, बड़ा धीरज से ऊं तैं सै;
\v 23 अर दया का भांडु पर, जु वे नं अपड़ि महिमा कु तयार करिनि, अर अपड़ि महिमा का धन तैं प्रगट कनै कि मनसा कैरी |
\v 24 याने हम पर जौं तै वे नं ना केवल यहुदीयों मा बटी, बल्कि गैर-जाति का लोगुं मु बटे भि बुलै |
\v 25 जन कि उ होशे कि किताब मा भि बोनु च, “ज्व मेरि प्रजा नि छै, ऊं कु तैं मि अपड़ि प्रजा बोलुलु; अर ज्व मी कु प्यारि नि छै, वीं प्रजा कु मि प्रिय बोलुलु |
\v 26 अर इन होलु कि जैं जगह मा ऊं कु इन बुले गे छौ कि तुम मेरी प्रजा नि छां, वीं जगह पर उ परमेश्वर कि सन्तान मंणे जाला |”
\v 27 अर यशायाह इस्राएल का बारा मा चिलै के बोनु च, “चै इस्राएल कि संतानों कि गिंणति समुद्र का बाळु का बराबर भि हो, तौभी ऊं मा बटे कम हि बचला |
\v 28 किलैकि प्रभु अपड़ा वचन तैं धरति पर पूरु कैरि के, धार्मिकता का द्वारा वे तैं जळदि से सिद्ध करुलो |”
\v 29 जन यशायाह नं पैलि भि बोलि छौ, “ जु सेनाओं को प्रभु हमु कु कुछ वंश नि छोड़दु, ता हम सदोम शहर जन ह्वे जांदा, अर अमोरा जन ठैहरदा |”
\v 30 इलै हमुन क्या बुन? यु कि गैर-जातियुं न जु धमिकता कि खोज नि करदा छा, वी विशवास का द्वारा धर्मी मंणे गेंनि;
\v 31 पर इस्राएलि जु कि धर्म कि खोज करदा छा, पर वीं व्यवस्था तक नि पौंछिंनि |
\v 32 इन किलै? किलैकि विश्वास से ना पर माना कि अच्छा कर्मों का द्वारा वेकि खोज करदा छा | ऊंन ठोकर लगंण वळा ढुंगा पर ठोकर खै,
\v 33 जनकि लेख्युं च, “देखा, मि सिय्योन मा एक ढुंगु रखणु छौं जै से लोगुं तैं ठोकर लगलि; अर एक पौड़ रखुलु जै से लोगुं पर ठेस लगिलि, पर जु वे पर विशवास करुलो उ शर्मिंदो नि होलु |”
\c 10
\p \v 1 हे भयों, मेरा मन कि अभिलाषा अर मेरि ऊं कु या प्रार्थना च कि उ लोग उद्धार पौंनु |
\v 2 किलैकि मि ऊंकि गव्हे देंणु छौं कि ऊं मु परमेश्वर कि लगन छैं च, पर ऊंकि लगन सचै पर नी च |
\v 3 किलैकि उ परमेश्वर कि धार्मिकता से अनजान ह्वे के, अर अपंणि धार्मिकता अलग बंणै के, परमेश्वर कि धार्मिकता का आधिन नि ह्वेनि |
\v 4 किलैकि हरेक विशवास कन वळा कु धार्मिकता का निमित यीशु मसीह व्यवस्था को अंत च |
\v 5 किलैकि मूसा न यु लेख्युं च कि जु मनखि वीं धार्मिकता पर चळदु ज्व व्यवस्था बटी च, उ वीं व्यवस्था बटी ज्यूंदु रालु |
\v 6 पर ज्व धार्मिकता विशवास से च, वा इन बोनि च कि, “ तु अपड़ा मन मा इन नि बोलि कि स्वर्ग पर कु चड़ुलो?” { याने मसीह तैं स्वर्ग बटे उंदु ल्योंणु कु !}
\v 7 या "पाताळ लोक मा कु उतरोलु?” {याने मसीह तैं मुर्दों मा बटी ज्यूंदु कैरि उबु ल्योंणु कु !}
\v 8 पर व्यवस्था क्या बोळदि? यु कि वचन तेरा नजदीक च, तेरा गिच्चा मा च, अर तेरा मन मा भि च,” यु विशवास को वी वचन च, जैको हम प्रचार करदां,
\v 9 कि जु तु अपड़ा गिच्चा नं यीशु तैं प्रभु जांणि के स्वीकार करिलि, अर अपड़ा मन से विशवास कैरी कि परमेश्वर न उ मुर्दों मा बटी ज्यूंदु कैरी, ता तब तु उद्धार पैलि |
\v 10 किलैकि धार्मिकता कु मन से विशवास करे जांदु, अर उद्धार पौंणु कु गिच्चा न स्वीकार करे जांदु |
\v 11 किलैकि पवित्रशास्त्र इन बोळदु, “जु क्वे प्रभु यीशु पर विशवास करुलो उ शर्मिंदो नि होलु |”
\v 12 येमा यहुदि अर गैरयहुदि मा क्वे फर्क नी च, वी प्रभु स्भ्युं को प्रभु च, अर जु वे तैं पुकारदिनि उ ऊं तैं भौत आशीष देंदु |
\v 13 किलैकि जन पवित्र शस्त्र बोळदु, “जु क्वे प्रभु को नौं लेलु उ उद्धार पालु |”
\v 14 किलैकि जै पर ऊंन विशवास हि नि कैरि, वे तैं उ कनक्वे पुकारला अर बिना प्रचार उ कनक्वे सुंणला?
\v 15 अर जब जु भेजे हि नि जौंनु ता प्रचार कनक्वे करला? जनकि पवित्र शास्त्र मा लेख्युं च, “ऊंका खुट्टा कतगा सुंदर छिंनि जु सुसमाचार लौंदिनि |”
\v 16 पर ऊं स्भ्युंन सुसमाचार स्वीकार नि कैरि; जनकि यशायाह बोळदु, “हे प्रभु हमारा रैबार पर विशवास कैन कैरि?”
\v 17 इलै, विशवास सुंणन से पैदा होंदु अर सुंणन मसीह का वचन से होंदु |
\v 18 पर मेरु सवाल त यू च, कि ह्वे सकदु च कि ऊंन कभि सूंणि नि हो? ऊंन सूंणि ता जरुर च, जन पवित्र शास्त्र बोळदु, “ऊंकि आवाज सैरि धरति मा अर ऊंका वचन दुनिया का चौतरफि फैलि गेंनि |”
\v 19 फिर मेरु यु सवाल च, क्या ह्वे सकदु च कि इस्राएलि लोग समझि नि छिंनि? ऊंन समझि त छैंच पैलि त मूसा बोळदु, “जैं जाति कि क्वे गिंणति नी च वीं जाति का लोगुं का प्रति मि तुम मु हींस पैदा करुलु; अर मूर्ख लोगुं का प्रति मि तुम मा गुसा पैदा करुलु |”
\v 20 अर यशायाह बड़ि हिम्मत से बोळदु, “जु मी तैं नि खुज्योंदा छा ऊंन मि पै छौं, जु मेरा बारा मा पुछदा भि नि छावा ऊं पर मि प्रगट ह्वे ग्यों |”
\v 21 अर उ इस्राएल का बारा मा बोळदु, “आज्ञा तैं नि मंणन वळु अर जिदि प्रजा तैं बुलाणु कु मि दिन भर अपड़ा हाथों तैं बड़ौदिं रयुं |”
\c 11
\p \v 1 इलै मि तुम मु बुनु छौं, क्या परमेश्वर न अपड़ी प्रजा तैं त्यागेलि ? कभि भि ना ! मि अफ भि ता इस्राएलि छौं; अर अब्राहम का वंश अर बिन्यमीन का गोत्र बटी छौं |
\v 2 परमेश्वर न अपड़ी वीं प्रजा तैं नि त्यागि, जैं तैं उ पैलि बटी जंणदु छौ | क्या तुम नि जंणदां कि पवित्र शास्त्र एलिय्याह का बारा मा बोळदु, कि उ इस्राएल का खिलाफ मा परमेश्वर से अजुजि कनु च ?
\v 3 “हे प्रभु, ऊंन तेरा रैबारयुं तैं मारि, अर ऊंन तेरी वेदि तोड़ी दींनि; अर अब मी हि अकेला बच्युं छौं, अर अब उ मी तैं भि मने कि तक मा छिंनि |”
\v 4 पर परमेश्वर बटी वे तैं क्या जवाब मिलि? मेरा अफुकु सात हजार आदिम रख्यां छिंनि, जौंन बाल देबता का अगनै घुंडा नि टेकिनि |'
\v 5 ठिक इनिके आज का बगत पर भि, कृपा से चुणयां कुछ लोग बच्यां छिंनि |
\v 6 जु यु कृपा से ह्वे ता, कर्मों से नि ह्वे; निथर कृपा फिर कृपा नि रै |
\v 7 इलैइ परिणाम क्या ह्वे? यु कि इस्राएलि लोग जैकि खोज मा छा, उ ऊं तैं नि मिलि; पर जु लोग चुणयां छा ऊं तैं मिलि, अर बकि लोग निठुर करे गेंनि |
\v 8 जन कि लेख्युं च, “परमेश्वरन ऊं तैं आज दिन तक गैरि निंद मा डळयुं च, अर इन्देरया आंखा दींनि जु देखि नि सकुनु अर इन्देरया कन्दूड़ दियां छिंनि जु सूंणि नि सकुनु |”
\v 9 अर दाउद बोळदु, “ऊंको खांणु ऊंकु तैं जाळ अर फंदा बंणि जौ, अर ठोकर अर दण्ड को कारण ह्वे जौ |
\v 10 ऊंका आंखों पर अंधेरु छै जौ ताकि उ देखि नि सकुनु, अर तु सदानि ऊंकि कमर तैं झुकै के रख |”
\v 11 इलै मि बुनु छौं क्या ऊंन ठोकर इलै खै कि लमडि जौनु? कभि ना ! पर ऊंका लमडण का कारण गैर-जातियों तैं उद्धार मिलि, इलैकि ऊंतैं जलन हो |
\v 12 इलै जु ऊंको लमडण से दुनिया कु धन मिलि, अर ऊंकि कमि गैर-जाति का लोगुं कु सम्पति को कारण ह्वे ता ऊंकि भरपूरि से क्या कुछ नि होलु |
\v 13 मि तुम गैरजातियों बटी बोनु छौं | जबकि मि गैरजाति का लोगुं कु यीशु मसीह को सेवक छौं, ता मि अपड़ि सेवा कि बढ़ै करदूं,
\v 14 ताकि मि कैं भि ढंग से अपड़ा कुटुंबियुं मा हींस पैदा करवै के ऊंमा बटे कतगु को उद्धार करवै सैकु |
\v 15 किलैकि जब परमेश्वरन ऊंको त्याग कैरि ता दुनिया को परमेश्वर का दगड़ि मेल ह्वे गे, ता जब परमेश्वर ऊंतैं स्वीकार करुलो ता क्या उ मुर्दों मा बटे ज्यूंदा होंण वळा का बराबर नि होला?
\v 16 जब परमेश्वर तैं भेंट चड़ायुं आटा को पैलु गोळा पवित्र च ता सब गुंदयुं आटु भि पवित्र च; अर जब जड़ पवित्र च, ता फौंकि भि इनि ह्वेलि |
\v 17 पर जु कुछ फौंकि तोड़े गेंनि, अर तु जंगळि जैतून ह्वेके वांमा कलमें गे, अर अच्छा जैतून का डाळा जड़ का दगड़ा मा साझु ह्वे गे,
\v 18 ता तु इन बड़ु मोन नि कैरि कि मि ऊं डाळयुं से अच्छु छौं; अर जु बड़ु मोंन करिलि भि ता इन जांणि ले कि तु जड़ तैं ना बल्कि जड़ त्वे तैं सम्भाळि च |
\v 19 फिर तु बोलिलि, “फौंकि इलै तोड़े गेंनि कि मि वांमा कलमें जौं |”
\v 20 त ठिक च व ता अविश्वास का कारण तोड़े गे पर तु सिर्फ अपड़ा विशवास का कारण टिक्युं छै इलै बड़ु मोंन नि कैरि, पर परमेश्वर का डैर भय माण,
\v 21 किलैकि जब परमेश्वरन असलि फौंकियूं तैं नि छोड़ि त उ त्वे तैं भि नि छोड़ुलु |
\v 22 इलै परमेश्वर का मयाळदु-पन अर निठुरता तैं देखि ! जौं को पतन ह्वे गे ऊंका प्रति कठोरता, पर त्वेकु तैं दया च, जु तु वेकि दया मा बंणि रैलि, निथर तू भि कटे जैलि |
\v 23 ऊ भि जु अविश्वास मा नि राला, ता ऊ भि सांटे; किलैकि परमेश्वर फिर से ऊंकि कलम लगै सकुदु |
\v 24 किलैकि जु तु वे जैतून का डाळा बटे कटे गे जु कुदरति रूप से जंगळि च, अर कुदरत का नियम का खिलाफ एक अच्छा जैतून का डाळा पर कलमें गे, ता यु जु पैलि बटी अच्छा जैतून का डाळा कि फौंकि छिंनि उ अपड़ा असलि जैतून का डाळा पर किलै नि कलमें जाला?
\v 25 हे भयों, कखि इन नि हो कि तुम अपंणा आप तैं बुद्धिमान समझि ल्यां; इलै मि नि चांदु कि तुम ये भेद से अनजान रावा कि जब तक गैर-जाति का लोग सहि ढंग से प्रवेश नि कैरि ल्योनु, तब तक इस्राएल को एक हिस्सा इनि निठुर रालु |
\v 26 अर ये ढंग से सैरु इस्राएल उद्धार पालु | जनकि लेख्युं च, “छुड़ौण वळु सिय्योन बटि आलो, अर अधर्म तैं याकूब बटि दूर करुलु;
\v 27 अर ऊंका दगड़ा मा मेरि या करार ह्वेलि, जबकि मि मि ऊंका पापों तैं दूर कैरि द्यूलु |”
\v 28 सुसमाचार कि दृष्टि से उ तुमुकु परमेश्वर का बैरि छिंनि, पर चुंणे जांण से बाप-दादाओं का कारण प्यारा छिंनि |
\v 29 किलैकि परमेश्वर का वरदान अर बुलाये जांण पक्कु च |
\v 30 किलैकि जन कै तुमुन पैलि परमेश्वर कि आज्ञा नि मांणि, पर अब ऊंका बोल्युं नि मंणन से तुम पर दया ह्वे;
\v 31 उनि अब ऊंन भि आज्ञा नि मांणि, कि तुम पर ज्व दया होंदि यां से ऊं पर भि दया हो |
\v 32 किलैकि परमेश्वर न स्भ्युं तैं आज्ञा-उलघंण को बन्दी बंणै के रखि, इलैकि उ स्भ्युं पर दया कैरु |
\v 33 आहा ! परमेश्वर को धन अर बुद्धि अर कतगै हि गैरा गम्भीर छिंनि ! वेका विचार कतगा गैरा, अर वेका बटा कतगा मुश्किल छिंन !
\v 34 “प्रभु कि बुद्धि तैं कैन जांणि सैकि? या वे तैं सलाह देंण वळु कू च ?
\v 35 या पैलि कैनं वे तैं कुछ दींनि ज्यांको बदळा उ कुछ द्यो ?”
\v 36 किलैकि वेकि तरपां बटी, अर वेका द्वारा, अर वेकु सब कुछ च | वेकि महिमा जुग-जुग तक होंणि रौ: आमीन |
\c 12
\p \v 1 इलै हे भयों, मि तुम से परमेश्वर कि दया याद दिलै के अजुजि कनु छौं कि अपड़ा शरीर तैं ज्यूंदु, अर पवित्र, अर परमेश्वर तैं अच्छु लगंण वळु बलिदान कैरि कै अर्पण कैरि द्या : अर वइ तुमारि सचि भक्ति च |
\v 2 यीं दुनिया कि रीति का अनुसार अपंणु जीवन बसर नि कैरा; पर तुमारा मन का नया ह्वे जांण का बाद तुमारु चाल-चलण भि बदळदि जौ, ज्यांसे तुम परमेश्वर कि भलि, लुभौण वळि, अर सिद्ध मनसा तैं अनुभव से मालुम करदि रावा |
\v 3 परमेश्वर न ज्व कृपा मी तैं दींनि वांका द्वारा मि तुम से हरेक कु बोनु छौं कि क्वे भि अपंणा आप तैं जतगा समझण चैंणु च वां से ज्यादा नि समझु, पर परमेश्वरन हरेक तैं जतगा विशवास दियुं च वेका अनुसार सुबुद्धि से अपंणा आप तैं समझु |
\v 4 किलैकि जन हमारा शरीर मा कतगै हि अंग छिंनि, अर सभि अंगों को एकि काम नी च;
\v 5 उनि हम भि जु भौत छां, मसीह मा एक शरीर ह्वेके आपस मा एक दुसरा का अंग छां |
\v 6 जबकि वीं कृपा का अनुसार ज्व हम तैं दिये गे, हम तैं अलग-अलग वरदान मिल्यां छिंनि, ता जैतैं भविष्यवाणी कनौ को दान मिल्युं हो, उ विशवास का परिणाम का अनुसार भविष्यवाणी कैरु;
\v 7 अर जु सेवा कनौ को दान मिल्युं हो, त फिर उ सेवा मा लग्युं रौ; जु क्वे सिखौंण वळु हो त फिर उ सिखौंण मा हि लग्युं;
\v 8 जु क्वे उपदेशक च, त उ उपदेश देंण मा लग्युं रौ; दान देंण वळु ख़ुशी से दान द्यो; जु लोगुं कि अगुवै कैरु, उ बड़ा उत्साह से अगुवै कैरु; जु दया कैरु, उ खुश मन से दया कैरु |
\v 9 प्रेम मा कपट नि हो; बुरै से घर्णा कैरा; भलै कन मा लग्यां रावा |
\v 10 भाई-चारा का प्रेम मा एक दुसरा मेल रखा; सदानि एक दुसरा आदर कन मा बढ़दि रावा |
\v 11 कोशिस कन मा आळस नि कैरा; आत्मिक उमाळ मा भरदि रावा; अर प्रभु कि सेवा करदि रावा |
\v 12 आशा मा खुश रावा; क्लेश मा अटल रावा; अर प्रार्थना मा लग्यां रावा |
\v 13 पवित्र लोगुं तैं जु कुछ जरूरि हो, वांमा ऊंकि मदद कैरा; मेहमान-दारी कन मा लग्यां रावा |
\v 14 अपंणा सतौंण वळु तैं आशिष द्यावा; सिर्फ आशीष द्यावा पर श्राप नि द्यावा |
\v 15 ख़ुशी मंनौंण वळुं का दगड़ा मा ख़ुशी मंणावा, अर रोंण वळु का दगड़ा मा रवे ल्यावा |
\v 16 आपस मा एकि मन रावा; घमंडी नि बंणा, पर सीधा लोगुं का दगड़ा मा संगत रखा; अर अपंणि दृष्टि मा बुद्धिमान नि बंणा |
\v 17 बुरै का बदला मा कै दगड़ि बुरै नि कैरा; जौं बातुंन स्भ्युं को भलु होंण वांकि चिंता कैरा |
\v 18 जख तक ह्वे सैकु, तुम स्भ्युं का दगड़ा मा मेल-मिलाप कनै भरसक कैरा |
\v 19 हे प्रियों, बदलु नि लियां, पर परमेश्वर का क्रोध तैं मौका दियां, किलैकि लेख्युं च, “बदला लेंण मेरु काम च, प्रभु बोळदु मी हि बदला ल्यूलु |”
\v 20 पर "जु कभि तेरु बैरि भूखो हो ता वे तैं खांणु खिलौ, अर जु तिसाळो हो ता वेतैं पाणि पिलौ; किलैकि इन कन से तु वेक मुंड मा जगदा अंगारों को ढेर लगैलि |”
\v 21 बुरै से नि हारा, पर भलै से बुरै तैं जीति ल्यावा |
\c 13
\p \v 1 हरेक मनखि राजकिय अधिकारीयों का आधिन रौ, किलैकि क्वे अधिकार इन नी च जु कि परमेश्वर कि तरपां बटी नि हो; अर जु अधिकार छिंनि उ परमेश्वर का द्वारा ठैरायां छिंन |
\v 2 इलै जु क्वे अधिकार को विरोध करुदो उ परमेश्वर कि विधि-नियमु को विरोध करुदो, अर इन विरोध कन वळा लोग दण्ड पाला |
\v 3 किलैकि हाकिम कि डैर ऊंकु च जु बुरा काम करदिनि, अब जु तु हाकिम से निडर रौंण चांणि छै, ता अच्छा काम कैर तब वेकि तरपां बटी तेरी तारिफ ह्वेलि;
\v 4 किलैकि उ ता तेरि भलै कु रख्युं च अर उ परमेश्वर को सेवक च, पर जु तु बुरा काम करिलि ता डैरि लि किलैकि उ बेकार बात मा तलवार नि रखुदु; उ परमेश्वर को सेवक च जु परमेश्वर का प्रकोप का अनुसार बुरै कन वळा तैं सजा देंदु |
\v 5 इलै आधिन मा रौंण जरूरि च सिर्फ सजा कि डैरा बानु ना, पर अंतर-आत्मा भि इनि गव्हे देंदि |
\v 6 इलै कर भि चुकौण चैंणु च किलैकि अधिकारि परमेश्वर का सेवक छिंन जु सदानि ये काम मा लग्यां रंदिनि |
\v 7 इलै जैकु जु हक च वेतैं वा चीज द्यावा, जैतैं कर चयोंणु च वेतैं कर द्यावा, जैतैं चुंगि देंण वेतैं चुंगि द्यावा; जै बटी डरण चैंणु च वे बटी डैरि ल्यावा जैको आदर कन चैंणु च, वेको आदर कैरा |
\v 8 आपसि प्रेम का आलावा और कैं बात मा कैको कर्जदार नि बंणा; किलैकि जु दुसरा तैं प्रेम करदु वेन व्यवस्था को पालन कैरेली |
\v 9 किलैकि इन च, “व्यभिचार नि करयां, हत्या नि करयां, चोरि नि करयां, लालच नि करयां,”अर यूं तै छोड़िके क्वे और आज्ञा हो ता वांको निचोड़ ईं बात मा मिळदु, “अपड़ा पड़ोसि बटे अपड़ा समान प्रेम रखि |'
\v 10 प्रेम पड़ोसि कि क्वी बुरै नि करदु, इलैकि प्रेम रखंण व्यवस्था तैं पूरु कन होंदु |
\v 11 बगत तैं पछयांणि कै इनि कैरा, इलैकि अब तुम तैं निंद बटि बिजणौ को बगत ऐ गे; किलैकि जै बगत हमुन विशवास कैरि छौ, वे बगत ता विचार से अब हमारु उद्धार नजदीक च |
\v 12 रात भौत बीति गे, अर दिन निकंळ पर च; इलै हम अंधकार का कामों तैं त्यागि के उज्यळा हथियारुं तैं बांधि ल्यां |
\v 13 जन दिन तैं शोभा देंदु, उनि हम सीधि चाल चलि ल्यां, न कि लीला-क्रीडा अर न पियक्कड़पन मा, न व्यभिचार अर न लुचपन मा अर न झगड़ा अर न जलनं रखण मा |
\v 14 बल्कि प्रभु यीशु मसीह तैं पैरि ल्या, अर शरीर कि पापि मनसाओं तैं पूरि कन को उपाय नि कैरा |
\c 14
\p \v 1 जु विशवास मा कमजोर च, वेतैं अपंणि संगत मा ले ल्या, पर वेका विचारुं पर बहस-बाजि कनु ना |
\v 2 एक तैं विशवास च कि सब कुछ खांण ठिक च, पर जु विशवास कमजोर च उ सिर्फ साग पात हि खांदु |
\v 3 खांण वळु नि खांण वळा तैं गलत नि समझु अर नि खांण वळु खांण वळा पर दोष नि लगौ, किलैकि परमेश्वर न वेतैं भि स्वीकार कैरेलि |
\v 4 तु कु छै जु दुसरा का सेवक पर भगार लगौंणि छै? वेको अटल रौंण या गिरि जांण वेका मालिक पर हि निर्भर च; बल्कि उ जरुर अटल रालो किलैकि प्रभु वेतैं अटल रखि सकदु |
\v 5 क्वी ता एक दिन तैं दुसरा दिन से बढ़िके मंणदु, अर क्वी सब दिनु तैं एक समान मंणदु | हरेक अपड़ा मन मा निश्चय कैरि ल्यो |
\v 6 जु कै दिन तैं खाश मंणदु उ प्रभु का वास्ता मंणदु | जु खांदु च उ प्रभु कु खांदु, किलैकि उ परमेश्वर को धन्यवाद करदु, अर जु नि खांदु, उ प्रभु का वास्ता नि खांदु अर परमेश्वर को धन्यवाद करदु |
\v 7 किलैकि हम मा बटी क्वे न ता अफु कु ज्यूंदु अर न क्वे अफु कु मोरदु |
\v 8 जु हम ज्यूंदा छां ता प्रभु कु ज्यूंदा छां; अर जु मोरदा छां ता प्रभु कु मोरदां; इलै ज्यूंदा रांवां या मोरि जां, हम प्रभु का हि छां |
\v 9 किलैकि मसीह इलैइ मोरि अर ज्यूंदु भि ह्वे कि उ जु मोरि गेंनि अर जु ज्यूंदा छिंन द्वीं को प्रभु हो |
\v 10 तु अपड़ा भै पर भगार किलै लगांणि छै? या तु अपड़ा भै तैं तुच्छ किलै समझंणि छै? हम सब का सब परमेश्वर का न्याय सिहासन का सामंणि खड़ा होला |
\v 11 किलैकि लेख्युं च, “प्रभु बोळदु मेरा जीवन का सौं कि हरेक घुंडा मेरा मेरा सामंणि टिके जाला, अर हरेक जीभ परमेश्वर तैं अंगीकार करिलि |”
\v 12 इलै हम मा बटी हरेक परमेश्वर का सामंणि अपंणु अपंणु लेखा-जोखा द्यालु |
\v 13 इलै अगनै बटी हम एक हैंका पर भगार नि लगां, पर तुम ठांणि ल्यावा कि क्वे भि अपड़ा भै का सामंणि ठेस या ठोकर खांण को कारण नि बंणु |
\v 14 मि जंणदु छौं अर प्रभु यीशु मसीह मा मी तैं निश्चय च कि क्वे भि चीज अपंणा आप मा अशुद्ध नी च, पर जु वीं चीज तैं अशुद्ध समझुदो वेकु वा चीज अशुद्ध च |
\v 15 जु तेरु भै तेरा कुछ खांण का कारण दुखि च ता, तु प्रेम कि रीति पर नि चळदि; जैकु मसीह मोरि, वेतैं तु अपड़ा खांणु का द्वारा नष्ट नि कैर |
\v 16 इलै तुमुकु जु भलु च वांकि बुरै नि करे जौ |
\v 17 किलैकि परमेश्वर को राज खांण-पेंण ना, बल्कि धर्म अर मेल-मिलाप अर वा ख़ुशी च ज्व पवित्र आत्मा से होंदि |
\v 18 जु क्वे ये ढंग से मसीह कि सेवा करदु, वे से परमेश्वर खुश होंदु अर लोग भि वेकि तारिफ करदिंनि |
\v 19 इलै हम ऊं बातुं मा लग्यां रांवां जौं से मेल-मिलाप अर एक हैंका को सुधार हो |
\v 20 खांणु का खातिर परमेश्वर को काम तैं नि बिगाड़ा | सब कुछ शुद्ध ता छैं च, पर वे मनखि कु बुरु च जैतैं कै हैंका का खांणु से ठेस लगदि |
\v 21 ठिक ता यू च कि तु ना मांस खा अर ना अंगूरों को रस पी, अर ना कुछ इन कैर ज्यांसे तेरु भै ठोकर खौ |
\v 22 तेरु जु विशवास हो, वेतैं परमेश्वर का सामंणि अपंणा हि मन मा रख | धन्य च उ मनखि जु वीं बात मा, जैं तै उ ठिक समझुदो, अपंणा आप तैं दोषी नि ठैरौंदु |
\v 23 पर जु शक कैरि के खांदु उ दण्ड पौंण का लैक ठैर चुकि गे, किलैकि उ विशवास से नि खांदु; अर जु कुछ भि विशवास से नी च उ पाप च |
\c 15
\p
\v 1 हम जु अपंणा विशवास मा पक्का छां हम तैं चंयोंणु च कि हम कमजोरों कि कमजोरि तैं सहनं करां, अर सिर्फ अपंणो हि सुख को ध्यान नि रखां |
\v 2 हम मा बटे हरेक अपड़ा पड़ोसि तैं वेकि भलै का वास्ता खुश कैरा कि वेकि उन्नति हो |
\v 3 किलैकि मसीह नं भि खुद अपंणि भलै ध्यान मा नि रखि, पर जन लेख्युं च; “तेरि बुरै कन वळुं कि बुरै मी तैं सैंण पोड़ि |”
\v 4 जतगा बात पैलि बटी लिखे गेंनि, उ हमारि शिक्षा कु हि लिखे गे छै कि हम धीरज अर पवित्रशास्त्र का हौसला का द्वारा आशा रखां |
\v 5 धीरज अर हौसला देंण वळु परमेश्वर तुम तैं इन वरदान द्यो कि तुम यीशु मसीह का अनुसार आपस मा एक मन से रावा |
\v 6 ताकि तुम एक मन अर एक अवाज से प्रभु यीशु मसीह का पिता परमेश्वर कि बढ़ै कैरि सक्यां |
\v 7 इलै, जनकि मसीह नं तुम तैं स्वीकार कैरि उनि तुम भि एक हैंका तैं स्वीकार कैरा, अर परमेश्वर कि महिमा बड़ावा |
\v 8 इलै मेंरु बुनो मतलब यू च कि मसीह गैर-जाति को सेवक बंणि ताकि उ प्रगट कैरु कि परमेश्वर सचु च ताकि वा करार पक्कि ह्वे जौ, ज्व हमारा पूवर्जों तैं दिये गे छै |
\v 9 अर गैर यहुदि परमेश्वर कि दया का कारण वेकि महिमा करुनु; जनकि लेख्युं च, “इलै मि जाति-जाति का लोगुं का बीच तेरु धन्यवाद करुलु, अर तेरा नाम से भजन गौलु |”
\v 10 अर फिर उ बोळदु, “हे जाति-जाति का सब लोगों वेकि प्रजा का दगड़ा मा आनन्द अर ख़ुशी मंणा |
\v 11 अर फिर बोळदु, “हे जाति-जाति का सब लोगों, प्रभु कि बढ़ै कैरा; अर हे राज्य-राज्य का सब लोगों वेकी प्रशंशा कैरा |”
\v 12 फिर यशायाह बोळदु, “यिशै कि एक जड़ प्रगट ह्वे गे, अर गैर-जातियों को हाकिम होंणु कु क्वी एक उठुलो, वे पर गैर-जाति का लोग अपंणि आशा रखला |”
\v 13 अब परमेश्वर जु आशा को दानि च तुम तैं वे पर विशवास कना का द्वारा पूरि ख़ुशी अर शान्ति से भरपूर कैरि द्यो, ताकि पवित्र आत्मा कि शक्ति से तुमारि आशा बंणि रौ |
\v 14 हे मेरा भयों मि तुमारा बारा मा अच्छी तरौं से जंणदू कि तुम अफ़ी भलै अर सभि ज्ञान से परिपूर्ण छां अर इन भि छां तुम एक दुसरा तैं शिक्षा भि दे सकदां |
\v 15 तौभि मिन कैं कैं जगह मा याद दिलौंणु भौत हिम्मत कैरि के लेखि | किलैकि परमेश्वर न मी पर कृपा कैरी |
\v 16 कि गैर-जाति का लोगुं का बीच मा काम कनु कु मि मसीह यीशु को सेवक बंणयुं छौं | परमेश्वर का सुसमाचार का प्रचार कि ईं सेवा तैं मि पुरोहित कि तरौं करदूं, कि गैर-जाति का लोग पवित्र आत्मा का द्वारा पवित्र ह्वेके परमेश्वर तैं स्वीकार कन लैक बंणि जौंनु |
\v 17 इलै ऊं बातुं का बारा मा जु परमेश्वर से मेल रखदिंनि वां से मि मसीह यीशु मा बढ़ै कैरी सकदूं |
\v 18 किलैकि ऊं बातुं तैं छोड़िके मी तैं और क्वी बात का बारा मा बोनु कु साहस नी च, जु मसीह नं गैर-जाति कि आधिनता कु वचन, अर कर्म,
\v 19 अर चिन्ह, अर अद्भुत कामों कि सामर्थ नं, अर पवित्र आत्मा कि सामर्थ नं, मेरा हि द्वारा करिनि; इख तक कि मिन यरूशलेम बटी ले के चौतरफि इल्लुरिकुम तक मसीह का सुसमाचार को पूरु पूरु प्रचार कैरि |
\v 20 पर मन कि अभिलाषा या च कि जख जख यीशु मसीह को नौं नि सुंणे, उखि जै के सुसमाचार सुंणौ कखि इन नि हो कि मि कै हैंका कि बुनियाद पर घर बंणौ |
\v 21 पर जन लेख्युं च उनि हो, “जौं मु वेको सुसमाचार नि पौंछि, वी देखला अर जौंन नि सूंणि वी समझला |”
\v 22 इलैइ मि तुमारा बीच मा औंपर अब यूं देशु मा मेरा काम कु क्वी जगह नि रै, अर भौत बरसूं बटी तुम मु औंणौ मेरु मोन बुनु च | ण से बार-बार रुक्यूं रौं |
\v 23 इलै जब मि स्पेन जनै जौलु ता तुमारा बीच ह्वेके जौलु, किलैकि मी तैं आशा च कि वीं यात्रा मा तुम बटी भेंट ह्वेलि, अर जब तुम दगड़ि संगत मा रै के मेरु ज्यू भुरे जालु ता तब तुम मी तैं कुछ दूर अगनै के भेजि दियां |
\v 24 पर अभि ता मि पवित्र लोगुं कि सेवा कनु कु यरूशलेम जांणु छौं |
\v 25 किलैकि मकिदुनिया अर अखया का लोगुं तैं यु ठिक लगि कि यरूशलेम मा रौंण वळा पवित्र लोगुं मा बटी जु गरीब छिंनि ऊंकु कुछ दान इक्कठा कैरि ल्यां |
\v 26 ऊं तैं ठिक ता लगि छैंच, पर उ ऊनका कर्जदार भि छिंनि, किलैकि गैर-जाति का लोग जु ऊंकि आत्मिक बातुं मा शामिल ह्वेंनि, ता ऊंकु भि ठिक च कि शरीर कि बातुं मा ऊंकि सेवा करुनु |
\v 27 इलै मि ये काम तैं पूरु कैरिके अर ये दान तैं ऊंका हाथ मा सुपुर्द कैरि के तब तुमारा बीच ह्वेके स्पेन चलि जौलु |
\v 28 अर मि जंणदु छौं कि तुमारा बीच मा औलु, ता यीशु मसीह कि पूरि आशीष का दगड़ा मा औलु |
\v 29 हे भयों हमारा प्रभु यीशु का नौं मा अर पवित्र आत्मा का प्रेम का द्वारा मि तुम बटी अजुजि कनु छौं कि तुम मी कु परमेश्वर बटे प्रार्थना कन मा मेरु दगड़ु कैरा |
\v 30 कि मि यहुदिया का अविश्वासी लोगुं से बचि जौं, अर मेरि ज्व सेवा यरूशलेम का वास्ता च वा सेवा उख रौंण वळा पवित्र लोगुं तैं अच्छि लगु;
\v 31 अर मि परमेश्वर कि मनसा से तुमारा बीच मा ख़ुशी का दगड़ा मा ऐ के तुमारा दगड़ा मा चैन पै सैकु |
\v 32 शान्ति को परमेश्वर तुम स्भ्युं का दगड़ा मा सदानि रौ | आमीन |
\v 33 शान्तिदाता परमेश्वर तुम सभ्युं का दगड़ा मा रौ | आमीन |
\c 16
\p \v 1 मि तुम बटी अपंणि बैंणं जैंकु नौं फीबे च, अर ज्व किंख्रिया कि मसीह मंडली कि सेविका च, मि वीं कु तुम बटी अजुजि कनू छौं
\v 2 कि तुम प्रभु का नौं से वीं तैं स्वीकार कैरा जन कि पवित्र लोगुं तैं कन चैंणु च, जु कभि कै काम मा वीं तैं तुमारि मदद कि जरूरत ह्वेलि ता तुम वींकि मदद करयां, किलैकि वीं न भि भौतुं कि बल्कि मेरी भि भौत मदद कैरी |
\v 3 प्रिसका अर अक्विला तैं जु मसीह यीशु मा मेरा सहकर्मी छिंन, नमस्कार |
\v 4 ऊंन मेरि प्राण रक्षा कु अपंणु हि जीवन खतरा मा डाळेलि छौ; अर सिर्फ मी हि ना बल्कि गैर-जातियुं कि सैरि मंडली भि ऊंको धन्यवाद करदिंनि |
\v 5 वीं मंडली तैं भि मेरु नमस्कार ज्व ऊंका घर मा च | मेरा प्रिय इपैनितुस, जु मसीह कु आसिया को पैलु फल च, वेकु भि मेरु नमस्कार |
\v 6 मरियम तैं भि जैंन तुमुकु भौत मेहनत कैरी नमस्कार |
\v 7 अन्द्रुनीकुस अर यूनीयास कु जु मेरा कुटुंब का छिंन, अर मी दगड़ी जेळ-खांना मा कैद ह्वे छा, अर चेलुं मा भि जंणयां पैछंणयां छिंनि, अर मी से पैलि मसीही ह्वे छा, ऊंकु मेरु नमस्कार |
\v 8 अम्पलियातुस तैं जु प्रभु मा मेरु प्रिय च, नमस्कार |
\v 9 उरबानुस तैं, जु मसीह मा हमारु सहकर्मी च, अर मेरु प्रिय इस्तखुस तैं भि नमस्कार |
\v 10 अपिल्लेस तैं जु मसीह मा खरु निकळि, नमस्कार | अरिस्तुबुलुस का कुटुंब तैं मेरु नमस्कार |
\v 11 मेरा कुटुंबि हेरोदियोन तैं नमस्कार | नरकिस्सुस का कुटुंब का लोग जु कि प्रभु मा छिंन ऊंकु नमस्कार |
\v 12 त्रूफेना अर त्रूफोसा कु जु प्रभु मा ह्वेके मेहनत करदिंनि, नमस्कार | प्रिय पिरसिस तैं, जैनं प्रभु मा ह्वेके भौत मेहनत कैरि, नमस्कार |
\v 13 रुफुस तैं जु प्रभु मा चुंणयु च अर वेकि माँ तैं, ज्व मेरि भि माँ समान च, ऊं द्वीं तैं मेरु नमस्कार |
\v 14 असुंक्रितुस अर फिलगोन अर हिम्रेस अर पत्रुबास अर हिर्मास अर ऊं दगड़ि रौंण वळा भयुं कु नमस्कार |
\v 15 फिलुलुगुस अर यूलिया अर नेर्युस अर वेकि बैंणं, अर उलुम्पास अर ऊं दगड़ा का सब पवित्र लोगुं कु नमस्कार |
\v 16 आपस मा एक हैंका कि पवित्र भुकि से नमस्कार कैरा | तुम तैं मसीह कि सैरि मण्डलियों कि तरपां बटी नमस्कार |
\v 17 अब हे भयों, मि तुम से अजुजि कनु छौं कि ऊं लोगुं से बचि के रंयां जु तुमारा बीच मा फूट डळदिंनि अर ज्व शिक्षा तुमुनं पै वेकि उल्टि शिक्षा दे के तुम तैं भरम मा डळदिंनि ऊं से दूर रावा |
\v 18 किलैकि इन्देरया लोग हमारा प्रभु यीशु मसीह का नि छिंनं, पर अपड़ा पुटगा कि सेवा करदिंनि; अर मिठि-मिठी बातुं से भोला-भाला लोगुं का मन तैं भरमै देंदिनि |
\v 19 तुमारा आज्ञा मंणनै कि चर्चा सभि लोगुं मा फैलि गे, इलै मि तुमारा बारा मा खुश होंदु, पर मि इन चांदु कि तुम भलै कु बुद्धिमान पर बुरै कु भोला बंणयां रावा |
\v 20 शांति देंण वळु परमेश्वर थोड़ा समै मा शैतान तैं तुमारा खुट्टुं तौळा कुरचि देलो | हमारा प्रभु यीशु मसीह कि कृपा तुमारा दगड़ी हो |
\v 21 मी दगड़ी काम कन वळु तिमुथियुस अर मेरि जाति को भै लूकियुस, अर यसोन अर सोसिपत्रुस को तुमुकु नमस्कार बोल्युं |
\v 22 मि तिरतियुस जु यीं चिट्ठी को लेखंण वळु छौं, प्रभु मा तुम सभ्युं तैं मेरु नमस्कार |
\v 23 गयुस जु मेरि अर मंडली कि सेवा-टैळ कन वळु च, वेको तुमुकु नमस्कार | शहर को खंजाचि इरास्तुस अर भै क्वारतुस कि तरफ बटी भि तुमुकु नमस्कार |
\v 24 हमारा प्रभु यीशु मसीह की कृपा तुम दगड़ि हो |
\v 25 परमेश्वर कि महिमा हो, जु तुम तैं मेरा सुसमाचार मा अटल रखि सकुदु, ये सुसमाचार मा यीशु मसीह को रैबार दियुं च अर परमेश्वर को भेद प्रगट करयूं च, यु भेद पैलि बटी गुप्त रख्युं छौ |
\v 26 पर अब प्रगट ह्वेके अर सनातन परमेश्वर कि आज्ञा से वेका रैबारयुंन अपड़ि किताबुं का द्वारा सब जातियुं तैं बतै कि उ सब लोग विशवास से आज्ञा मंणन वळा ह्वे जौंनु |
\v 27 वी एकमात्र बुद्धिमान परमेश्वर की यीशु मसीह का द्वारा जुग-जुग तक महिमा होंणि रौ | आमीन |
