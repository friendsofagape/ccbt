\id EPH
\ide UTF-8
\rem Copyright information: Creative Commons Attribution- ShareAlike 4.0 License
\h इफिसियों
\toc1 इफिसियों
\toc2 इफिसियों
\mt1 Ephesians
\mt1 इफिसियों
\c 1
\p
\v 1 पौलुस कि तरपां बटी जु परमेश्वर कि मनसा से यीशु मसीह को चेला च, मेरी या चिट्ठी इफिसुस म ऊं रौंण वळुं कु च, जु पवित्र अर मसीह यीशु मा विश्वास करदिंनि :
\v 2 हमारा पिता परमेश्वर अर प्रभु यीशु कि तरपां बटी तुमतैं किरपा अर शांति मिळदि रौ |
\v 3 हमारा प्रभु यीशु मसीह का परमेश्वर पिता को धन्यवाद हो कि वेन हमतैं ऊंचा स्थानों मा सभि किस्म कि आत्मिक आशीष दिंयि चा |
\v 4 वेन दुनिया का बनण से पैली ही हमतैं मसीह मा चुणेलि छौ कि हम वेका सांमणी पवित्र अर निर्दोष रावां |
\v 5 अर वेन अपंणि भलि मनसा का अनुसार हमतैं अफुकु पैलि बटे ठैरै कि यीशु मसीह का द्वारा हम वेका गोद लिय्यां नौंना बंणि जां,
\v 6 कि वेकि वीं कृपा का प्रताप कि बड़ै हो, ज्व कि वेन अपंणा नौंना मा सगत कै कैरी |
\v 7 हमतैं वेमा वेकि ल्वे का द्वारा छुटकारो, अर पापों कि क्षमा, वेकी वीं किरपा का धन का अनुसार मिलि,
\v 8 ज्व वेन सैरा ज्ञान अर सैरी समझ समेत हम पर सगतकै कैरी |
\v 9 किलैकि परमेश्वर न अपंणि भलि मनसा को भेद का अनुसार हमतैं बतै जैतैं वेन अपंणा आप मा ठांणेलि छौ |
\v 10 कि बगत को पूरु होंणो इन प्रबंध हो कि जु कुछ स्वर्ग मा च अर जु कुछ धरति मा च, सब कुछ उ यीशु मसीह मा इकट्ठा कैरु,
\v 11 वेमा ही हम भि वेकि मनसा से जु उ अपंणि मनसा का अनुसार सब कुछ करुदो, पैलि बटे ठैरिके उत्तराधिकारि बंणा
\v 12 कि हम, जौं न पैलि बटी यीशु मसीह पर उम्मीद रखिं छै, वेका प्रताप कि बड़ै का कारण बंणि जां |
\v 13 अर वेमा ही तुम पर भि, करार करिं पवित्र आत्मा कि मुहर लगिं च जब तुमुन सचै को वचन सूंणि जु तुमारु उद्धार को सुसमाचार चा अर जै पर तुमुन विश्वास कैरी |
\v 14 अर व मुहर वेका द्वारा मोल लियां लोगुं कु अर छुटकरा कु हमारू उत्तराधिकारी को बयानु च, इलैकि वेका प्रताप कि बड़ै हो |
\v 15 मी भि वेका विश्वास का समाचार तैं सूंणिके जु तुम लोगुं को प्रभु यीशु पर चा अर सभि पवित्र लोगुं पर भि प्रगट च,
\v 16 इलै मि तुमुकु धन्यवाद कन नि छोड़दुं, अर अपंणि प्रार्थनाओं मा तुमतैं याद कनु रंदौ,
\v 17 कि हमारु प्रभु यीशु मसीह को परमेश्वर जु प्रतापमय पिता च उ तुमतैं अपंणि पहचान मा ज्ञान अर प्रकाश का भेदों तैं संमझणौ आत्मा द्यो,
\v 18 अर तुमारा मन का आंखा खुलि जौनु कि तुम जांणि जां कि वेका बुलांणे उम्मीद क्या च,
\v 19 अर वेकि सामर्थ हम मा जु हम वे पर विश्वास करदां, इतगा महान च, वेकि असरकार शक्ति का कामों का अनुसार
\v 20 जु वेन यीशु मसीह कु कैरी कि वेतैं मुर्दों मा बटी ज्यूंदु कैरिके स्वर्गीय जगों मा अपंणि दैंणि तरपां बैठै
\v 21 अर वेतैं सभि किस्म कि प्रधानता, अर अधिकार, सामर्थ, प्रभुता अर हरेक नौं का मथि जु न सिर्फ ये लोक मा बल्कि परलोक मा भि लिये जालु,
\v 22 अर सब कुछ वेका खुट्टुं का तौळा कैरी दींनि; अर वेतैं सभि चीजुं पर श्रेष्ट बंणैके मंडलि तैं दे दींनि,
\v 23 मंडलि यीशु मसीह को शरीर च, अर वेकि भरपूरी च जु सब मा सब कुछ पूरु कैरी सकुदु |
\c 2
\p \v 1 वेन तुमतैं भि ज्यूंदू कैरि, जु तुम अपंणा पापों मा मुरयां छा
\v 2 ज्यांमा तुम पैलि ये संसार कि रीति पर, अर स्वर्ग पर राज कन वळा हाकिम जन वे दुष्टात्मा का अनुसार चळदा छा, जु अभि भि आज्ञा नि मणन वळु मा काम कनु च |
\v 3 यूं मा हम सभ्या का सभि पैलि अपंणा शरीर कि लालसाओं मा दिन बिताणा छा, अर शरीर अर मन कि इच्छा तैं पूरि करदा छा अर और लोगुं जंन स्वभाव से ही क्रोध कि सन्तान छा |
\v 4 पर परमेश्वर न जु दया को धनी च अपंणा वे बड़ा प्रेम का कारण ज्यांसे वेन हम बटी प्रेम कैरी,
\v 5 जब हम अपराधों का कारण मोरयां छा ता वेन हमतैं यीशु मसीह दगड़ी ज्यूंदु कैरी, वेकि किरपा से ही तुमारु उद्धार होंय्युं चा,
\v 6 वे ही परमेश्वर न हमतैं यीशु मसीह का दगड़ी ज्यूंदु कैरी अर वे दगड़ी स्वर्गीय जगों मा बैठै
\v 7 कि उ अपंणि वीं किरपा से ज्व मसीह यीशु मा हम पर च, अर औंण वळा बगत मा अपंणि किरपा को आसिम धन दिखौ |
\v 8 किलैकि विश्वास का द्वारा तुमारु उद्धार होंयूं च; अर यु तुमारि तरपां बटी नी च बल्कि परमेश्वर को दान च,
\v 9 अर ना कर्मों का कारण, कखि इन नि हो कि क्वी बड़ु मोन कैरु |
\v 10 किलैकि हमतैं परमेश्वर न बंणै, अर यीशु मसीह मा हमारि रचना इलै करे गे कि भला काम कैरी सक्यां जौं भला कामों तैं परमेश्वर न हमुकु पैलि बटी ठैरयां छिंनि |
\v 11 इलै याद रखा कि तुम जु शरीर का रूप मा गैर जाति का लोग छां {अर जु लोग शरीर मा हाथ न करयां खतना वळा मणे जंदिंनि उ तुमुकु इन बुळदिंनि कि तुमारु खतना नि होंय्युं},
\v 12 तुम लोग वे बगत मसीह से अलग, अर इस्राएल का नागरिक होंण से अलग अर परमेश्वर कि करार का वचनों का भागिदार नि छा, तुम मु क्वी उम्मीद नि छै अर ये संसार मा परमेश्वर बटी दूर छा |
\v 13 पर अब मसीह यीशु मा तुम जु पैलि दूर छा मसीह कि ल्वे का द्वारा नजदीक ह्वे ग्यां |
\v 14 किलैकि वी हमारु मेल मिलाप च जै न द्व्युं तैं एक कैरेलि अर अलग कन वळि पाळ तैं ढोळेलि,
\v 15 अपंणा शरीर का बलिदान से वेन अज्ञाओं विधि कि रीति रिवाज वळा नियम तैं खतम कैरेलि कि यहुदि जाति अर गैर यहुदि जाति तैं एक कैरिके अफ मा एक नया मनखि कि रचना कैरिके मेल कैरी द्यो,
\v 16 अर सलीब पर अपंणा बलिदान का द्वारा बैर भाव तैं नाश कैरिके यांका द्वारा द्व्युं तैं एक शरीर बंणैके परमेश्वर दगड़ि मेल कैरि द्यो |
\v 17 वेन ऐ के तुम जु दूर छा अर ऊंतैं जु नजदीक छा, द्व्युं तैं मेल मिलाप को समाचार सुंणै |
\v 18 इलैकि वेका ही द्वारा हम द्व्युं कि एक आत्मा मा पिता परमेश्वर का संमणि जै सकदां |
\v 19 इलै अब तुम परदेशी अर परै नि छां, पर पवित्र भक्त लोगुं का दगड़ी स्वदेशी अर परमेश्वर का कुटुम्ब का लोग बंणि ग्यां |
\v 20 तुमारु निर्माण चेलों का अर परमेश्वर का रैब्बारयों कि बुनियाद पर होंयूं च जैको कोणा को ढुंग्गो अफि यीशु मसीह च |
\v 21 ज्यांमा सैरी रचना दगड़ी मिलिके प्रभु मा एक पवित्र प्रार्थना भवन बंणदि जांदि,
\v 22 ज्यांमा तुम भि पवित्र आत्मा का द्वारा परमेश्वर का घर होंणु कु दगड़ी बंणैये जंदां |
\c 3
\p \v 1 इलै मि पौलुस जु तुम गैर जाति का लोगुं कु मसीह यीशु का बानु जेळ खांणा मा बंधी छौं,
\v 2 जु तुमुनं परमेश्वर कि वीं किरपा कि प्रबंध का समाचार तैं सूंणि हो, जु तुमुकु मीतैं दिये गे छौ,
\v 3 जन कि उ भेद मी पर एक दिव्य दर्शन का द्वारा प्रगट किरे गे जैका बारा मा मिन जरा सि पैलि लेखेलि छौ,
\v 4 जै बटी तुम पैड़िके जांणि सकदां कि मि मसीह का भेद तैं कख तक समझि सकुदुं |
\v 5 जु भेद पिछलि पीड़िय्युं मा मनखि जाति तैं नि बतै छौ, पर अब परमेश्वर न वे भेद तैं अपंणा पवित्र चेलुं का अर रैबारयों का पवित्रआत्मा का द्वारा प्रगट कैरी |
\v 6 उ भेद यू च कि मसीह यीशु मा सुसमाचार का द्वारा गैरजाति का लोग यहुदि जाति दगड़ी उत्तराधिकारि का हक मा साजा, अर एकि शरीर अर करार का साजा छिंन |
\v 7 मि परमेश्वर कि किरपा का वे दान का अनुसार, ज्व वेकि सामर्थ का प्रभाव का अनुसार मीतैं दिये गे, वे सुसमाचार कु सेवक बंणि ग्यों |
\v 8 मी पर जु कि पवित्र भक्त लोगुं मा छुट्टु से छुट्टु छौं या किरपा ह्वे कि गैर जाति का लोगुं तैं मसीह का अपरम्पार धन को सुसमाचार सुंणौ,
\v 9 अर सभ्युं पर ईं बात तैं प्रगट कैरु कि वे भेद को प्रबंध क्या च जु सभ्युं का सिरजनहार परमेश्वर मा पैलि बटी गुप्त छौ |
\v 10 इलैकि अब मंडलि का द्वारा, परमेश्वर को बनि बनि ज्ञान स्वर्गधाम का प्रधानों अर अधिकारियों पर प्रगट किरे जौ |
\v 11 परमेश्वर को यु भेद जमानों बटी जु वेन अपंणि मनसा का अनुसार हमारा प्रभु यीशु मसीह मा पूरु कैरी |
\v 12 ज्यांमा हमतैं वे पर विश्वास कन से साहस अर भरोसा दगड़ी परमेश्वर का नजदीक जांणौ अधिकार च |
\v 13 इलै मि अजुजि कनु छौं कि जु अन्यो तुमारा बानो मी पर होंणा छिंन जौंतै मि झेलुणु भि छौं वांका कारण तुम साहस नि छोड़ा, किलैकि ऊं मा ही तुमारु प्रताप च |
\v 14 इलै मि पिता परमेश्वर का संमणि घुंडा टेकुदु,
\v 15 जै बटी स्वर्ग अर धरति पर का, हरेक कुटम्ब को नौं रखे जांदु,
\v 16 कि उ अपंणा प्रताप का अनुसार तुम तैं यु दान द्यो कि तुम वेकि आत्मा से अफ मा सामर्थ पै के बलिष्ठ होंदि जा |
\v 17 अर विश्वास का द्वारा यीशु मसीह तुमारा मनों मा बसि जौ कि तुम प्रेम मा जड़ पकड़िके अर बुनियाद डाळिके,
\v 18 सब पवित्र भक्त लोगुं का दगड़ी अच्छी तरौं समझि सक्यां कि यीशु मसीह का प्रेम कि चौड़ाई, लम्बै, ऊंचै, अर कतगा गैहरी च |
\v 19 अर मसीह का वे प्रेम तैं जांणि सक्यां जु समझ से भैर च, इलैकी तुम परमेश्वर कि सैरी परिपूर्णता से भरपूर ह्वे जां |
\v 20 अब जु परमेश्वर इतगा सामर्थि च कि हमारी अजुजि अर समझ से कतगै बड़िके काम कैरी सकुदो वीं सामर्थ का अनुसार ज्व हम मा काम करदी |
\v 21 मंडलि मा अर यीशु मसीह मा अर पीड़ी दर पीड़ी वेकु प्रताप अर बड़ै सदानि होंणि | आमीन |
\c 4
\p \v 1 इलै मि जु प्रभु का बानों जेळ मा बंधी छौं मि तुम मु अजुजि कनु छौं कि जै धेय से तुम बुलाये ग्यां वांका ही लैक तुमारु चाल चलण भि हो,
\v 2 जंनकि सैरी दीनता, नम्रता, सब्र रखिके प्रेम से एक हैंका कि सै ल्या |
\v 3 अर मेल का बंधन मा एक ह्वेके वीं एकता तैं बंणैके रखा जैं एकता तैं पवित्र आत्मा हम तैं देंदु |
\v 4 एकि शरीर च, अर आत्मा भि एकि च, ठिक उनि के एक उम्मीद कु तुम भि बुलैये गे छा |
\v 5 एकि प्रभु च, एकि विश्वास, अर एकि बपतिस्मा च,
\v 6 अर सभ्युं कु एकि परमेश्वर पिता च जु सभ्युं पर राज करुदु, अर सभ्युं का बीच, अर सभ्युं मा रौंदु |
\v 7 पर हम मा बटी हरेक तैं यीशु मसीह को दान परिणाम का अनुसार किरपा मिलि |
\v 8 इलै धर्मशास्त्र मा लेख्युं च: “उ ऊंचा पर चड़ैए गे अर कैदियों तैं बांधिके लीगे, अर मनख्युं तैं दान दींनि |”
\v 9 उ मथि गै यांको ओर क्या मतलब ह्वे सकुदो सिवया यांका कि उ धरति का निचला हिस्सों मा भि गै |
\v 10 अर जु उतरि छौ उ वी च जु सैरा स्वर्ग मा मथि चड़िगे इलैकि सब कुछ पूरु कैरी द्यो |
\v 11 वेन कुछ तैं चेला ठैरैके अर कुछ तैं परमेश्वर का रैब्बारया कैरिके अर कुछ तैं सुसमाचार तैं सुंणाण वळा ठैरैके, अर कुछ तैं रखवळा, अर कुछ तैं उपदेश देंण वळा ठैरैके दे दींनि,
\v 12 ज्यांसे पवित्र भक्त लोग सिद्ध ह्वे जौंनु अर सेवा को काम करे जौ अर मसीह कु शरीर जु कि मंडलि च वा उन्नति पौंणि रौ,
\v 13 जब तक कि हम सभ्या का सभि विश्वास अर परमेश्वर का नौंना कि पछ्यांण मा एक नि ह्वे जां, अर एक सिद्ध मनखि नि बंणि जां अर यीशु मसीह का पूरा डील डौल तक नि बड़ि जां |
\v 14 इलैकि हम अगनै कु छुट्टा नौंनु जन नि रां जु कि मनख्युं कि ठग विधा, अर भरमौण वळि चालबाजि, सिंदात रूपि हव्वा का हरेक झोंका से घुमाये जंदिनि |
\v 15 बल्किन प्रेम मा सचै से चळदि अर सब बातुं मा मसीह मा बड़दि जां जु कि हमारु मुंड च,
\v 16 जंनकै सैरु शरीर हरेक जोड़ कि मदत से दगड़ी मिलि के वे प्रभाव का अनुसार जु हरेक अंग का ठिक ठिक काम कन का द्वारा वांमा होंदु, अपंणा आप बडौंदि कि वा प्रेम मा बडदि जौ |
\v 17 इलै मि यु बुनु अर प्रभु का नौं से अजुजि कनु छौं कि जन गैर जाति का लोग अपंणा मन कि अनर्थ रीति पर चळदिनि, तुम अब फिर से ऊं जंन नि चल्यां |
\v 18 ऊंकि बुद्धि अँधेरि ह्वेगे अज्ञानता का कारण अर ऊंका मन का कठोर होंण का कारण उ परमेश्वर का जीवन से अलग करयां छिंन;
\v 19 अर उ सुनपट्यो ह्वेके कुकर्म का कामों मा लगि गेंनि कि सभि किस्म का गंदा काम करनु |
\v 20 पर तुमुन यीशु मसीह कि इंदैरी शिक्षा नि पै |
\v 21 बल्किन मा तुमुन सचि मा वेकी सूंणि अर जन यीशु मा सच च, वांमा ही सिखैये भि ग्यां
\v 22 इलै तुम पिछला चाल चलन का पुराणा पापि स्वभाव तैं छोड़ि द्य्या कि जु भरमौंण वळि अभिलाषाओं का अनुसार भ्रष्ट होंदि जांदु,
\v 23 अर अपंणा मन का आत्मिक स्वभाव मा बड़दि जावा,
\v 24 अर नया स्वभाव तैं अपंणै ल्यावा जु परमेश्वर का स्वरूप अर सचि धार्मिकता अर पवित्रता मा सिरज्यूं च |
\v 25 इलै अब तुम मु बटी हरेक झूठ बुन छोड़िके अपंणा पड़ोसि बटे सच बोलु, किलैकि हम आपस मा एक हैंका का अंग छां |
\v 26 गुस्सा ता कैरी ल्या, पर पाप नि कैरा; तुमारु गुस्सा घाम अछ्योंण तक नि रौ |
\v 27 अर शैतान तैं क्वी मौका नि द्यावा |
\v 28 चोरी कन वळु अब फिर से चोरी नि कैरु, पर अपंणा हाथु न भला काम कैरिके मैहनत कैरु, ज्यांसे कै हैंका कि मदत कनुकु वेमु कुछ हो |
\v 29 क्वी गंदी बात तुमारा गिच्चा बटी नि निकुळु, पर सिर्फ इन बात निकुळु ज्व बगत का अनुसार औंरु कि उन्नति कु ठिक हो, इलैकि वेका सुंणन वळुं पर किरपा हो |
\v 30 परमेश्वर का पवित्र आत्मा तैं दुःख नि द्यावा ज्यांसे तुम पर छुट्ठकरा दिन कु मुहर लगिं च |
\v 31 सब किस्म कि कड़वाहट, रोष, गुस्सा, कलह, बुरै, अर सब किस्म का बैर भाव तुम बटी दूर करे जौंनु |
\v 32 एक हैंका कु दयावंत अर मयाळदु बंणा, अर जन परमेश्वर न यीशु मसीह मा तुमारा अपराध क्षमा कैरिनि उनि तुम भि एक हैंका का अपराधों तैं क्षमा कैरा |
\c 5
\p \v 1 इलै अच्छा बच्चों जन परमेश्वर का पिछनै चला,
\v 2 प्रेम मा जीवन बितावा जन यीशु मसीह न भि हम बटी प्रेम कैरी अर सुख देंण वळि खुशबुदार भेंट बंणि के हमुकु अपंणा आपतैं परमेश्वर का संमणि बलि कैरी |
\v 3 जन पवित्र भक्त लोगुं कु ठिक च उनि तुम मु व्यभिचार अर कै भि किस्म का काम गंदा काम या लोभ कि चर्चा तक नि हो;
\v 4 अर ना गंदी, अर ना मूर्खता कि, अर ठट्टा कि बातचित तुममु नि हो किलैकि यु बात शोभा नि देंदिनि, बल्कि तुम मु परमेश्वर को धन्यवाद ही सुंणे जौ |
\v 5 इलैकि तुम यु जंणदां छां कि कै व्यभिचारि कि, अशुद्ध मनखि कि, अर ना लोभी मनखि कि जु मूर्ति पूजा कन वळा का बराबर च, इन्दारा करौं कि मसीह अर परमेश्वर का राज मा क्वी जगह नी च |
\v 6 क्वी तुमतैं बेकार कि बातुं से धोखा नि द्यो, किलैकि इन्दारा काम वळुं का कारण परमेश्वर को प्रकोप आज्ञा नि मंणन वळु पर भड़कुदो |
\v 7 इलै तुम इन्दारा लोगुं का दगड़ी साझा नि ह्वा |
\v 8 पैलि त तुम अंधेरा मा छा पर अब प्रभु मा औंणा बाद उज्यळा मा ऐ ग्यां, इलै उज्यळा कि सन्तान जन जीवन बसर कैरा |
\v 9 किलैकि उज्यळा को फल भलै, धार्मिकता अर सचै च,
\v 10 अर इन परखि ल्या कि प्रभु कौं बातुं से खुश होंदु |
\v 11 अंधेरा का निष्फल कामों दगड़ी क्वी साझो नि रखा बल्कि ऊं कामों तैं प्रगट कैरा |
\v 12 किलैकि ऊं कु गुप्त कामों कि चर्चा कन भि शरम कि बात च |
\v 13 पर जतगा काम खुला मा प्रगट करे जंदिनि उ सभि उज्यळा न प्रगट होंदिंनि, किलैकि जु सब कुछ प्रगट करुदु उ उज्यळु च |
\v 14 इलै उ इन बुनु च, “हे सेंण वळा मनखि बिजि जा, अर मुर्दों मा बटी ज्यूंदो ह्वे जा तब मसीह को उज्यळु त्वे पर चमकुलो"
\v 15 इलै अफ पर विचार कैरा कि तुम कन्द्यरु जीवन बसर करद्यां; निर्बुधि मनख्युं जन ना पर बुद्धिमान मनख्यूं जन जीवन बसर कैरा |
\v 16 बगत तैं कीमति समझा इलै वांको अच्छु इस्तेमाल कैरा किलैकि दिन बुरा छिंन |
\v 17 इलै निर्बुदि नि बंणा, पर ध्यान से समझा कि प्रभु कि मनसा क्या च |
\v 18 अंगूरों का रस तैं पी के नसा मा नि रावा किलेकी ये अंगूरों का से छ्त्यानाश होंदु ,पर परमेश्वर का पवित्र आत्मा से भरपूर होंदि जावा;
\v 19 अर आपस मा भजन अर परमेश्वर कि बड़ै अर आत्मिक गीतों तैं गै के, अर अपंणा अपंणा मन से प्रभु का गीत गै के भजन कीर्तन करदी रावा |
\v 20 अर सदानि सब बातुं कु हमारा प्रभु यीशु मसीह का नौं से परमेश्वर पिता को धन्यवाद करदी रावा |
\v 21 यीशु मसीह का डर भैय मा एक हैंका का आधिन मा रावा |
\v 22 हे जनानो, जनकै तुम प्रभु का वश मा रद्यां उनि अपंणा अपंणा मालिक का वश मा भि रावा |
\v 23 किलैकि मालिक ता जंनाना को मुंड च अर खुद अपंणा शरीर, याने मंडलि को मुक्तिदाता च |
\v 24 पर जन मंडलि यीशु मसीह का वश मा च, उनि जनाना भि हरेक बातुं मा अपंणा अपंणा मालिकों का वश मा रौंनु |
\v 25 हे मालिक लोगों, अपंणि अपंणि जनानियों से प्रेम कैरा, जन मसीह न भि मंडलि से प्रेम कैरिके अपंणा आप तैं वेकु दे दींनि
\v 26 कि उ मंडलि तैं वचन अर पांणि न ध्वेके शुद्ध अर पवित्र कैरु |
\v 27 अर मंडलि तैं इन प्रतापमय मंडलि बंणैके अगनैं कैरु, ज्यांमा क्वी कलंक नि हो, झुरि अर इन क्वी बुरै नि हो पर पवित्र अर निदोष हो |
\v 28 इलै मालिक कु यु ठिक च कि जन उ अपंणा शरीर से प्रेम करुदो उनि अपंणि जनानि से भि प्रेम कैरु | जु अपंणि जनानि से प्रेम करुदो उ खुद अपंणा आप तैं प्रेम करुदो |
\v 29 किलैकि कैन भि अपंणा शरीर से बैर नि रखि बल्कि उ वांको पालन पोषण करुदो, जन मसीह भि मंडलि दगड़ी करुदो |
\v 30 इलैकि हम वेका शरीर का अंग छां |
\v 31 जनकि पवित्रशास्त्र मा लेख्युं च, “इलै मनखि अपंणा ब्वे-बाबों तैं छोड़िके अपंणि घर वळि दगड़ी रालो अर उ द्वी एकि शरीर होला |”
\v 32 यु भेद त बड़ु च, पर मि ईं बात मसीह मंडलि का बारा मा बुनु छौं |
\v 33 पर तुम मु बटी हरेक अपंणि घर वळि से प्रेम कैरु, अर घरवळि भि अपंणा मालिक को आदर करुनु |
\c 6
\p \v 1 हे बच्चों, प्रभु मा अपंणा ब्वे-बाबों को बुल्युं माना, किलैकि यु तुमारु फर्ज च अर यु ठिक भि च |
\v 2 "अपंणा ब्वे-बाबों को आदर कैर अर या पैलि आज्ञा चा जैं दगड़ि करार भि चा"
\v 3 कि तेरु भलु हो, अर तु धरति पर भौत दिनु तक ज्यूंदु रै |
\v 4 ब्वे-बाब अपंणा बच्चों तैं गुस्सा नि दिलौनु पर प्रभु कि शिक्षा अर चितैके ऊंतैं सैंतुंनु पळनु |
\v 5 हे सेवक लोगों, जन तुम मसीह कि आज्ञा मंणदां, उनि डरदि अर कौंपदि अर अपंणा सीधा मन से ऊंकि भि आज्ञा मांणा जु तुमारा हाकिम छिंन |
\v 6 लोगुं तैं खुश कंन वळुं जन दिखांणु कु सेवा नि कैरा, पर मसीह का सेवकों जन मन से परमेश्वर कि मनसा पर चला,
\v 7 अर वीं सेवा तैं लोगुं कि ना पर प्रभु कि मांणि के सचा मन से कैरा |
\v 8 किलैकि तुम जंणदा छां कि हरेक जु भलु काम करुदु वेको फल वेतैं प्रभु से मिलुलो, फिर उ चै गुलाम हो या फिर स्वतंत्र हो |
\v 9 अर हे हाकिमो, तुम भि अपंणा सेवकुं तैं धमकि देंण छोड़िके ऊं दगड़ि उनि बरतौ कैरा; किलैकि तुम जंणदा छां कि ऊंको अर तुमारो द्वी को हाकिम स्वर्ग मा च अर उ कै को धड़य्यो नि लेंदु |
\v 10 इलै तुम प्रभु मा अर प्रभु कि शांति का असर मा बलिष्ठ बंणि जावा |
\v 11 परमेश्वर का सैरा हथियारों तैं धारण कैरी ल्या किलैकि तुम शैतान कि चालबाजि का संमणि खड़ु रै सकयां |
\v 12 किलैकि हमारि या लड़ै शरीर मा रौंण वळा मनख्युं दगड़ी नी चा पर प्रधानों दगड़ी, अधिकारियों दगड़ी अर ये संसार का अंधेरा मा रौंण वळा हाकिमौ का दगड़ी अर स्वर्ग कि दुष्ट आत्मिक पळटंणो का दगड़ा मा च |
\v 13 इलै परमेश्वर का सैरा हथियार धारण कैरी ल्या कि तुम बुरा दिनु को सांमणा कैरी सक्यां, अर सब कुछ पूरु कैरिके अटल रै सक्यां |
\v 14 सचै से अपंणि कमर कसि के, अर धार्मिकता का वचन तैं पैड़िके,
\v 15 अर खुट्टुं पर शांति का सुसमाचार प्रचार कि तैयारि का जुत्ता पैरिके;
\v 16 अर यूं सभ्युं का दगड़ा मा विश्वास कि ढाल तैं थामिके रावा ज्यांसे तुम वे दुष्ट शैतान का सब जगदा तीरों तैं बुझै सक्यां |
\v 17 अर मुक्ति को टुपलो अर पवित्र आत्मा कि तलवार तैं ले ल्या जु परमेश्वर को वचन चा |
\v 18 हर बगत अर हर स्थिति मा प्रार्थना, अर अजुजी कना रावा अर यांकु सचेत रावा कि सब पवित्र भक्त लोगुं कु सदानि अजुजि कना रावा,
\v 19 अर मी कु भि प्रार्थना कना रावा कि मीतैं वचन बुन का बगत मा इन्दरौ वचन दिये जो कि मि साहस से सुसमाचार को भेद बतौं;
\v 20 जैका बानो मि सांगळु न जकड़य्यु रैबारया छौं; अर इन अजुजि कैरा कि जन मीतैं बुन चैंणु मि साहस से बोलु |
\v 21 तुखिकुस, जु मेरु प्रिय भै च अर प्रभु मा विशवास का लैक सेवक च उ तुम तैं सभि बातुं तैं बथालु कि तुम भि मेरी दशा तैं जांणि जां कि मि कनकै रंदूं |
\v 22 वेतैं मिन तुम मु इलै भेजि कि तुम हमारी दशा तैं जांणि जां अर उ तुमरा मनो तैं शांति द्यो |
\v 23 पिता परमेश्वर अर प्रभु यीशु मसीह कि तरपां बटी भयों तैं शांति अर विश्वास का दगड़ा प्रेम मिलु |
\v 24 जु हमारा प्रभु यीशु मसीह से सचु प्रेम रखदिनि ऊं सभ्युं पर परमेश्वर कि किरपा होंणि रौ |
