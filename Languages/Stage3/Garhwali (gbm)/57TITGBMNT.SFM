\id TIT - Garhwali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h तीतुस
\toc1 तीतुस
\toc2 तीतुस
\mt1 Titus
\mt1 तीतुस
\c 1
\p
\v 1 या छिट्टी पौलुस कि तरपां बटी च जु परमेश्वर को सेवक अर यीशु मसीह को प्रेरित च, अर परमेश्वर का चुन्यां लोगुं का विश्वास अर वीं सचै कि पछ्यांण का अनुसार ज्वा भक्ति का अनुसार च,
\v 2 वे सदानि का जीवन कि आशा पर ज्यांकि करार परमेश्वर न, जु कभि झूठ नि बोलि सकुदु पैलि बटी करीं च,
\v 3 पर ठिक बगत पर अपड़ा वचन तैं वे प्रचार का द्वारा प्रकट कैरी, जु वेन हमारा उद्धारकर्ता परमेश्वर का आदेश का अनुसार मीतैं सौंपि |
\v 4 ईं चिट्ठी तैं मि तीतुस कु लिखुंणु छौं जु विश्वास कि सहभागिता का विचार से मेरु सच्चु नौंनु च: परमेश्वर पिता अर हमारा उद्धारकर्ता मसीह यीशु कि तरपां बटी त्वेतैं किरपा अर शान्ति मिळदि रौ |
\v 5 मि इलैइ त्वेतैं क्रेते मा छोड़िके ऐ छौ, कि तु बकि बातुं तैं सुधारी, अर मेरी आज्ञा का अनुसार श्हर शहर सेवकुं तैं नियुक्त कैरी |
\v 6 जु कि निर्दोष होंनु, अर एक एकि जनानि का मालिक होंनु, जौंका नौंना बाळा विश्वास का लैक होंनु, अर जौंमा लुचपन अर निरकुंशता को क्वे दोष नि हो |
\v 7 किलैकि मंडली का सेवक तैं परमेश्वर को भण्डारी होंण का कारण निर्दोष होंण चैंणु; न जिदमार, न गुस्सा-बाज, न पियक्कड़, न मार-पीट कन वळु अर न गलत ढंग से कमयां धन को लोभि हो |
\v 8 पर मेहमान-दारी कन वळु, भलै को चांण वळु, धीरज रखण वळु, न्याय कन वळु, पवित्र अर आत्मसयंमी हो |
\v 9 अर उ वे विश्वास का लैक वचन पर अटल रौ; जु धर्म का उपदेश का अनुसार च, ज्यांसे उ खरी शिक्षा का अनुसार उपदेश दे सैकु, अर विरोध कन वळु तैं ठिक ढंग से जवाब दे सैकु |
\v 10 किलैकि भौत सि लोग बोल्युं नि मन्न वळा, बकवास कन वळा, अर धोखा देंण वळा छिंन; ख़ास कैरी कै खतना कन वळुं मा बटी |
\v 11 यूं को गिच्चु बंद कन चैंणु; किलैकि यु गलत ढंग से कमयां धन कु गलत बातुं तैं सिखैके लोगुं का घरों तैं बिगाड़ि देंदिनि |
\v 12 ऊं मदी एक मनखि जु ऊंको हि भविष्यद्कता छौ, वेन बोलि, कि क्रेते मा रौंण वळा लोग सदानि झूट बुन वळा, खूंकार गोरुं कि तरौं, आळकसि अर पेटु होंदिनि |
\v 13 वेकी या बात सच च, इलै ऊं तैं सख्तै से ताड़ना दि कि उ विश्वास मा मजबूत ह्वे जौंनु |
\v 14 अर यहूदियों कि बणि-बणैइ कथा-कहानियों अर सचै से भटक्यां लोगुं का आदेश पर ध्यान नि द्योंनु |
\v 15 शुद्ध लोगुं कु सभि धंणि शुद्ध छिंन, पर जु अपवित्र अर अविश्वासि छिंन ऊंकु कुछ भि शुद्ध नी च: बल्कि ऊंको मन अर अंतरात्मा द्वी अशुद्ध छिंन |
\v 16 उ इन बुळदिनि, कि हम परमेश्वर तैं जांणदा छां पर अपड़ा कामों से वेको इंकार करदिनि, किलैकि घृणत अर बोल्युं नि मंणन वळा छिंन; अर कै भि भला काम का लैक नि छिंन |
\c 2
\p
\v 1 पर तु इन बात बोला कैर, जु खरा उपदेश का लैक होंनु |
\v 2 जनकि दाना लोग, सचेत अर गम्भीर अर संयमी होंनु, अर ऊंको विश्वास, प्रेम अर धीरज पक्कु हो |
\v 3 इनिकै दाना जनानु को भि चाल-चलन पवित्र लोगुं को सि हो, उ कै पर भगार लगौंण वळा अर पियक्कड़ नि होंनु; बल्कि अच्छी बात सिखौंण वळि होंनु |
\v 4 ताकि उ जवान जनानु तैं चितौंदि रौंनु, कि उ अपड़ा-अपड़ा मालिकुं अर अपड़ा बच्चों से प्रेम रखुनु |
\v 5 अर संयमि, पतिव्रता, घर को काम-काज कन वळि, भलि, अर अपड़ा अपड़ा मालिकों का वश मा रौंण वळि होंनु, ताकि परमेश्वर का वचन कि बेजति नि हो |
\v 6 इनि जवान आदमियों तैं भि समझाया कैर, कि उ संयमि होंनु |
\v 7 सब बातों मा तु अफ तैं भला कामों को नमुना बंणौ: तेरा उपदेश मा सफाई, गम्भीरता,
\v 8 अर इन खरै पये जौ, कि क्वे भि वेतैं बुरु नि बोलि सैकु; जनकै विरोधियों तैं हम पर क्वी भि भगार लगौंणौ मौका नि मिलु अर उ अफि शर्मिंदा ह्वे जौंनु |
\v 9 सेवकुं तैं समझौ, कि सब बातुं मा अपंणा अपंणा मालिकुं का वश मा रौंनु, अर सब बातुं मा ऊंतैं खुश रखुनु, अर ऊं दगड़ी गिच्चु नि चलौनु;
\v 10 चोरी चालाकि नि करुनु; पर पूरी तरौं से पूरु विश्वास का लैक होंनु, कि उ सब बातुं मा हमारा उद्धारकर्ता परमेश्वर का उपदेश कि शोभा बढ़ौनु |
\v 11 किलैकि परमेश्वर कि वा किरपा प्रकट मा च, ज्वा सब मनख्यूं का उद्धार का बानु च |
\v 12 परमेश्वर कि व किरपा हमतैं चितांदि च, कि हम अभक्ति अर सांसारिक अभिलाषाओं से अपड़ु मन फिरै के ये युग मा संयम अर धरम अर भक्ति से जीवन बितावां |
\v 13 अर वीं धन्य आस तैं पूरी होंणै कि याने कि हमारा महान परमेश्वर अर उद्धारकर्ता यीशु मसीह कि महिमा का दगड़ा मा औंणै कि बाट जुगाळां रावां |
\v 14 जैंन अपंणा आप तैं हमुकु दे दींनि, कि हम तैं हरेक किस्म का अधरम से छुड़ै ल्यो, अर हम तैं शुद्ध कैरी के अफु कु एक इन जाति बंणै ल्यो जु भला भला काम कनु कु हमेशा तयार रौंनु |
\v 15 यूं बातुं तैं पूरा अधिकार का साथ समझौ अर सिखौंन्दि रौ: क्वे भि तेरु अनादर नि कन पौ |
\c 3
\p \v 1 लोगुं तैं ईं बात कि सुद्ध दिलौ, कि शासकों अर अधिकारियों का वश मा रौंनु, अर ऊंका आदेशों को पालन करुनु, अर हरेक अच्छा काम कनु कु तयार रौंनु,
\v 2 कै तैं बदनाम नि करुनु; झगड़ा नि करुनु; पर नम्र सभौ का होंनु, अर सब लोगुं का दगड़ा मा नम्र बरतौ कैरी के रौंनु |
\v 3 किलैकि हम भि पैलि नासमझ, अर आज्ञा नि मंणन वळा अर भरम मा पोड़य्यां छा, अर बनि बनि किस्म कि अभिलाषाओं मा अर सुखविलास कि गुलामी मा छा, अर बैर-भाव, द्वेष कन मा जीवन बसर करदा छा, अर हैंका दगड़ी बैर रखदा छा |
\v 4 पर जब हमारा उद्धारकर्ता परमेश्वर कि किरपा अर मनख्यूं पर वेको प्रेम प्रकट ह्वे,
\v 5 त वेन हमारु उद्धार कैरी: अर यु ऊं धरम का कामु का कारण न जु हमुन अफ करिनि, पर अपड़ी वीं दया का अनुसार पवित्र आत्मा का द्वारा नयु जन्म अर नया बंणये जांण वळा स्नान से कैरी |
\v 6 जु वेन हमारा उद्धारकर्ता यीशु मसीह का द्वारा हम पर भौत के उंडेलि |
\v 7 ज्यांसे वेकी किरपा का द्वारा हम धरमी ठैरैये जावां अर सदानि का जीवन को हकदार बंणि जां |
\v 8 या बात सच च, अर मि इन चांणु छौं, कि तु यूं बातुं का बारा मा सख्तै से बोल इलैकि जौं लोगुं न परमेश्वर पर विश्वास कैरी उ भला भला काम कनौ को ध्यान रखुनु: किलैकि यु बात भलि अर मनख्यूं कि फैदा कि छिंन |
\v 9 पर मूर्खतापूर्ण बहस-बाजि, वंशावलियों, नियमशास्त्र सम्बन्धी झगड़ों अर बखेड़ों से दूर रौ; किलैकि उ फैदामन्द नि छिंन बल्कि बेकार छिंन |
\v 10 कै ढोंगी तैं एक द्वी बार समझै बुझै के वे बटी दूर रौ,
\v 11 इन जांणिके कि इन मनखि भटकि गे, अर अफ तैं दोषि ठैरै के पाप कनु रौंदु |
\v 12 जब मि त्वेमु अरतिमास या तुखिकुस तैं भेजुलु, त मी मु निकुपुलिस औणे कि पूरी कोशिश कैरी किलैकि मिन ठाणेलि कि मि ह्यूंद तक उखी रौं |
\v 13 जेनास व्यवस्थापक अर अपुल्लोस तैं याद से अगनै तक पौंछै दे, अर देख कि ऊं तैं कैं भि चीज कि कमि-घटि नि हो |
\v 14 अर हमारा लोग भि जरूरतों तैं पूरु कनु कु भला कामु तैं कन सिखुनु ताकि उ बेकार नि रौंनु |
\v 15 मेरा सब दगड़यों को त्वेकु नमस्कार अर जु मसीही विश्वास का बानु हम बटी प्रेम करदिनि, ऊंतैं भि नमस्कार | तुम स्भ्युं पर किरपा होंणि रौ |
