\id 1PE
\ide UTF-8
\rem Copyright information: Creative Commons Attribution- ShareAlike 4.0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\c 1
\p
\v 1 यीशु मसीह का प्रेरित पतरस की तरफ से पुन्तुस , गलातिया, कप्पदुकिया, आसिया अर बितुनिया प्रान्त मां तितर बितर ह्वे के परदेी बणी के रौण वळा परमेश्वर का लोगु कु शुभकामना ।
\v 2 पिता परमेश्वर न अपणा पूर्व ज्ञान का अनुसार तुम चुन्यां छैयां अर अपणा आत्मा का द्धारा तुम पवित्र कैर्यां छैया, ताकि तुम यीशु मसीह का अधीन हैयां अर वे का ल्वे छिड़के जाण से शुद्ध ह्वेयां । तुम पर परमेश्वर की भरपूर कृपा अर शान्ति हो।
\v 3 हमारा प्रभु यीशु मसीह को पिता परमेश्वर धन्य च। वे न यीशु मसीह मुर्दो मां बटी ज्यून्दो कैरी के अपणी महान दया से हम तैं नयुं जीवन देइ जै का द्वारा हम तैं ज्यून्दी आा मिल्दी ।
\v 4 हम वे अधिकार पौंणे आा कना छवां जै का हम हकदार छवां जु अविनाी , निकलंक , अर अमिट च अर परमेश्वर न तुम कु स्वर्ग मां उ हिफाजत से रख्युं च।
\v 5 तुमारा विश्वास का कारण परमेश्वर अपणी सामर्थ से तुमारी रक्षा कनु च ताकि आखरी समै मां परगट होण वळु उद्धार तुम तै मिलु ।
\v 6 यूं सब बातु का कारण तुम भौत खु होन्दयां । भले ही तुम तैं अभी कुछ समै कु किसम किसम की अजमैस का कारण दुख झेलण पोड़ी हो।
\v 7 तुमारी अजमैस इलै कैरे जान्दी ताकि तुमारो विश्वास परखे जौं अर यीशु मसीह का परगट होणा का समै पर तुम तैं स्तुति , महिमा अर आदर मिलु । सोना की परख भी आग मां होन्दी , पर तुमारो विश्वास त नाशवान सोना से भी जादा किमती च।
\v 8 तुमु न त उ नी देखी तो भी तुम वे से प्रेम कर्दयां, अर हालांकि तुम वे तैं अभी नी देखद्यां , फिर भी वे पर विश्वास करद्यां अर इन्देरी खुी से खु होन्द्यां ज्वा बयान से भैर च , अर महिमा से भरपूर च।
\v 9 तुम इन खु होन्दयां किलैकि तुम अपणा विश्वास का फलस्वरूप् अपणी आत्माओं को उद्धार पौन्द्यां ।
\v 10 ये ही उद्धार का बारा मां परमेश्वर का रैबार्यों न चौकस ह्वे कै खोज बोन अर जांच पढ़ताळ कैरी अर तुम पर होण वळी परमेश्वर की कृपा का बारा मां भौत समै पैली बतै छयो ।
\v 11 ऊं मां मौजूद मसीह का आत्मा न जब मसीह का दुखों अर वे का बाद होण वळी महिमा का बारा मां ऊं तैं पुराणा जमाना मां बतै त उ लोग ईं बात की खोज मां लगिनी कि वा बात कब पूरी ह्वेली अर कनके पूरी ह्वेली ।
\v 12 ऊं तैं यू बतैये गै छयो कि जौं बातु का बारा मां उ बतौन्दा छवा उ बात ऊं कु नी छै, बल्कि तुम कु छैं , अर सब स्वर्ग बटी भेजी पवित्र आत्मा की प्रेरणा से तुम तैं सुसमाचार सुनौण वळु न यूं बातू का बारा मां तुम तैं बतैयेली। स्वर्गदूत भी यूं बातु का भेद तैं जाण्ने की बड़ी इच्छा रखदिन।
\v 13 इलै काम कनु कु अपणा मन तयार कैरा । होस्यार रावा अर यीशु मसीह का औणा का समै पर ज्वा कृपा तुम तै दिये जाली वे पर अपणी आा अटल रखा।
\v 14 आज्ञा मानण वळा बालक बणा अर जब तुम अज्ञानी छया वे समै की बुरी वासनाओं का अनुसार अब जीवन ना बितावा ।
\v 15 जनु तुम तैं बुलौण वळु परमेश्वर पवित्र च तुम भी तनी पवित्र बणा ।
\v 16 किलैकि धर्मशास्त्र मां लिख्युं च, ‘‘तुम पवित्र बणा किलैकि मीं पवित्र छौं।‘‘
\v 17 परमेश्वर , जै तैं तुम पिता बोली के पुकारद्यां, उ बिना पक्षपात हरेक को न्याय वे का करमों का अनुसार करदु । इलै तुम पृथ्वी पर को अपणु समै परमेश्वर की पूरी डर का साथ बितावा।
\v 18 किलैकि तुम जाण्दा छैयां की वे निकम्मा चाल चलण से, जु तुम तैं अपणा पूर्वजों बटी मिली , तुमारू छुटकारो सोना अर चान्दी जनु नावान चिज्युं से नी ह्वे ।
\v 19 पर निर्दोष अर निकलंक मेम्ना , याने कि मसीह का बेकिमती ल्वे का द्वारा तुमारो छुटकारो ह्वे ।
\v 20 मसीह त दुनियां रचैये जाण से पैले ही चुने गै छयो , पर तुमु कु उ यूं आखरी दिनु मां परगट ह्वे ।
\v 21 तुम वे का द्वारा परमेश्वर पर विश्वास करद्यां । परमेश्वर न ही उ मुर्दो मां बटी ज्यून्दो कैरो अर महिमा देइ । इलै तुमारो विश्वास अर आशा परमेश्वर पर च।
\v 22 जब कि तुमु न सच्चै को पालन कैरी के अपणी आत्माओं तैं पवित्र कैरी अर भैयों का प्रति शुद्ध प्रेम पै त मन की सच्ची लगन का साथ एक दुसरा से प्रेम कैरा ।
\v 23 किलैकी तुमु न नाशवान ना बल्कि अविनाशी बीज से , यानी परमेश्वर का ज्यून्दा अर अटल वचन का द्वारा , नयु जन्म पैयुं च।
\v 24 जनु कि धर्मशस्त्र मां लिख्युं च, ‘‘सब मनुष जाति घास कि तरौं च। ऊं की सारी शोभा घास का फूल की तरौं च। घास सूखी जान्दु अर फूल झड़ी जान्दिन ।
\v 25 पर प्रभु को वचन जुग जुग तक अटल रौन्दि ।‘‘ अर यू ही वचन च जै को तुम तैं सुसमाचार सुणैये गै छयो।
\c 2
\p \v 1 इलै सब किसम को बैरभाव , कपट , ते अर हर किसम की बुरै तैं दूर कैरा ।
\v 2 अर नवजात बच्चों की तरौं शुद्ध आत्मिक दूध की लालसा कैरा ताकि तुम बढ़दी जावा अर उद्धार पावा।
\v 3 किलैकि तुम न प्रभु की दया को स्वाद चखी।
\v 4 अब प्रभु मुं आवा , वे ज्यून्दा ढुंगा मुं जु आदमियों न त ठुकरै देइ पर परमेश्वर को चुन्युं अर बेकिमती च।
\v 5 अर तुम भी ज्यून्दा ढुंगा की तरौ छैयां , इलै एक आत्मिक मन्दिर बण्दी जावा , जै का द्वारा पवित्र पुरोहित बणी के इन आत्मिक बलिदान चढै सक्यां जु यीशु मसीह का द्वारा परमेश्वर तैं खुश कैरू।
\v 6 किलैकि धरमशस्त्र मां लिख्युं च, ‘‘देखा , मीं सिययोन मां अपणी पसन्द को एक बेकिमती क्वेड्या को ढुंगो रखदु । जु वे पर विश्वास करलु उ कभी निरा नी होलु । ‘‘
\v 7 इलै तुम जु विश्वास करदां छैयां ऊं कु यू ढ़ंगो बेकिमती च। पर जु विश्वास नी करदिन ऊं कु, ‘‘जु ढुंगो राज मिस्त्रियों न खराब बतै छयो, वी ढुंगो क्वेड्या को ढुंगो बणी गै। ‘‘
\v 8 अर यू , ‘‘यू ढुंगो जै से लोगु पर ठेस लगेली । या चट्टान जै पर लोगु त तैं ठोकर लगेली । या चट्टान जै पर लोगु तैं ठोकर लगेली । ‘‘ परमेश्वर का वचन पर विश्वास नी कन से उ लोग ठोकर खान्दिन । ऊं कु यू ही तय कैरे गै छयो।
\v 9 पर तुम त एक चुनीं जाति , राजा का पुरोहित को समाज , पवित्र प्रजा , अर परमेश्वर का अपणा लोग छैंयां । तुम इलै चुन्यां छैयां कि तुम वे का महान गुणों तैं परगट कैरा जै न तुम अन्ध्यरा बटी अपणा अद्भुत उज्याळा मां बुलैयां।
\v 10 एक समै छयो जब परमेश्वर न तुम पर दया नी दिखै , पर अब दिखै।
\v 11 प्रिय भैयों , तुम ईं दुनियां मां परदेी छैयां अर थोड़ा ही समै कु छैयां। इलै मीं तुम से विनती करदु कि अफु तैं शारीरिक वासनाओं से दूर रखा। उ आत्मा का खिलाफ लड़दिन ।
\v 12 गैरयहूदियों का बीच अपणु चाल चलण अच्छु बणु के रखा , ताकि अब जौं बातु मां लोग तुमु कु कुकरमी बोली के तुमारी बुरै करदिन , ऊं ही बातु मां तुमारा भला कामों तैं देखी के प्रभु का औणा का दिन वे की स्तुति करूनु।
\v 13 प्रभु का खातिर मनुष्यों का बणैया हर शासन का अधीन रावा , चाहे राजा का , जु सभ्युं को अधिकारी च।
\v 14 या राज्यपाली का , जु राजा न कुकरमियों तैं दण्ड देणु कु अर सुकरमियों की प्रशंसा कनु कु रख्यां छिन ।
\v 15 किलैकि परमेश्वर की इच्छा या ही च कि तुम भला काम कैरा अर भला काम कैरी के मूरख लोगु की बिना ज्ञान की बातु तैं बन्द कैरी द्यवा।
\v 16 आजाद लोगु की तरौं जीवन बितावा , पर अपणी आजादी को इस्तेमाल अपणी बुरै छुपौणु कु न कैरा । परमेश्वर का सेवकों की तरौं जीवन बितावा ।
\v 17 सभ्युं को आदर कैरा , भैयों से प्रेम रखा , परमेश्वर की डर माना , राजा को सम्मान कैरा ।
\v 18 सेवकों, आदर पूर्वक अपणा हाकिमों का अधीन रावा, सिरफ ऊं का ही न जु अच्छा अर मयाळ्दु छिन , पर ऊं का भी अधीन रावा जु निर्दयी छिन ।
\v 19 किलैकि अगर क्वी परमेश्वर को ध्यान रखी के अन्याय से देयां दुख तैं सबर से सहन करदु , त उ प्रशंस को हकदार च।
\v 20 अगर तुमारी बुरै का कारण तुमारा दगड़ा मां कुव्यवहार होन्द अर तुम सहन कैरी देन्द्यां त ये मां बड़प्पन की क्या बात च? पर भला काम कना बाद भी अगर तुम सतैये जान्दयां अर तुम सबर से सहन कैरी देन्द्यां , त ईं बात से परमेश्वर खु होन्द ।
\v 21 तुम ये कु ही बुलैये ग्यां , किलैकि मसीह न भी तुम खातिर दुख सैइ अर तुमु कु एक उदाहरण रखी , कि तुम भी वे बटा पर चला ।
\v 22 वे न ता क्वी पाप कैरी अर न वे का गिचा बटी कपट कि क्वी बात निकळी ।
\v 23 वे न गाळी देणा बदल गाळी नी देइ , दुख सैन्दी बगत धमकी नी देइ , पर अपणा आप तैं वे का सुपुर्द कैरी देइ जु सच्चै से न्याय करदु।
\v 24 वे न खुद अपणी ही देह मां सलीब पर हमारू सम्बन्ध टुटी जौअर धारमिकता कु जीवन व्यतित कैरां । वे का जख्मों से तुम खुब होयां ।
\v 25 तुम त भेड़ों की तरौ भटकी गै छया, पर अब अपणी आत्मा का चरवाहा अर रक्षक मुं ऐ ग्यां ।
\c 3
\p \v 1 इनी के जनानों , तुम अपणा अपणा मालिकों का वा मां रावा, ताकि अगर ऊं मदी क्वी परमेश्वर का वचन पर विश्वास नी करदिन ,
\v 2 त उ बिना तुमारा कुछ बोल्यां ही तुमारो पवित्र अर सम्माननीय चाल चलण देखी के प्रभु मुं ऐ सकुनु।
\v 3 तुमारू श्रृंगार सिरफ दिखावटी न हो जनु की बाल बनौण, सोना का जेवरात अर किसम किसम का कपड़ा पैरण ।
\v 4 पर यू श्रृंगार भीतरी गुणों को , नम्र अर शान्त मन का अविनाशी जेवरों को हो। इन्देर्या श्रृंगार की परमेश्वर की नजर मां भौत किमत च।
\v 5 किलैकि पुराणा जमाना मां भक्त जनाना भी जु परमेश्वर पर आशा करदी छै, ईं रीति से अपणा आप तैं सजौन्दी छै। उ अपणा मालिकों का वश मां रौंदी छै।
\v 6 सारा भी इनी छै। वा अब्राहम कु मालिक बोल्दी छै अर वे का वश मां रौन्दी छै। अगर तुम भी बिना क्वे डर रख्यां भला काम करदी रावा त वे की नौंनी बणिल्या।
\v 7 इनी के हे मालिकों , तुम मदी हरेक अपणी अपणी जनानों दगड़ी समझदारी से रौ अर वीं तैं अबला जाणी के वीं को आदर कैरा । परमेश्वर की कृपा से जु अमर जीवन मिल्दु वे मां वा भी तुम दगड़ी भागीदार च। अगर तुम इन करिल्या त तुमारी प्रार्थनाओं मां क्वे अड़चन नी आली।
\v 8 अन्त मां भी तुमु कु बोनु चान्दु कि तुम सभ्या का सभी एक मन, हमदर्द , भैयों से प्रेम कन वळा , मयाळदु अर नम्र बणा।
\v 9 बुरै का बदला बुरौ नी कैरा गाळी का बदला गाली नी दय्या पर ,आशीर्वाद ही दयावा, ताकि तुम तैं परमेश्वर को आशीर्वाद मिलु । किलैकि तुम ये कु ही बुलैयां छैयां।
\v 10 जनु कि धरमाशस्त्र मां लिख्युं च, ‘‘जु सुखी जीवन की इच्छा रखदु, अर अच्छा दिन देखण चान्दु उ अपणी जीभ तैं गन्दी बातु से अर अपणा ओठों तैं छल कपट से दूर रखु ।
\v 11 उ दुटता छोड़ी के भलै कैरू अर मेल से रौणे की पूरा मन से कोशिश कैरू ।
\v 12 किलैकि प्रभु की नजर धरमियों जनें लगीं रौन्दी । अर वे का कन्दूड ऊं की प्रार्थनाओं पर लग्यां रौन्दन । पर बुरै कन वळुं की तरफ से उ मुख फरकौन्द । ‘‘
\v 13 अगर तुम अच्छा कामु मां जो से लग्यां रावा त तुम तैं नुकान पौंछोण वळु कू च?
\v 14 फिर भी अगर अच्छा काम कनु कु तुम तैं दुख सौण पोडु त तुम धन्य छैयां । ऊं की धमक्युं से नी डरा अर न घबरावा ।
\v 15 पर अपणा मनों मां मसीह तैं प्रभु मानी के वे की इज्जत कैरा । तुमारी आा का बारा मां अगर क्वी तुम से पुछलु त पुछण वळा तैं नम्रता अर इज्जत से जवाब देणु कु तयार रावा ।
\v 16 अपणी अन्तरात्मा तैं शुद्ध रखा , ताकि जब लोग तुमारी बुरै करूनु अर तुम मसीह का पिछनें चलण वळा छैयां इलै तुमारा चाल चलण का बारा मां बुरो बोलुनु , त उ अपणा वचन से शरमिन्दा होनु ।
\v 17 किलैकि अगर परमेश्वर की या ही इच्छा च त भला काम कु दुख उठौण ठीक च, न कि बुरा कामु कु ।
\v 18 किलैकि मसीह भी सभ्युं का पापों कु एक ही बार म्वेरी , याने अधरमियों का खातिर उ धरमी म्वेरी , ताकि उ हम तैं परमेश्वर का नजदीक ली जौ। शरीरिक रूप् से उ ज्यून्दो कैरे गै ।
\v 19 अर आत्मिक रूप मां जै के वे न जेल मां पोड़ी आत्माओं तैं रैबार सुणै ।
\v 20 यूं आत्माओं न पुराणा जमाना मां जब नूह को उ जहाज बण्नु छयो अर परमेश्वर सबर कैरी के बैठयुं छयो वे बगत परमेश्वर की आज्ञा नी मानी छैं। वे जहाज मां कुछ ही लोग , यानी आठ ही लोग बची गै छया।
\v 21 यू पाणी बपतिस्मा को प्रतीक रूप् च जु सब तैं बचौन्द । बपतिस्मा को अर्थ यू नी च कि शरीर की गन्दगी दूर ह्वे जौ, पर शुद्ध अन्तरात्मा से परमेश्वर का अधीन ह्वे जौन । बपतिस्मा यीशु मसीह का मुर्दो मां बटी ज्यून्दा होणा का द्वारा बचौन्दु।
\v 22 यीशु मसीह स्वर्ग मां जै के परमेश्वर की दैणी तरफ बिराजमान च अर स्वर्गदूत , स्वर्ग का अधिकारी , अर सब शक्ति वे का अधीन छिन।
\c 4
\p \v 1 जब कि मसीह न भी शरीर मां दुख झेली त तुम भी ईं भावना से अफु तैं तयार कैरा । किलैकि जैं न शरीर मां दुख झेली उ पाप से छुटी गै ।
\v 2 इलै अब धरती पर को अपणु बाकी जीवन देह की लालसाओं तैं पूरी कन मां न , पर परमेश्वर की इच्छा पूरी कन मां व्यतित कैरा।
\v 3 जौ मां गैरयहूदी लोग खुी मनौन्दिन ऊं कामु मां तुमु न काफी समै बरबाद कैरी , याने लुचपन , कामुकता , पियकड़पन ,रंग रेलियां , दारूबाजों की संगति अर घृणित मूर्तिपूजा मां ।
\v 4 पर अब जब तुम इन्देर्या बुरा करमों मां ऊं को दगड़ो नी करद्यां ,ईं बात से ऊं तैं ताजुब होन्द अर उ तुमारू अनादर करदिन ।
\v 5 पर ऊं तैं परमेश्वर तैं लेखा जोखा देण पोड़लु , जु ज्यून्दो अर मुर्दो को न्याय कनु कु तयार बैठ्युं च।
\v 6 ये ही कारण से म्वर्यां लोगु तैं भी सुसमाचार सुणैये गै , ताकि हालांकि शरीरिक रूप मां ऊं को न्याय सब मनुष्यों का अनुसार ह्वे , पर आत्मिक रूप् मां उ ज्यून्दा रौनु जनु कि परमेश्वर ज्यून्दो च।
\v 7 सब बातु को अन्त नजदीक च। इलै समझदार बणा अर होस्यार रावा ताकि तुम अच्छी तरौ से प्रार्थना कैरी सक्यां ।
\v 8 सब से खास बात या च कि एक दुसरा का प्रति पूरा मन से प्रेम रखा , किलैकि प्रेम अनगिनत पापों तैं माफ करदु ।
\v 9 बिना कच कच कर्यां एक दुसरा की मैमानदारी कैरा ।
\v 10 तुम मदी हरेक तै परमेश्वर को एक खास वरदान देयुं च। परमेश्वर का देयां यूं भिन्न -भिन्न वरदानों को इस्तेमाल कैरी के एक दुसरा की सेवा केरा ।
\v 11 जै तैं उपदेश देणो को वरदान मिल्युं च उपदेश दयो इन्देर्यु उपदेश द्यो जनु कि परमेश्वर को वचन बोनु हो । जै तै सेवा कनों को वरदान मिल्युं च उ वीं सामर्थ से सेवा कैरू जैं सामर्थ परमेवर देन्दु ताकि सब बातु मां यीशु मसीह का द्वारा परमेश्वर की महिमा हो । महिमा अर अधिकार जुग जुग तक वे को ही च। आमीन
\v 12 प्रिय भैयों, तुमारी अजमैस कु तुमारी ज्वा अग्नि परीक्षा होणी च ईं बात से ताजुब न कैरा मानों कि तुम दगड़ी क्वी अजीब बात होणी च।
\v 13 बल्कि खुश हृवा कि तुम मसीह का दुखों मां सहभागी बण्द्यां , ताकि वे की महिमा परगट होन्दी बगत तुम भौत खु ह्वेयां।
\v 14 अगर मसीह का नौं का कारण तुमारी बुरै कैरे जान्दी त तुम धन्य छैयां। किलैकि महिमामय आत्मा , जु परमेश्वर को आत्मा च, तुम मां वास करदु ।
\v 15 तुम मदी कै तैं कभी हत्या , चोरी , कुकरमु , या हौरू का कामु मां दखल देणा कारण दुख न झेलण पोडु ।
\v 16 पर अगर क्वी मसीही होणा कारण दुख झेल्दु त उ शरमिन्दु न हो , बल्कि अपणा ये नौं कु की महिमा कैरू।
\v 17 परमेश्वर का न्याय को समै ऐ गै , अर सब से पैली परमेश्वर का ही लोगु को न्याय होलु । इलै अगर वे की शुरूवात हमी से ह्वेली , त ऊं की क्या दा ह्वेली जौं न परमेश्वर का सुसमाचार पर विश्वास नी कैरी ।
\v 18 अगर धरमी आदमी तैं मुस्किल से उद्धार मिललु, त अधरमी अर पापी मनुष्यों की क्या दाशा ह्वेली ,?
\v 19 इलै जु लोग परमेश्वर की इच्छा अनुसार दुख झेलदिन उ अच्छा काम करदी रौनु अर अफु तैं अपणा सृजनहार का हाथों मां सौंपी द्योनः उ भरोसामन्द च।
\c 5
\p \v 1 मीं तुम मदी दानो सयाणो आदमी छौं अर मसीह का दुखों को गवाह अर वीं परगट होण वळी महिमा को भी भागीदार छौं। अब मीं ऊं से विनती करदु जु तुमारा बीच पुराणा अगुवा छिन,
\v 2 कि परमेश्वर न जु झुण्ड तुमारी देखभाल मां सौप्युं च ऊं की अच्छी तरौं से रखवाली कैरा । कै जोर जबरदस्ती से ना पर खुशी से अर परमेश्वर की इच्छा का अनुसार कैरा । तुच्छ कामो कु ना बल्कि सच्चा मन से कैरा ।
\v 3 जु लोग तुमारा सुपुर्द कर्यां छिन ऊं पर अधिकार न जमावा अर अपणा झुण्ड कु आदर्श बणा।
\v 4 जब उ महान चरवाहा परगट होलु त तुम अमर महिमा वळु मुकुट पैल्या।
\v 5 इनी के , हे नौजवानों , तुम भी दाना सयाणा लोगु का अधीन रावा। तुम सब एक दुसरा का प्रति नम्र व्यवहार कैरा, किलैकि धरमाशस्त्र मां लिख्युं च,‘‘ परमेश्वर बड़ो मोन वळु को त विरोध करदु , पर दीन लोगु पर कृपा करलु।‘‘
\v 6 इलै परमेश्वर का सामर्थ हाथ तौळा दीन बणा , ताकि उ तुम तैं ठीक समै पर बड़ी जगा द्यो।
\v 7 अपणी समस्त चिन्ताओं तैं वेइ पर छोड़ी द्यवा, किलैकि उ तुमारी चिन्ता करदु।
\v 8 होस्यार रावा , बिज्यां रावा। तुमारी बैरी शैतान गरजण वळा शेर की तरौं ईं ताक मां रौन्द कि कै की चीर फाड़ कैरू ।
\v 9 विश्वास मां अटल रै के वे को विरोध कैरा । किलैकि तुम जाण्दा छैयां कि तुमारा भै समस्त दुनियां मां इनी किसम की मुसीबत सहन कना छिन।
\v 10 अर फिर परमेश्वर जु हर तरौं से कृपा करदु अर जैं न तुम मसीह मां अपणी अमर महिमा कु बुलैयां , तुम थोड़ी देर कु मुसीबत सहन कैरा वे का बाद उ खुद तुम तैं परिपूर्ण , दृढ़ , बलवान , अर अटल करलु ।
\v 11 वे को ही अधिकार जुग जुग तक रौ। आमीन।
\v 12 मीं न सिलवानुस का द्वारा , जै तैं मीं भरोसामन्द भै समजदु , तुमु कु यू जरा सी लिखी , कि तुम तैं हौसला द्यूं अर ईं बात की गवै द्युं कि या ही परमेश्वर की सच्ची कृपा च, ये मां अटल रावा।
\v 13 वा मसीही मण्डली ज्वा बाबुल मां च अर तुमारी तरौं परमेश्वर की चुनीं च उ लोग तुम कु नमस्कार बोना छिन। मेरू नौंनो मरकुस भी तुम कु नमस्कार बोनु च।
\v 14 सभ्युं कु प्रेम पूर्वक हमारी सेवा बोल्यांन । तुम सभ्युं तैं जु मसीह मां छैयां , शान्ति मिलु।
