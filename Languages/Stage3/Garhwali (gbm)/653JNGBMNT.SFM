\id 3JN
\ide UTF-8
\rem Copyright information: Creative Commons Attribution- ShareAlike 4.0 License
\h 3 यूहन्ना
\toc1 3 यूहन्ना
\toc2 3 यूहन्ना
\mt1 3 John
\mt1 3 यूहन्ना
\c 1
\p
\v 1 मीं दाना आदमी की तरफ से प्रिय गयुस का नौं जै से मीं सच्चो प्रेम करदुं ।
\v 2 मेरा प्रिय दगड्या , मेरी या प्रार्थना च कि जनु तू आत्मिक उन्नति कनी छै तनी के तू सब चिज्युं मां उन्नति कैरी अर राजी खुशी रै।
\v 3 जब कुछ मसीही भैयों न ऐ के मीं तैं तेरी सच्चै की गवै देइ , याने कि तू कन कै सच्चै का बाटा पर चल्दी , इन बतै, त मीं तैं भौत खुशी ह्वे ।
\v 4 मीं कु ये से बढ़कर हौर क्वे खुशी की बात नी च कि मीं सूणु कि मेरा बच्चा सच्चै का बाटा पर चलदिन ।
\v 5 प्रिय भै , तू जु कुछ भी मसीही भैयों कु कनी छै वे मां तू भरोसामन्द आदमी छै , जब कि तू ऊं तै पछ्याण्दी भी नी छै ।
\v 6 ऊं लोगु न इख मसीही मण्डली का सामणी तेरा प्रेम का बारा मां बतै। अच्छु होलु कि तू ऊं तैं इनके विदा कैर जनकै परमेश्वर का लोगु कु ठीक च।
\v 7 किलैकि उ लोग यीशु का नौं का कारण ऐयां छिन अर गैरयहूदियों से कुछ नी लेन्दिन ।
\v 8 इलै हम इन्देर्या लोगु को आदर कैरां ताकि हम भी सच्चै का कामु मां हिस्सा ले सकां ।
\v 9 मीं न मसीही मण्डली कु कुछ लिखी छयो पर दियु़त्रफेस जु ऊं मां बडो बनण चान्दु उ हमारी नी मानदु ।
\v 10 इलै अगर मीं औलु त वे तैं ऊं कामु की याद दिलौलु जौं कामु तैं उ करदु। उ हमारा खिलाफ बुरी बुरी बात बोल्दु। उ इथगै से सन्तुष्ट नी होन्दु पर उ खुद भी भैयों को आदर नी करदु , अर हौर लोग जु ऊं को आदर नी करदु , अर हौर लोग जु ऊं को आदर कन चान्दिन ऊं कु मना करदु अर मण्डली से भैर निकाळी द्योन्दु।
\v 11 प्रिय भै, बुरै कनव ळा का पिछनें चल । जु भलै करदु उ परमेश्वर की सन्तान च, पर जु बुरै करदु , वे न परमेश्वर नी देखी।
\v 12 दिमेत्रियुस का बारा मां सभ्युं न, इख तक कि सच्चै न भी, अच्छु बोली , अर हम भी वे का बारा मां गवै देन्दा अर तू जाण्दी छै कि हमारी गवै सच्ची च ।
\v 13 मीं त्वे कु लिखण त भौत कुछ चान्दु छौं पर स्याही अर कलम से यनी लिखण चान्दु ।
\v 14 मीं तैं उम्मीद च कि जल्दी ही त्वे से मुलाकात ह्वेली । तब हम आमणी सामणी बातचित करूला ।
\v 15 त्वे तैं शान्ति मिलु । सब दगड्या त्वे कु सेवा बोना छिन । तख हरेक दगड्यों को नौं ले ले के हमारी सेवा बोली दे।
