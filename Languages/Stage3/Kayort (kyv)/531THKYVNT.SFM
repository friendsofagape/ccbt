\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पावल , सिलास आर तिमोथिसे , परमेश्वर पिता आर येशु मसीहमे थेस्लोनिकीसिके मण्डलीके : अनुग्रह आर शान्ति |
\v 2 हमरसिके प्रार्थनासिमे तोरासिके लगातार याद कर्ते हमेसब परमेश्वरके तोरासिके सभैके लिए धन्याद दैछियै |
\v 3 हमरसिके परमेश्वर पिताके आगु आपनसिके प्रभु येशु मसीह्मे तोरसिके बिश्वासके काम ,प्रेमके परिश्रम आशाके धैर्य लगातार सम्झैछियौ ,
\v 4 भ्यासब , परमेश्वरके प्रियसब, तोरासिके ऊ चुनल्कौ छे कहिके हमरासिके मालुम छै |
\v 5 कहिनेकी हमरसिके सुसमाचार तोरसिके लगत खाली वचनमे नैऐलौ , मगर शक्ति आर पवित्र आत्मामे आर पुरा निश्चयताकेसाथ ऐलौ छे | तोरसिके बिचमें रहैबख्तियाँ तोरेसिके खातिर हम्मेसब केरं आदमी रहियै तुहेंसब जानैछैं |
\v 6 तुहेंसब हमरसिके आर प्रभुके देख्सिख्खा करेबाला भेल्हैं , कहिनेकी पवित्र आत्माके देल आनन्दके साथ तुएँसब बहुते कष्टमे बचन ग्रहण कैल्हैं |
\v 7 एत्तेतक कि माकेडोनिया आर अखैयामे सभे बिश्वासीके बिचमे तुहेंसब नमुना बन्लहैं |
\v 8 कहिनेकी तोरसिकेद्वारा परमेश्वरके वचन खाली माकेडोनिया आर अखैयामे प्रचार कर्ल नैगेलै , मगर परमेश्वरपरके तोरसीके बिश्वास सभे जगह्मे फैल्ल छौ , आर हमरासिके आर्हौ कुछु कहना जरुरी नैछै |
\v 9 कहिनेकी जेरं किसिमसे हमरसिके स्वागत तोर्सिकते भेलै , जिन्दा आर सच्चा परमेश्वरके सेवा करैले तुहेंसब मुर्तिसिसे परमेश्वरमहर ऐलहैं , से बात ते आदमीसब बोलैछै |
\v 10 आर स्वर्गसे आबेबाला ओकर पुत्र जकरा ऊ मुर्दासे जिन्दा बनैल्कै , ओकरे इन्तजार तुहेंसब करैछैं , अर्थात येशुके , जे अप्नासिके आबेबाला क्रोधसे छुटकारा दैछै |
\c 2
\p \v 1 भ्यासब तोर्सिकते हमरसिके आना बेकार नैभेलै कहिके तोरासिके आप्नहैं मालुम छौ |
\v 2 हमेसब पह्लहै से फिलिप्पीमे कष्ट भोग्लियै आर अपमानित भेलियै कहिके तोरासिके मालुम छौ , मगर घोर बिरोध हुऐ पर भी परमेश्वर सुसमाचार प्रचार करैले हमरासिके परमेश्वरमे हिम्मत मिल्लै रहे |
\v 3 कहिनेकी हमरसिके उपदेश भुल या अशुद्धतासे उब्जल नैछै , नैते यी छलकपटसे भेलै ,
\v 4 मगर जेरंके सुसमाचार हमरसिके जिम्मामे सौंपैले परमेश्वर हमरासिके बिश्वासयोग्य ठानल्कै , ओहिने करिके आदमीके खुशी बनाबैले नै , मगर परमेश्वरके खुशी बनाबैले हम्मेसब बोलैछियै |
\v 5 तोरासिके मालुम छौ कि हमेसब कहियो खोसामतके बात नैकैलियै , नैते हमेसब लालचके बहानामे फस्लियै | परमेश्वर एकर साक्षी छै |
\v 6 मसीहके प्रेरित हुऐके नातासे हमे तोरासिपर अधिकार जमाबे सक्तियै , तइयो हमेसब आदमीसिसे आदर नैखोज्लियै , नै ते तोरसिसे , नैते दोसर से |
\v 7 आपन बच्चाके पोसेबाला धाइ म्याके जुगुर तोरासिपर हमेसब कोमल भेलियौ |
\v 8 सेल्याके स्नेहसाथ तोरसिके चाहना करिके हम्मेसब परमेश्वरके सुसमाचार खाली नै मगर हमरसिके जान समेत तोरसिके लिए दियैले तैयार रहियै , कहिनेकी तुहेंसब हमरसिके लिए बहुते प्यारा रहैं |
\v 9 कहिनेकी भ्यासब , हमरसिके मेहनत आर कष्ट तोरासिके याद छौ |तोरासिके कक्रहौ बोझ नैबोकाबियै कहिके दिनरात काम करिके हमे सब परमेश्वरके सुसमाचार तोरासिके प्रचार कर्लियै |
\v 10 तुहेंसब साक्षी छैं आर परमेश्वर भी , कि तोरसिके आगुमें हमरसिके व्यवहार केरं पवित्र ,धार्मिक आर निष्खोट रहै |
\v 11 कहिनेकी तोरासिके मालुमे छौ , जेरंके बाप आपन बेटाबेटीसिके सिखाबैछै , ओहिने करिके तोरासिके सभैके अर्ती उपदेश आर हिम्मत देते आदेश देलियौ |
\v 12 यी कारणसे कि तोरसिके चालचलन परमेश्वर के योग्यके हौ , जे तोरासिके आपन राज्यमे आर आपन महिमामे बोलाबैछौ |
\v 13 सेल्याके एकर लिए भी हमेसब परमेश्वरके धन्यवाद दैछियै , कि तुएँसब हमरसिसे सुन्ल बचन , जे वास्तवमे परमेश्वरके वचन छै , से तुहेंसब आदमीके वचन जुगुर नै मगर परमेश्वरके बचन जुगुर स्वीकार कैल्हैं , जे बचन तोरासिमे काम करैछै |
\v 14 कहिनेकी भ्यासब येशु मसीह्मे हैल यहुदियाके परमेश्वरके मण्डली के देख्सिख्खा करेबला तुहेंसब भेल्हैं , कहिनेकी आप्ने देशके भ्यासब से तुहेंसब जेरंके दुख भोग्लहैं , ओहिने करिके उसब यहुदीसिसे दुख भोगल्कै रहे |
\v 15 यीहा यहुदीसब प्रभु येशुके आर अगमवक्तासिके मैल्कै , आर हम्रहौसिके बाहार निकाल्लकै ,आर परमेश्वरके दुखित बनाबैछै आर सभे आदमीसिके बिरोध करैछै |
\v 16 दोसर जातिसिके उद्दार है कहिके ओकरसिके संगे बोलैले हमरासिके बाधा देल्कै | एरंके सबदिन उसब आपन पापके घडा भरैछै मगर अन्तमे परमेश्वर क्रोध ओकरसिके उप्परमे पड्लै छे |
\v 17 कहिनेकी भ्यासब , हृदयसे नै , मगर आँखीके समना से तोरसिके संगे कुछु समयके लिए बिछोड हुऐके कारणसे , उत्कट इच्छासे तोरासिके आमने सामने भेट करैके चेष्टा कर्लियै
\v 18 कहिनेकी हमेसब तोर्सिकते आबैले खोज्ते रहियै - हमे पावल घुरी घरी आबैले चाह्लियै - मगर शैतान हमरासिके रोकल्कै |
\v 19 आपन प्रभु येशु जब ऐतै ऊटा बखत ओकर सामने आपन आशा या आनन्द या गर्वके मुकुट तुहींसब नै छैं से ?
\v 20 निश्चय ही हमरसिके आनन्द आर गौरव तुहींसब छैं |
\c 3
\p \v 1 सेल्याके जब हमेसब सहैले नैसक्लियै ,तब एथेन्समे अस्कल्ले रहैले हमेसब राजी भेलियै ,
\v 2 आर तोरासिके बिश्वासमे स्थिर कराबैले आर अर्ती उपदेश दियैले , परमेश्वरमे मसीहके सुसमाचारके सेवक हमरसिके भ्या तिमोथियसके हमेसब पठैलियै,
\v 3 ताकी यी कष्टसिके कारणसे कोय भी नैडग्मगाबै | तोरासिके आप्नहैं मालुम छौ ,कि एकरे खातिर हमेसब खटैल छियै |
\v 4 ताकी यी कष्टसिके कारणसे कोय भी नैडग्मगाबै | तोरासिके आप्नहैं मालुम छौ ,कि एकरे खातिर हमेसब खटैल छियै |
\v 5 सेल्याके जब हमे आर्हौ सहे नैसक्लियै , परिक्षा करेबाला तोरासिके परिक्षामे आनल्कौ कि कहिके आर हमरसिके मेहनत बेकारमे जैते कि कहिके डरसे तोरसिके बिश्वासके बारेमे मालुम करैले हमे ओकरा तोरसिके लगत पठैलियै |
\v 6 मगर एख्नी तिमोथी तोरसिके लगतसे हमरसिके लगत आबिके तोरसिके बिश्वास आर प्रेमके अच्छा खबर हमरासिके सुनैल्कै | तुहेंसब हमरसिसे मिलैके बहुते इच्छा करिके सभेदिन प्रेमसे हमरसिके याद करैछैं कहिके खबर देल्कै | हम्हुंसब तोरसिके भेट करैले ओत्नहैं इच्छा करैछियौ |
\v 7 सेल्याके भ्यासब , तोरसिके बिश्वासके कारणसे हमरसिके सभे दुख आर क्लेशमे तोरसिके बिषयमे हमेसब सान्त्वना पैलियै छे |
\v 8 कहिनेकी अगर तुहेंसब प्रभुमे मजबुत रह्लहैं ते हमेसब जिन्दा रह्बै |
\v 9 सभे आनन्द जे तोरसिके खातिर परमेश्वरमे हमेसब महसुस करैछियै ओकर खातिर आर तोरसिके खातिर कि धन्यवाद दिये सक्बै ?
\v 10 तोरासिके आमनेसामने भेटिके तोरसिके बिश्वासके कमी पुरा करैके खातिर हम्मेसब रातदिन जोशके साथ प्रार्थना करैछियै |
\v 11 आब आपनसिके परमेश्वर आर पिता आप्नहैं आर आपनसिके प्रभु येशु तोर्सिकते आबैले रस्ता खोलीदै |
\v 12 जेरंके हमेसब तोरासिके प्रेम करैछियौ ओहिने करिके प्रभु तोरासिके एकदोसरसे आर सभे आदमीसिके संगे प्रेममे बढैके आर प्रसस्त हुएबाला बनाबौ,
\v 13 यी कारणसे कि ओकर सभे सन्तसिके साथमे आपनसिके प्रभु येशु मसीहके पुनरागमन हुऐ बेरियाँ ऊ आपनसिके परमेश्वर पिताके सामने तोरसिके हृदय पवित्र आर निष्खोट बन्याके स्थिर कराबौ |
\c 4
\p \v 1 अन्तमे भ्यासब - प्रभु येशुमे हमेसब तोरासिके आग्रहसाथ बिन्ती करैछियौ आर अर्ती दैछियौ, कि तोरासिके केरंके जिना आर परमेश्वरके खुशी बनाबे पड़तै सेबात तुहेंसब हमारासिसे सिख्लहैं आर ओरं कर्बो करैछैं , ओक्रहैमें तुहेंसब आर्हौ बढ़ते जो |
\v 2 कहिनेकी तोरासिके मालुम छौ कि हमेसब प्रभु येशुद्वारा कोन कोन आदेश तोरासिके देलियौ |
\v 3 कहिनेकी परमेश्वरके इच्छा जे तोरसिके पवित्रीकरण भी छै , से यी छै कि तुहेंसब व्यभिचारसे अलग र |
\v 4 पवित्रता आर आदरके साथ आपन लिए पत्नी लिहैं , से तुहेंसब सभेको जान |
\v 5 मगर परमेश्वरके नैचिन्हेबाला अविश्वासीसिके जुगुर कामुकताके कुवासनामे नै र |
\v 6 यी बिषयमे कोय अपराध करिके आपन भ्याके खराबी नैकरक, कहिनेकी एरंको सभे बातमे बदला लिएबाला प्रभुए छै | हमेसब तोरासिके पह्लहै एकर बारेमे गम्भीर चेतावनी देलियौ छे |
\v 7 कहिनेकी परमेश्वर अप्नासिके अशुद्धताके लिए नै , मगर पवित्रतामे बोलैल्कै छे |
\v 8 सेल्याके जे यी बातके अवहेलना कर्तै, ऊ आदमीके नै मगर परमेश्वरके अवहेलना करैछै , जे परमेश्वर तोरासिके आपन पवित्रआत्मा दैछौ |
\v 9 मगर भ्यासबके प्रति प्रेमके बिषयमे कक्रहौ तोरासिके लिखैके जरुरत नैछै , कहिनेकी एक दोसरके प्रेम करिहैं कहिके तुहेंसब आप्नहैं परमेश्वरसे शिक्षा पैल्हैं छे |
\v 10 माकेडोनिया भर सभे भ्यासिके तुहेंसब सच्चे प्रेम करैछैं | मगर भ्यासब , आर्हौ बेसी ओहिने कैले जो कहिके हमे तोरासिके अर्ती उपदेश दैछियौ |
\v 11 हमेसब तोरासिके आज्ञा देल जुगुर , तुहेंसब शान्त रहेबाला , आप्ने धन्धाके फिकिर करेबाला आर आप्ने हाथसे काम करैके कोशीश कर |
\v 12 ताकी व्याहारबालासिसे आदर पाबे सक्हैं , आर ककरो भर नैपड |
\v 13 हमर भ्यासब , सुत्ल आदमीसिके बिषयमे अन्जान र कहिके हमे इच्छा नैकरैछियै , आर तोरासिके आशा नैहुएबाला आदमीसिके जुगुर शोक मनाबे नैपड़ौ |
\v 14 कहिनेकी हमेसब बिश्वास करैछियै कि , येशु मर्लै आर फेर जिन्दा भेलै आर ओहिने करिके परमेश्वर ओकरामे सुत्लसिके येशुद्वारा आन्तै |
\v 15 प्रभुके बचनद्वारा हम्मे तोरासिके घोषणा करैछियौ , कि हमेसब ,जे जिन्दा छियै आर प्रभुके पुनरागमनतक जिन्दा रह्बै , सुत्ल आदमीसिके कोनो किसिमसे भी नैटप्पै |
\v 16 कहिनेकी प्रभु आप्नहैं हुकुमके गर्जनके साथ, प्रधान स्वर्गदुतके आवाज आर परमेश्वरके तुरहीके अवाजके साथ स्वर्गसे उतर्तै , आर मसीह्मे मर्लसब सबसे पहेला जिन्दा हैतै |
\v 17 तब , अप्नासब जे जिन्दा छियै आर छोड्लसब प्रभुके आकाशमे भेटैले ओकरसिके संगहैं संग बादलमे उठैल जैभैं , आर एरंके अप्नासब सभे दिन प्रभुके संगे रह्बै |
\v 18 सेल्याके एक दोसरके यी वचनसे सान्त्वना दहैं |
\c 5
\p \v 1 मगर भ्यासब , समयके बिषयमे तोरासिके लिखैके जरुरत नैछै |
\v 2 कहिनेकी तुहेंसब आप्नहैं बढियाँसे जानैछैं , प्रभुके दिन ते राती चोर आबै जुगुर ऐतै |
\v 3 "जब् आदमीसब " शान्ति आर सुरक्षा " कहते रह्तै , तब् गर्भवती स्त्रीके दर्द हुऐ जुगुर अचानक ओकरासिपर बिनाश ऐतै, आर उसब कोनो रितीसे नैभागे पैतै |"
\v 4 मगर भ्यासब , तुहेंसब अन्हारमे नैछैं , सेल्याके उटा दिन तोरासिके चोरके जुगुर चकित नैकर्तौ |
\v 5 कहिनेकी तुहेंसब सबको उजेतके सन्तान आर दिनके सन्तान छैं | अप्नासब रातके आर अन्हारके सन्तान नैछियै |
\v 6 सेल्याके आर्सब आदमीके जुगुर अप्नासब नैसुत , मगर जग्गा र ,आर सचेत र |
\v 7 कहिनेकी सुतेबालासब राती सुतैछै आर मद्द पिबिके मातेबाला रातिए मातैछै |
\v 8 मगर अप्नासब दिनके हुऐके कारणसे अप्नासब सचेत र ,आर बिश्वास आर प्रेमके छातीपाता आर मुक्तिके आशाके टोप लगा |
\v 9 कहिनेकी परमेश्वर अप्नासिके क्रोधके लिए नै , मगर आपनसिके प्रभु मसीहके द्वारा मुक्ति पाबैले पह्लहै से नियुक्त कैल्कै छे |
\v 10 ऊ आपनसिके लिए मर्लै ताकी अप्नासब जग्गा रहियै या सुत्ल रहियै , अप्नासब सभेको ओकरे संगमे जिए सकियै |
\v 11 सेल्याके एक दोसराके प्रोत्साहन दहैं , आर एक दोसरके मजबुत बनाबेबाला काम कर ,जेरं तुएँसब कर्बो करैछैं |
\v 12 मगर भ्यासब तोरासिके आग्रहसाथ बिन्ति करैछियौ , कि तोरासिके बिचमे मेहनत करेबालासब , जे प्रभुमे अगुवासब छै आर तोरासिके चेतावनी दैछै , ओकरसिके आदर कर् ,
\v 13 आर ओकर सिके कामके खातिर ओक्रासिके प्रेमके साथ बहुते उच्च आदर कर | तुहेंसब आपसमे मेलमिलापमे र |
\v 14 भ्यासब हमे तोरासिके अर्ति दैछियौ कि कोढीयासिके चेतावनी दहैं | हैरान हैलसिके दिलासा दहैं | कमजोरसिके मद्दत कर् | ऊ सभेके संगे सहनशीलता देखा |
\v 15 याद राख , कोय खराबीके बदला खराबी नैकर , मगर एक दोसरके आर सभैके संगे सभेदिन भलाइ करैके चेष्टा कर |
\v 16 सभे दिन आनन्दित र |
\v 17 निरन्तर प्रार्थना कर्ते र |
\v 18 सभे परिस्थितिमें धन्यवाद दहैं , कहिनेकी येशु मसीहमे तोरसिके लिए परमेश्वरके इच्छा इह्या छौ |
\v 19 पवित्र आत्माके नैमिझा |
\v 20 अगमवाणीके तुच्छ नैठान |
\v 21 सभे बातके जांच कर | जे बात अच्छा छै ओक्रहैमे दृढ र |
\v 22 सभे किसिमके खराबीसे अलग र |
\v 23 शान्तिके परमेश्वर आप्नहैं पुरा रुपसे तोरासिके चोख बनाबौ आर तोरसिके सारा आत्मा , प्राण आर शरीर आपनसिके प्रभु येशु मसीहके आगमनमे निष्कलंक रहौ |
\v 24 तोरासिके बोलाबेबाला बिश्वासयोग्य छौ , ऊ यी कर्बे कर्तौ |
\v 25 भ्यासब हमरसिके लिए प्रार्थाना कर |
\v 26 सभे भ्यासिके पवित्र चुम्बनसे अभिवादन कर |
\v 27 हमे तोरासिके प्रभुमे अनुरोध करैछियौ कि यी चिठ्ठी पढिके सभे भ्याके सुन्या दहैं |
\v 28 आपनसिके प्रभु येशु मसीहके अनुग्रह तोरसिके संगे रहौ |
