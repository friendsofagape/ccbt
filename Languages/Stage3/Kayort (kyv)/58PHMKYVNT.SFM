\id PHM
\ide UTF-8
\rem Copyright Information: Creative Commons Attribution-ShareAlike 4.0 License
\h फिलेमोन
\toc1 फिलेमोन
\toc2 फिलेमोन
\mt1 Philemon
\mt1 फिलेमोन
\c 1
\p
\v 1 मसीह येशुके कैदी पावल आर हमरसिके भाइ तिमोथीसे ,
\v 2 हमरसिके प्रिय सहकर्मी फिलेमोन , हमरसिके बहिन अफ्फिया आर हमरसिके संगी सिपाही अर्खिप्पस आर आर तोर घरके मण्डलीके :
\v 3 तोरासिके अनुग्रह आर हमरसिके परमेश्वर आर प्रभु येशु मसीहसे शान्ति !
\v 4 हमर प्रार्थनामे जब तोरा याद करैछियौ तब हमे आपन परमेश्वरके सभे दिन धन्यवाद दैछियै ,
\v 5 कहिनेकी प्रभु येशुपरके तोर बिस्वासके बिषयमे आर सन्तसिके प्रति तोर प्रेमके बिषयमे सुनैछियौ |
\v 6 हमे प्रार्थना करैछियौ कि तोर बिश्वासके सहभागितासे मसीहमे भेल आपनसिके सभे अच्छा चीजके ज्ञानके बृद्धी हुए सहै |
\v 7 हमर भाइ, तोरसे हमे आनन्द आर सान्त्वना पैलियै छे , कहिनेकी तोर द्वारा सन्तसिके हृदय फेर ताजा भेल छै |
\v 8 तोरा कि करना चाही , से करैले आज्ञा दियैले ,मसीहमे हमरा साहस भेल पर भी ,
\v 9 प्रेमके खातिर हमे तोरा अनुरोध करैले चाहैछियौ - हमे , बूढ पावल , आर एख्नी मसीह येशुके एकटा कैदी -
\v 10 हमर बेटा ओनिसिमसके लिए हमे निवेदन करैछियौ , जकर लिए हमर कैदी अवस्थामे हमे पिता बन्ल छियै |
\v 11 ऊ पहिला तोर लिए बेकम्मा रहै , मगर एख्नी तोर लिए आर हमर लिए भी काम लागेबाला भेल छै |
\v 12 हमे ओकरा , जे हमर आप्ने हृदयके टुक्रा छै , तोर लगत घुमाके भेजैछियौ |
\v 13 ओकरा हमरेसंगे राखैले हमे खुशी हैतियै , कहिनेकी सुसमाचारके लिए हमर बन्दी अवस्थामे तोर बदलामे हमर सेवा करे सक्तियै ,
\v 14 मगर तोर अनुमति बिना हमे कुछु नैकरे चाहैछियै , ताके तोर भलाइ करकापसे कैल नैहौ , मगर तोर आपन इच्छासे कैल हौ |
\v 15 शायद तोरासे कुछु समयके लिए ऊ अलग भेल रहै , ताकी ऊ सभे दिनके लिए तोरसंगे रहे सकौ -
\v 16 आब ओरं नोकर जुगुर नै, मगर नोकरसे बेसी प्यारा भाइके जेरं , बिशेष करिके हमर लिए , मगर आरहौ बेसी शरीरमे आर प्रभुमे समेत , तोर लिए |
\v 17 सेल्याके अगर तुहें हमरा आपन साजी सम्झैछैं ते हमरे जुगुर ओकरा ग्रहण कर |
\v 18 अगर ऊ तोरा कोनो खराबी कर्बो कैल्कौ छे ते या कोनो चीजके ऊ ऋणी छै ते , उटा हमर हिसाबमे राखिदहैं |
\v 19 हमे पावल , आप्ने हाथसे यी लिखैछियौ | उटा ऋण हमे खुद तिरीदेबौ | तोरा नै कह्ते रहे पड्तौ शायद , कि आप्ने लिए भी तुहें हमर ऋणी छैं |
\v 20 प्यारा भाइ , तोरसे प्रभुमे कुछु लाभ पाबियै कहिके हमे चाहैछियौ | मसीहमे फेर हमर हृदयके ताजा बनादे |
\v 21 तोर आज्ञापालनमे भरोसा राखिके हमर मांगलसे आरहौ बेसी कर्भें कहिके हमे तोरा लिखैछियौ |
\v 22 साथ् साथे हमर लिए एकटा मैज्मान कोठा तैयार कयाके राख , कहिनेकी तोर प्रार्थनाद्वारा हमे भी तोरकते आबे पैबै कि कहिके आशा करैछियै |
\v 23 मसीह येशुमे हमर संगी कैदी इपाफ्रास तोरा अभिवादन पठैल्कौ छे |
\v 24 ओहिने करिके सहकर्मी मर्कुस , अरिस्तार्खास , डेमास आर लुका भी |
\v 25 प्रभु येशु मसीहके अनुग्रह तोरासिके आत्माके संगे रहौ |
