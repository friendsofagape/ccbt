\id 1JN
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 यूहन्ना
\toc1  1 यूहन्ना
\toc2  1 यूहन्ना
\mt1  1 John
\mt1 1 यूहन्ना
\c 1
\p \v 1 जीवनके उटा बचनके बिषयमे , जे शरुसे रहै ,जे हमेसब सुन्ले छियै , जे हमेसब आप्ने आँखसे देख्लियै छे , जे हमेसब देख्लियै आर हमरसिके हाथसे छुलियै |
\v 2 ऊ जीवन प्रकट भेलै आर हमेसब देख्लियै आर हमेसब गवाही दैछियै आर तोरासिके ऊ अनन्त जीवनके संदेश सुनाबैछियै ,जे पिता संगे रहै आर हमरसिके लगत प्रकट भेलै |
\v 3 हमेसब जे देख्लियै आर सुन्लियै छे से हमेसब तोरासिके सुनाबैछियौ , ताकी हमरसिके संगे तोरासिके संगति हौ | हमरसिके संगति पिता आर ओकर पुत्र येशु मसीह संगे छै |
\v 4 हमेसब यी बात यी कारणसे लिखैछियै कि , हमरसिके आनन्द पुरा है |
\v 5 जे संदेश हमेसब ओकरासे सुन्लियै ऊ यीहा छै कि परमेश्वर ज्योति छै आर ओकरामें एक्को रति अन्हार नैछै |
\v 6 अगर ओकरसंगे आपनसिके संगति छै कहिके अप्नासब कहैछियै आर अन्हारहैमे चलैछियै ते , अप्नासब झुठ बोलैछियै आर सत्यमे नैचलैछियै |
\v 7 मगर ऊ ज्योतिमे भेल जुगुर अप्नहौंसब ज्योतिमे चलैछियै ते , एक दोसरसे आपनसिके संगति हैछै आर ओकर पुत्र येशुके लहु अप्नासिके सभे पापसे शुद्ध करैछै |
\v 8 अगर अप्नासब हमरामें पाप नैछै कहिके कहैछियै ते अप्नासब अप्ने आपके धोखा दैछियै आर अप्नासिमें सत्य नैहैछै |
\v 9 अगर अप्नासब आपन पाप स्वीकार कर्लियै ते ऊ आपनसिके पाप क्षमा कर्तै आर सभे अधर्मसे अप्नासिके शुद्ध करैछै , कहिनेकी ऊ विश्वासयोग्य आर धर्मी छै |
\v 10 अगर अप्नासब पाप नैकैलियै छे कहिके कहैछियै ते अप्नासब ओकरा झुठा बनाबैछियै आर ओकर वचन अप्नासिमे नैहैछै |
\c 2
\p \v 1 हमर प्यारा बच्चासब तुहेंसब पाप नैकर् कहिके हमे तोरासिके यी लिखैछियौ | अगर कोय आदमी पाप कर्बो कर्तै ते पिताके संगे आपन सिके पक्षमें बोलिदिएबाला एक झन छै, यानिके धार्मिक येशु मसीह |
\v 2 ऊ आपनसिके पापके लिए प्रायश्चित छै आर आपनसिके लिए खाली नै , मगर सभे संसारके लिए भी |
\v 3 अगर अप्नासब ओकर आज्ञापालन कर्लियै ते एक्रहै से अप्नासब मालुम करे सकैछियै , कि अप्नासब ओकरा चिन्हैछियै 
\v 4 "जे कोय " हमे ओकरा चिन्हैछियै " कहिके कहैछै , मगर ओकर आज्ञा उलंघन करैछै , ऊ झुठा छै आर ओकरामे सत्य नैहैछै |"
\v 5 मगर जे ओकर वचन पालन करैछै , ओकरामे परमेश्वर प्रतिके प्रेम सच्चेके सिद्ध भेल हैछै | अपनासब ओकरामे छियै कहिके एक्रहै से निश्चित हैछै |
\v 6 ओकरामे रहैछियै कहेबाला आदमी आप्नहौं भी ओकर चाल मुताबिक चले पडैछै |
\v 7 प्रिय सब , हमे तोरासिके कोनो नया आज्ञा नै मगर उहया पुर्ना आज्ञा लिखैछियौ, जे आज्ञा शुरुहै से तोरसिके संगे रहौ | यी पुर्ना आज्ञा तोरसिके सुन्ले वचन छौ |
\v 8 तैयोपर तोरासिके एकटा नया आज्ञा हमे लिखैछियौ , जे ओकरामे आर तोरासिमे सच्चा छै , कहिनेकी अन्हार बितैछै मगर सच्चा ज्योति पहिलेसे चम्कैछै |
\v 9 जे अप्ने आपके ज्योतिमे छियै कहिके कहैछै मगर आपन भ्याके घृणा करैछै , ऊ आर्हौ भी अन्हारमे छै |
\v 10 जे आपन भ्याके प्रेम करैछै , ऊ ज्योतिमे रहैछै आर ओकरामे ठोकरके कारण नैहैछै |
\v 11 मगर जे आपन भ्याके घृणा करैछै , ऊ अन्हारमे रहैछै आर अन्हारमे चलैछै , आर ऊ कते जैछै ,से नैजानैछै , कहिनेकी अन्हार ओकरा अन्धा बनैले हैछै |
\v 12 हमर छोट्का बच्चासब , हमे तोरासिके लिखैछियौ , कहिनेकी ओकर नामके खातिर तोरसिके पापके क्षमा भेल छौ |
\v 13 पितासब हमे तोरासिके लिखैछियौ , कहिनेकी शुरुहै से हुएबालाके तुहेंसब चिन्हैछैं | जवानसब , हमे तोरासिके लिखैछियौ , कहिनेकी तुहेंसब ऊ दुष्टके जित्ले छैं | हमर छोट्का बच्चासब हमे तोरासिके लिखैछियौ , कहिनेकी तुहेंसब आपन पिताके चिन्ह्ले छैं |
\v 14 पितासब हमेसब तोरासिके लिखैछियौ , कहिनेकी शुरुहैसे हुए बालाके तुहेंसब चिन्हैछैं | जवानसब हमे तोरासिके लिखैछियौ , कहिनेकी तुहेंसब मजबुत छैं , आर परमेश्वरके वचन तोरासिमे रहेछौ आर तुहेंसब ऊ दुष्टके जित्ले छैं |
\v 15 संसारके या संसारमे भेल कोनो चीजके प्रेम नैकर् | अगर कोय आदमी संसारके प्रेम करैछै ते पिताके प्रेम ओकरामे नैहैछै |
\v 16 कहिनेकी संसारमे भेल सभे चीज यानिकी शरीरके अभिलाषा , आँखके अभिलाषा , जीवनके शेखी पितासे नैऐलै छे मगर संसारसे ऐलै छे |
\v 17 संसार बिती जैतै आर ओकर अभिलाषा भी बिती जैतै , मगर परमेश्वरके इच्छा पुरा करेबाला सभे दिनके लिए रह्तै |
\v 18 बालकसब , अन्तिम घडी यीहा छै | मसीह बिरोधी आबैछै कहिके तुहेंसब सुन्लहै छे | आब बहुते मसीह बिरोधी ऐल छै | सेल्याके हमेसब जानैछियै कि , यी अन्तिम घडी छै |
\v 19 उसब आपनसिसे निक्लीके गेलै , कहिनेकी उसब आपनसिके नैरहै | अगर उसब आपनसिके हैतियै ते आपनसिके संगे रहैतियै , मगर ऊ सभे आपनसिके नै रहै , कहिके प्रकट कराबैले उसब निक्लीके गेलै |
\v 20 मगर तोरसिके अभिषेक महापवित्रसे हैल छौ ,आर तुहेंसब सभेको सत्य जानैछैं |
\v 21 तुहेंसब सत्यके नैजानैछैं कहिके हम्मे नैलिखैछियौ , मगर कोनो भी झुठ सत्यसे नै आबैछै कहिके तुएँसब जान्लहैं छे कहिके हम्मे तोरासिके लिख्लियौ छे |
\v 22 झुट्ठा के छै ? झुठा ऊ छै जे येशु ही मसीह छै कहिके इन्कार करैछै | पिता आर पुत्रके जे इन्कार करैछै मसीह बिरोधी उह्या छै |
\v 23 पुत्रके इन्कार करेबाला कोनो आदमीमें पिता नैछै | जे पुत्रके स्वीकार करैछै ओकर लगत पिता छै |
\v 24 जे बात तुहेंसब शुरुहै से सुन्लहैं छे ,उटा तोरासिमे रह्ल रहौ | अगर शरुहै से सुन्ल उटा बात तोरासिमे रह्तौ ते तुहेंसब पिता आर पुत्रमे रह्भैं |
\v 25 ऊ अप्नासिके जे प्रतिज्ञा कैल्कै ऊ छै - अनन्त जीवन |
\v 26 तोरासिके छल करेबालासिके विषयमे यी बात सब तोरासिके लिखैछियौ |
\v 27 ओकरसे पैल अभिषेक तोरासिमे रह्तौ , आर कक्रहौ तोरासिके सिखाबैके जरुरत नैपड़तौ | मगर ओकर अभिषेक तोरासिके सभे बातके विषयमे सिखैतौ , आर ऊ अभिषेक सत्य छै , ऊ बनावटी नैछै | यी अभिषेकके सिखैल बमोजिम मसीहमे र |
\v 28 छोटका बच्चासब , ओकरामे र , ताकी जब ऊ प्रकट हैतै अप्नासिके हिम्मत है आर ओकर आगमनमे ओकर आगुमें शर्माबे नैपडै |
\v 29 ऊ धार्मिक छै कहिके तुहेंसब जान्लहैं ते यी बात तोरासिके निश्चय हौ कि धार्मिक काम करेबाला सभे परमेश्वरसे जन्मल हैछै |
\c 3
\p \v 1 देख् ,पिता अपनासिके केरं किसिमके प्रेम कैल्कै छे कि ,अप्नासब परमेश्वरके सन्तान कह्लैल छियै ,आर सच्चे छियै भी | सेल्याके ते संसार अप्नासिके नैचिन्हैछै ,कहिनेकि ऊ सब ओकरा नै चिन्हल्कै |
\v 2 प्रिय सब ,एख्नी अप्नासब परमेश्वरके सन्तान छियै ,आर अप्नासब कि हैबै ,से बात एखन्तक प्रकट नै भेलै छे | एतना जानैछियै कि जब ऊ प्रकट हैतै तब अप्नासब ओकरे जुगुर हैबै |कहिनेकी ऊ जेरं छै अप्नासब ओकरा ओहिने देख्बै |
\v 3 आर जेरं ऊ पवित्र छै ,ओकरा पर यी आशा राखेबाला हरेक आदमी अपने आपके पवित्र करैछै |
\v 4 पाप करेबाला हरेक व्यवस्था भंग करैछै | पाप हि व्यवस्था भंग कर्ना छै | 
\v 5 पाप हरण करैले हि ऊ प्रकट भेलै छे कहिके तुहेंसब जानैछैं आर ओकरामे कोनो पाप नैछै |
\v 6 ओकरामें रहेबाला कोय भी पाप कर्ते नैरहैछै | पाप कर्ते रहेबाला कोय भी ओकरा नै ते देखैल्कै छे ,नै ते चिन्हल्कै छे |
\v 7 छोट्का बच्चासब कोय आदमी तोरासिके नै छलौ | जे ठिक काम करैछै ऊ धार्मिक छै ,जेरं ऊ धार्मिक छै |
\v 8 जे पाप करैछै ऊ शैतानके छै | कहिनेकी शैतान ते सुरुहै से पाप कर्ते ऐलै छे | शैतानके काम के नाश करैके लिए हि परमेश्वरके पुत्र प्रकट भेलै छे |
\v 9 परमेश्वरसे जन्मल कोय भी पाप कर्ते नैरहैछै ,कहिनेकी ओकर स्वभाव ओकरामे रहैछै ,आर ऊ पाप कर्ते नैरहैछै ,कहिनेकी ऊ परमेश्वरसे जन्मल हैछै |
\v 10 परमेश्वरके सन्तान के छै ,आर शैतानके सन्तान के छै ,एक्रहै से प्रस्ट हैछै -ठीक काम नैकरेबाला आदमी भी नैछै जे आपन भ्याभैयारीके प्रेम नैकरैछै |
\v 11 तुहेंसब सुरुहै से सुन्ल संदेश यीहा छै ,''अप्नासब एक दोसरके प्रेम करे पडैछै |”
\v 12 कयिन जुगुर नैहो ,जे शैतानके रहै | ऊ आपन भ्याके हत्या कैल्कै कहिनेकी ओकर आपन कामसब दुष्ट रहै |आर ओकर भ्याके कामसब धार्मिक रहै |
\v 13 भ्यासब ,संसार तोरासिके घृणा कर्तौ ते अचम्म नैमानिहैं |
\v 14 हमेसब जानै छियै ,कि अप्नासब ते मौतसे पार भ्याके जीवनमे ऐल छियै ,कि अप्नासब ते मौतसे पार भ्याके जीवनमे ऐल छियै ,कहिनेकि हमेसब आपन भ्याभैयारीके प्रेम करैछियै | जे प्रेम नैकरैछै ऊ मौतमे रहैछै |
\v 15 आपन भ्याबहिनके घृणा करेबाला हरेक हत्यारा छै ,आर कोनो हत्याराके संगे अनन्त जीवन नैरहैछै कहिके तोरासिके मालुम छौ |
\v 16 एक्रहैसे प्रेम कि छै कहिके अप्नासिके मालुम हैछै ,कि ऊ आपनसिके लिए आपन प्राण देल्कै | अप्नासिके भी आपन भ्याभैयारीके लिए आपन प्राण दिए पडैछै |
\v 17 कक्रो लगत संसारके धनसम्पति छै तइयोपर भी आपन भ्याभैयारिके अभावमे पड्ल देखिके ओकरसिके प्रति आपन मन कठोर करैछै ते ,परमेश्वरके प्रेम ओकरामे केरंके वास करैछै ?
\v 18 छोट्का बच्चासब बचन आर बोलिसे खाली प्रेम नैकर ,मगर काम आर सत्यतासे प्रेम कर |
\v 19 एक्रहै से हमेसब जाने सकैछियै ,कि अप्नासब सत्यके छियै आर एरंके ओकर सामने आपन हृदयके ढाडस दिए सकैछियै |
\v 20 जब आपनसिके हृदय अप्नासिके दोष दैछै ,अप्नासब जानैछियै परमेश्वर आपनसिके हृदयसे महान् छै ,आर ऊ सभे चीज जानैछै |
\v 21 प्रिय सब ,आपनसिके हृदय अपनासिके दोष नैदेल्कै ते परमेश्वरके सामने अप्नासिके साहस हैछै |
\v 22 अप्नासब जे माँगैछियै से पाबैछियै ,कहिनेकि अप्नासब ओकर आज्ञापालन करैछियै आर ओकरा मन पडेबाला कामसब करैछियै |
\v 23 ओकर आज्ञा यीहा छै ,कि अप्नासिके ओकर पुत्र येशु मसिहके नाममे विश्वास करे पडैछै आर ऊ अप्नासिके आज्ञा देल बमोजिम एकदोसरके प्रेम करे पडैछै |
\v 24 ओकर आज्ञा पालन करेबाला सभै मे ऊ रहैछै | ओकर देल पवित्र आत्माके द्वारा अप्नासब जानैछियै ,कि ऊ अप्नासिमे वास करैछै |
\c 4
\p \v 1 प्रिय सब ,जेहेसेहे आत्माके विश्वास नैकर ,मगर आत्मा सब परमेश्वर से ऐल छै कि नैछै कहिके ओकर जांच कर |कहिनेकि बहुते झुठ्ठा अगमवक्तासब यी संसार मे निकल्लैछे |
\v 2 एक्रहै से तुहेंसब परमेश्वरके आत्माके चिन्भैं कि हरेक आत्मा जे येशु मसीह शरीरमे ऐलै कहिके स्वीकार करैछै ,से परमेश्वरसे छै |
\v 3 "येशुके स्वीकार नैकरेबाला हरेक आत्मा परमेश्वरसे नैछै ,मगर ऊ मसीह विरोधीके आत्मा छै ,जकर विषयमे "ऊ ऐतै" कहिके तुहेंसब सुन्तहैं छैं | आब ऊ यी संसारमे चल ऐलै छे |"
\v 4 हमर छोट्का बच्चासब ,तुहेंसब परमेश्वरके छैं ,आर ओकरासिपर विजय भेल छैं | कहिनेकि जे तोरासिमे छौ ,ऊ संसारमे हुएबाला से महान छै |
\v 5 ऊसब संसारके छै ,सेल्याके ऊसब संसारके बात करैछै ,आर संसार ओकर बात सुनैछै |
\v 6 अप्नासब ते आब परमेश्वरके छियै ! जे परमेश्वरके चिन्हैछै ऊ हमरसिके बात सुनैछै आर जे परमेश्वरके नैछै ऊ हमरसिके बात नैसुनैछै | एक्रहैसे अप्नासब सत्यके आत्मा आर भ्रमके आत्मा चिन्हैछैं |
\v 7 प्रियसब ,अप्नासब एकदोसरके प्रेम कर ,कहिनेकि प्रेम परमेश्वरसे आबैछै | जे परमेश्वरके प्रेम करैछै ऊ परमेश्वरसे जन्मल छै आर परमेश्वरके चिन्हैछै |
\v 8 प्रेम नैकरेबाला परमेश्वरके नैचिन्हैछै कहिनेकि परमेश्वर प्रेम छै |
\v 9 परमेश्वरके प्रेम आपनसिके बिचमे एरंको प्रकट भेलै ,कि ऊ आपन एक्केटा बेटाके संसारमे पठैल्कै ताकि पुत्र द्वारा अप्नासब जिए सकियै |
\v 10 प्रेम एक्रहैमे छै ,कि अप्नासब परमेश्वरके प्रेम नैकैलियै छे ,मगर ऊ अप्नासिके प्रेम कैल्कै ,आर आपनसिके पापके प्रायश्चित हुऐके लिए आपन पुत्र पठैल्कै 
\v 11 प्रियसब ,अगर परमेश्वर अप्नासिके एरं प्रेम कैल्कै छे ते ,अप्नासिके भी एकदोसरके प्रेम कर |
\v 12 परमेश्वरके कोय कहियो नैदेखल्कै छे | अगर अप्नासब एकदोसरके प्रेम कर्बै ते परमेश्वर अप्नासिमे रह्तै आर ओकर प्रेम अप्नासिमे सिद्ध हैछै |
\v 13 ऊ अप्नासिके आपन आत्मासे देल्कै छे ,आर सेल्याके हमेसब यी जानैछियै ,कि अप्नासब ओकरामे रहैछियै आर ऊ अप्नासिमे रहैछै |
\v 14 हमेसब देख्लियै छे ,आर गवाही दैछियै ,कि पिता आपन पुत्रके संसारमे मुक्तिदाता हुऐले पठैल्कै छे |
\v 15 जे येशुके परमेश्वरके पुत्र छै कहिके स्वीकार करैछै ,ओकरामे परमेश्वर वास करैछै आर ऊ परमेश्वर में |
\v 16 एरंके आपनसिके प्रति भेल परमेश्वरके प्रेम जानैछियै आर विश्वास करैछियै | परमेश्वर प्रेम छै ,आर जे प्रेममे रहैछै ऊ परमेश्वरमे रहैछै ,आर परमेश्वर ओकरामें रहैछै |
\v 17 न्यायके दिनके लिए अप्नासब पुरा भरोसाके साथ् रहे सकियै कहिके प्रेम एक्रहैमे अप्नासिमे सिद्ध हैछै |कहिनेकि ऊ जेरं छै अप्नासब भी यी संसारमे ओहिने हैबै |
\v 18 प्रेममे डर नैहैछै ,मगर सिद्ध प्रेम डरके हटाबैछै | कहिनेकि डरके सम्बन्ध ते दण्डसे हैछै ,आर जे डराबै छै प्रेममे ऊ सिद्ध भेल नैहैछै |
\v 19 हम्मेसब प्रेम करैछियै ,कहिनेकि पहेला ऊ हमरासिके प्रेम कैल्कै 
\v 20 "अगर कोय "हमे परमेश्वरके प्रेम करैछियै "कहैछै ,मगर आपन भ्याके घृणा करैछै ते ऊ झुठ्ठा छै ,कहिनेकी आपन देख्ल भ्याके प्रेम नैकरेबाला नैदेख्ल परमेश्वरके प्रेम करे नैसक्तै |"
\v 21 अप्नासब ओकरासे यी आज्ञा पैलियै छे ,कि जे परमेश्वरके प्रेम करैछै ओकरा आपन भ्याके भी प्रेम करे पडैछै |
\c 5
\p \v 1 येशु हि मसीह छै कहिके विश्वास करेबाला हरेक परमेश्वरके बच्चा छै ,जे बापके प्रेम करैछै ऊ ओकर बेटाके भी प्रेम करैछै |
\v 2 जब अप्नासब परमेश्वरके प्रेम करैछियै आर ओकर आज्ञासब पालन करैछियै ,तब एक्रहै से मालुम हैछै ,कि अप्नासब परमेश्वरके सन्तानके प्रेम करैछियै |
\v 3 परमेश्वरके प्रेम यीहा छै कि अप्नासब ओकर आज्ञासब पालन करैछियै आर ओकर आज्ञासब भारी नैछै |
\v 4 कहिनेकि परमेश्वरसे जन्मल हरेक संसारपर विजय प्राप्त करैछै ,आर संसारके जितेबाला विजय आपनसिके विश्वास छै |
\v 5 संसारपर विजय प्राप्त करेबाला के छै ? उह्या छै जे येशु मसीहके परमेश्वरके पुत्र कहिके विश्वास करैछै |
\v 6 ऊ उहा छै जे पानी आर लहुसे ऐलै यानिकी येशु मसीह जे खाली पानी द्वारा नै मगर पानी आर लहुसे ऐलै |
\v 7 गवाही दिएबाला ते पवित्र आत्मा हि छै ,कहिनेकि पवित्र आत्मा सत्य छै |
\v 8 कहिनेकि गवाही दिएवाला सब तिनटा छै ,यानिकि पवित्र आत्मा ,पानी आर लहु आर सभे बातमे यी सहमत हैछै |
\v 9 अगर अप्नासब आदमीके गवाही ग्रहण करैछियै ते ,परमेश्वरके गवाही आर्हौ बेसी बड्का छै | कहिनेकि यीहा परमेश्वरके गवाही छै ,जे गवाही ऊ आपन पुत्रके विषयमे देल्कै छे |
\v 10 जे परमेश्वरके पुत्रमे विश्वास करैछै ओकर हृदयमे यी बातके गवाही हैछै ,परमेश्वरमे विश्वास नै करेवाला आदमी ओकरा झुठ्ठा बनाबैछै | कहिनेकी परमेश्वर आपन पुत्रके विषयमे देल गवाही कि ऊ विश्वास नैकरैछै |
\v 11 गवाही यीहा छै ,कि परमेश्वर अप्नासिके अनन्त जीवन देल्कै ,आर यी जीवन ओकर बेटामे छै |
\v 12 जकर संगे पुत्र छै | ओकर संगे जीवन छै जकर संगे पुत्र नैछै ,ओकर संगे जीवन नैछै |
\v 13 तुहेंसब अनन्त जीवन पैल्हैं छे कहिके जान कहिके परमेश्वरके पुत्रके नाममे विश्वास करेवाला तोरासिके यी पत्र लिखैछियौ |
\v 14 परमेश्वरमे हमर सिके पुरा भरोसा छै कि ओकर इच्छा बमोजिम जे भी मांग्भैं ते ऊ हमरसिके बात सुनैछै |
\v 15 अप्नासब प्रार्थनामे जे भी मांग्भैं ते परमेश्वर सुनैछै कहिके हमेसब जानैछियै ते ,यी भी जानैछियै कि ओकरासे अप्नासब जे माँग्लियै छे ऊ अपनासिके प्राप्त भेल छै |
\v 16 अगर कोय आपन भ्याके पाप कर्ते देखैछै आर ऊ पाप मौतमे लजाबेवाला नैछै ,ते ओकरा उटा भ्याके लिए प्रार्थना करि दिए पडैछै ,आर जकर पाप मौतमे लजाबै जुगुर नैछै ,परमेश्वर ओकरा जीवन दैछै | मगर एरंको पाप भी हैछै ,जे मौतमे ल्याजैछै ,जकर लिए कक्रहौ बिन्ति करिदिए पड़तै कहिके हमे नैकहैछियै |
\v 17 सभे अधर्म पाप नैछै , मगर एरंको भी पाप हैछै जे मृत्यु जनक नैहैछै |
\v 18 परमेश्वरसे पैदा भेल कोय भी पाप कर्ते नैरहैछै ,मगर परमेश्वरके पुत्र ओकरा सुरक्षित राखैछै आर दुष्ट ओकरा नै छुऐछै 
\v 19 हमेसब जानैछियै ,अप्नासब परमेश्वरके सन्तान छियै आर सारा संसार ऊ दुष्ट के अधिनमे पड्ल छै |
\v 20 हमे जानैछियै कि परमेश्वरके पुत्र ऐलै छे ,जे सत्य छै | ओकरा चिन्हे सकियै कहिके ऊ अप्नासिके समझ देल्कै छे | जे सत्य छै ,अप्नासब ओकरामे छियै ,यानिकि ओकर पुत्र येशु मसीहमे उह्या सच्चा परमेश्वर आर अनन्त जीवन छै |
\v 21 छोट्का बच्चासब ,अप्ना अप्नाके मुर्तिसिसे बच्याके राख |
