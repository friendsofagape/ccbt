\id MRK
\ide UTF-8
\rem Copyright Information: Creative Commons Attribution-ShareAlike 4.0 License
\h मरकुस
\toc1 मरकुस का सुसमाचार
\toc2 मरकुस
\mt1 Mark
\mt1 मरकुस
\c 1
\p
\v 1 परमेश्वरके पुत्र येशुके सुसमाचार के शुरु |
\v 2 जेरंके यशैया अगमवक्ताके किताबमे लिख्ल छै कि देख ; हमे आपन दुतके तोर आगु भेजै छियौ, जे तोर लिए रस्ता बनैतौ |
\v 3 "उजाडस्थानमे एकटा चिकरेबालाके आवाज, ' परमप्रभुके रस्ता तैयार कर ' ओकर रस्ता सिधा बना | " "
\v 4 बप्तिस्मा दिएबाला यूहन्ना पापमोचनके लिए पश्चतापके बप्तिस्मा प्रचार कर्ते उजाडस्थानमे देखा पड्लै |
\v 5 सभे यहुदिया देश आर यरुशलेमके आदमीसब ओकर लगत ऐलै | आर उसब आपन आपन पाप स्वीकार क्याके यर्दन लद्दीमे ओकरासे बप्तिस्मा लेल्कै |
\v 6 यूहन्ना उँटके रुइंयासे बन्ल कपडा लगाबै , आर कम्मरमे चम्डाके पेटी बान्है, आर सलह आर जंगलके सहद खै |
\v 7 "ऊ एरं कहिके प्रचार कैल्कै, " जे हमर पाछु आबेबाला छै, ऊ हमरसे शक्तिशाली छै, आर लिबिके ओकर जुत्ताके फिता खोलैके योग्य हमे नैछियै |"
\v 8 "हमे तोरासिके पानी ल्याके बप्तिस्मा देलियौ छे , मगर ऊ तोरासिके पवित्र आत्मा ल्याके बप्तिस्मा देतौ | "
\v 9 आब् ऊ दिनमे येशु गालीलके नासरतसे ऐलै, आर यूहन्नासे यर्दन लद्दीमे बप्तिस्मा लेल्कै |
\v 10 पानीसे निकल्लके बाद ऊ स्वर्ग उघर्ल आर पवित्र आत्माके पेर्वाके रुपमे आपन उप्परमे उतर्ते देखल्कै |
\v 11 "आर स्वर्गसे एकटा एरंको आवाज ऐलै , " तुहें हमर प्रिय पुत्र छैं, तोरसे हमे बहुते खुश छियौ | " "
\v 12 पवित्र आत्मा ओकरा तुरुन्ते उजाड स्थानमे ल्यागेलै |
\v 13 शैतानसे परिक्षित भ्याके चालीस दिन ऊ उजाडस्थानमे रह्लै | ऊ जंगली जानवरसिके संगे रह्लै , आर स्वर्गदुतसब ओकर सेवा टहल कैल्कै |
\v 14 यूहन्ना पक्डा पड्लके बाद येशु परमेश्वरके सुसमाचार प्रचार कैले गालीलमे ऐलै |
\v 15 ऊ कहैल्कै, “ समय पुरा भेल छै, आर परमेश्वरके राज नज्दीक ऐल छै | पश्चताप कर्, आर सुसमाचारमे बिस्वास कर |”
\v 16 गालील समुन्दरके बगले - बगल जैबेरियाँ ऊ सिमोन आर ओकर भ्या अन्द्रियासके समुन्दरमे जाल फेक्ते देखल्कै | कहिनेकी उसब जालहारी रहै |
\v 17 येशु ओकरासिके कहैल्कै, “ हमर पाछु या, आर हमे तोरासिके आदमीसिके जालहारी बनैबौ |”
\v 18 उसब तुरुन्ते आपन जालसब छोडल्कै, आर ओकर पाछु लाग्लै |
\v 19 आर कना आगु गेलके बाद ऊ जब्दियाके दीटा बेटा याकुब आर यूहन्नाके नावमे बैठिके जाल सिते देखल्कै |
\v 20 ऊ तुरुन्ते ओकरासिके बोलैल्कै, आर उसब आपन बाप जब्दियाके नोकरसिके संगमे नावमे छोडिके ओकर पाछु लाग्लै |
\v 21 तब उसब कफर्न्हुममे गेलै, आर तुरुन्ते शबाथ दिनमे सभाघरमे जैके शिक्षा दिए लाग्लै |
\v 22 आर उसब ओकर शिक्षामे चकित भेलै | कहिनेकी ऊ ओकरासिके शास्त्रीसिके जेरं नै, मगर अधिकारके साथ सिखैल्कै |
\v 23 तख्निहैं ऊटा सभाघरमे अशुद्ध आत्मा हैल एकटा आदमी रहै |
\v 24 ऊ एरं कहिके चिकर्लै, “ हे नासरतके येशु हमरासिके तोरासे कोन सरोकार ? कि तुहें हमरासिके सर्वनास करैले ऐलह छे ? हमे तोरा चिन्हैछियै, तुहें परमेश्वरके पवित्र जन छह |”
\v 25 मगर येशु ओकरा एरं कहिके हकारल्कै, “ चुप हु, आर ओकरासे निक्लीजो |”
\v 26 ऊ आदमीके घिसियैते ऊ अशुद्ध आत्मा बड्का आवाजसे चिकर्ते ऊ आदमीसे निकल्लै |
\v 27 तब सभैके आश्चर्य लाग्लै, तब ऊसब आप्नहैं आप्नहैंमें एरंके पुछे लाग्लै, “ यी कि छै ? यी ते नया शिक्षा छै | यी ते अधिकारके साथ अशुद्ध आत्माके आज्ञा करैछै, आर यीसब ओकर आज्ञा मानैछै |”
\v 28 आर बहुते जल्दी येशुके नाम गालीलके सभे इलाकामे फैलीगेलै |
\v 29 तब ऊ तुरुन्ते सभाघरससे निक्लीके याकुब आर यूहन्नाके संगमे सिमोन आर अन्द्रियासके घरमे गेलै |
\v 30 सिमोनके सास बोखारके कारणसे बिछ्नामे पड्ल रहै, आर उसब तुरुन्ते ओकर द्याके कहैल्कै |
\v 31 ऊ लगत आबिके ओकर हाथ पक्डीके ओकरा उठैल्कै, आर बोखारसे ऊ ठिक भ्या गेलै | आर ऊ ओकरसिके सेवा टहल कैल्कै |
\v 32 उटा सझौवा सुरुज डूब्लके बाद आदमीसब ओकर लगत बेमारीसब आर भुत लाग्ल सभैके आनल्कै |
\v 33 सभेटा नगरके आदमीसब ओकर घरके केबाडीमे जम्मा भेलै रहे |
\v 34 बहुते किसिमके बेमारी लाग्ल आदमीसिके ऊ ठिक कैल्कै , आर बहुते भुतसिके निकालल्कै, मगर भुतसब ओकरा चिन्हैके कारणसे ऊ ओकरासिके बोलैले नैदेल्कै |
\v 35 भरौवा उजेत हुऐसे बहुते पहिला ऊ उठिके एकान्त ठाममे गेलै,आर ओत्ते प्रार्थना कैल्कै |
\v 36 सिमोन आर ओकरसंगमे हुएबालासब ओकरा खोज्ते गेलै |
\v 37 ओकरा मिलीके उसब कहैल्कै, “ सभेको तोरा खोजैछौं |”
\v 38 तब ऊ ओकरासिके कहैल्कै, “ या, चल अपनासब ठाम्हैंके दोसर नगरसिमे चल्, आर हमे ओथौ प्रचार करे सकियै, कहिनेकी एकरे लिए हमे एत्ते ऐलियैछे |”
\v 39 आर सभे गालीलमे ओकरसिके सभाघरमे प्रचार कर्ते, आर भुतसिके ऊ निकाल्ते गेलै
\v 40 आर एकटा कोढ लाग्ल आदमी ओकर लगत आबिके घुठुहा पारीके बिन्ती कैल्कै, “ तुहें अगर इच्छा कर्बह ते हमरा ठिक क्या देभ |”
\v 41 तब ऊ दयासे भरिके आपन हाथ ल्याके छुल्कै, आर ओकरा कहैल्कै, “ हमे इच्छा करैछियै, तुहें ठिक भ्याजो |”
\v 42 तख्निहैं ओकर कोढ हट्लै , आर ऊ ठिक भ्यागेलै |
\v 43 आर ऊ ओकरा कडा आज्ञा द्याके, एरं कहिके भेजल्कै,
\v 44 "देख्,तुहें यी ककरहौ नैकहिहैं, मगर जैके तुहें पहिला पुजारीके देखा आर तुहें ठिक हैल्हैं कहिके आदमीसिके प्रमाणके लिए मोशाके आज्ञा जुगुर बलिदान चढा |
\v 45 मगर ऊ निक्लीके गेलै , आर यी बिषयमे खुल्लम खुल्ला प्रचार करे लाग्लै , आर येशु फेर खुल्ला रुपसे सहरमे जैले नैसकल्कै , आर सुन्सान जगहमे रह्लै | मगर आदमीसब च्यारोमहरसे ओकर लगत ऐलै |
\c 2
\p
\v 1 कुछु दिनके बाद ऊ कफर्न्हुममे ऐलै, आर आदमीसब ऊ घरमे छै कहिके सुनल्कै |
\v 2 आर एत्ना ढेर आदमीसब जमा भेलै कि उसब ओत्ते नैअटलै, एत्तेतक कि केबाडीके व्याहारमे भी ठाम नैभेलै, आर ऊ ओकरासिके परमेश्वरके बचन प्रचार कर्ते रहै |
\v 3 आर च्यार झन मिलिके एकटा लखुवा मार्ल आदमीके उठाके ओकर लगत आनल्कै |
\v 4 भीडके कारणसे येशुके लगत नैलजाबे सकैके कारणसे, उसब येशु जते रहै ओकर उप्परके छपरी हटैल्कै, आर उघार्ल ठामसे ऊ लखुवा मार्ल आदमी सुत्ल खटिया सहित उतारल्कै |
\v 5 येशु ओकरसिके बिस्वास देखिके ऊ लखुवा मार्ल आदमीके कहैल्कै, “ हे बेटा , तोर पाप क्षमा भेलौ |”
\v 6 मगर ओत्ते शास्त्रीसब बैठ्ल रहै, आर आपन मनमे एरं कहिके बिचार कर्ते रहै ,
\v 7 " यी आदमी कहिने एरं बोलैछै ? यी ते इश्वर निन्दा छै | केवल एकझन अर्थात परमेश्वरके सिवाय आर के पाप क्षमा करे सक्तै ?”"
\v 8 आर उसब एरं बिचार करैछै कहिके येशु तुरुन्ते आपन आत्मामे थाहा पाबिके ओकरासिके कहैल्कै, “ कहिने तुहेंसब आपन मनमे एरंको बिचार करैछैं ?
\v 9 लखुवाबाला आदमीके ' तोर पाप क्षमा भेलौ ' कहैना कि ' उठ्, खटिया उठाके लर ' कोन्चि कहैना आसान छै ?
\v 10 मगर मनुष्यके पुत्रके यी पृथ्वीमे पाप क्षमा करैके अधिकार छै कहिके तुहेंसब जान |” तब ऊ लकुवा मार्ल आदमीके कहैल्कै
\v 11 " हमे तोरा कहैछु, उठ, तोर खटिया उठा, आर घर जो |” "
\v 12 "ऊ उठ्लै, आर तुरुन्ते खटिया उठाके सभैके समनामे चल गेलै | एत्ते तक कि, सभेको आश्चर्य- चकित भेलै, आर " हमेसब एरंको कहियो नैदेख्लियै छे " कहिके परमेश्वरके महिमा कैल्कै |"
\v 13 ऊ फेर एकबेर समुन्दरके किनारमे गेलै | आर आदमीसिके एकटा बड्का भीड ओकर लगत ऐलै, आर ऊ ओकरासिके शिक्षा देल्कै |
\v 14 "तकरबाद जब ऊ जैते रहै ऊ अल्फयसके बेटा लेवीके कर उठाबेबालासिके ठाममे बैठ्ल देखल्कै, आर ओकरा कहैल्कै, “ हमर पाछु या " ऊ उठिके ओकर पाछु लाग्लै |"
\v 15 ऊ लेवीके घरमे खाना खैके बखतमे कर उठाबेबाला बहुते झन आर पापियोसब येशु आर ओकर चेलासिके संगमे बैठ्ल रहै | कहिनेकी ओकर पाछु लागेबालासब बहुते रहै |
\v 16 ओकरा पापीसब आर कर उठाबेबालासिके संगमे खैते देखिके फरिसी दलके शास्त्रीसब ओकर चेलासिके कहैल्कै, “ ऊ कहिने कर उठाबेबाला आर पापीसिके संगमे बैठिके खैछै ?”
\v 17 यी सुनिके येशु ओकरासिके कहैल्कै, “ निरोगीसिके बैधके जरुरत नैपडैछै, मगर रोगीसिके पडैछै | मगर हमे धर्मीसिके नै मगर पापीसिके बोलाबे ऐलियै छे |”
\v 18 यूहन्ना आर फरिसीसिके चेलासब उपास रहते रहै | आदमीसब आबिके ओकरा कहैल्कै, “ यूहन्नाके चेलासब, आर फरिसीके चेलासब उपास बैठैछै, मगर तोर चेलासब कहिने उपास नैबैठैछौं ?”
\v 19 येशु ओकरासिके कहैल्कै, “ कि दुलहा बरातीसिके संगमे रहैके समयमे बरातीसब उपास रहैछै से ? जख्नीतक दुलहा ओकरसिके संगमे छै, उसब उपास नैबैठैछै |
\v 20 मगर समय ऐतै , जब दुलहा ओकरासिसे अलग करैल जैतै , तब यीसब ऊ दिन उपास बैठ्तै |
\v 21 " कोय भी पुर्ना कपडामे नया कपडाके चिप्पी नैलगाबैछै, नैते चिप्पी लगैल कपडा चिर्ल चल जैतै, यानिकी नया पुर्नासे चिरिके निक्ली जैतै, आर चिर्ल आर्हौ खराब भ्या जैतै |"
\v 22 आर कोयभी नया दाखमद्द पुर्ना चम्डीके थैलीमे नैराखैछै, नैते उटा अंगुरके मद्द थैलीके फोडी देतै, आर अंगुरमद्द आर थैली दोनो खतम भ्या जैतै | मगर नया अंगुरमद्द नया वर्तनमे राख्ल जैछै |”
\v 23 एकटा बिश्रामके दिनमे ऊ अनाजके खेत द्याके जैतै रहै | उद्याके जैबेरियाँ चेलासब अनाज तोडे लाग्लै |
\v 24 यी देखिके फरिसीसब ओकरा कहैल्कै, “ देख,बिश्राम दिनमे जे करना अनुचित छै उसब कहिने उहा करैछौं ?”
\v 25 ऊ ओकरासिके कहैल्कै, “ जब दाउद आर ओकर संगमे भेल आदमीसब अभावमे रहै आर भुख्ल रहै तब दाउद कि कैल्कै ? कि तुहेंसब कहियो नैपढ़लहैं छे ?
\v 26 प्रधान पुजारी अबियाथारके पालामे परमेश्वरके भवनमे ऊ ढुक्लै , आर परमेश्वरके चढ़ैल रोटी खैल्कै, जे पुजारीके सिवाय दोसरके खाना अनुचित छै, आर ऊ रोटी ओकर संगमे भेल आदमीसिके भी देल्कै |”
\v 27 ओकरासिके ऊ कहैल्कै, “ शबाथ दिन आदमीके लिए बन्लैछे, आदमी शबाथ दिनके लिए नै |
\v 28 सेल्याके मनुष्यके पुत्र बिश्राम दिनके भी प्रभु छै |”
\c 3
\p
\v 1 पाछुसे ऊ फेर सभाघरमे गेलै | ओत्ते सुख्ल हाथ भेल एकटा आदमी रहै |
\v 2 कहूँ बिश्राम दिनमे येशु ओकरा ठिक कर्तै कहिके ओकरा दोष लगाबैले आदमीसब चेवामे रहै |
\v 3 तब ऊ सुख्ल हाथ भेल आदमीके कहैल्कै, “ एत्ते या |”
\v 4 ऊ ओकरासिके कहैल्कै, “ बिश्राम दिनमे भला करना कि खराब करना, प्राण बचाना कि नाश करना, कोन उचित छै ?” मगर उसब चुपचाप रह्लै |
\v 5 ओकरसिके हृदयके कठोरपनसे दुखित आर क्रोधित भ्याके ऊ ओकरासिके सभैके देखल्कै, आर ऊ आदमीके कहैल्कै, “ तोर हाथ सिधा कर |” ऊ हाथ सिधा कैल्कै आर ओकर हाथ ठिक भ्या गेलै |
\v 6 तब ओत्तेसे फरिसीसब निक्लीके गेलै ,आर येशुके केरंके नाश कैल जैतै कहिके हेरोदीसिसे ओकर बिरुद्धमे षड्यन्त्र बनाबे लाग्लै |
\v 7 तकरबाद येशु आपन चेलासिके संगमे समुन्दरमहर गेलै, आर गालीलसे एकटा बड्का भीड ओकर पाछु लाग्लै |
\v 8 यहुदिया, यरुशलेम, इदुमिआ, यर्दनपार, टुरोस, आर सिदोनके अगलबगलके आदमीसब ओकर आश्चर्यकामके कीर्ति सुनिके ओकर लगत ऐलै |
\v 9 भीड ओकरा ठेलठाल नैकरै कहिके येशु चेलासिके आपन लिए एकटा नाव तैयार करे कहैल्कै |
\v 10 ऊ बहुते आदमीके बेमारीसे ठिक कैल्कै रहे, सेल्याके उसब आदमीसब येशुके छुवैले ठेलमठेल कर्ते रहै |
\v 11 जब अशुद्ध आत्मासब ओकरा देखै, तब ओकर आगु लिबिके एरंके चिकरै, “ तुहें परमेश्वरके बेटा छह |”
\v 12 मगर ओकरा प्रकट नैकरै कहिके ऊ ओकरासिके कडा आज्ञा देल्कै |
\v 13 तकरबाद येशु पहाडमहर गेलै, आर ऊ जकरासिके चहैल्कै ओकरा सिके बोलैल्कै, आर उसब ओकर लगत ऐलै |
\v 14 आपनसंगमे रहैले, आर प्रचार करैले पठाबैले ऊ बारटा चेलासिके नियुक्त कैल्कै,
\v 15 आर ओकरासिके भुतसब भी निकालैके अधिकार देल्कै |
\v 16 ऊ बारटा प्रेरितसब इहा छै: सिमोन, जकर नाम ऊ पत्रुस राखल्कै
\v 17 जब्दियाके बेटा याकुब आर याकुबके भ्या यूहन्ना | ऊ ओकरासिके बोअनर्गेश, अर्थात् गर्जनके बेटासब कहिके नाम देल्कै |
\v 18 अन्द्रियास, फिलिप, बार्थोलोमाइ, मती, थोमा, अल्फयसके बेटा याकुब, आर थेदियस, सिमोन कनानी,
\v 19 आर यहूदा इस्करियोत जे ओकरा धोखा देल्कै |
\v 20 तकरबाद येशु फेर घरमहर गेलै | फेर भीड भेलै, आर एत्तेतक कि उसब खाना भी खैले नैपैल्कै |
\v 21 जब येशुके परिवार यी सुनल्कै, तब ओकरा लजाबैले उसब ऐलै, कहिनेकी ओकर मन ठेगानमे नैछै कहिके उसब कहै |
\v 22 यरुशलेमसे ऐल ब्यवस्थाके शास्त्रीसब कहैल्कै, “ एकरामे बालजिबुल भुत छै, आर भुतसिके मालिकसे ही ऊ भुत निकालैछै |”
\v 23 मगर ऊ ओकरासिके आपन लगत बोलाके दृष्टान्तमे कहैल्कै, “ शैतान, शैतानके केरंके निकाले सक्तै ?
\v 24 कोनो राज्यके आप्नहैं आप्नहैंमे फुट हैतैते उटा राज्य नैटिक्तै |
\v 25 कोनो घरके भी अगर आप्नहैंमे फुट हैतैते ऊ घर नैटिके सक्तै |
\v 26 अगर शैतान शैतानहैके बिरुद्धमे खडा भ्याके फुट आन्लकै छे ते ऊ नैटिके सक्तै, मगर ओकर अन्त ऐल छै |
\v 27 कोय बरिय आदमीके घरमे ढुकिके धनमाल नैलूटे सक्तै जबतक पहिला ऊ बरिय आदमीके नैबान्ह्तै | तभे ऊ ओकर घर लुटे सक्तै |
\v 28 सच्चे हमे तोरासिके कहैछियौ, आदमीके सभे पाप आर ईश्वर निन्दा क्षमा कैल जैतै,
\v 29 मगर पवित्र आत्माके बिरुद्धमे निन्दा करेबालाके कहियो क्षमा नैहैतै, मगर ऊ अनन्त पापकर्मके दोषी हैतै |'
\v 30 "ऊ यी बचन कहैल्कै, कहिनेकी, “ ओकरामे अशुद्ध आत्मा छै " कहिके उसब कहैल्कै रहे |"
\v 31 तब ओकर म्या आर भ्यासब ओत्ते ऐलै, आर बाहारे खडा भ्याके ओकरा बोलाबैले कहैल्कै |
\v 32 भीड ओकर च्यारोबगल बैठ्ल रहै आर उसब ओकरा कहैल्कै, “ देख, तोर म्या आर भ्यासब तोरा बाहारमे खोजैछौं |”
\v 33 ऊ ओकरासिके जबाब द्याके कहैल्कै, “ हमर म्या आर भ्यासब के छै ?”
\v 34 आर ऊ आपन चारो बगल देखिके कहैल्कै, “ देख, इहा छै हमर म्या आर हमर भ्यासब |”
\v 35 कहिनेकी जे परमेश्वरके इच्छापालन करैछै उहा हमर भ्या आर हमर बहिन आर हमर म्या छै |”
\c 4
\p
\v 1 पाछु फेर ऊ समुन्दरके किनारमे शिक्षा दिए लाग्लै | ओकर चारो बगल एत्ना बड्का भीड भेलै कि ऊ समुन्दरमे भेल एकटा नावमे चढ़लै आर ओक्रहैमे बैठ्लै | आदमीसब समुन्दर किनारके बगलमे बैठ्ल रहै |
\v 2 आर ऊ ओकरासिके उदाहरणमे बहुते बात सिखैल्कै | ऊ आपन शिक्षामे एरं कहैल्कै:
\v 3 " सुन ! देख एकटा बिहन बुनेबाला आदमी बिहन बुनैले निकल्लै |"
\v 4 आर बुनैबेरियाँ कुछु बिहन पैडामे पड्लै, आर ऊटा बिहन चिडियासब आबिके खैलेल्कै |
\v 5 कुछु बिहन पत्थलबाला जमिनमे पड्लै, जते ढेर माटी नैरहै,आर माटी गहीर नैहुऐके कारणसे जल्दी गाछ ऐलै |
\v 6 जब कडा रौद लाग्लै ते टुसासब जरिगेलै, जड नैहुऐके कारणसे मुर्झ्या गेलै |
\v 7 कुछु बिड़ार काँटसिके बिच्चेमे पड्लै | काँटसब बाढ्लै,आर गाछीके झांपी देल्कै, आर ओकरामे फर नैलाग्लै |
\v 8 मगर कुछु बिहन बढियाँ जमिनमे पड्लै, आर गाछ आबिके बाढिके तीस गुणा, साठी गुणा आर स गुणा फर देल्कै |”
\v 9 आर ऊ कहैल्कै, “ जकर सुनेबाला कान छै, ऊ सुनक |”
\v 10 जब ऊ अस्कल्ला भेलै, तब बारझन चेलासब आर ओकर अगलबगल हुएबालासब ओकरा दृष्टान्तके बारेमे पुछल्कै |
\v 11 ऊ ओकरासिके कहैल्कै, “ परमेश्वरके राज्यके रहस्य तोरासिके देल छौ, मगर बाहारबालासिके दृष्टान्तमे कहैल जैछै,
\v 12 उसब देखैले ते देखैछै, मगर ओकरासिके नैसुझैछै, सुनैले ते सुनैछै मगर नैबुझैछै नैते उसब पश्चताप कर्तियै आर ओकरसिके पाप क्षमा हैतियै |”
\v 13 ऊ ओकरासिके कहैल्कै, “ तुहेंसब यी उदाहरणके मतलव नैबुझैछैं ? ते आर सब उदाहरणके मतलव केरंके बुझ्भैं ?
\v 14 बिहन छिटेबाला बचन छिटैछै |
\v 15 कोय आदमीसब पैडामे पड्ल बिहन जुगुर छै | जब उसब बचन सुनैछै , तब तुरुन्ते शैतान आबैछै , आर ओकरासिमे बुन्ल बचन ल्याके चल जैछै |
\v 16 ओहिने क्याके पत्थलबाला जमिनमे बुन्ल इहा छै, जे बचन सुनैछै आर खुसीसे तुरुन्ते स्वीकार करैछै |
\v 17 मगर ओकरसिके आपन जड नैहुऐके कारणसे उसब कनाबेर तक खाली टिकै छै | मगर जब बचनके कारण संकट कि सतावट आबैछै, उसब तुरुन्ते गिरी जैछै |
\v 18 काँटसिके बिच्चेमे बुन्ल उहा छै, जे बचन सुनैछै ,
\v 19 मगर यी संसारके फिकिर, धनके माया, आर आर्सब चीजके लोभ आबिके बचनके ओक्स्या दैछै | यी फलवंत नैहैछै |
\v 20 मगर बढियाँ जमिनमे बुन्ल ऊ छै, जे बचन सुनिके ग्रहण करैछै, आर तीस गुणा, साठी गुणा, आर स गुणा फर दैछै |”
\v 21 ऊ ओकरासिके कहैल्कै, “ कि कोय उजेत बारीके ढाकी ल्याके झांपैछै या चौकीके तरमे राखैछै ? कि लबनाके उप्परमे नैराखैछै ?
\v 22 कोनो चीज नुक्याके नैराखेसकैछै जे प्रकट नैहैतै, आर कोनो चीज गुप्तमे नैछै जे उजेतमे नैऐतै |
\v 23 अगर कोनो आदमीके सुनेबाला कान छै ते ऊ सुनक |”
\v 24 ऊ ओकरासिके फेर कहैल्कै, “ तुहेंसब जे सुनैछैं, ओकरामे ध्यान दहैं | कहिनेकी जे नापसे तुहेंसब देभैं उहा नापमे तुहेंसब पैभैं | आर तोरासिके आर्हौ बेसी देल जैतौ |
\v 25 कहिनेकी जकर लगत छै ओकरा आर्हौ देल जैतै , आर जकर लगत नैछै ओकर लगत भेल भी छिन्ल जैतै |”
\v 26 ऊ कहैल्कै, “ परमेश्वरके राज्य एरंको छै- कोनो एकटा आदमी जमीनमे बिहन बुनैछै,
\v 27 आर चाहे ऊ सुतै कि जागै दिनरात ऊ बीज टुसाबैछै आर बढैछै , मगर उटा केरंके बढैछै से बात ऊ नैजानैछै |
\v 28 जमीन आप्नहैं गजाबैछै, पहिला टुसा , तकरबाद बाला, तब बालामे पुरा दाना लागैछै |
\v 29 मगर जब अनाज पाकैछै , तब ऊ तुरुन्ते कचिया लगाबे लागैछै, कहिनेकी फसलके समय ऐल रहैछै |”
\v 30 ऊ फेर कहैल्कै, “ परमेश्वरके राज्यके तुलना ककर संगे करियै ? यानिकी कोन उदाहरणमे एकर व्याख्या करियै ?
\v 31 यी ते रायके दानाके जुगुर छै , जकरा जमीनमे बुनैछै, संसार भरमे सभे बीजसे छोट्का भ्याके भी ,
\v 32 जब ओकरा रोपैछै,तब ऊ बढैछै , आर ऊ सभे साग सब्जीमे से बड्का हैछै आर ऊ बड्का बड्का ठ्यार निकालैछै ,आर आकाशके चिडियासब ओकर छहारीमे खोय्ता लगाबैछै |
\v 33 ओकरासिके बुझाबैले ऊ बहुते दृष्टान्तसब कहिके बचन सुनैल्कै |
\v 34 उदाहरणबिना ऊ ओकरसिसे नैबोल्लै, मगर आपन नीज चेलासिके ऊ गुप्तमे सभेटाके मतलव बत्यादै |
\v 35 उहा दिन सझौवा भेलके बाद ओकरासिके कहैल्कै, “ या,अपनासब उपार चल |”
\v 36 आर भीडसे बिदा ल्याके, ऊ जेटा नावमे बैठ्लै रहे ओक्रहैमे ओकरा चेलासब आपनसंगमे ल्यागेलै | आर आर्हौ नावसब ओकरसिके संगमे रहै |
\v 37 आर ओत्ते बड्का आँधी तुफान चल्लै, आर छालसब नावमे बज्रे लाग्लै , एत्तेतक कि नाव पानीसे भरे लाग्लै
\v 38 येशु नावके पाछुमे सिरौना ल्याके सुत्ल रहै | उसब ओकरा एरं कहिके उठैल्कै, “ गुरुजी, हमेसब डुबे लाग्लियै आर तोरा हमरसिके वास्ता नैछौं ?”
\v 39 तब ऊ उठ्लै, आर आँधीके धोपल्कै,आर समुन्दरके छालके कहैल्कै, शान्त भ्याजो ! रुकिजो !” आर आँधी रुकिके सुन्सान भेलै |
\v 40 ऊ ओकरासिके कहैल्कै, “ तुहेंसब कहिने एरं भयभीत हैछैं ? तोरासिमे बिश्वास नैछौ ?”
\v 41 उसब बहुते भयभीत भेलै आर एक दोसराके कहे लाग्लै, “ यी के छै ? आँधी आर समुन्दर भी एकर हुकुम मानैछै |”
\c 5
\p
\v 1 आर उसब समुन्दरके उपार गेरासेनसके मुलुकमे ऐलै |
\v 2 येशु नावसे बाहार निकल्लके बाद तुरुन्ते मसानघाटसे अशुद्ध आत्मा लाग्ल एकटा आदमी ओकरा भेट्लै |
\v 3 ऊ मसान घाटके अगल बगल रह्ते रहै | आर कोय ओकरा सिक्कड़ ल्याके भी बान्हे नैसक्ते रहै |
\v 4 कहिनेकी ऊ बहुते बेर किल्ला आर सिक्कड़ ल्याके बान्ह्ल रहै, तैयोपर ऊ सिक्कड़सिके टुक्रा टुक्रा क्यादै | कोनो आदमी ओकरा बशमे नैकरेसकै |
\v 5 ऊ दिनरात सभेदिन मसानघाटमे आर पहाडमहर चिकर्ते आपन आंगके पत्थल ल्याके नोच्ते घुमै |
\v 6 आर जब ऊ येशुके दुर्हैसे देखल्कै तब दौडिके ऐलै आर ओकरा गोड लागल्कै |
\v 7 आर बड्का आवाजमे ऊ चिकरीके कहैल्कै, “ हे सर्वोच्च परमेश्वरके बेटा, तोर हमरसे कोन सरोकार ? हमे परमेश्वरमे किरिया खैके तोरा बिन्ती करैछिहौं, कि हमरा दुख नैद्या |”
\v 8 कहिनेकी ऊ ओकरा कहैल्कै रहे, “ ऐ अशुद्ध आत्मा, यी आदमीसे निक्लीजो |”
\v 9 आर ऊ ओकरा पुछल्कै, “ तोर नाम कि छौ ?” ऊ ओकरा कहैल्कै, “हमर नाम ते फौज छै, कहिनेकी हमेसब बहुते छियै |”
\v 10 उटा भुतसिके उटा इलाकासे नैनिकाली दह कहिके भुत येशुसे आग्रहके साथ बिन्ती कैल्कै |
\v 11 ओत्ते पहाडके भित्तामे सुग्गरके एकटा बथान चर्ते रहै |
\v 12 ऊ भुतसब एरं कहिके येशुसे बिन्ती कैल्कै, “ हमरासिके ऊ सुग्गरसिमे जैले द्या, आर हमेसब ओकरासिमे ढुक्बै |”
\v 13 तब ऊ ओकरासिके अनुमती देल्कै,आर अशुद्ध आत्मासब बाहार निक्लीके सुग्गरसिमे ढुक्लै आर दी हजार सुग्गरके जेर पहाडसे खसीके समुन्दरमे गेलै आर डूबिके मर्लै |
\v 14 ऊ सुग्गर चराबेबालासब भाग्लै , आर सहर आर गाम गाममे खबर देल्कै | आर कि भेलै छे कहिके देखैले आदमीसब ओत्ते ऐलै |
\v 15 तब उसब येशु लगत ऐलै, आर देखल्कै कि ऊ भुत लाग्ल आदमी ठिक भ्याके कपडा लगाके बैठ्ल रहै | यी देखिके ओकरासिके डर भेलै |
\v 16 आर जेसब यीबात देखल्कै रहे , उसब भुत लाग्ल आदमीके आर सुग्गरके कि भेलै रहे उसबटा बात बत्या देल्कै |
\v 17 आर ओकरसिके इलाकासे जैके लिए आदमीसब येशुके बिन्ती करे लाग्लै |
\v 18 ऊ नावमे चढ़ैबेरियाँ ऊ भुत लाग्ल आदमी ओकरसंगे रहैले बिन्ती कैल्कै |
\v 19 मगर ऊ ओकरा अनुमती नैदेल्कै , मगर ओकरा कहैल्कै, “ तुहें आपन घरमे जैके तोर दोस्तसिके प्रभु तोर जीवनमे तोर लिए कैल महान् काम, आर तोरा देखैल बड्का दयाके कामके वर्णन करीदहैं |”
\v 20 आर ऊ आदमी गेलै ,आर येशु ओकर लिए कत्न्यां बड्का काम कैल्कै रहे सेबात डेकापोलिसभर प्रचार करे लाग्लै, आर सभे आदमी आश्चर्य माने लाग्लै |
\v 21 जब येशु फेर नावमे चढ़ीके समुन्दरके पार गेलै,तब एकटा बड्का भीड ओकर चारोबगल जम्मा भेलै | आर ऊ समुन्दरके किनारमे रहै |
\v 22 सभाघरके शासकमे से एकझन याइरस नामके आदमी ओकर लगत ऐलै,आर ओकरा देखिके ओकर प्यारीमे गोड लागल्कै,
\v 23 आर एरं कहिके बिन्ती कैल्कै, “ हमर बेटी मौतके मुखमे छै, आबिके ओकरपर तोर हाथ राखीदह, ताकी ऊ ठिक भ्याजै आर बचिजै |”
\v 24 तब येशु ओकर संगे गेलै | एकटा बड्का भीड ओकर पाछु लाग्लै, आर आदमीसब ओकर चारोमहरसे ठेलमठेल करे लाग्लै |
\v 25 आर बार बरससे खुन बहेबाला बेमारी भेल एकटा औरत ओत्ते रहै |
\v 26 ऊ बहुते बैधसिके हाथसे कष्ट भोगीके आपन सभे धन सम्पति ओराके भी ठिक नैभेलै रहे बरु आर्हौ बेसी खराब हालत भेल रहै |
\v 27 येशुके बिषयमे ऊ सुनल्कै रहे,आर भीडके पाछुसे आबिके येशुके वस्त्र छुल्कै |
\v 28 कहिनेकी ऊ मनमनहैं कहैल्कै, “ हमे ओकर वस्त्र खाली छुबै ते हमे ठिक भ्या जैबै |”
\v 29 आर तुरुन्ते ओकर खुन बहेबाला बेमार ठिक भ्या गेलै , आर आपन शरीरके बेमारी ठिक भ्यागेलै कहिके ओकरा मालुम भेलै |
\v 30 आपन शरीरसे शक्ति बाहार निकल्लै कहिके येशुके तुरुन्ते मालुम भेलै आर ऊ पाछु घुमिके भीडके पुछल्कै, “ के हमर वस्त्र छुल्कै ?”
\v 31 चेलासब ओकरा कहैल्कै, “ भीडके ठेलमठेल ते तुहें देख्बे करैछह, तैयोपर तुहें कहैछह, “ के हमरा छुल्कै |”
\v 32 ओकरा छुवेबाला के छै कहिके ऊ चारोबगल देखे लाग्लै |
\v 33 तब आपन शरीरमे जे भेलै रहे उबात मालुम भ्याके ऊ औरत डरसे कांप्ते येशुके आबिके गोड लागल्कै, आर ओकरा सभे सचबात बत्या देल्कै |
\v 34 तब येशु ओकरा कहैल्कै, “ हे बेटी, तोर बिस्वास तोरा ठिक कैल्कौ छे | शान्ती से जो | तोर बेमारी ठिक भ्याजौ |”
\v 35 जब ऊ बोल्तहैं रहै , शासकके घरसे आदमीसब आबिके कहैल्कै, “ तोर बेटी ते मरी गेलहौं | गुरुजीके आब आर्हौ कष्ट कथिले दैछह ?”
\v 36 मगर ओकरसिके कहैलबातके ध्यान नैद्याके येशु सभाघरके शासकके कहैल्कै, “ नैडरा , खाली बिश्वास कर |”
\v 37 आर ऊ पत्रुस, याकुब आर याकुबके भ्या यूहन्नाके सिवाय आर कक्रहौ आपन संगमे आबैले अनुमती नैदेल्कै |
\v 38 उसब सभाघरके शासकके घरमे ऐलै , आर ऊ खैलाबैला करेबालासब, कानेबाला सब, आर बड्का आवाजसे बिलौना करेबाला सिके देखल्कै |
\v 39 भितर ढुकिके ऊ ओकरासिके कहैल्कै, “ तुहेंसब कथिले खैलाबैला करैछैं आर कानैछैं ? यी लड्की नैमर्लै छे , मगर सुत्ल छै |”
\v 40 मगर उसब ओकर बात सुनिके हाँस्लै | तब ऊ ओकरासिके सभैके बाहार निकाल्लकै, आर ऊ लड्कीके बाप, म्या, आर ओकरसंगमे भेल आदमीसिके संगमे ल्याके लड्की भेल ठाममे गेलै |
\v 41 आर ऊ लड्कीके हाथ पक्डीके कहैल्कै, “ तालिता कुमी,” जकर मतलव हैछै, “ हे बच्चा, हमे तोरा कहैछियौ ,उठ् |”
\v 42 आर ऊ लड्की तुरुन्ते उठ्लै आर चले फिरे लाग्लै | ऊ बार बरसके रहै | आर तख्निहै उसब आश्चर्यचकित भेलै |
\v 43 ऊ ओकरासिके यी बात कक्रहौ मालुम नैहोना चाही कहिके कडा आज्ञा देल्कै | आर ऊ बच्चाके कुछु खैले दिए कहैल्कै |
\c 6
\p
\v 1 ओत्तेसे निक्लीके ऊ आपन नगरमे ऐलै | ओकर चेलासब ओकर पाछु लाग्लै |
\v 2 बिश्राम दिनमे ऊ सभाघरमे शिक्षा दिए लाग्लै | बहुते आदमीसब सुनेबालासबके आश्चर्य लागीके कहैल्कै, “ यी आदमी यीसब बात कतेसे पैल्कै ? एकरा देल यी केरंको ज्ञान छै ? एकर हाथसे कैल काम कत्ना शक्तिशाली ?
\v 3 कि यी उहा सिकर्मी नैछै ? कि यी मरियमके बेटा तथा याकुब, योसेफ, यहूदा आर सिमोनके भ्या नैछै ? कि एकर बहिनसब आपनसिके संगमे नैछै ?” आर उ सभैके ओकरासे चिढ भेलै |
\v 4 तब येशु ओकरासिके कहैल्कै, “ अगमवक्ताके आपन देश, आपन नातेदारसिके बिचमे आर आप्ने घरके अलावा आर दोसर ठाम कथौ अनादर नैहैछै |”
\v 5 आर ऊ ओत्ते कोनो कोनो बेमारीसिके उप्परमे आपन हाथ राखिके ठिक करैके अलावा आर कोनो शक्तिशाली काम नैकरे सकल्कै |
\v 6 ओकरसिके अविस्वास देखिके ओकरा आश्चर्य भेलै | आर ऊ गाउं गाउंमे शिक्षा देले गेलै |
\v 7 ऊ बार झनके आपन लगत बोलैल्कै, आर ओकरासिके दी दी आदमी करिके भेजल्कै | ओकरासिके अशुद्ध आत्मापर अधिकार भी देल्कै |
\v 8 ओकरासिके ऊ एरं आज्ञा देल्कै, “ यात्राके लिए आपनसंगमे कुछु नैलिहैं , नै ते रोटी, नै ते झोला, नै ते जेबीमे पैसा , मगर खाली एकटा लाठी लिहैं |
\v 9 जुत्ता लगैहियैं , मगर आर बेसी कपडा नैलिहैं |”
\v 10 ऊ ओकरा कहैल्कै, “ जब कोनो घरमे जैभैं , जबतक ऊ गामसे नैनिकल्भैं , तबतक ओथै र |
\v 11 अगर कोनो ठाममे तोरसिके स्वागत नैहैतौ ते, आर आदमीसब तोरसिके बचन सुनैले इन्कार कर्तौ ते , ऊ ठामसे तुहेंसब निक्लैबेरियाँ ओकरसिके बिरुद्धमे गवाहीके लिए आपन ट्यांगीके धुर झाडी दिहैं |”
\v 12 तब उसब जैके आदमीसबके पश्चताप करै कहिके प्रचार कैल्कै |
\v 13 उसब बहुते भुतसिके निकाल्लकै, आर बहुते बेमारीसिके तेल ल्याके अभिषेक करिके ठिक कैल्कै |
\v 14 हेरोद राजा येशुके कीर्ति सुनल्कै, कहिनेकी ओकर नाम प्रचलित भेलै रहे | कत्ना आदमी कहै, “ बप्तिस्मा दिएबाला यूहन्ना मर्लसे जिन्दा भेलै छे , सेल्याके ते ओकरद्वारा शक्तिके काम हैछै |”
\v 15 मगर आर्सब कहैल्कै, “ यी एलिया छै |” आर्हौ आर्सब आदमी कहैल्कै, “ यी ते पुरना समयके अगमवक्ता जुगुर एकटा अगमवक्ता छै |”
\v 16 मगर जब हेरोद यी सुनल्कै ऊ कहैल्कै, “ यूहन्ना, जकर मुडा हमे काटे लगैलियै, उहा बौरीके उठ्लै |”
\v 17 कहिनेकी हेरोद आपन भ्याके पत्नी हेरोदियासके खातिर यूहन्नाके पक्डीके जेलमे ध्या देल्कै रहे , कहिनेकी ऊ हेरोदियाससे बिहा कैल्कै रहे |
\v 18 कहिनेकी यूहन्ना हेरोदके एरं कहैल्कै रहे, “ आपन भ्याके पत्नी तोर संगमे राख्ना उचित नैछै |”
\v 19 सेल्याके हेरोदियास ओकरसे इख राखल्कै रहे, ओकरा मारैले चह्ते रहै , मगर नैसकल्कै रहे |
\v 20 कहिनेकी यूहन्नाके एकटा धर्मात्मा आर पवित्र आदमी कहिके हेरोद ओकरासे डराबै, आर ओकरा सुरक्षित राखल्कै रहे | युहन्नाके शिक्षा सुनिके ऊ खुबे बिचलित है तैयोपर खुसीसे सुनै |
\v 21 मगर अनुकुल मौका तख्नी ऐलै , जब हेरोद आपन जनम दिनके खुसीमे बड्का हाकिमसब, अफिसरसब आर गालीलके प्रमुख आदमीसिके बड्का भोज देल्कै |
\v 22 कहिनेकी हेरोदियासके आप्ने बेटी जब भितरमे आबिके नाच्लै , तब ऊ हेरोद आर ओकर मैज्मानसिके खुसी बनैल्कै | आर राजा ऊ लड्कीके कहैल्कै , “ तोरा जे इच्छा लागैछौ से मांग, आर हमे तोरा देबौ |”
\v 23 ऊ किरिया खैके ओकरा कहैल्कै, “ तुहें हमरासे जे मांग्भैं हमे आपन राजतक तोरा आधा द्यादेबौ |”
\v 24 आर ऊ बाहार निक्लीके आपन म्याके पुछल्कै, “ हमे कि माँगियै ?” ऊ कहैल्कै, “ बप्तिस्मा दिएबाला यूहन्नाके मुडा |”
\v 25 ऊ तुरुन्ते हतार कैले राजा लगत गेलै,आर एरं कहिके मांगल्कै, “ तुहें हमरा एखन बप्तिस्मा दिएबाला यूहन्नाके मुडा काटिके थारीमे द्या कहिके हमे इच्छा करैछियै |”
\v 26 राजा बहुते दुखित भेलै, मगर ऊ आपन किरिया आर भोजमे आबेबाला मैज्मानके खातिर ऊ लड्कीके देल बचन तोडेले नैचहल्कै |”
\v 27 राजा तुरुन्ते गारदके एकटा सिपाहीके भेजिके यूहन्नाके मुडा काटिके आनैले हुकुम देल्कै | आर ऊ कैदखानामे जैके यूहन्नाके मुडा काटल्कै,
\v 28 आर ओकर मुडा काटिके ऊ लड्कीके हाथमे देल्कै, आर ऊ लड्की ऊटा मुडा आपन मैके हाथमे देल्कै |
\v 29 यूहन्नाके चेलासब जब यी बात सुनल्कै तब उसब आबिके ओकर लहाश लजाके कबरमे राखल्कै |
\v 30 आर प्रेरितसब येशु लगत जमा भेलै, आर उसब जे जे कैल्कै रहे आर सिखैल्कै रहे ,उटा सभे येशुके बयान कैल्कै |
\v 31 ऊ ओकरासिके कहैल्कै, “ तहूँसब हमरसंगे एकान्त ठाममे या, आर आराम कर |” कहिनेकी ओत्ते ज्या आबेबालासब बहुते रहै ,आर ओकरासिके खहौके फुर्सत नैरहै |
\v 32 आर उसब चुपचाप एकटा एकान्त ठाममे गेलै |
\v 33 बहुते आदमीसब ओकरासिके जैते देखल्कै,आर बहुते आदमीसब चिन्हल्कै, आर सभे नगरसे आदमीसब लर्ले ओकरासिसे आगुए पुग्लै |
\v 34 जब ऊ किनारामे उतर्लै तब ऊ एकटा बड्का भीडके देखल्कै , आर ओकरा ओकरसिपर दया जाग्लै | कहिनेकी उसब बिना चर्वाह्के भेंड जुगुर रहै | आर ऊ ओकरासिके बहुते चीज सिखाबे लाग्लै |
\v 35 आर जब दिन बहुते ढली गेलै तब ओकर चेलासब आबिके येशुके कहैल्कै, “ यी सुन्सान ठाम छै , आर दिन बहुते ढली गेलै छे |
\v 36 आदमीसिके बिदा दह ,आर उसब अगलबगलके गाउँसिमे जैके आपन लिए कुछु खाना किने सकै |”
\v 37 मगर ऊ ओकरासिके कहैल्कै, “ तुहिंसब ओकरासिके कुछु खैले दहैं |” मगर उसब ओकरा कहैल्कै, “ कि हमेसब जैके दी स दिनारके रोटी किनिके ओकरासिके खैले दियै ?”
\v 38 ऊ ओकरासिके कहैल्कै, “ तोरसिके संगमे क्याटा रोटी छौ ? जैके देख |” आर पता लगाके उसब कहैल्कै , “ पांचटा रोटी आर दीटा माछ |”
\v 39 आर ऊ आदमीसिके पर्तीमे दल बान्हिके बैठैले हुकुम कैल्कै |
\v 40 उसब स स आर पचास पचासके दल बान्हिके एकमहरसे बैठ्लै |
\v 41 ऊ पांचटा रोटी आर दीटा माछके ल्याके स्वर्गमहर देखिके आशिर्वाद देल्कै, आर ऊ रोटी तोडल्कै आर आदमीसिके आगुमे राखीदियैले चेलासिके कहैल्कै, आर ऊ दीटा माछ भी ऊ सभैके बाँटिदेल्कै |
\v 42 आर सभेको खैके सन्तुष्ट हैलै |
\v 43 पाछुसे चेलासब उगर्ल रोटी आर माछ्के टुक्डासब बार ढाकी उठैल्कै |
\v 44 रोटी ख्याबाला मरदसब पांच हजार रहै |
\v 45 आर ऊ तुरुन्ते आपन चेलासिके नावमे चढ़ीके बेथसेदामे ओकरसे आगु जैले कहैल्कै, आर तख्नीतक ऊ भीडके बिदा देल्कै |
\v 46 ओकरसिसे बिदा भ्याके येशु पहाडमे प्रार्थना करैले गेलै |
\v 47 साँझ हुऐके समयमे नाव समुन्दरके बिच्चेमे रहै , आर ऊ अस्कल्ले किनारमे रहै |
\v 48 चेलासिके नाव खियाबैले कठिन भेल ऊ देखल्कै, कहिनेकी हावा ओकरसिके उल्टा चल्ते रहै | तीन बजे भरौवा पहर ऊ ओकरसिके लगत पानीमे लर्ले गेलै , आर ओकरसिसे आगु जब ज्या लाग्लै
\v 49 उसब ओकरा समुन्दरके उप्परमे लर्ते देखिके ओकरा उसब प्रेत सम्झल्कै आर चिच्यैलै
\v 50 कहिनेकी ओकरा देखिके सभेको डरैल रहै | मगर तुरुन्ते ऊ ओकरासिके कहैल्कै , “ हौसला राख , हमे छियै , नैडरा |”
\v 51 आर ऊ ओकरसिके नावमे चढ़लै आर हावा रुक्लै | आर ऊसब खुबे अचम्भित भेलै ,
\v 52 कहिनेकी उसब रोटीबाला बात बुझ्बे नैकैल्कै रहे, मगर ओकरसिके हृदय कठोर भेल रहै |
\v 53 समुन्दर पार क्याके उसब गनेसरेतके मुलुकमे ऐलै , आर उसब नाव किनार लगैल्कै |
\v 54 जब ऊ नावसे निकल्लै तख्निहैं आदमीसब येशुके चिन्हीलेल्कै
\v 55 आर अगलबगलके सभे गाउंके आदमीसब दौडीके ऐलै आर जते येशु छै कहिके सुनल्कै ओत्ते बेमारीसिके बिछ्नामे राखीके आनेलाग्लै |
\v 56 आर गामसिमे, या सहरसिमे, या बस्तीसिमे जते जते येशु गेलै , आदमीसब बेमारीसिके बजार बजारसिमे आनिके राखिदेल्कै,आर ओकर कपडाके कोन भी छुवैले पाबियै कहिके येशुके बिन्ती कैल्कै, आर जत्ना आदमी छुल्कै सभेको ठिक भेलै |
\c 7
\p
\v 1 यरुशलेमसे ऐल फरीसीसब आर शास्त्रीसब येशुके चारोबगल जमा भेलै |
\v 2 येशुके कत्ना चेलासब अशुद्ध हाथ अर्थात हाथ नैधोय्के खैल उसब देखल्कै |
\v 3 फरीसीसब आर यहुदीसब ओकरसिके पुर्खासिके देल परम्परा अनुसार हाथ नैधोय्के खाना नैखैछै |
\v 4 बजारसे आबिके लहीके शुद्ध नैभ्याके उसब नैखैछै | खाली एत्ना नै यीसब एरंको परम्परा मानैछै, अर्थात बाटीसब, वर्तनसब आर कासाके वर्तनसब धुएबाला परम्परा |
\v 5 तब फरीसीसब आर शास्त्रीसब ओकरा पुछल्कै, “ तोर चेलासब बापपुर्खाके बनैल परम्परामे कहिने नैचलैछौं , मगर अशुद्ध हाथ ल्याके खैछौं ?”
\v 6 तब ऊ ओकरासिके कहैल्कै, “ यशैया तुहें कपटीसिके बिषयमे ठिके अगमबाणी कैल्कौ छे, जेरं लिख्ल छै, ' यी जात हमरा खाली मुख ल्याके आदर करैछै, मगर एकरसिके हृदय हमरसे दुर छै
\v 7 उसब बलहौंसे हमर आराधना करैछै, मगर एकरसिके शिक्षा खाली आदमीके सिखैल एकटा बिधी छै |'
\v 8 तुहेंसब परमेश्वरके आज्ञा त्यागीके आदमीसिके परम्परा मानैछैं |”
\v 9 ऊ ओकरासिके कहैल्कै, “ तुहेंसब आपन परम्परा मानैले कत्ना धुर्ततासे परमेश्वरके आज्ञाके टारी दैछैं
\v 10 कहिनेकी मोशा कहैल्कै छे, ' आपन म्या बापके आदर कर, आर जे म्या बापके बिरुद्धमे खराब बात बोलैछै ओकरा मरे पडतै |
\v 11 अगर कोय आपन बाप म्याके ' हमरासे तोरासिके जे मद्दत मिल्ना रहौ ऊटा कुर्बान छै, ' ( अर्थात परमेश्वरके चढ़ैल ) कह्तै ते,
\v 12 तुहेंसब ओकरा बाप म्याके खातिर कुछु नैकरे सक्भैं |
\v 13 एरंके तुहेंसब आपन चल्ल परम्पराके कायम राखैले परमेश्वरके बचनके उल्लङ्घन करैछैं | आर अहिने अनेक कामसब तुहेंसब करैछैं |”
\v 14 ऊ आदमीसिके फेर आपन लगत बोल्याके कहैल्कै, “ तुहेंसब सभेको हमर बात सुन आर बुझ |
\v 15 एरंको कोनो चीज नैछै जे बाहारसे आदमीके भितर ढुकिके ओकरा अशुद्ध करेसक्तै, मगर आदमीसे बाहार निक्लेबाला चीज आदमीके अशुद्ध करैछै |
\v 16 [ जकर सुनेबाला कान छै ऊ सुनक | ]
\v 17 आदमीसिके छोडिके घरमे ढुक्लके बाद ओकर चेलासब ओकरा यी उदाहरणके मतलव पुछल्कै |
\v 18 ऊ ओकरासिके कहैल्कै, “ कि तुहेंसब आर्हौ अबुझ छैं ? जे बाहारसे आदमीके भितर जैछै ओकरासे आदमी अशुद्ध नैहैछै कहिके तुहेंसब नैजानैछैं ?
\v 19 कहिनेकी उटा ओकर हृदयमे नैं , मगर पेटमे ढुकैछै, आर बाहार निक्ली जैछै | ( एरंके ऊ सभे भोजन शुद्ध हैछै कहिके बतैल्कै | )
\v 20 ऊ कहैल्कै, “ आदमीसे जे बाहार निक्लैछै ओक्रहैसे आदमी अशुद्ध हैछै |
\v 21 कहिनेकी भितरसे , अर्थात आदमीके हृदयसे खराब बिचार, व्यभिचार, चोरी, हत्या, परस्त्रीगमन
\v 22 लोभ, दुष्टता, छल, मनमानीपन, इर्ष्या,निन्दा, घमण्ड, मुरखपन निक्लैछै |
\v 23 यी दुष्टबातसब भितरसे निक्लैछै, आर आदमीके अशुद्ध करैछै |
\v 24 ओत्तेसे उठिके ऊ टुरोस आर सिदोनके सीमानामहर जैके एकटा घरमे गेलै | यी बात कोय नैजानै कहिके ऊ चह्ते रहै, मगर ऊ गुप्त रहे नैसकल्कै |
\v 25 तख्निहैं एकटा औरत ओकर बिषयमे सुनल्कै आर आबिके ओकर ट्यांग पक्डल्कै - ऊ औरतके बेटीके अशुद्ध आत्मा लाग्ल रहै
\v 26 ऊ सिरियाके फोनिकेमे जन्मल एकटा ग्रीक औरत रहै | ऊ औरत आपन बेटीसे भुत निकाली दियैले ओकरा बिन्ती कैल्कै |
\v 27 ऊ ओकरा कहैल्कै, “ पहेला बेटाबेटीके खैले दहैं, कहिनेकी बेटाबेटीके रोटी ल्याके कुत्तासिके फेकीदेना उचित नैहैछै |”
\v 28 मगर ऊ ओकरा कहैल्कै, “ हँ प्रभु, मगर कुत्तोसब ते बेटीबेटीसिके टेबुलके निच्चामे खस्ल टुकरासब खैछै |”
\v 29 ऊ ओकरा कहैल्कै, “ तोर एरं कहैके कारणसे तुहें घर जो | तोर बेटीसे भुत निक्ली गेलौछे |”
\v 30 ऊ घर गेलै आर बेटीके चौकीमे सुत्ल देखल्कै आर ओकरासे भुत निक्ली गेलै रहे |
\v 31 टुरोसके इलाकासे निक्लीके ऊ सिदोन भ्याके डेकापोलिसके सिमानाके बीच द्याके हैते गालील समुन्दरमे गेलै |
\v 32 ओत्ते आदमीसब ओकर लगत एकटा बहिर आर गुंग आदमीके आनल्कै , आर ओकरपर हाथ राखीदियैले बिन्ती कैल्कै |
\v 33 ओकरा भीडसे दुर अस्कल्ला लज्याके येशु ओकर कानमे आङगुर लगैल्कै | तकरबाद थुकिके ओकर जिभा छुल्कै |
\v 34 आर स्वर्गमहर लम्मा सास ल्याके ओकरा कहैल्कै, “ इफ्फाता,” अर्थात “ खुलिजो |”
\v 35 तख्निहैं ओकर कान खुलीगेलै ,आर ओकर जिभाके बन्धन खुलीगेलै,आर ऊ सफासे बोलेलाग्लै |
\v 36 " यी बात कक्रहौ नैकहिहैं,” कहिके ऊ ओकरासिके कडा आज्ञा देल्कै | मगर जत्ना जत्ना आदमीसिके ऊ आज्ञा दै , आर्हौ बेसी उत्साहसे उसब एकर घोषणा करै | "
\v 37 आदमीसब आश्चर्यसे खुबे चकित भेलै,आर कहे लाग्लै, “ ऊ सभे काम बढियाँ कैल्कै छे | ऊ बहिरके सुनेबाला आर गुंगके बोलेबाला भी बनाबैछै |”
\c 8
\p
\v 1 उहा दिनसिमे एकटा बड्का भीड फेर जमा भेलै, मगर ओकरसिके लगत ख्याबाला कुछु नैरहै | तब येशु चेलासिके आपन लगत बोलाके कहैल्कै,
\v 2 " यी भीडपर हमे दया करैछियै , कहिनेकी एकरासिके हमरसंगमे रह्ल ऐज तीन दिन भ्यागेलैछे , आर एकरसिके लगत ख्याबाला कुछु नैछै |"
\v 3 आर एकरासिके भुख्ले घर पठैबै ते यीसब पैड्हैमे बेहोस भ्याजैतै | एकरासिमे कोय कोय दुरसे ऐलै छे |”
\v 4 ओकर चेलासब ओकरा कहैल्कै, “ यी निर्जन ठाउंमे एकरासिके केरंके रोटी खियैबै ?”
\v 5 "येशु ओकरासिके पुछल्कै, “ तोरसिके लगत क्याटा रोटी छौ |” उसब कहैल्कै, “ सातटा "
\v 6 ऊ भीडके भुइंयामे बैठैले हुकुम द्याके , सातटा रोटी हाथमे ल्याके धन्यवाद द्याके रोटी तोडल्कै , आर आदमीसिके आगुमे राखैले चेलासिके देल्कै आर उसब चेलासिके आगुमे राखल्कै |
\v 7 ओकरसिके लगत कनाजरा छोट्का छोट्का माछसब भी रहै, आर ऊ आशिर्वाद द्याके उहोटा ओकरसिके आगुमे राखैले लगैल्कै |
\v 8 आदमीसब खैल्कै आर अघैलै | आर उगर्ल टुक्रासब उसब सात ढाकी उठैल्कै |
\v 9 ओत्ते लगभग चार हजार आदमीसब रहै |
\v 10 ऊ ओक्रासिके बिदा क्याके भेजल्कै, आर ऊ तुरुन्ते चेलासिके संगे नावमे चढ़ीके दलमनुथा महर गेलै |
\v 11 फरिसीसब ओकर लगत आबिके बहस करे लाग्लै, आर ओकर परिक्षा करैले स्वर्गसे एकटा चिन्ह मांगल्कै |
\v 12 आपन आत्मामे लम्मा सास ल्याके ऊ कहैल्कै, “ यी पुस्ता कहिने चिन्ह खोजैछै ? सच्चे हमे तोरासिके कहैछियौ , यी पुस्ताके कोनो चिन्ह देल नैजैतै |”
\v 13 आर ओकरासिके छोडिके ऊ फेर नावमे चढ़ीके उपार गेलै |
\v 14 चेलासब संगमे रोटी लियैले बिर्सीगेलै रहे, आर नावमें ओकरसिके लगत खाली एकटा रोटी रहै |
\v 15 येशु चेलासिके एरं कहिके चेतावनी देल्कै, “ तुहेंसब फरिसीसिके सोडा आर आर हेरोदके सोडासे होसियार र |”
\v 16 मगर ओकरसिके संगमे रोटी नैहुऐके कारणसे येशु एरं कहैल्कै रहे कहिके उसब बहस करे लाग्लै |
\v 17 येशु यी बात जानिके चेलासिके कहैल्कै, “ तोरसिके लगत रोटी नैछौ कहिके कथिले तुहेंसब बहस करैछैं ? कि तुहेंसब आर्हौ नैदेखैछैं आर नैबुझैछैं ? कि तोरसिके मन कठोर भेल छौ ?
\v 18 आँख भ्याके भी तुहेंसब नैदेखैछैं ? कान भ्याके भी तुहेंसब नैसुनैछैं ? कि तोरासिके याद नैछौ
\v 19 जख्नी हमे पांचटा रोटी ऊ पांच हजारके बिचमे तोड्लियै रहे, तब क्या ढाकी टुकरा टुकरीसब तुहेंसब उठैलहैं रहे ?” उसब ओकरा कहैल्कै , “ बार |”
\v 20 " आर जब ऊ सातटा रोटी चार हजारके बिचमे तोड्लियै रहे , तब क्या ढाकी टुकरा टुकरीसब तुहेंसब उठैलहैं रहे ? उसब ओकरा कहैल्कै, “ सात |”"
\v 21 ऊ ओकरासिके कहैल्कै, “ तब कि तुहेंसब आर्हौ नैबुझैछैं ?”
\v 22 तकरबाद ऊ बेथसेदामे ऐलै, आर आदमीसब एकटा अन्धा आदमीके ओकर लगत आनल्कै, आर ओकरा छुवैले बिन्ती कैल्कै |
\v 23 येशु ऊ अन्धा आदमीके हाथ पक्डीके गाउंसे बाहार आनल्कै, आर ओकर आंखीमें थुकिके ओकरापर आपन हाथ राखिके कहैल्कै, “ कि तुहें कुछु देखैछैं ?
\v 24 आर उप्पर महर देखिके ऊ कहैल्कै, “ हमे आदमीसिके गाछ जुगुर लर्ते देखैछियै |”
\v 25 तब फेर ऊ ओकर आंखीमे हाथ राखल्कै, आर ऊ टक टक क्याके देखल्कै | ऊ आपन दृष्टी पैल्कै आर सभे कुछु साफसे देखे लाग्लै |
\v 26 तब ऊ ओकरा गाउं नैज्याके बरु घर जैले हुकुम देल्कै |
\v 27 येशु आर ओकर चेलासब कैसरिया फिलिप्पीके गाउंसिमेमे गेलै | पैडामे जैबखत ऊ चेलासिके एरं कहिके पुछल्कै, “ आदमीसब कि कहैछै, हमे के छियै ?”
\v 28 उसब ओकरा कहैल्कै, “ कोय कहैछै, ' बप्तिष्मा दिएबाला युहन्न्ना | ' आर्सब ' एलिया, ' आर कत्ना आदमी कहैछै, ' अगमवक्तासिमेसे एकझन ' |”
\v 29 तब ऊ ओकरासिके पुछल्कै, “ मगर तुहेंसब कोनची कहैछैं, हमे के छियै ?” पत्रुस उत्तर द्याके कहैल्कै, “ तुहें ख्रीष्ट छह |”
\v 30 ऊ ओकरासिके ओकर बारेमे कक्रहौ नैकहिहैं कहिके आज्ञा देल्कै |
\v 31 " मनुष्यके पुत्रके बहुते दुख भोग्ना , आर धर्मगुरु , प्रमुख पुजारीसब आर शास्त्रीसिसे इन्कार कैल जाना आर मार्ल जाना आर तीन दिनके बाद फेर जिन्दा भ्याके उठ्ना जरुरी छै " कहिके ऊ ओकरासिके सिखाबे लाग्लै |"
\v 32 एरंके ऊ यीबात सफासे कहैल्कै | मगर यी सुनिके पत्रुस ओकरा एकमहर लज्याके धोपे लाग्लै |
\v 33 मगर घुमिके आपन चेलासिके देखिके, पत्रुसके एरंकहिके धोपल्कै, “ हे शैतान, तुएँ हमर लगतसे हटिजो , कहिनेकी तोर मन परमेश्वरमहर नैछौ, मगर आदमीमहर छौ |”
\v 34 तब ऊ आपन चेलासिके संगमे भीडके बोल्याके ओकरासिके कहैल्कै, “ अगर कोय आदमी हमर पाछु आबैले चाहैछै ते ओकरा अप्ने आपके इन्कार करे पडतै आर आपन क्रुस उठ्याके हमर पाछु आबेपडतै |
\v 35 कहिनेकी जे आपन प्राण बचाबैके इच्छा करैछै , ऊ ओकरा नाश कर्तै , मगर हमर आर सुसमाचारके खातिर आपन प्राणके नाश करेबाला ओकरा बचैतै |
\v 36 कहिनेकी आदमी सारा संसार जितिके भी अगर ओकर प्राण नाश हैतै ते ओकरा कोन फैदा हैतै ?
\v 37 या आदमी आपन प्राणके बदलामे कोन चीज दिए सकैछै ?
\v 38 आर यी व्यभिचारी आर पापी पुस्तामे जे हमरा से आर हमर बचनके कारणसे लाज मान्तै, मनुष्यके पुत्र भी आपन पिताके महिमामे पवित्र दुतके संगमे आबेबाला समयमे हम्हूँ ओकरासे लाज मान्बै |”
\c 9
\p
\v 1 आर ऊ ओकरासिके कहैल्कै, “ सच्चे, हमे तोरासिके कहैछियौ, एत्ते खडा भेलमे से कोय कोय छै, जे परमेश्वरके राज्य शक्तीमे ऐल नैदेखिके कोनो किसिमसे मौत नैचाख्तै |
\v 2 तकर छ दिनके बाद येशु पत्रुस, याकुब आर यूहन्नाके संगमे ल्याके एकटा बड्का पहाडमे गेलै | ओत्ते खाली उसब रहै, ओकरसिके सामनेमे ओकर रुप बदल्लै |
\v 3 आर ओकर वस्त्र चमक्लै आर बहुते उज्र भेलै एरंकि यी धर्तीमे कोय भी धोय्के ओरंको उज्रा बनाबे नैसक्तै |
\v 4 ओत्ते ओकरसिके लगत एलिया आर मोशा प्रकट भेलै, आर उसब येशुसंगे बातचित कर्ते रहै |
\v 5 पत्रुस येशुके कहैल्कै, “ गुरुजी, अपनासब एत्ते आबिके अच्छा कैलियै | अपनासब एत्ते तिनटा निवास बनाव, एकटा तोरलिए, एकटा मोशाके लिए , आर एकटा एलियाके लिए |”
\v 6 उसब बहुते डराबैके कारणसे कि बोलियै कहिके नैजानल्कै |
\v 7 आर एकटा बादल आबिके ओकरासिके झांपल्कै, आर बादलसे एकटा आवाज ऐलै, “ यी हमर प्यारा बेटा छै, तुहेंसब एकर बचन सुन |”
\v 8 आर तुरुन्ते आपन अगल बगल देखल्कै ते ओत्ते येशुके सिवाय कक्रहौ नैदेखल्कै |
\v 9 उसब पहाडसे निच्चा उत्रै बखत येशु ओकरासिके कहैल्कै, “ मनुष्यके पुत्र मुर्दासे जिन्दा नैहुऐ तक उसब जे चीज देखल्कै रहे कक्रहौ नैकहिहैं कहिके आज्ञा देल्कै |
\v 10 यी बात उसब आपन मन्हैंमे राखल्कै, मगर मुर्दासे जिन्दा होना कि छै कहिके आप्नहैं आप्नहैंमे बातचित करे लाग्लै |
\v 11 आर उसब येशुके एरं कहिके पुछल्कै, “ पहिल़ा एलियाके आबे पड्तै कहिके ब्यवस्थाके शास्त्रीसब कथिले कहैछै ?
\v 12 येशु कहैल्कै, “ सच्चे, एलिया पहिल़ा ऐतै, आर सभेचीजके पुनर्स्थापन कर्ते | मगर मनुष्यके पुत्र बहुते कष्ट भोगीके आदमीसिसे तिरस्कृत हैतै कहिके धर्मशास्त्रमे केरंके लिख्ल छै ते ?
\v 13 मगर हमे तोरासिके कहैछियौ, एलिया चल ऐलै छे , आर ओकर बारेमे लिख्ल बमोजिम ओकरासे जेरं मन पड्लै ओहिने कैल्कै |”
\v 14 उसब आर्सब चेलासिके लगत घुमिके आबैबेरियाँ ओकरासिके एकटा बड्का भीड घेरिके राखल्कै रहे आर शास्त्रीसिके ओकरसिसे बहस कर्ते ऊसब देखल्कै |
\v 15 सभे भीड ओकरा देखिके चकित भेलै आर ओकर लगत दौडिके जैके अभिवादन कैल्कै |
\v 16 ऊ ओकरासिके पुछल्कै, “ तुहेंसब एकरसिसे कोन चीजके बहस करैछैं ?”
\v 17 भीडसे एकझन ओकरा जबाब देल्कै, “ गुरुजी, हमर बेटाके बौक करेबाला आत्मा लाग्ल छै, आर हमे ओकरा तोर लगत आन्लियै छे
\v 18 जख्नी यी आत्मा हमर बेटाके धरैछै, एकरा भुइंयामे पट्कैछै ,आर एकर मुखसे गौज निक्लैछै, आर यी दांत किटे लागैछै, आर यी अक्डी जैछै | हमे तोर चेलासिके यी भुत निकालैल बिन्ती कैलियै,
\v 19 तब ऊ ओकरासिके कहैल्कै , “ हे अविस्वासी पुस्ता, हमे कहियातक तोर्सी लगत रह्बौ ? तोरासिके कत्ना सहियौ ? ओकरा हमर लगत आन |”
\v 20 उसब ऊ लडकाके ओकर लगत आनल्कै | येशुके देख्नहैं साथ ऊ आत्मा ऊ लडकाके पट्कल्कै, आर ऊ भुइयाँमे गिरिके गौंज निकालीके छटपटाबे लाग्लै |
\v 21 ऊ ओकर बापके पुछल्कै, “ कहियासे एकरा एरं भेलै छे ?” ऊ कहैल्कै, “ बच्चहैसे |
\v 22 एकरा नाश करैले ऊ आत्मा एकरा घुरीघुरी आगिन आर पानीमे भी फेकल्कै छे | अगर तुहें कुछु करे सक्बह ते , दया क्याके हमरासिके मद्दत कर |”
\v 23 येशु ओकरा कहैल्कै, “ ' तुहें सक्बह ! ' कहिके कि कहैछैं ? बिस्वास करेबालाके लिए ते सभे कुछु सम्भव छै |”
\v 24 तब तुरुन्ते ऊ लडकाके बाप जोरसे कहैल्कै, “ हमे बिस्वास करैछियै | हमर अविस्वासमे हमरा मद्दत कर |”
\v 25 तब भीडके ऐते' देखिके येशु ऊ अशुद्ध आत्मा के एरं कहिके धोपल्कै, “ हे बौक आर बहिर आत्मा, हमे तोरा हुकुम करैछियौ, एकरासे निक्लीके या , आर फेर कहियो एकर भितरमे नैढुक |”
\v 26 आर ऊ आत्मा चिकरीके ऊ लडकाके गिराके बाहार निकल्लै, आर ऊ लडका लहास जुगुर भ्यागेलै , एत्ते तक कि बहुते आदमी सोचल्कै यी ते मरिगेलै |
\v 27 मगर येशु ऊ लडकाके हाथ पक्डीके उठैल्कै,आर ऊ उठ्लै |
\v 28 आर जब ऊ घरमे गेलै तब ओकर चेलासब ओकरा चुपचाप ओकरा पुछल्कै, “ हमेसब ओकरा कहिने नैनिकाले सक्लियै ?”
\v 29 ऊ ओकरासिके कहैल्कै, “ एरंको दुष्ट आत्माके प्रार्थनाके सिवाय आर कोनो उपायसे नैनिकाले सक्भैं |
\v 30 आर ओत्तेसे निक्लीके उसब गालील भ्याके गेलै | यी बात कक्रहौ मालुम नै है कहिके ओकर इच्छा रहै,
\v 31 कहिनेकी ऊ आपन चेलासिके शिक्षा देते रहै |ऊ ओकरासिके कहैल्कै, “ मनुष्यके पुत्र आदमीसिके हाथमे देल जैतै, आर उसब ओकरा मार्तै आर ऊ मर्लके तीन दिन पाछु फेर जिन्दा हैतै |”
\v 32 मगर ओकर कहैल यी बात उसब नैबुझल्कै, आर ओकरासे पुछैले डर लाग्लै |
\v 33 उसब कफर्न्हुममे ऐलै, आर घरमे आबिके ऊ चेलासिके पुछल्कै, “ पैडामे तुहेंसब कि बहस कर्ते रहैं ?”
\v 34 "मगर उसब चुप रहलै, कहिनेकी पैडामे उसब " अप्नासिमे सबसे महान' के छै ?” कहिके' बहस कैल्कै रहे |"
\v 35 तब ऊ बैठ्लै , आर बार्हो झनके बोलैल्कै, आर ओकरासिके कहैल्कै , “ अगर कोय आदमी पहिला हुऐके इच्छा करैछै ते , ऊ सभैसे पाछु आर सभैके सेवक हुए पडतै |”
\v 36 आर एकटा बच्चाके ल्याके ओकरसिके बिच्चेमे राखल्कै,आर ओकरा कोरामे ल्याके ओकरासिके कहैल्कै,
\v 37 " जे एरं छोटका बच्चासिमेसे एकटाके हमर नाममे जे ग्रहण करैछै , ऊ हमरा ग्रहण करैछै, आर जे हमरा ग्रहण करैछै , ऊ हमरा नै , मगर हमरा भेजेबालाके ग्रहण करैछै |”"
\v 38 यूहन्ना ओकरा कहैल्कै, “ गुरुजी, एकटा आदमीके तोर नाममे भुत भगैते हमेसब देख्लियै | हमेसब ओकरा ओरं नैकरैले कहैलियै, कहिनेकी ऊ आपनसिके पाछु चलेबाला आदमी नैछै |”
\v 39 मगर येशु कहैल्कै, “ ओकरा नैरोक, कहिनेकी हमर नाममे शक्तिके काम करेबाला तुरुन्ते हमर बिरोध नैकर्तै |
\v 40 कहिनेकी जे आपनसिके बिरुद्धमे नैछै, ऊ आपनसिके पक्षमे छै |
\v 41 कहिनेकी जे तोरासिके मसीहके चेला छैं कहिके एक गिलास पानी भी देतौ ते, सच्चे हमे कहैछियौ, ऊ कोनो किसिमसे आपन इनाम नैहेरैतै |
\v 42 " हमरपर बिश्वास करेबाला यी छोट्कामे से कक्रहौ कोय अगर बाधा देतै ते ओकर घैंचमे जांतके पत्थल बान्हिके समुन्दरमे फेकीदेना बढियाँ हैतै |"
\v 43 " अगर तोर हाथ तोरा बाधा दैछौ ते ओकरा काटी दहैं | दोनो हाथ ल्याके नरकके कहियो नैमिझाबेबाला आगिनमे जैसे बढियाँ हथकट्टा भ्याके जीवनमे प्रवेश करना तोर लिए अच्छा हैतौ |"
\v 44 [नरकमे नैते कीडा मरैछै , नैते आगिन मिझाबैछै | ]
\v 45 आर तोर ट्यांग तोरा बाधा दैछौ ते ओकरा काटी दहैं | दीटा ट्यांग ल्याके नरकमे जैसे बढियाँ नेंग्डा भ्याके जीवनमे प्रवेश करना तोर खातिर अच्छा हैतौ |
\v 46 [ नरकमें नैते कीडा मरैछै , नैते आगिन मिझाबैछै | ]
\v 47 अगर तोर आँख तोरा बाधा दैछौ ते ओकरा निकालीके फेकिदहैं | दीटा आँख ल्याके नरकमे जैसे बढियाँ ते एकटा आँख ल्याके परमेश्वरके राज्यमे प्रवेश करना तोर लिए अच्छा छौ |
\v 48 नरकमे नैते कीडा मरैछै , नैते आगिन मिझाबैछै |
\v 49 कहिनेकी सभैके आगिने नुन्छा बनाबैछै |
\v 50 " नुन अच्छा चीज छै, मगर नुनके स्वाद नैरहतै ते ओकरा फेर केरंके नुन्छा बनैल जैते ? तुहेंसब अपना अपनामे नुन राख् , आर एकदोसरासे शान्तिमे र |”
\c 10
\p
\v 1 ऊ ठाउंके छोडिके यर्दन लद्दीके पार यहुदियाके इलाकामे येशु गेलै आर भीड ओकरकते जमा भेलै, आर ओकर रीति मुताबिक ओकरासिके फेर शिक्षा देल्कै |
\v 2 फरिसीसब ओकर लगत आबिके ओकरा परीक्षा करिके पुछल्कै, “ कि कोय आदमीके आपन पत्नीसे सम्बन्ध बिच्छेद करना न्यायसंगत छै ?
\v 3 ऊ ओकरासिके जबाब देल्कै, “ मोशा तोरासिके कि आज्ञा देल्कौ छे |”
\v 4 उसब कहैल्कै, “ एकटा त्यागपत्र लिखिके आदमी आपन पत्नीसे सम्बन्ध बिच्छेद करे सकैछै कहिके मोशा अनुमती देल्कै छे |”
\v 5 मगर येशु ओकरासिके कहैल्कै, “ तोरसिके हृदयके कठोरताके कारण ऊ तोरासिके यी आज्ञा देल्कौ छे |
\v 6 मगर सृष्टिके शुरुसे परमेश्वर ओकरासिके नर आर नारी क्याके बनैल्कै |
\v 7 " सेल्याके आदमी आपन बाप म्याके छोडिके आपन पत्नीके संगे मिलिके रहैछै ,"
\v 8 आर ऊ दोनोझन एकेटा शरीर हैछै |' उसब फेर दीझन नै मगर एकेटा शरीर हैछै |
\v 9 सेल्याके परमेश्वर जकरा एकसाथ जोडल्कै छे, आदमी ओकरा अलग नैकरग |”
\v 10 घरमे आबिके चेलासब फेर येशुके यी बिषयमे पुछल्कै |
\v 11 ऊ ओकरासिके कहैल्कै, “ जे आपन पत्नीसे सम्बन्ध बिच्छेद क्याके दोसरसे बिहा करैछै , ऊ ओकर बिरुद्धमे व्यभिचार करैछै |
\v 12 आर कोनो औरत अगर आपन घरबालासे सम्बन्ध बिच्छेद क्याके दोसर मरदसे बिहा करैछै ते, ऊ औरत व्यभिचार करैछै |”
\v 13 आदमीसब बच्चासिके ल्याके आशिर्वाद दियाबैले येशुके लगत आनल्कै , मगर चेलासब ओकरासिके धोपल्कै |
\v 14 मगर यी देखिके येशु रिसैलै आर ओकरासिके कहैल्कै, “ छोटका बच्चासिके हमर लगत आबैले दहैं, एकरासिके नैरोक , कहिनेकी परमेश्वरके राज्य अहिनेसबके छै |
\v 15 सच्चे हमे तोरासिके कहैछियौ, जे कोय परमेश्वरके राज्यके एकटा छोटका बच्चाके जुगुर ग्रहण नैकर्तै, ऊ कहियो भी ओकरामे प्रवेश करे नैसक्तै |”
\v 16 आर ऊ ओक्रासिके कोरामे ल्याके ओकरसिपर आपन हाथ राखिके आशिर्वाद देल्कै |
\v 17 येशु पैडामे जैते रहै, एकटा आदमी दौडीके आबिके ओकर आगुमे हठुवा पारीके ओकरा पुछल्कै, “ हे अच्छा गुरु, अनन्त जीवन पाबैले हमरा कि करे पडतै ?”
\v 18 येशु ओकरा कहैल्कै, “ तुहें कहिने हमरा अच्छा कहैछैं ? एकटा परमेश्वरके सिवाय कोय अच्छा नैछै |
\v 19 तुहें आज्ञासब ते जानैछैं - अर्थात हत्या नैकरिहैं, व्याभिचार नैकरिहैं ,नैचोराबिहैं, झुठा साक्षी नैदिहैं , नैठकिहैं, आपन बाप आर म्याके आदर करिहैं |”
\v 20 आर ऊ येशुके कहैल्कै, “ गुरुजी, यी सभेचीज ते हमे जवानीपनसे पालन कैलियै छे |”
\v 21 येशु ओकर महर देखल्कै आर प्रेमसे कहैल्कै, “ तोरामे आर्हौ एक चीजके कमी छौ | जो, आर तोर लगत जे जत्ना छौ बेचिके गरीबसिके दहैं , आर तोरा स्वर्गमे सम्पती मिल्तौ | तब आबिके हमर पाछु लाग |”
\v 22 मगर यी बात सुनिके ओकर मुख उदास भेलै, आर दुखित भ्याके गेलै , कहिनेकी ओकर लगत बहुते धन -सम्पति रहै |
\v 23 तब आपन सभेमहर देखिके येशु आपन चेलासिके कहैल्कै, “ धनीसिके परमेश्वरके राज्यमे प्रवेश कर्ना कत्ना कठिन छै |”
\v 24 ओकर कहैल यी बातमे चेलासिके आश्चर्य लाग्लै | मगर येशु फेर ओक्रासिके कहैल्कै, “ बालकसब , धन- सम्पतिमे भरोसा राखेबालासिके परमेश्वरके राज्यमे प्रवेश करना कत्ना कठिन छै |
\v 25 धनी आदमीके स्वर्गके राज्यमे प्रवेश करैसे ते बरु सियाके छेद द्याके उँटके ढुकैले आसान हैतै |”
\v 26 उसब बहुते अचम्भित भेलै आर ओकरा कहैल्कै, “ तब के बचे सक्तै ?”
\v 27 येशु ओकरासिके देखिके कहैल्कै, “ आदमीसिके लिए ते यी असम्भव छै , मगर परमेश्वरके लिए नैछै , कहिनेकी परमेश्वरके लिए सभे कुछु सम्भव हैछै |”
\v 28 पत्रुस ओकरा कहैल्कै, “ देख, हमेसब सभे कुछु छोडिके तोर पाछु लाग्लियै छे |”
\v 29 येशु कहैल्कै, “ सच्चे हमे तोरासिके कहैछियौ , जे हमर लिए आर सुसमाचारके लिए घर या भ्या बहिन या बाप म्या या बेटाबेटी या जगह जमिन छोड्तै ,
\v 30 ऊ सतावटके साथ् साथ् स गुणा बेसी घर ,भ्या, बहिन, म्या,बेटाबेटी, आर जगह जमिन इहा समयमे पैतै, आर आबेबाला युगमे अनन्त जीवन |
\v 31 मगर बहुते आगु हुएबालासब पाछु , आर पाछु हुएबालासब आगु हैतै |”
\v 32 उसब यरुशलेम महर जैते रहै , आर येशु ओकरसिके आगु आगु जैतै रहै | चेलासब चकित रहै,आर पाछु पाछु आबेबालासब भयभित रहै | तब् ऊ बार्हो चेलासिके फेर एक बगल लज्याके आपन उप्परमें आबेबाला बातसब सुनैल्कै |
\v 33 ऊ कहैल्कै, “ देख हमेसब यरुशलेममहर जैछियै | ओत्ते मनुष्यके पुत्रके प्रमुख पुजारीसब आर शास्त्रीसिके हाथमे सौंप्ल जैतै, आर उसब ओकरा मृत्युदण्ड देतै, आर अन्यजातीसिके हाथमे द्या देतै
\v 34 आर उसब ओकर गिल्ला कर्तै, ओकरा थुक्तै,ओकरा कोडा लगैतै आर ओकरा मार्तै | मगर तीन दिनके बाद ऊ फेर मुर्दासे जिन्दा भ्याके उठ्तै |”
\v 35 जब्दियाके दीटा बेटासब ,याकुब आर यूहन्ना ओकर लगत आबिके कहैल्कै, “ गुरुजी, हमेसब तोर लगत जे मांग्भौं तुहें हमरसिके लिए क्यादह कहिके हमरसिके इच्छा छै |”
\v 36 ऊ ओकरासिके पुछल्कै, “ तोरसिके लिए हमे कि क्यादियौ कहिके तोरसिके इच्छा छौ ?”
\v 37 उसब ओकरा कहैल्कै, “ तोर महिमामे हमरासिमे से एकझनके तोर दहिना बगल आर दोसर झनके तोर बायाँ बगल बैठैके मन्जुरी हमरासिके द्या |”
\v 38 मगर येशु ओकरासिके कहैल्कै, “ तुहेंसब कि माँगैछैं से तुहेंसब नैजानैछैं | कि जे बाटी हमे पिएबाला छियै , ऊ तुहेंसब पियैले सक्भैं ? या जे बप्तिष्मा हम्मे लेलियैछे ऊ बप्तिष्मा तुएँसब लिए सक्बहैं ?”
\v 39 उसब ओकरा कहैल्कै, “ हमेसब सक्बै |” येशु ओकरासिके कहैल्कै, “ जे बाटी हमे पियैछियै, ऊ तुहेंसब पिभैं, आर जे बप्तिष्मा हमे लेलियैछे ,ऊ बप्तिष्मा तुहेंसब लेभैं |
\v 40 मगर हमर दायाँ आर बायाँ बगल बैठे दिएबाला हमे नैछियै , यी ते जकर जकर लिए तैयार भेल छै , ओकरेसिके लिए छै |”
\v 41 यी सुनिके दशोटा चेलासब याकुब आर यूहन्नासे रिसैलै |
\v 42 तब येशु ओकरासिके आपन लगत बोलाके कहैल्कै, “ तुहेंसब जानैछैं कि अन्यजातिसिके उप्परमे शासन करेबालासब ओकरसिपर अधिकार चलाबैछै | आर ओकरसिपर बड्का आदमीसब अधिकार चलाबैछै |
\v 43 तोरासिमे ओरं नैहैतौ | मगर तोरासिमे जे बड्का हुऐके इच्छा करैछै , ओकरा तोरसिके सेवक हुए पड्तै |
\v 44 आर तोरासिमे जे पहिला हुऐके इच्छा करैछै, ओकरा सभैके दास बनेपड्तै |
\v 45 कहिनेकी मनुष्यके पुत्र सेवा लियैले नै, मगर सेवा करैले आर बहुतेके उद्धारके मोलके लिए आपन प्राण दियैले ऐलै छे |”
\v 46 तकरबाद उसब यरिहोमे ऐलै, आर ऊ आपन चेलासब आर बड्का भीडसहित यरिहोसे निक्लैबेरियाँ, तिमैके बेटा बार्तिमै, एकटा अन्धा भिखमंगा , सडकके बगलमे बैठ्ल रहै |
\v 47 जब ऊ ओत्ते नासरतके येशु छै कहिके सुनल्कै, तब ऊ चिक्रीके कहैल्कै, “ हे येशु, दाउदके बेटा, हमरपर दया कर |”
\v 48 तब बहुते आदमी ओकरा चुप कराबैले धोपल्कै | मगर ऊ आर्हौ जोरसे चिक्रे लाग्लै, “ हे येशु, दाउदके बेटा हमरपर दया कर |”
\v 49 तब येशु रुक्लै आर कहैल्कै, “ ओकरा बोला |” तब उसब ऊ अन्धाके एरं कहिके बोलैल्कै, “ हिम्मत कर, उठ्, ऊ तोरा बोलाबैछौ |”
\v 50 तब ऊ आपन चद्दर फेकिके तुरुन्ते उठिके येशु लगत ऐलै |
\v 51 येशु ओकरा कहैल्कै, “ तुहें कोनचीज चाहैछैं, हमे तोर लिए कि क्या दियौ ? ऊ अन्धा आदमी कहैल्कै , “ गुरुजी , हमरा आंखिमे दृष्टी द्या |”
\v 52 तब येशु ओकरा कहैल्कै , “ तोर रस्ता जो | तोर बिश्वास तोरा चंगा कैल्कौ छे |” तब तुरुन्ते ऊ दृष्टी पैल्कै , आर रस्तामे येशुके पाछु पाछु लाग्लै |
\c 11
\p
\v 1 जब उसब यरुशलेमके लग जैतुन पहाडके बगल बेथफागे आर बेथानिया नामके ठाउंमे ऐलै , तब ऊ आपन चेला सिमेसे दीझन के एरं कहिके भेजल्कै ,
\v 2 तोरसिके सामनेके गाउंमे जो, आर जैते जैते तोरासिके एखनतक कोय आदमी नैचढ्ल एकटा गधा भेट्तौ | ओकरा खोलिके एत्ते आन |
\v 3 "कोय तोरासिके "यी कि करैछैं ? " कहिके पुछ्तौ ते , ' प्रभुके एकर जरुरत छै, आर ऊ जल्दी लौट्या देतहौं ' कहिहैं |”"
\v 4 तब उसब गेलै ,आर एकटा गधाके बच्चा खुल्ला गल्लीमे एकटा घरके बाहारमे केबाडी लगत बान्ह्ल मिल्लै, आर ओकरा खोल्लकै |
\v 5 ओत्ते खडा भेल कोय कोय पुछल्कै, “ गधाके बच्चाके खोलिके कते ल्याजैछैं ?”
\v 6 येशु ओकरासिके जेरं कहैल्कै रहे उसब ओहिने कहैल्कै , आर उसब ओकरासिके जैले देल्कै |
\v 7 उसब गधाके बच्चाके येशु लगत आनल्कै, आर आपन कपडासब गधाके पिठिमे बिछैल्कै आर ऊ गधामे सवार भेलै |
\v 8 बहुते आदमीसब आपन कपडासब आर दोसर आदमीसब मैदानसे ठ्यारसब काटिके पैडामे बिछैल्कै |
\v 9 आर ओकर आगु आगु ज्याबालासब आर पाछु पाछु आबेबालासब एरं कहिके जय ध्वनि लगैल्कै, “ होसन्ना ! धन्य ऊ जे परमप्रभुके नामसे आबैछै !
\v 10 धन्य है, हमरसिके बाप दाउदके आबेबाला ऊ राज्य, परमधाममे होसन्ना !”
\v 11 ऊ यरुशलेममे आबिके मंदिरके भितरमे ढुक्लै | तब ऊ अगलबगलके सभेचीजपर नजर करिके अबेर हुऐके कारणसे बार्हो चेलासिके संगमे ऊ बेथानिया गेलै |
\v 12 दोसर दिन उसब बेथानियासे आबैबेरियाँ येशुके भुख लाग्लै |
\v 13 आर दुरामे पत्तासे भर्ल एकटा अन्जीरके गाछ देखिके कहूँ ऊ गाछीमे फल पैबैकी कहिके ऊ ओत्ते गेलै, मगर ऊ ओत्ते गेलके बाद गाछीमे पत्ताके सिवाय कुछु नैपैल्कै , कहिनेकी उटा समय अन्जीरके फल फरैके समय नैरहै |
\v 14 तब ऊ उटा गाछीके कहैल्कै, “ ऐज दिनसे तोरासे कोय फल नैखैतौ |” तब यी बात ओकर चेला सब सुनल्कै |
\v 15 जब ऊ यरुशलेममे पुग्लै ऊ मंदिरमे ढुक्लै , तब मंदिरमे किनबेच करेबालासिके बाहार निकाल्लकै आर पैसा बदलेबालासिके टेबुलसब आर पेर्वा बेचेबालासिके बैठेबाला ठामसब उल्ट्या देल्कै |
\v 16 ऊ कक्रहौ मन्दिरसे कुछु लजाबैले नैदेल्कै |
\v 17 तब ऊ शिक्षा देते कहैल्कै, “ कि एरं लिख्ल नैछै, ' हमर घर सभे जातके आदमीसिके लिए प्रार्थनाके घर कहैल जैतै ' ? मगर तुहेंसब ते एकरा डकेतसिके अड्डा बनैलहैं छे |”
\v 18 तब प्रमुख पुजारीसब आर शास्त्रीसब येशुके केरंके नाश करियै कहिके उपायके खोज करे लाग्लै | कहिनेकी उसब ओकरासे डरैते रहै , कहिनेकी सभे भीड ओकर शिक्षामे आश्चर्य मान्लकै रहे |
\v 19 सझौवा ऊ शहरसे बाहार निक्लीके गेलै
\v 20 भरौवा ओत्तेसे पह्लहैके रस्ता जैबेरियाँ उसब उटा अन्जीरके गाछीके जडहैसे सुख्ल देखल्कै |
\v 21 तब पत्रुसके उटा बात याद ऐलै , आर ऊ ओकरा कहैल्कै, “ गुरुजी, देख, तोर सराप देल अन्जीरके गाछ ते सुखी गेलै |”
\v 22 येशु ओकरासिके जबाब द्याके कहैल्कै, “ परमेश्वरमे बिस्वास राख |
\v 23 सच्चे हमे तोरासिके कहैछियौ, अगर कोय आपन मनमे शंखा नैकरैछै मगर आपन कहैल बात पुरा हैतै कहिके बिस्वाससाथ यी पहाडके ' उखडीके तुहें समुन्दरमे गिरिजो ' कह्तै ते ओकर लिए ओहिने हैतै |
\v 24 सेल्याके हमे तोरासिके कहैछियौ, तुहेंसब प्रार्थनामे जे भी मांग्भैं से पैबै कहिके बिस्वास राख , आर ऊ तोरसिके हैतौ |
\v 25 जब तुहेंसब प्रार्थना करैले खडा हैछहैं, तब ककरो बिरुद्धमे कुछु छौ ते क्षमा कर , ताकी स्वर्गमे भेल तोरसिके पिता भी तोरसिके पाप क्षमा क्यादौ |
\v 26 [ मगर क्षमा नैकर्बहैं ते स्वर्गमे भेल तोरसिके पिता भी तोरसिके पाप क्षमा नैकर्तौ |]”
\v 27 उसब फेर यरुशलेममे ऐलै | जब येशु मंदिरमे इन्हर उन्हर घुम्ते रहै तख्नी प्रमुख पुजारीसब, शास्त्रीसब , धर्मगुरुसब ओकर लगत ऐलै |
\v 28 उसब ओकरा प्रश्न कैल्कै, “ कोन अधिकारसे तुहें यी काम करैछैं ? यीसब काम करैके अधिकार तोरा के देल्कौ ?”
\v 29 येशु ओकरासिके कहैल्कै, “ हमे तोरासिके एकटा प्रश्न पुछैछियौ, आर तुहेंसब ओकर जबाब दहैं, आर हमे कोन अधिकारसे यी काम करैछियै, से हमे तोरासिके बतैबौ |
\v 30 यूहन्नाके देल बप्तिस्मा स्वर्गसे छैकी आदमीसे , हमरा जबाब दे |”
\v 31 तब उसब एरं कहिके एक दोसरसे बहस करे लाग्लै, “ स्वर्गसे ' कहैछियै ते ' तुहेंसब ओकरापर कहिने बिस्वास नैकैलहैं ' कहिके ऊ कह्तै |
\v 32 आदमीसे 'कहियैकी …......” मगर एरं कहैले उसब जनतासिसे डरैलै | कहिनेकी सभेको यूहन्नाके सच्चा अगमवक्ता कहिके मानै |
\v 33 तब् उसब येशुके जबाब देल्कै, “ हमरासिके मालुम नैछै |” येशु ओकरासिके कहैल्कै, “ हम्हूँ यीसब काम ककर अधीकारसे करैछियै , से तोरासिके नैकहबौ |”
\c 12
\p
\v 1 ऊ ओकरासिके उदाहरणमे कहे लाग्लै: “ एकटा आदमी दाखबारी लगाके ओकर चारोमहर टट्टी लगैल्कै, आर कल्हुके लिए एकटा खधा बनैल्कै | तब एकटा मचान बनाके ओकर अंगुरबारी देखभाल करैले मोहीसिके द्याके अपना परदेश गेलै |
\v 2 फसलके समयमे ऊ एकटा नोकरके कुछु फल लियैले मोहीसिके लगत भेजल्कै |
\v 3 मगर उसब ओकरा पक्डीके मारल्कै आर खाली हाथ भेजल्कै |
\v 4 फेर ऊ ओकरसिके लगत दोसर नोकरके भेजल्कै, मगर उसब ओकर मथामे ठोकल्कै आर ओकर बेज्जत कैल्कै |
\v 5 मालिक आर्हौ दोसर झनके भेजल्कै , मगर उसब ओकर जान मारल्कै, आर ऊ आर्हौ आदमीसिके भेजल्कै, मगर उसब कक्रहौ ठोकल्कै ते कक्रहौ जान मारल्कै |
\v 6 " ओकर आब एकझन रहै- ओकर प्यारा बेटा | ' उसब हमर बेटाके ते आदर कर्तै ' कहिके सभैसे पाछु ओक्रहै ओकरसिके लगत भेजल्कै |"
\v 7 " मगर ऊ मोहीसब एक दोसरके कहैल्कै, ' यी ते उतराधिकारी छै | या, एकरा मारैछियै, आर हक आपनसिके हैतै |' "
\v 8 तब उसब ओकरा पक्डीके जान मारल्कै, आर अंगुरबारीके बाहारमे फेकी देल्कै |
\v 9 तब अंगुरबारीके मालिक कि कर्तै ? ऊ ऐतै , आर ऊ मोहीसिके नाश कर्तै , आर अंगुरबारी दोसर आदमीसिके देतै |
\v 10 कि तुहेंसब धर्मशास्त्रके यी बचन नैपढ़लहैं छे ? ' जे पत्थलके, घर बनाबेबालासब फेकी देल्कै, उहा कोनाके मूल पत्थल बन्लै ,
\v 11 यी परमप्रभुसे भेलै छे यी आपनसिके नजरमे आश्चर्यमय छै |'
\v 12 तकरबाद उसब ओकरा पक्डैले खोजल्कै, कहिनेकी यी उदाहरण ओकरेसिके बिरुद्धमे कहैल्कै कहिके उसब बुझल्कै |मगर उसब भीडसे डराबैके कारणसे ओकरा छोडिके चल गेलै |
\v 13 पाछुसे ओकरा बातमे फसाबैले उसब फरिसीसब आर हेरोदीसबमे से कुछु आदमीके ओकर लगत भेजल्कै |
\v 14 उसब आबिके ओकरा कहैल्कै, “ गुरुजी, हमेसब जानैछियै ,कि तुहें सच्चा छह, आर कक्रो मतलव नैराखैछह | कहिनेकी तुहें मुख देखिके काम नैकरैछह, मगर परमेश्वरके रस्ता सच्चा तरिकासे सिखाबै छह |कह, कैसरके कर देना न्यायसंगत छै की नैछै ?
\v 15 हमेसब कर दियैकि नैदियै ?”येशु ओकरसिके कपटीपन जानिके ओकरासिके कहैल्कै, “ तुहेंसब कथिले हमर परीक्षा करैछैं ? एकटा दिनार आनिके देखा |”
\v 16 उसब एकटा सिक्का आनल्कै | ऊ ओकरासिके कहैल्कै, “ यी तस्वीर आर छाप ककर छै ?” उसब ओकरा कहैल्कै, “ कैसरके |”
\v 17 तब येशु ओकरासिके कहैल्कै, “ कैसरके चीज कैसरके दहैं, आर परमेश्वरके चीज परमेश्वरके दहैं |” उसब ओकरासे आश्चर्य भेलै |
\v 18 मृतकसे पुनरुत्थान नैहैछै कहेबाला सदुकीसब ओकर लगत ऐलै, तब ओकरा पुछल्कै
\v 19 " गुरुजी, मोशा हमरासिके लिखिके देल्कै छे , कि कक्रो बड्का भ्या मर्लै आर निसन्तान भ्याके पत्नीके छोडल्कै ते , ओकर छोट्का भ्या ऊ भौजीके आपन पत्नी बनाके बड्का भ्याके लिए सन्तान खडा करे पड्तै |”"
\v 20 एकटा परिवारमे सात भ्या रहै | बड्का भ्या एकटा पत्नी आनल्कै, तब ऊ आदमी निसन्तान रहीके मर्लै |
\v 21 आब मझ्ला भ्या आपन भौजीसे बिहा कैल्कै , आर उहो निसन्तान रहिके मर्लै | अहिने क्याके सझ्लो अहिने कैल्कै |
\v 22 तब सातो भ्याके सन्तान नैभेलै | सभैसे पाछु ऊ औरत भी मर्लै |
\v 23 आब मृतकसिके पुनरुत्थानमे ओकरासिमेसे ऊ औरत ककर पत्नी हैतै ? कहिनेकी ऊ सातो झन ऊ औरतसे बिहा कैल्कै रहे |”
\v 24 येशु ओकरासिके कहैल्कै, “ तुहेंसब भुलमे पड्ल कारण इहा नैछौ, कि तुहेंसब नै ते धर्मशास्त्र जानैछैं , नैते परमेश्वरके शक्तिके जानैछैं ?
\v 25 कहिनेकी मुर्दासे जब ओकरसिके पुनरुत्थान हैतै, , नैते उसब बिहा कर्तै ,नैते ओकरसिके बिहा हैतै मगर उसब स्वर्गमे रहेबाला दुतसिके जुगुर हैतै |
\v 26 मुर्दासब जिन्दा हुएबाला बिषयमे कि तुहेंसब मोशाके किताब नैपढ़लहैं छे ? कि केरंके पोथ्राके बिषयमे लिख्ल खण्डमे परमेश्वर मोशाके कहैल्कै, हमे अब्राहमके परमेश्वर , इसहाकके परमेश्वर आर याकुबके परमेश्वर छियै |'
\v 27 ऊ मुर्दासिके परमेश्वर नैछै, मगर जिन्दासिके छै | तुहेंसब बहुते भुलमे पड्ल छैं |”
\v 28 शास्त्रीसबमे से एकझन ऐलै , आर ओकरासिके एक दोसर संगे विवाद कर्ते देखल्कै | येशुके आदमीसिके सही जबाब देते देखिके ऊ ओकरा पुछल्कै, “ सभे आज्ञामे से मूल आज्ञा कोन्टा छै ?”
\v 29 येशु जबाब देल्कै, “ सभैसे मूल यी छै: ' हे इस्राएल सुन , परमप्रभु आपनसिके परमेश्वर एकेटा छै |
\v 30 तुहें परमप्रभु आपन परमेश्वरके तोर सारा हृदयसे , तोर सारा प्राणसे, तोर सारा समझसे आर तोर सारा शक्तिसे प्रेम कर |'
\v 31 दोसर यी छै, 'तुहें आपन पडोसीके आप्ने जुगुर प्रेम कर |' एकरासे बड्का आज्ञा कोनो नैछै |”
\v 32 ऊ शास्त्री ओकरा कहैल्कै, “ गुरुजी , तुहें ठिक कहैल परमेश्वर एकेटा छै , ओकर सिवाय आर कोय नैछै |
\v 33 ओकरा सारा हृदयसे , सारा समझसे , सारा शक्तिसे प्रेम करना, आर पडोसीके आपन जुगुर प्रेम करना सभे होमबली आर बलिदानसे उत्तम छै |”
\v 34 ओकर बुद्धिमानीसाथ जबाब देल देखिके येशु कहैल्कै, “ तुहें परमेश्वरके राज्यसे दुर नैछैं |” उहा समयसे ओकरा प्रश्न पुछैके हिम्मत कोय नैकैल्कै |
\v 35 तब मंदिरमे सिखाबैके समय येशु कहैल्कै, “ केरंके मसीह दाउदके पुत्र छै कहिके ब्यवस्थाके शास्त्रीसब कहैछै ?
\v 36 कहिनेकी दाउद आप्नहैं पवित्र आत्माद्वारा कहैल्कै छे, परमप्रभु हमर प्रभुके कहैल्कै,' तुहें हमर दहिना हाथ बगल बैठ, जब हमे तोर शत्रुसिके तोर टयांगीके निच्चामे नैराख्बौ |'
\v 37 जब दाउद आप्नहैं ओकरा 'प्रभु ' कहैछै, ते कते से ऊ ओकर पुत्र भेलै ?” तब ओत्करो बड्का भीड ओकर बचन खुशीसे सुनल्कै |
\v 38 तब शिक्षा दियैबेरियाँ येशु कहैल्कै, “ शास्त्रीसिसे होशियार र |उसब लम्बा कपडा लग्याके इन्हर उन्हर घुमैले आर बजारमे अभिवादन पाबैले,
\v 39 तथा सभाघरमे मुख्य स्थान आर भोजसिमे आदरके स्थान पाबैले चाहैछै |
\v 40 उसब बिधवासिके घर लुटैछै , मगर आदमीसिके देखाबैले लम्बा लम्बा प्रार्थना करैछै | एरंको आदमीसब आर्हौ बेसी दण्ड पैते |”
\v 41 तब ऊ मंदिरके भेटी चढाबेबाला जगहके सामने बैठ्लै , आर भीडके, भेटी पात्रमे भेटी चढ़ैते देखल्कै | बहुते धनी आदमीसब बहुते बहुते पैसा चढ़ैल्कै |
\v 42 तब एकटा गरीब बिधवा आबिके तामके दी सिक्का , अर्थात एक पैसा चढ़ैल्कै |
\v 43 आपन चेलासिके आपन लगत बोलाके ओकरासिके कहैल्कै, “ सच्चे हमे तोरासिके कहैछियौ, भेटी पात्रमे चढाबेबालासबमे से यी गरीब बिधवा सभैसे बेसी चढ़ैल्कै |
\v 44 कहिनेकी सभेको आपन लगत भेल ढेर सम्पतिमेसे चढ़ैल्कै, मगर यी औरत आपन गरीबीसे आपन सभेटा रोजी चढ़ैल्कै |”
\c 13
\p
\v 1 जब ऊ मंदिरसे निकल्ते रहै, तब ओकर चेलामे से एकझन ओकरा कहैल्कै, “ देख, गुरुजी, कत्ना बड्का बड्का पत्थलसब आर कत्ना बढियाँ घरसब |”
\v 2 येशु ओकरा कहैल्कै, “ एत्करो सभे घर तोड्ल जैतै, एकोटा पत्थल दोसर पत्थलके उप्परमे नैरहतै |
\v 3 तब ऊ मंदिरके आगुमे जैतुन पहाडमे बैठ्ल रहै, पत्रुस, याकुब , यूहन्ना आर अन्द्रियास ओकरा गुप्तमे पुछल्कै,
\v 4 " हमरासिके कह यी घटनासब कहिया हैतै ? आर यी सब पुरा हुऐले कि कि चिन्ह हैतै ?”"
\v 5 येशु ओकरासिके कहैल्कै, “ होशियार र, कोय तोरासिके नैभर्माबौ |
\v 6 बहुते झन हमर नाउंमे ' हमे उहा छियौ ' कहिके ऐतौ , आर उसब बहुतेके भर्मैतौ |
\v 7 जब तुहेंसब लडाई आर लडाईके हल्लासब सुन्भैं, तब नैडरा | एरं घटनासब होना जरुरी छै | मगर अन्त्यके दिन आबैले आर्हौ बाँकीए छै |
\v 8 कहिनेकी जातके बिरुद्ध जात, आर राज्यके बिरुद्ध राज्य खडा हैतै | जगह जगहमे भूकम्प जैतै , अनिकालसब हैतै |यी जे छै औरतके प्रसवपिडा शुरु हुऐ जुगुर संकटके शुरुआत छै |
\v 9 तुहेंसब आपन बिषयमे होशियार र | उसब तोरासिके अदालतमे ल्याजैतौ | तोरासिके सभाघरसिमे मारपिट कर्तौ | तब हाकिमसब आर राजासिके सामने ओकरासिके हमर गवाही दियैले तुहेंसब खडा हैभैं |
\v 10 आर सबसे पहेला सभे जातीके आदमीसिके सुसमाचार प्रचार करे पड्तै |
\v 11 जब आदमीसब तोरासिके पक्डीके लज्याके मुद्दा कर्तौ , तब कि बोल्बै कहिके पह्लहै से चिन्ता नैकर | मगर तख्निहैं तोरासिके जे देल जैछौ , उहा बोल, कहिनेकी बोलेबाला तुहेंसब नैहैभैं ,मगर पवित्रआत्मा हैतौ |
\v 12 " एकटा भ्या दोसर भ्याके मौतके लिए सौंप्तै , आर ओहिने क्याके बाप बेटाके |बेटाबेटीसब म्याबापके बिरुद्धमे खडा हैतै , आर ओकरासिके जान मारैले लगैतै |"
\v 13 तब हमर नामके खातिर तुहेंसब सभैसे घृणा कैल जैभैं , मगर जे अन्तिमतक स्थिर रह्तै ओकरे उद्धार हैतै |
\v 14 “ जब तुहेंसब विनाशकारी घृणित चीजके जते नैहोनाचाही ओत्ते खडा भेल देख्भैं ( पढेबाला बुझै ) , तब यहुदियामे हुएबालासब पहाडमहर भागीहैं |
\v 15 घरके बरण्डामे भेल आदमी निच्चा नैउतरिहैं, नैते आपन घरसे कोनो चीज निकालैल भितर जैहैं |
\v 16 खेतमे भेल आदमी आपन कपडा लियैले पाछु नैघस्किहैं |
\v 17 मगर हाय , उटा दिनमे गर्भवती आर दुध खुवाबेबाला औरतसिके !
\v 18 ऊ दिन जाडके दिन नैहै कहिके प्रार्थना कर |
\v 19 कहिनेकी उटा दिनमे एरं महासंकट हैतैकि परमेश्वरके सृष्टी कैल दिनसे ऐजतक ओरंको कहियो नैभेलै छे आर नै कहियो ओरंको हैतै |
\v 20 अगर परमेश्वर ऊटा दिन नैघट्यादेतियै ते कोय आदमी जिन्दा नैरहैतियै , मगर ओकर चुन्ल आदमीसिके लिए ऊटा दिन घटा देल्कै छे |
\v 21 उटा समयमे कोय तोरासिके देख ख्रीष्ट 'एत्ते छै ' या 'ओत्ते छै ' कहिके कह्तौ ते बिस्वास नैकरिहैं |
\v 22 कहिनेकी झुट्टा मसीह आर झुट्टा अगमवक्तासब खडा हैतै, अगर सम्भव हुए ते चुन्लसिके भर्माबैले उसब चिन्ह आर आश्चर्यकामसब कर्तै |
\v 23 मगर तुहेंसब होशियार र | देख, हमे तोरासिके सभेचीज पह्लहै कहिदेलियौ छे |
\v 24 “ मगर उ दिनमे उटा महासंकटके बाद सुरुज अन्हार हैतै, आर चान आपन चमक नैदेतै,
\v 25 तारासब आकाशसे खस्तै , आर आकाशमे भेल शक्तिसब डगमगैतै |
\v 26 तब ऊ समयमे आदमीसब मनुष्यके पुत्रके शक्ति आर महिमाके साथ बादलमे ऐते देख्तै |
\v 27 तब ऊ स्वर्गदुतसिके पठैतै , आर धर्तीके अन्तिमसे आकाशके अन्तिमतक चारोमहरसे आपन चुन्लसिके जम्मा कर्तै |
\v 28 “ अन्जीरके गाछसे पाठ सिख : ओकर ठ्यारीसिमे नया टुसा ऐल देखिके गर्मी मौसम ऐलै कहिके तुहेंसब जानिलैछैं |
\v 29 अहिने क्याके जब तुहेंसब यीसब घटना घट्ल देख्भैं , तब ऊ लगहैमे छै, केबाडीहैमे छै कहिके जान |
\v 30 सच्चे हमे तोरासिके कहैछियौ , यी सभेचीज जबतक पुरा नैहैतै तबतक यी पुस्ताके अन्त नैहैतै
\v 31 स्वर्ग आर पृथ्वी खतम हैतै , मगर हमर बचन कहियो खतम नैहैतै |
\v 32 " मगर ऊ दिन आर घडीके बिषयमे पिताके सिवाय आर कोय नैजानैछै , नैते स्वर्गमे भेल दुतसब नैते पुत्र जानेछै |"
\v 33 होशियार र , जग्गा र , आर प्रार्थना कर , कहिनेकी ऊटा समय कख्नी ऐतै तुहेंसब नैजानैछैं |
\v 34 यी ते मालिक आपन चाकरसिके घरके सभे काम आर जिम्मेवारी द्याके , पहरदारके जग्गा रहिहैं कहिके आज्ञा द्याके परदेश गेल जुगुर छै |
\v 35 " सेल्याके तहूँसब जग्गा र , कहिनेकी घरके मालिक सझौवा, कि आधा राती, कि भाले बासैके समयमे, कि भरौवा, कख्नी ऐतै से ,तुहेंसब नैजानैछैं |"
\v 36 नैते जब ऊ अचानक ऐतौ ते ऊ तोरासिके सुत्ल देख्तौ |
\v 37 जे हमे तोरासिके कहैछियौ ऊबात हमे सभैके कहैछियै, ' जग्गा र ' |”
\c 14
\p
\v 1 एकर दी दिनके बाद निस्तार आर अखमिरी रोटीके पर्व रहै | प्रमुख पुजारीसब आर शास्त्रीसब ओकरा केरंके छल क्याके पक्डीके मारियै कहिके दावमे रहै |
\v 2 कहिनेकी उसब कहैल्कै रहे , “ पर्वके समयमे नै , नैते आदमीसिमे हुलदंगा मच्तै |
\v 3 ऊ जब बेथानियामे सिमोन कोढीके घरमे खैले बैठ्ल रहै एकटा औरत बिशुद्ध जटामसीके महंगा अत्तर सिंगमरमरके सीसीमे ल्याके ऐलै ,आर ऊटा सीसी फोडीके उटा अत्तर येशुके मथामे ढारल्कै |
\v 4 मगर कोय कोय रीस क्याके आप्नहैं आप्नहैं कहे लाग्लै, “ यी सुगन्धित अत्तर कहिने एरंके नाश करैछै ?
\v 5 कहिनेकी यी अत्तर तीन स सिक्कामे बेचिके गरीबसिके देतियै ते हैतियै |” तब उसब ऊ औरतके धोपल्कै |
\v 6 मगर येशु कहैल्कै, “ छोडीदहैं, कथिले तुएँसब ओकरा सताबैछैं ? ऊ हमर लिए बढियाँ काम कैल्कै छे |
\v 7 कहिनेकी गरीबसब ते तोरसिके लगत सभेदिन रह्तौ , आर तोरसिके इच्छा लाग्ल कोनो समयमे तुहेंसब ओकरसिके भलाइ करे सकैछैं | मगर हमे ते सभे दिन तोरसिके संगे नैरह्बौ
\v 8 यी औरत जे करे सक्तियै उहा कैल्कै छे | ऊ हमर शरीरके दफनके लिए पह्लहै से सुगन्धित अत्तर लगाके तैयार कैल्कै छे |
\v 9 सच्चे, हमे तोरासिके कहैछियौ , सारा संसारमे जते जते यी सुसमाचार प्रचार कैल जैतै , यी औरत जे कैल्कै छे एकर यादके लिए एकर कामके बर्णन कैल जैतै |”
\v 10 तब बार चेलामे से एकझन यहूदा स्करियोत येशुके पक्डाबैले प्रमुख पुजारी लगत गेलै |
\v 11 उसब यी बात सुनिके खुश भेलै , आर ओकरा पैसा दियैके कबुल कैल्कै |तब ओकरा केरंके पक्डाबियै कहिके सही मौका ऊ खोजे लाग्लै |
\v 12 अखमिरी रोटीके पर्वके पहिला दिनमे , जख्नी उसब निस्तारके भेंड बली चढाबै , ओकर चेलासब ओकरा पुछल्कै, “ तोर इच्छा कि छौं ? हम्मेसब कते जैके तोर लिए निस्तार परवके भोज तैयार करिहौं ?”
\v 13 तब येशु आपन चेलामे से दी झनके एरं कहिके पठैल्कै, “ सहरमे जो , आर घैलामे पानी ल्याके ज्याबाला आदमी तोरासिके भेट्तौ | ओकर पाछु जो |
\v 14 ऊ आदमी जे घरमे ढुक्तौ ऊ घरके मालिकके क , ' गुरुजी कहैछौँ , हमर चेलासिके संगे निस्तारके भोज ख्याबाला हमर मैज्मान कोठा कते छै ?'
\v 15 तब ऊ तोरासिके सज्याके राख्ल उप्पर तल्लाके एकटा बड्का कोठा देखैतौ , आर ओथै तुहेंसब हमर लिए भोज तैयार कर |”
\v 16 तब ऊ चेलासब गेलै आर सहरमे ढुक्लै , तब ओकरासिके येशु जेरं कहैल्कै रहे ओहिने भेलै , आर उसब निस्तारके भोज तैयार कैल्कै |
\v 17 सझौवा भेलके बाद ऊ बारो चेलासिके संगे ऐलै |
\v 18 उसब सभेको खैबेरियाँ येशु कहैल्कै, “ सच्चे, हमे तोरासिके कहैछियौ , तोरसिमेसे हमर संगे ख्याबाला एकझन हमरा धोखा देतै |”
\v 19 "उसब दुखित भेलै, तब एक एक क्याके " कि ऊ हमे छियै ? कहिके ओकरा पुछे लाग्लै |"
\v 20 ऊ ओकरासिके कहैल्कै, “ बारमे से एक झन ,जे हमर थारीमे रोटी खैछै |
\v 21 कहिनेकी मनुष्यके पुत्रके ओकर बिषयमे लिख्ल बमोजिम हैतै, मगर धिक्कार ऊ आदमीके जकर द्वारा मनुष्यके पुत्रके धोखा हैतै | ऊ आदमीके ते जन्मे नैहैतियै ते बढियाँ हैतियै |
\v 22 तब खैबेरियाँ येशु रोटी ल्याके आशिर्वाद देल्कै आर टुक्रा कैल्कै आर ओकरासिके द्याके कहैल्कै, “ ले यी हमर शरीर छै |”
\v 23 तब बाटी ल्याके धन्यवाद द्याके ऊ ओकरासिके देल्कै, आर उसब सभेको ओकरासे पिल्कै |
\v 24 तब ऊ ओकरासिके कहैल्कै, “ यी नया करारके हमर खुन छै जे बहुते आदमीके लिए बहैल जैतै |
\v 25 सच्चे, हमे तोरासिके कहैछियौ, हमे अँगुरके रससे ऊ दिनतक नैपिबै , जबतक परमेश्वरके राज्यमे नया क्याके नैपिबै |”
\v 26 तब एकटा भजन गाबिके उसब निक्लीके जैतुन पहाड महर गेलै |
\v 27 येशु ओकरासिके कहैल्कै, “ तुहेंसब सबको पाछु हट्भैं , कहिनेकी एरं लिख्ल छै, ' हम चरवाहके हमला कर्बै , आर भेंडसब तितरबितर हैतै |'
\v 28 मगर हमे जिन्दा भ्याके उठिके तोरसिसे पहिला हमे गालीलमे जैबौ |”
\v 29 पत्रुस ओकरा कहैल्कै, “ सभेको पाछु हटतै तैयोपर हमे पाछु नैहट्बै |”
\v 30 तब येशु ओकरा कहैल्कै, “ सच्चे, हमे तोरासिके कहैछियौ , ऐजे राती भाले दी बेर बासैसे पहिला तुहें हमरा तिनबेर इन्कार कर्भैं |”
\v 31 मगर आर्हौ ऊ कहैल्कै, “ तोर संगे हमरा मर्हौ पड्तै ते हमे तोरा इन्कार नैकर्बहौँ |”
\v 32 तकरबाद उसब गेतसमनी नामके ठाउँमे गेलै, आर ऊ आपन चेलासिके कहैल्कै, “ हमे जबतक प्रार्थना करैछियै तुहेंसब एथै बैठ् |”
\v 33 तब ऊ पत्रुस , याकुब आर यूहन्नाके संगमे ल्यागेलै , आर ऊ बहुते बिचलित आर खिन्न हुए लाग्लै |
\v 34 ऊ ओकरासिके कहैल्कै, “ हमर आत्मा मृत्युतक शोकसे ब्याकुल भेल छै | तुहेंसब एथै बैठ,आर जग्गा र |”
\v 35 तब ऊ कना दुर जैके भुइयाँमे गिरिके एरं प्रार्थना कैल्कै हुए सके ते यी घडी हमरसे टलिजै |
\v 36 तब ऊ कहैल्कै, “ अब्बा, पिता, तोर लिए सभेचीज सम्भव छहौं |यी बाटी हमरसे हटा द्या | तैयोपर हमर इच्छा कैल जुगुर नै, तोर इच्छा कैल जुगुर कर |”
\v 37 ऊ फेर आबैबेरियाँ ओकरासिके सुत्ल देखल्कै | ऊ पत्रुसके कहैल्कै , “ सिमोन, कि तुहें सुत्ल छैं ? कि एको घण्टा जग्गा नैरहे सक्लहैं ?
\v 38 जग्गा र, प्रार्थना कर, आर तुहेंसब परीक्षामे नैपड् | आत्मा ते सच्चे तैयार छै , मगर शरीर कमजोर छै |”
\v 39 फेर ऊ जैके दोहर्याके उहा प्रार्थना कैल्कै |
\v 40 जब येशु फेर ओकरसिके लगत ऐलै ओकरासिके सुत्ल देखल्कै, कहिनेकी ओकरसिके आँख निन्बास्ल रहै, आर ओकरा कि जबाब देबै से नैजानल्कै |
\v 41 ऊ तेसरबेर ऐलै , आर ओकरासिके कहैल्कै, “ कि तुहेंसब आर्हौ सुतैछैं आर आराम करैछैं ? आब भेलै, समय ऐलै | देख ,मनुष्यके पुत्र पापीसिके हाथमे पक्डा पडेबाला छै |
\v 42 उठ, चल | देख, हमरा बिस्वासघात करेबाला लग्हैमे छै |”
\v 43 येशु बोल्तहैं रहै बार चेलामे से एकटा यहूदा स्करियोत अचानक ओत्ते ऐलै | प्रमुख पुजारीसब, शास्त्रीसब आर धर्मगुरुसिके पठैल एकटा दल तलवार आर लाठी ल्याके ओकर संगे ओत्ते ऐलै |
\v 44 ओकरा बिस्वासघात करेबाला ओकरासिके एरंको एकटा इसारा देल्कै रहे , “ जकरा हमे चुम्मा लेबौ ऊ आदमी उहा छौ , ओकरा पकड आर पहरा द्याके ल्याजो |”
\v 45 तब सिधे येशु लगत जैके यहूदा कहैल्कै, “ हे रब्बी,” आर ओकरा चुम्मा लेल्कै |
\v 46 तब उसब येशुके पक्डल्कै आर गिरफ्तार कैल्कै |
\v 47 ओत्ते लगतमे खडा भेलमे से एकझन तलवार निकालीके प्रधान पुजारीके कमाराके हमला कैल्कै, आर ओकर कान चट दबर काटिदेल्कै |
\v 48 येशु ओकरासिके कहैल्कै, “ कि तुहेंसब एकटा डकेतके पक्डैले जुगुर तलवार आर लाठी ल्याके हमरा पक्डैले ऐलहैं छे ?
\v 49 दिन दिन हमे तोरासिके मन्दिरमे सिखैते रहियै , मगर तुहेंसब हमरा गिरफ्तार नैकैलहैं | मगर धर्मशास्त्र पुरा है |”
\v 50 तब सभे चेलासब ओकरा छोडिके भाग्लै |
\v 51 आपन शरीरके खाली एकटा सुती कपडा ल्याके लपेट्ल एकटा जवान ओकर पाछु लाग्लै | उसब ऊ जवान आदमीके पक्डल्कै ,
\v 52 मगर ऊ आपन कपडा छोडिके नांग्टे भाग्लै |
\v 53 तब उसब येशुके प्रधान पुजारी लगत ल्यागेलै , आर ओत्ते सभे प्रमुख पुजारीसब, धर्मगुरुसब, आर शास्त्रीसब ओत्ते जम्मा भेलै रहे |
\v 54 पत्रुस दुर्हैसे प्रधान पुजारीके ऐगनके भितरमे ओकर पाछु पाछु गेलै , आर ओत्ते ऊ सिपाहीसिके संगे बैठिके आगिन तापे लाग्लै |
\v 55 तब प्रमुख पुजारी आर सभे महासभाके आदमीसब येशुके मारैले ओकर बिरुद्धमे गवाही खोजे लाग्लै , मगर कुछु नैपैल्कै |
\v 56 बहुते आदमीसब ओकर बिरुद्धमे झुटा गवाही देल्कै | मगर ओकरसिके देल गवाही मेल नै खैल्कै |
\v 57 कोय कोय खडा भ्याके एरं कहिके ओकर बिरुद्धमे गवाही देल्कै,
\v 58 "यी आदमीके एरं कहैल हमेसब सुन्लियै , “ आदमीके हाथसे बनैल यी मन्दिर हमे तोड्बै , आर हाथ बिनाके मन्दिर हमे तीन दिनमे बनादेबै |”"
\v 59 मगर एक्रहौमे ओकरसिके गवाही एक मतके नैरहै |
\v 60 तब प्रधान पुजारी बिच्चेमे खडा भ्याके येशुके पुछल्कै , “ कि तोर लगत कोनो जबाब नैछौ ? यी आदमीसब तोर बिरुद्धमे देल गवाही कोन्ची छौ ?”
\v 61 मगर येशु चुपचाप रह्लै , आर कुछु जबाब नैदेल्कै | फेर प्रधान पुजाहारी ओकरा पुछल्कै, “ कि तुहें परमधन्यके बेटा मसीह छैं ?”
\v 62 येशु कहैल्कै, “ हमे छियै, आब तुहेंसब मनुष्यके पुत्रके सर्वशक्तिमानके दहिना बगल बैठ्ल आर आकाशके बादलके साथमे ऐते देख्भ |”
\v 63 तब प्रधान पुजारी आपन कपडा चिरिके कहैल्कै, “ हमरासिके आर्सब साक्षीके कोन जरुरी छै ?
\v 64 तुहेंसब इश्वर निन्दा ते सुन्बे कैलहैं | तोरसिके कि बिचार छौ ?” तब् उसब सभेको ओकरा मृत्यु दण्डके योग्य ठह्रैल्कै |
\v 65 तब कोय कोय ओकरा थुके लाग्लै,आर ओकर मुख झांपीके थप्पड ठोकिके कहैल्कै, “ अगमबाणी बोल |” तकरबाद पहरदारसब ओकरा आपन जिम्मा लेल्कै आर ओकरा मुक्का मैल्कै |
\v 66 पत्रुस जख्नी ऐग्नामे रहै प्रधान पुजारीके नोकर्नीमे से एकझन ओत्ते ऐलै ,
\v 67 आर पत्रुसके आगिन ताप्ते देखिके ओकरा कहैल्कै, “ तहूँ येशु नासरीके संगे रहैं |”
\v 68 मगर ऊ एरं कहिके इन्कार कैल्कै, “ तुहें कि कहैछैं, ऊ बात हमे नै ते जानैछियै नै ते बुझैछियै |” तब ऊ बाहारके मूल केबाड़ महर गेलै | तब भाले बास्लै |
\v 69 ऊ नोकर्नी ओत्ते खडा भेल आदमीसिके फेर कहे लाग्लै, “ यी ते ओकरासिमे से एकझन छै |”
\v 70 मगर पत्रुस फेर इन्कार कैल्कै | मगर कना बेरके बाद ओत्ते अगल बगलके आदमीसब फेर पत्रुसके कहे लाग्लै, “ जरुर, तुहें ओकरासिमे से एकझन छैं, कहिनेकी तुहें गालीली छैं |”
\v 71 मगर ऊ अपनाके धिकार्ते किरिया खैके कहे लाग्लै , “ जकर बिषयमे तुहेंसब कहैछैं ऊ आदमीके हमे नैचिन्हैछियै |”
\v 72 तब तुरंते भाले बास्लै, आर पत्रुसके येशुके कहैल बात याद ऐलै, “ भाले दी बेर बासैसे पहिला तुहें हमरा तीन बेर इन्कार कर्भैं |” तब ऊ बात सम्झिके ऊ जोर जोरसे कान्लै |
\c 15
\p
\v 1 भरौवा हैनहैं साथ प्रमुख पुजारीसब , धर्मगुरुसब , शास्त्रीसब आर सभे महासभाके आदमीसब सल्लाह क्याके येशुके बान्हींके ल्यागेलै आर पिलातसके हाथमे द्यादेल्कै |
\v 2 पिलातस ओकरा पुछल्कै, “ कि तुहें यहुदीसिके राजा छैं ?” ऊ ओकरा जबाब देल्कै , “ तुहीं ओरं कहैछ्ह |”
\v 3 प्रमुख पुजारीसब ओकरापर बहुते चीजके दोष लगैल्कै |
\v 4 पिलातस ओकरा फेर एरं कहिके पुछल्कै, “ कि तोर लगत कोनो जबाब नैछौ ? देख, उसब तोर बिरुद्धमे कत्ना चीजके दोष लगाबैछौ |”
\v 5 मगर येशु फेर कोनो जबाब नैदेल्कै , एत्ते तक कि पिलातस आश्चर्य भेलै |
\v 6 निस्तार पर्वके समयमे आदमीसिके मांग्ल एकटा कैदीके ओकरसिके लिए पिलातस छोडी देते रहै |
\v 7 बिद्रोहके समयमे हत्या करेबाला कैदीसब कैदमे रहै | ओकरासिमेसे बारब्बा नामके एकटा आदमी ओत्ते रहै |
\v 8 भीड ऐलै आर पिलातसके ओकर चलन अनुसार ओकरसिके लिए करिदियैले बिन्ती करे लाग्लै |
\v 9 पिलातस एरं कहिके ओकरासिके प्रश्न कैल्कै, “ कि हमे तोरसिके लिए यहुदीसिके राजाके छोडिदियौ कहिके तुहेंसब चाहैछैं ?
\v 10 कहिनेकी इर्ष्याके कारणसे ही प्रमुख पुजारीसब येशुके ओकर लगत सौंपल्कै छे कहिके ओकरा मालुम रहै |
\v 11 मगर बारब्बाके ओकरसिके लिए छोडीदियैले प्रमुख पुजारीसब भीडके उक्सैल्कै |
\v 12 पिलातस फेर ओकरासिके पुछल्कै, “ तब जकरा तुहेंसब यहुदीसिके राजा कहैछैं , ओकरा हमे कि करियौ ते ?”
\v 13 उसब फेर चिकर्लै , “ ओकरा क्रुसमे टांग |”
\v 14 पिलातस ओकरासिके कहैल्कै, “ कहिने ? यी कि अपराध कैल्कै छे ? मगर आर्हौ जोरसे चिकरीके उसब कहैल्कै, “ ओकरा क्रुसमे टांग |”
\v 15 तब पिलातस भीडके खुसी करैले ओकरसिके लिए बारब्बाके छोडीदेल्कै, आर येशुके कोडा लगाके क्रुसमे टांगैले सौंपल्कै |
\v 16 सिपाहीसब ओकरा प्रेटोरियन, अर्थात् महलके भितर ल्यागेलै,आर सभे पल्टनके जम्मा कैल्कै |
\v 17 तब उसब ओकरा बैग्नी रंगके कपडा पिन्ह्या देल्कै, आर काँटके मुकुट बनाके ओकर मथामे लग्या देल्कै,
\v 18 तब ' यहुदीसिके राजाके जय ' कहिके ओकरा सलाम करे लाग्लै |
\v 19 तब उसब ओकर मथामे बेत ल्याके मारिके ओकरा थुकल्कै, आर हठुवा पारीके ओकरा गोड लागल्कै |
\v 20 तब येशुके निन्दा क्याके ओकर बैग्नी कपडा खोलीदेल्कै, आर ओकर आप्ने कपडा लग्यादेल्कै | तकरबाद ओकरा क्रुसमे टांगैले बाहार ल्यागेलै |
\v 21 तब अलेक्जेन्डर आर रुफसके बाप, कुरेनीके रहेबाला सिमोनके गाउंमहरसे ऐते उसब देखल्कै, आर येशुके क्रुस उठाके लजाबैले ओकरा जबर्जस्ती कैल्कै |
\v 22 तकरबाद उसब येशुके गलगथामे आनल्कै - गलगथाके मतलव खोपडीके स्थान हैछै |
\v 23 तब उसब ओकरा मुर्र मिलैल अंगुरमद्द देल्कै | मगर येशु उटा अंगुरमद्द नैखैल्कै |
\v 24 उसब ओकरा क्रुसमे टाँगल्कै | तब के कोन चिज पैतै कहिके निर्णय करैले ओकर कपडाके चिठ्ठा बन्याके बांटल्कै |
\v 25 उसब ओकरा जख्नी क्रुसमे टाँगल्कै रहे तख्नी भरौवाके न बज्लै रहे |
\v 26 "ओकर दोषपत्रमे " यहुदीसिके राजा " कहिके लिख्ल रहै |"
\v 27 उसब ओकरसंगे दीटा डकेतसिके टाँगल्कै - एकटाके ओकर दहिना बगल आर एकटाके बायाँ बगल |
\v 28 [ धर्मशास्त्रके बचन एरंके पुरा भेलै, “ ओकरा अपराधीसिके संगे गन्ल गेलै |”]
\v 29 उटा ठामसे ज्याबाला आदमीसब एरं कहिके मुडा हिलाके निन्दा करै, “ वाह ! तुहें मन्दिर तोडीके तीन दिनमे बनैभै ,
\v 30 क्रुससे उतरीके या, आर अप्ने आपके बचा |”
\v 31 ओहिने क्याके प्रमुख पुजारीसब भी शास्त्रीसिके संगे मिलिके एरं कहिके एक दोसरसे ओकर मजाक कैल्कै, “ यी दोसरके ते बचैल्कै मगर अप्ने आपके नैबचाबे सक्तै |
\v 32 यी इस्राएलके राजा, मसीह क्रुससे उतरीके आबग , आर हमेसब ऊ देख्बै आर बिस्वास कर्बै |” ओकर संगे क्रुसमें टाँग्ल आदमीसब भी ओकर निन्दा कैल्कै |
\v 33 बार बजेसे तीन बजेतक पुरा देशमे अन्धकार भेलै |
\v 34 तीन बजेके समयमे येशु एरं कहिके जोरसे चिकर्लै , “ इलोई , इलोई, लामा सबखथनी ?” - जकर मतलव छै, “ हे हमर परमेश्वर, हे हमर परमेश्वर, तुहें हमरा कथिले त्यागलह छे ?”
\v 35 अगल बगलके आदमीसब यी बात सुनिके कहैल्कै, “ सुन, ऊ एलियाके बोलाबै छै |”
\v 36 तब एकझन दौडीके जैके एकटा स्पन्ज सिर्कामे पुरे डुबाके लम्बा लाठीमे एरं कहिके ओकरा पियैले देल्कै, “ देखियै, कहूँ एलिया एकरा उतारैले आबैछै कि |”
\v 37 तब येशु बड्का आवाज निकालीके आपन प्राण त्यागल्कै |
\v 38 तब मन्दिरके पर्दा उप्परसे ल्याके निच्चातक दी भाग भ्याके चिर्ल गेलै
\v 39 येशुके एरंके प्राण त्याग्ते देखिके ओत्ते खडा भेल कप्तान कहैल्कै, “ सच्कोरे यी आदमी परमेश्वरके बेटा रहै |”
\v 40 ओत्ते दुर्हैसे देखेबाला कुछु औरतसब भी रहै | ओकरामे से मरियम मग्दलीनी, छोट्का याकुब, युसुफके म्या मरियम आर सलोमी रहै |
\v 41 ऊ जब गालीलमे रहै , यीसब ओकर पाछु चलै , आर ओकर सेवा टहल करै | येशुके संगमे यरुशलेममे ऐल आर्हौ औरतसब ओत्ते रहै |
\v 42 तैयारीके दिन, यानिकी बिश्राम दिनके आगुके दिन , साँझ हैते रहै |
\v 43 महासभाके प्रतिष्ठित सदस्य अरिमाथियाके योसेफ, जे परमेश्वरके राज्यके रस्ता देख्ते रहै, ऊ हिम्मत क्याके पिलातस लगत जैके येशुके लहास मांगल्कै |
\v 44 येशु पह्लहै मरिगेलै कहिके सुनिके चकित भेलै | तब पिलातस कप्तानके आपन लगत बोलाके येशुके मृत्यु भेलै कि नैभेलै कहिके पुछताछ कैल्कै |
\v 45 ओकर मृत्यु भेलै कहिके कप्तानसे खबर पैलके बाद पिलातस येशुके लहास लजाबैले योसेफके अनुमती देल्कै |
\v 46 तब योसेफ मलमलके कपडा किनल्कै, आर लहास उतारीके कपडा ल्याके लपेटल्कै , तब चट्टानमे खोधीके बनैल एकटा सारामे राखल्कै |तकरबाद साराके मुखमे ऊ एकटा पत्थल राखिदेल्कै |
\v 47 मरियम मग्दलीनी आर योसेफके म्या मरियम येशुके राख्ल ठाम देख्ते रहै |
\c 16
\p
\v 1 शबाथ दिन बित्लके बाद मरियम मग्दलिनी, याकुबके म्या मरियम, आर सलोमीसब येशुके शरीरमे लगाबैले सुगन्धित द्रब्य किनल्कै |
\v 2 हप्ताके पहिला दिन सुरुज उग्नहैं साथ उसब सारामे गेलै |
\v 3 तब उसब एकदोसरके कहैल्कै, “ हमरसिके लिए साराके पत्थल के हटा देतै ?
\v 4 उसब जब उप्पर महर देखल्कै ते साराके पत्थल हटैल रहै | उटा पत्थल बहुते बड्का रहै |
\v 5 तब उसब कब्बरमे जब ढुक्लै उसब उजरा कपडा लगैल एकटा जवान आदमी दहिना बगल बैठ्ल रहै , आर उसब चकित भेलै |
\v 6 मगर ऊ ओकरासिके कहैल्कै, “ चकित नैहो , तुहेंसब नासरतके येशुके खोजैछैं, जे क्रुसमे टाँग्ल रहै | ऊ जीन्दा भ्याके उठलैछे | ऊ एत्ते नैछै | ओकरा राख्ल ठाउं देख |
\v 7 जो , आर ओकर चेलासब आर पत्रुसके कहिदहैं ऊ तोरासिसे आगु आगु गालीलमे जैछौ | ओकर कहैल मुताबिक तुहेंसब ओकरा ओत्ते देख्भैं |”
\v 8 उसब कब्बरसे निक्लीके दौड्लै , कहिनेकी डर आर आश्चर्यसे उसब कांप्ते रहै | उसब कक्रहौ कुछु नैकहैल्कै, कहिनेकी उसब डरैल रहै |
\v 9 [ हप्ताके पहिला दिनके भरौहै ऊ जिन्दा भ्याके उठ्लके बाद ऊ सभैसे पहिला मरियम मग्दलीनी लगत देखा पड्लै | ओकरासे येशु सातटा भुत निकाल्लकै रहे |
\v 10 मरियम जैके ओकर चेलासिके यी खबर सुनैल्कै | उसब बिलाप क्याके कान्ते रहै |
\v 11 येशु जिन्दा भेलै आर मरियम लगत देखा पड्लै कहिके जब चेलासब सुनल्कै ओकरासिके बिस्वास नैभेलै |
\v 12 तकरबाद दीटा चेलासब गाउंमहर जैबेरियाँ ओकरसिके लगत ऊ दोसर रुपमे प्रकट भेलै |
\v 13 तब उसब घुरीके जैके आर्सब आदमीसिके बतैल्कै | मगर उसब ओकरोसिके बात बिस्वास नैकैल्कै |
\v 14 पाछु ऊ एगार चेलासिके लगत खाना खैबेरियाँ प्रकट भेलै | तब ओकरसिके अविस्वास आर हृदयके कठोरपनके लिए ऊ ओकरासिके धोपल्कै | कहिनेकी ऊ मुर्दासे जिन्दा भेल ओकरा देखेबालासिके बात उसब बिस्वास नैकैल्कै रहे |
\v 15 तब ऊ ओकरासिके कहैल्कै, “ सारा संसारमे जैके सभे सृष्टीके सुसमाचार प्रचार कर |
\v 16 विस्वास करेबाला आर बप्तिष्मा लिएबाला उद्धार पैतै, मगर बिस्वास नैकरेबाला दोषी ठहर्तै |
\v 17 बिस्वास करेबालासिके लगत यीसब चिन्ह हैतै - हमर नाममे उसब भुत निकाल्तै, उसब नया भाषासब बोल्तै,
\v 18 उसब साँपसब पकड्तै आर कोनो बिखबाला चीज खैतै ते कोनो किसिमसे उटा ओकरसिके नोक्सानी नैकर्तै | उसब बेमारीसिके उप्परमे आपन हाथ राख्तै आर उसब ठिक भ्याजैतै |
\v 19 तब एरंके ओकरसिसे बोलिके प्रभु येशु स्वर्ग गेलै, आर परमेश्वरके दहिना बगल बैठ्लै |
\v 20 तब ऊ चेलासब सभे ठाममे जैके प्रचार कैल्कै | प्रभु ओकरसिके संगे काम कर्ते रह्लै, आर चिन्हद्वारा बचनके प्रमाणित कैल्कै | आमेन |]
