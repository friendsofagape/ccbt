\id ROM
\ide UTF-8 
\rem Copyright Information: Creative Commons Attribution-ShareAlike 4.0 License 
\h  रोमियो
\toc1  रोमियो
\toc2  रोमियो
\mt1  Romans
\mt1 रोमियो
\c 1
\p \v 1 हमे पावल, येशु मसीहके दास, प्रेरित बनैले बोलैल, आर परमेश्वरके सुसमाचारके लिए अलग कैल छियै,
\v 2 जे सुसमाचार ऊ पहैलहैसे आपन अगमवक्ताद्वारा पवित्र धर्मशास्त्रमे प्रतिज्ञा कैल्कै रहे | 
\v 3 यी सुसमाचार परमेश्वरके पुत्रके बिषयमे छै, जकर जनम शरीरके अनुसार दाउदके बंशमे भेलै रहे |
\v 4 येशु मसीह हमरसिके प्रभु मर्लसे जिन्दा भ्याके पवित्रताके आत्मा अनुसार शक्तिमे परमेश्वरके पुत्र ठहर्लै |
\v 5 ओकर नामके खातिर बिस्वाससे आबेबाला आज्ञापालन सभे जातसिके बिच्चेमे आनैले हमेसब ओकरद्वारा अनुग्रह आर प्रेरितके काम पैलियै छे |
\v 6 तहूँसब ओकरसिके संगे संगे येशु मसीहके हुऐले बोलैल छैं |
\v 7 रोममे भेल तुहेंसब सभेको , परमेश्वरके प्रियसब , जेसब सन्त हुऐले बोलैल छैं : तोरासिके परमेश्वर हमरसिके पिता आर प्रभु येशु मसीहसे अनुग्रह आर शान्ति |
\v 8 सभैसे पहिला, हमे हमर परमेश्वरके येशु मसीहके द्वारा तुहेंसब सभैके लिए धन्यवाद चढाबै छियै , कहिनेकी तोरसिके बिस्वासके बात सारा संसारमे प्रचार भेल छै |
\v 9 हमे पुरा मनसे ओकर पुत्रके सुसमाचार प्रचारमे ओकर सेवा करैछियै , आर परमेश्वर हमर साक्षी छै कि केरंके हमर प्रार्थनामे सभे दिन तोरासिके याद करैछियौ |
\v 10 आर यी मांगैछियै, कि कोनो किसिमसे परमेश्वरके इच्छाद्वारा अन्तिममे तोरसिके लगत आबैले सफल हुए सकियै |
\v 11 कहिनेकी तोरासिके मजबुत बनाबैले कुछु आत्मिक बरदान तोरासिके दिए सकियै कहिके हमे तोरासिके भेट करैले बड्का इच्छा करैछियै |
\v 12 एरंके तोरसिके आर हमर , एकदोसरके बिस्वाससे अपनासब एकदोसरासे उत्साह पाबे सकियै |
\v 13 भैयासब , तोरासिके मालुम है कहिके हमे चाहैछियै, कि हमे तोरसिके आर अन्यजातीसिके बिच्चेमे भी कुछु फल जम्मा करैले तोरसिके लगत आबैले बहुतेबेर इच्छा कैलियै | मगर एखनतक हमे रुक्ल छियै |
\v 14 ग्रीक हुए या आर असभ्य जाती , बुधियार हुए या निर्बुधी , सभैके हमे ऋणी छियै |
\v 15 सेलाके रोममे रहेबाला तोरासिके भी सु -समाचार सुनाबैले हमे बहुते उत्सुक छियै |
\v 16 कहिनेकी सुसमाचारसे हमरा लाज नैलागैछै | कहिनेकी बिस्वास करेबाला सभैके लिए यी परमेश्वरके शक्ति छै, पहिला यहुदीसिके लिए आर अन्यजातिहौसिके लिए |
\v 17 कहिनेकी सुसमाचारमे परमेश्वरसे आबेबाला धार्मिकता प्रकट भेलै छे ,उटा धार्मिकता पुरा रुपसे बिस्वासहैके द्वारा आबैछै | एरं लिख्ल छै , “ धर्मी बिस्वासहैके द्वारा जियैछै |”
\v 18 परमेश्वरके क्रोध यी आदमीसिके सभेटा भक्तिहिनता आर दुष्टताके बिरुद्ध स्वर्गसे प्रकट भेलैछै , जे सचके ओकरसिके अधर्मसे दब्याके राखल्कै छे |
\v 19 परमेश्वरके बारेमे जानेवाला बात एकरासिके साफसे मालुम छै , कहिनेकी परमेश्वर एकरासिके यी बात देख्यादेल्कै छे |
\v 20 ओकर अदृश्य गुण, ओकर अनन्त शक्ति आर इश्वरीय स्वभाव संसारके शुरुहैसे बनैल चीजसिमे देखैल छै | सेल्याके एकरासिके कोनो बहाना नैछै |
\v 21 कहिनेकी परमेश्वरके चिन्हींके भी ओकरा दिएबाला महिमा नैदेल्कै , नैते धन्यबाद चढैल्कै, मगर उसब आपन बिचारमे बेकम्मा भेलै आर ओकरसिके मुर्ख मन आर्हौ अन्हार भेलै |
\v 22 बुद्धिमान छियै कहिके दाबी कैल्कै तैयोपर उसब मुर्खे बन्लै ,
\v 23 आर उसब बिनाशी आदमी , चिडिया मैना , चार टेंगा जानवर आर घिसृके चलेबाला जीवसिके मुर्तिके रुपसंगे अविनाशी परमेश्वरके महिमा बदल्लकै |
\v 24 सेल्याके परमेश्वर ओकरासिके हृदयके कामवासनामे छोडिदेल्कै , ताकी उसब आप्नहैं आप्नहैं आपन शरीरके अनादर करै |
\v 25 कहिनेकी उसब परमेश्वरके सच्चाईके झुटसंगे बदला क्याके सभेदिन रहेबाला परमधन्य सृस्टीकर्ताके त्यागीके बरु सृष्टी कैल चीजसिके पुजा आर सेवा कैल्कै |
\v 26 सेल्याके परमेश्वर ओकरासिके लाज लागेबाला कामबासनामे छोडीदेल्कै | ओकरसिके औरतसब स्वाभाविक व्यवहारके अस्वाभाविक व्यवहारमे परिवर्तन कैल्कै |
\v 27 तब ओहिने क्याके औरतके स्वाभाविक व्यवहार त्यागीके एक दोसरके महर कामुकताके जलनमे मरदसब मरद्है सिसे निर्लज्ज काम कैल्कै , आर आप्ने शरीरमे आपन कसूरके सहि दण्ड भोगल्कै |
\v 28 एरंके उसब परमेश्वरके महत्व दियैले नैचाहैके कारणसे परमेश्वर ओकरासिके भ्रष्ट मनके अवस्थामे खराब आचरणके अवस्थामे त्यागीदेल्कै |
\v 29 उसब सभे रकमके बदमाशी, दुष्टता, लोभ, इखसे भर्ल छै | उसब डाह, हत्या, झर झगडा , छल , निन्दासे भर्ल हैछै , आर उसब दोसरके बात काटेबाला ,
\v 30 आर बद्नाम करेबाला, परमेश्वरके घृणा करेबाला , ढीट, अहंकारी, अभिमानी आर खराब बात सोचिके घुमेबाला , बाप म्याके बात नैमानेबाला , 
\v 31 मुरुख , बिस्वास घाती , निर्दय, आर क्रुर हैछै |
\v 32 एरं काम करेबाला मृत्युके योग्य हैछै कहिके परमेश्वरके धार्मिक बिधान जानिके भी उसब खाली यीसब काम करेबाला नै , मगर एरं करेबालासिके संगे सहमतो हैछै |
\c 2
\p \v 1 सेल्याके दोसरके दोष लगाबेबाला हे आदमी , तुहें जे कोय भी छैं , कोनो बहाना नैछौ , कहिनेकी जे बातमे तुहें दोसरके दोषी बनैभैं , उहा बातमे तहूँ दोषी हैभैं , कहिनेकी तुहें दोष लगाबेबाला भी उहा काम करैछैं |
\v 2 एरं काम करेबालापर परमेश्वरके इन्साफ ठिकसे पडैछै कहिके हमेसब जानैछियै |
\v 3 हे आदमी, तुहें एरं काम करेबालाके दोष लगाबैछैं, आर आप्नहौँ ,उहा काम कर्भैं ते, कि तुहें परमेश्वरके इन्साफसे बचि जैबै कहिके सोचैछैं ? 
\v 4 या परमेश्वरके कृपा तोरा पश्चातापमे ल्याजैतौ कहिके नैजानिके कि तुहें ओकर दया, सहनशीलता आर धिरजके प्रसस्ताके तुच्छ सम्झैछैं ?
\v 5 मगर परमेश्वरके धार्मिक इन्साफ प्रकट हुएबाला ऊ दिनके लिए आपन कठोर आर अपश्चतापी हृदयके कारणसे तुहें आपन लिए क्रोध जम्मा करैछैं ,
\v 6 कहिनेकी ऊ सभे आदमीके ओकर काम मुताबिक इनाम देतै |
\v 7 धिरजके साथ अच्छा काम करिके महिमा इज्जत आर अमरत्व खोजेबालाके ऊ अनन्त जीवन देतै |
\v 8 मगर झगडा करेबाला , सत्यके पालन नैकरेबाला आर खराबीमे चलेबालासिके उप्परमे क्रोध आर रीस प्रकट हैतै |
\v 9 खराब काम करेबाला सभैके उप्परमे संकट आर आफत ऐतै , पहिला यहुदीसिके उप्परमे आर अन्यजातिहौके उप्परमे पड्तै |
\v 10 मगर अच्छा काम करेबाला सभैके पहिला यहुदीसिके आर अन्यजातिहौके गौरव, इज्जत आर शान्ती मिल्तै |
\v 11 कहिनेकी परमेश्वर पक्षपात नैकरैछै |
\v 12 सभेको जे ब्यवस्थाबिना पाप कैल्कै छे , उसब व्यवस्थाबिना नाश हैतै , आर व्यवस्थाके अधिनमे रहिके पाप करेबालाके इन्साफ व्यवस्थासे हैतै |
\v 13 कहिनेकी व्यवस्था सुनेबालासब परमेश्वरके आगु धर्मी नैठहर्तै, मगर व्यवस्था पालन करेबालासब परमेश्वरके आगु धर्मी ठहर्तै |
\v 14 कहिनेकी ब्यवस्था जकर लगत नैछै , ऊ अन्यजातीसब स्वभावेसे व्यवस्थाके कहैल जुगुर काम करैछै ते , ओकरसिके लगत व्यवस्था नैछै तैयोपर उसब आपन लिए आप्नहैं व्यवस्था छै |
\v 15 व्यवस्था जे चीज मांगैछै , ऊ चीज उसब आपन हृदयमे लिख्ल देखैतै ,आर ओकरसिके आपन बिबेक भी गवाही देतै , आर ओकरसिके बिचारसब कख्निहौं ओकरासिके दोष देतै , आर कख्निहौं समर्थन कर्तै | 
\v 16 यीसब ऊटा दिन हैतै जब परमेश्वर हमर प्रचार कैल सुसमाचारके मुताबिक येशु मसीहद्वारा आदमीसिके गुप्त कामके इन्साफ कर्तै |
\v 17 अगर तुहें , हमे ते यहुदी छियै कहिके व्यवस्थामे भरोसा करिके परमेश्वर संगके सम्बन्धमे घमण्ड करैछैं ,
\v 18 आर ओकर इच्छा जानैछैं , आर ब्यवस्थामे सिखैल बढियाँ बातसब मन्जुर करैछैं, 
\v 19 आर तोरा यी बात निश्चय छौ कि तुहें अन्धा सबके अगुवा छैं , अन्हारमे रहेबालासिके लिए उजेत छैं , 
\v 20 मुरुखसिके सुधारैछैं , कमजोर आदमीसिके शिक्षा दैछैं , कहिनेकी व्यवस्थहैमे तुहें सभे बुद्धी आर सत्य पैल्हैं छे - 
\v 21 एरंके जब तुहें दोसर आदमीसिके सिखाबैछैं , ते कि तुहें अपनाके नैसिखाबैछैं ? जब तुहें चोरीके बिरुद्धमे प्रचार करैछैं , ते कि तुहें आप्नहैं चोरी करैछैं ? 
\v 22 तुहें जे व्यभिचार नैकर कहिके प्रचार करैछैं , ते कि तुहें आप्नहैं व्यभिचार करैछैं ? तुहें जे मुर्तिके घृणा करैछैं , ते कि आप्नहैं मन्दिरसब लुटैछैं ?
\v 23 तुहें जे व्यवस्थामे घमण्ड करैछैं , ते कि तुहें व्यवस्था तोडिके परमेश्वरके अनादर करैछैं ?
\v 24 कहिनेकी एरंको लिख्ल छै , “ अन्यजातिसिके बिच्चेमे परमेश्वरके नाम तोरसिके कारणसे बदनाम भेल छै |”
\v 25 व्यवस्थाके पालन करैछैं ते खतनासे फैदा हैतौ , मगर व्यवस्थाके उलंघन कर्भैं ते तोर खतना बेखतना हैतौ |
\v 26 अगर शरीरमे जकर खतना नै भेल छै , ऊ व्यवस्थाके नियम पालन करैछै ते , कि ओकर बेखतना खतनामे नैगन्ल जैतै ? 
\v 27 तब शरीरमे खतना नै करिके भी जे व्यवस्था पालन कैल्कै छे , ऊ आदमी व्यवस्था भेल आर खतना भेल आदमीसब जे व्यवस्था उलंघन कैल्कै छे , ओकरा दोषी बनैतै |
\v 28 बाहरी रुपसे यहुदी बनेबालासब सच्चा यहुदी नैछै , ओहिने करिके सच्चा खतना भी बाहरी आर शारीरिक बात नैछै |
\v 29 यहुदी ऊ छै जे भितरसे यहुदी छै , आर सच्चा खतना ते हृदयके बात छै , यी आत्मिक बात छै , लिख्ल व्यवस्थाके बात नैछै | एरंको आदमीके प्रसंसा आदमीसे नै मगर परमेश्वरसे हैछै |
\c 3
\p \v 1 आब यहुदीसिके कि फैदा छै ते ? अथवा खतनाके कि मोल छै ?
\v 2 सभे किसिमसे एकरामे बहुते फैदा छै | सबसे पहिला ते परमेश्वरके बचन यहुदीसिके देल गेलै छे | 
\v 3 अगर ओकरासिमेसे कोय कोय बिस्वास नै कैल्कै ते कि भेलै ? कि ओकरसिके अविस्वाससे परमेश्वरके बिस्वासयोग्यताके रद्दी बनैतै ?
\v 4 ओरं नैहै, परमेश्वर सच्चा आर सभे आदमी झुठा है | जेरं लिख्ल छै, “ तुहें आपन बचनमे ठिक हैह, आर इन्साफके समयमे तुहें जितिह |”
\v 5 मगर आपनसिके अधार्मिकताके कारणसे परमेश्वरके धार्मिकता प्रकट हैछै ते हमेसब कि कहियै ? ते कि परमेश्वरके क्रोध अपनासिमे आबैछै ते कि ऊ अन्याय करैछै ? ( हमे आदमीके जेरं तर्क करैछियै | )
\v 6 कदाचित नै ! ओरं हैतियै ते परमेश्वर संसारके इन्साफ केरंके कर्तियै ?
\v 7 लेकिन, अगर हमर झुठके कारणसे परमेश्वरके सच्चाई, ओकरे महिमाके लिए बहुते हैछै ते, कहिने हमे पापी जुगुर इन्साफमे पडैछियै ? 
\v 8 ते कि, अच्छा है कहिके खराबिये कहिने नैकरियै ते ? कोय कोय आदमीसब हमेसब ओहिने कहैछियै कहिके हमरासिके दोष लगाबैछै |ओकरसिके दोष लगाना सहिये छै |
\v 9 ते कि अपना यहुदीसब आर्हौ बढियाँ छियै ते ? सच्चे नैछियै, कहिनेकी सभे आदमी, यहुदी आर अन्यजातिसब दोनो पापके वशमे छै कहिके हमे दोष लगादेलियै छे |
\v 10 जेरं कि लिख्ल छै, “ धर्मी कोय नैछै, एक झन भी नैछै,
\v 11 बुझेबाला कोय नैछै, परमेश्वरके खोजेबाला कोय नैछै |
\v 12 उसब सबको भट्कल छै, उसब एक्के संगे बेकम्मा भेल छै | अच्छा करेबाला कोय नैछै, अच्छा करेबाला एक झन भी नैछै |”
\v 13 " ओकरसिके घैच खुल्ला सारा छै, उसब आपन जिभासे छलके बात करैछै |” “साँपके बिष ओकरसिके ठोरमे छै |”"
\v 14 “ ओकरसिके मुख सराप आर तित्त बातसे भर्ल छै |” 
\v 15 “ ओकरसिके ट्यांग खुनखराबा करैले आगु रहैछै | 
\v 16 बिनाश आर दुर्दशा ओकरसिके पैडामे छै, 
\v 17 आर शान्तिके पैडा उसब नैजानल्कै छे |”
\v 18 “ ओकरसिके आँखीमे परमेश्वरके डर नैछै |”
\v 19 आब हमेसब जानैछियै , जत्ना बात ब्यवस्था कहैछै , उटा बात व्यवस्थाके अधिनमे रहेबालाके कहैछै , कि सभे मुख चुपचाप रहै , आर सारा संसारके परमेश्वरके आगु जवाफदेही हुए पड़तै |
\v 20 सेल्याके व्यवस्थाके कर्मसे कोय आदमी परमेश्वरके नजरमे धर्मी नैठहर्तै , कहिनेकी ब्यवस्थ्हैसे पापके चेतना हैछै |
\v 21 मगर आब ते व्यवस्था बिन्है परमेश्वरसे आबेबाला धार्मिकता प्रकट भेल छै | ओकरे गवाही व्यवस्था आर अगमवक्तासब देल्कै छे |
\v 22 येशु मसीहमे बिस्वास करेबाला सभे आदमीमे परमेश्वरके धार्मिकता बिस्वासद्वारा प्रकट भेलै छे | कहिनेकी कोनो फरक नैछै, 
\v 23 कहिनेकी सभेको पाप कैल्कै छे, आर परमेश्वरके महिमा तक पुगैले चुक्ल छै | 
\v 24 परमेश्वरके अनुग्रहके बरदानके कारणसे येशु मसीहमे भेल उद्धारसे उसब फोकटमे धर्मी ठहर्ल छै |
\v 25 परमेश्वर, येशु मसीहके ओकर खुनसे प्रायश्चितके बलिदान स्वरूप प्रस्तुत कैल्कै, जेटा प्रायश्चित विश्वासद्वारा ग्रहण करे पडैछै | यी काम परमेश्वर आपन धार्मिकता देखाबैले कैल्कै, कहिनेकी ओकर इश्वरीय धिरजमे आगुके पापसिके ऊ वास्ता नैकैल्कै रहे |
\v 26 परमेश्वर आप्नहैं धर्मी छै आर येशुमे बिस्वास करेबालासिके ऊ धर्मी बनाबैछै कहिके प्रमाणित करैले ऊ वर्तमान समयमे यी कैल्कै |
\v 27 तब आपनसिके घमण्ड कते गेलै ? ओकर ते जगहे नैछै | कोन सिद्धान्तमे एरं हैतै ? यी कर्मके सिद्धान्तमे हैतै ? कहियो नै ! यी ते खाली बिस्वासके सिद्धान्तसे हैतै |
\v 28 सेल्याके व्यवस्थाके कर्मके पालन नैकरिके बिस्वासहै से आदमी धर्मी ठहरैछै कहिके हमेसब जानैछियै |
\v 29 कि परमेश्वर खाली यहुदीसिके परमेश्वर छै ? कि ऊ अन्यजातिसिके परमेश्वर नैछै ? ऊ अन्यजातिसिके भी परमेश्वर छै |
\v 30 कहिनेकी परमेश्वर एकेटा छै | ऊ खतनाबालासिके ओकरसिके बिस्वासके आधारमे धर्मी बनाबैछै आर बेखतनाबालासिके भी ओकरसिके बिस्वासके आधारमे धर्मी बनाबैछै |
\v 31 तब कि ते अपनासब इहा बिस्वाससे व्यवस्थाके रद्द करियै ? कदाचित् नै ! बरु हम्मेसब व्यवस्थाके कायम राख्बै |
\c 4
\p \v 1 आब , शरीर अनुसारके आपनसिके पुर्खा अब्राहमके सम्बन्धमे हमेसब कि कहियै ते ?
\v 2 अगर अब्राहम कामद्वारा धर्मी ठहर्तियै ते ओकरा घमण्ड करैके कनेजरा ठाम हैतियै , मगर परमेश्वरके आगु ते नै | 
\v 3 "कहिनेकी पवित्रशास्त्र कि कहैछै ? " अब्राहम परमेश्वरपर बिस्वास कैल्कै आर उटा ओकर लिए धार्मिकतामे गन्ल गेलै |” "
\v 4 आब , काम करेबाला आदमी जे रोजी पाबैछै उटा दान नैछै , मगर उटा ओकर पाबेबाला हक छै |
\v 5 जे आदमी करम नैकरैछै, मगर भक्तीहीनके धर्मी बनाबेबाला परमेश्वरपर भरोसा राखैछै, ओरंको आदमीके बिस्वासके गन्ती धार्मिकतामे हैछै |
\v 6 करमके बिना धर्मीके गन्तीमे आबेबाला आदमीके यी बचनसे दाउद धन्यके कहैछै , 
\v 7 " ऊ आदमी धन्यके छै , जकर अपराध क्षमा भेल छै , आर जकर पापसब झांप्ल छै |"
\v 8 ऊ आदमी धन्यके छै, जकर पापके हिसाब परमेश्वर नैलैछै |”
\v 9 कि यी आशिर्वाद खाली खतनाबालासिके लिए छै ? कि बेखतनाबालासिके लिए भी छै ? अब्राहमके लिए ते बिस्वासे ओकर लिए धार्मिकतामे गन्ल गेलै रहे कहिके हमेसब जानैछियै |
\v 10 तब केरंके यी ओकर लिए धार्मिकतामे गन्ल गेलै ? ओकर खतना हुऐ से आगु या पाछु ? ओकर खतना भ्याके नै , मगर आगु |
\v 11 खतना नैभ्याके भी बिस्वाससे पाबेबाला धार्मिकताके चिन्ह या छाप जुगुर ऊ खतना पैल्कै रहे | बिना खतनाके बिस्वास करिके धर्मी गन्ल सभैके ऊ बाप बनै कहिके यी भेलै रहे |
\v 12 अब्राहम उसब खतनाबालासिके भी बाप छै , जकर खतना भेल खाली नैछै , मगर जे बिस्वासके उहा नमुना अनुसार चलैछै , जे बिस्वास खतना हुऐसे पहिला आपनसिके बाप अब्राहममे रहै |
\v 13 संसारके उतराधिकारी हुऐले अब्राहम आर ओकर बंशके देल प्रतिज्ञा व्यवस्थासे नैऐलै छे , मगर बिस्वासके धार्मिकतासे ऐलै छे |
\v 14 अगर व्यवस्था पालन करेबालासब खाली उतराधिकारी हैतै ते बिस्वास रद्द आर प्रतिज्ञा व्यर्थ हैतै |
\v 15 कहिनेकी व्यवस्था क्रोध आनैछै , मगर जते व्यवस्था नैछै , ओत्ते अपराध भी नैहैछै |
\v 16 सेल्याके यी प्रतिज्ञा बिस्वासपर भर पडैछै, यी कारणसे कि प्रतिज्ञा अनुग्रहमे भर पडिके अब्राहमके सभे बंशके लिए पक्का है | यी प्रतिज्ञा खाली व्यवस्था पालन करेबालासिके लिए नै भ्याके, अब्राहमके जुगुर बिस्वासमे हुएबालासिके लिए भी छै, कहिनेकी अब्राहम आपनसिके सभैके बाप छै |
\v 17 जेरं लिख्ल छै, “ हमे तोरा बहुते जातिके बाप बनैलियौ छे |” जे परमेश्वरपर अब्राहम बिस्वास कैल्कै, ओकर नजरमे ऊ आपनसिके सभैके बाप छै | ऊ मर्लसिके भी जीवन दैछै, आर अस्तित्वमे नैहैल चीजसिके बोलाके अस्तित्वमे आनैछै |
\v 18 " तोर सन्तानसब भी अहिने असंख्य हैतौ |” कहिके परमेश्वरके कहैल बचनके अनुसार, एक्कोरति आशा नैरहै तैयोपर अब्राहम आशा राखिके बिस्वास कैल्कै, आर एरंके ऊ बहुते जातिके बाप बन्लै |"
\v 19 अब्राहम लगभग एक स बरस पुग्ल रहै, हमर शरीर बूढ भेल छै, आर साराके कोख भी बाँझ छै कहिके जानिके भी ऊ आपन विश्वासमे कमजोर नैभेलै |
\v 20 परमेश्वरके प्रतिज्ञाके बिषयमे कोनो शंका ओकरा हिलाबे नैसकल्कै , मगर आपन बिस्वासमे मजबुत भ्याके ऊ परमेश्वरके महिमा देल्कै |
\v 21 परमेश्वर जे प्रतिज्ञा कैल्कै छे, उटा प्रतिज्ञा ऊ पुरा करे सक्तै कहिके अब्राहमके पुरा बिस्वास रहै |
\v 22 सेल्याके भी ओकर बिस्वास, “ ओकर लिए धार्मिकतामे गन्ल गेलै |” 
\v 23 "धार्मिकता " गन्ल गेलै " बाला बचन खाली ओकर लिए नै लिख्ल छै, "
\v 24 मगर आपनसिके लिए भी छै | अपनासब जे आपनसिके येशु प्रभुके जिन्दा करेबालापर बिस्वास करैछियै, यी आपनसिके लिए भी गन्ल जैतै |
\v 25 ऊ आपनसिके अपराधके लिए मर्लै आर अपनासिके धर्मी बनाबैले फेर जिन्दा भेलै |
\c 5
\p \v 1 सेल्याके बिस्वासद्वारा धर्मी ठहरीके आपनसिके प्रभु येशुद्वारा परमेश्वरसे आपनसिके मिलाप भेल छै |
\v 2 ओकरद्वारा अप्नासब यी अनुग्रहमे प्रवेश पैलियै छे | यी अनुग्रहमे अपनासब खडा छियै आर परमेश्वरके महिमाके सहभागी हुऐके आशामे अपनासब रमाबैछियै |
\v 3 खाली एत्ना नै, हमेसब हमरसिके संकटमे रमाबैछियै, यी जानिके कि संकटके कारणसे सहनशीलता उत्पन्न हैछै,
\v 4 सहनशीलतासे चरित्र प्रकट हैछै, आर चरित्रसे आशा उत्पन्न हैछै |
\v 5 आशा अपनासिके निराश नैबनाबैछै, कहिनेकी अपनासिके देल पवित्र आत्माद्वारा परमेश्वरके प्रेम आपनसिके हृदयमे उझल्ल छै |
\v 6 कहिनेकी जख्नी अप्नासब कमजोर रहियै , तख्निहैं येशु मसिह ठिक समयमे अधर्मीसिके लिए मर्लै |
\v 7 धार्मिक आदमीके लिए मरेबाला सायदे कोय मिल्तै, कथौ अच्छा आदमीके लिए मरैले कोय हिम्मत करी भी लेतै |
\v 8 मगर परमेश्वर आपनसिके लिए ओकर प्रेम एक्रहैमे देखाबैछै कि अपनासब पापिये रहियै तख्निहैं येशु मसिह आपनसिके लिए मर्लै |
\v 9 सेल्याके येशु मसिहके लहूसे अपनासब धर्मी बनैल जैके कारणसे आर्हौ बेसी अपनासब परमेश्वरके क्रोधसे बचैल जैबै |
\v 10 कहिनेकी अपनासब परमेश्वरके शत्रुए रहियै, तख्निहैं ओकर बेटाके मौतद्वारा परमेश्वरसे आपनसिके मिलाप भेल रहै ते, आब आर्हौ बेसी परमेश्वरसे मिलाप हुऐके कारणसे येशु मसिहके जीवनद्वारा अपनासब बचैल जैबै |
\v 11 खाली एत्ना नै मगर प्रभु येशु मसीहद्वारा परमेश्वरमे हमेसब रमाहट भी करैछियै , ओकरद्वारा आब् अपनासिके परमेश्वरसे मिलाप प्राप्त भेलै छै |
\v 12 एकटा आदमीके कारणसे संसारमें पाप ऐलै आर पापसे मौत | एरंके सभे आदमी पाप करैके कारणसे सभे आदमीमें मौत फैल्लै |
\v 13 व्यवस्था दियैसे पहेला भी संसारमें पाप रहै, मगर जत्ते व्यवस्था नैछै , ओत्ते पापके हिसाब भी नैहैछै |
\v 14 आदमसे ल्याके मोशातकके आदमीसिके उप्परमें मौत राज्य कैल्कै, ओक्रहौ सिपर जे आदम जुगुर पाप नैकैल्कै रहे | ऊ आदम पाछु आबेबालाके प्रतिरुप रहै |
\v 15 मुफ्तके बरदान आर उटा अपराधमें कोनो समानता नैछै | कहिनेकी एकटा आदमीके अपराधके कारणसे बहुते आदमी मर्लै ते आर्हौ बेसी परमेश्वरके अनुग्रह एकटा आदमी अर्थात येशु मसीहद्वारा ऐल मुफ्तके बरदान बहुते आदमीके लिए भेलै |
\v 16 मुफ्तके बरदान जे छै एकटा आदमीके पापके नतिजा जुगुर नैछै | कहिनेकी एकटा अपराधके इन्साफसे दण्डके आज्ञा ऐलै, मगर बहुते अपराधके पाछु ऐल मुफ्तके बरदान सभैके निर्दोष बनाबैछै |
\v 17 अगर एकेटा आदमीके अपराधके कारणसे सभैमे मृत्यु राज्य कैल्कै ते आर्हौ बेसी अनुग्रह आर धार्मिकताके मुफ्तके बरदान पाबेबालासब एकेटा आदमी येशु मसीहद्वारा जीवनमे राज्य कर्तै |
\v 18 सेल्याके एकेटा आदमीके अपराधसे सभे आदमीसब दण्डके भागीदार भेलै, ओहिने क्याके एकेटा आदमीके धार्मिकताके काम सभे आदमीके धर्मी बनाके जीवन आनैछै |
\v 19 कहिनेकी जेरंके एकेटा आदमीके अनाज्ञाकारितासे बहुते आदमी पापी बनैल गेलै , ओहिने करिके एक्केझनके आज्ञाकारिताद्वारा बहुते झन धर्मी बनैल जैतै |
\v 20 व्यवस्था ऐलै आर अपराधमें वृद्धि भेलै, मगर जते पाप बढ्लै अनुग्रह आर्हौ बेसी बढ्लै |
\v 21 यी कारणसे कि जेरंके पाप मृत्युमे राज्य कैल्कै, ओहिने करिके येशु मसीह आपनसिके प्रभुद्वारा अनुग्रहसे धर्मी बनाके अनन्त जीवनतक राज्य कर्तै |
\c 6
\p \v 1 आब हमेसब कि कहियै ? कि अनुग्रह आर्हौ बेसी मिलै कहिके अप्नासब पापे कर्ते रहियै ते ?
\v 2 ओरं नैहै ! अप्नासब जे पापके खातिर मर्ल छियै, ते केरंके अप्नासब आर्हौ ओक्रहैमे जीवन जियै ? 
\v 3 कि तुहेंसब नैजानैछैं, जत्ना आदमी मसीहमे बप्तिष्मा लेलियै, ओक्रे मृत्युमे बप्तिष्मा लेलियै रहे ? 
\v 4 सेल्याके बप्तिष्मामे अप्नासब मृत्युमे ओकरेसंगे गाड्ल गेलियै, ताकि जेरंके पिताके महिमासे येशु मसीह मुर्दासे जिन्दा भेलै, ओहिने करिके अप्नहौंसब नया जीवनके रस्तामे चल |
\v 5 अगर ओकर मृत्युमे अपनासब ओकरसंगे एक भेलियै छे ते, ओकर पुनरुत्थानमे भी निश्चित रुपसे अप्नासब ओकरसंगे एक हैबै |
\v 6 हमेसब जानैछियै कि हमरसिके पुर्ना स्वभाव ओकरसंगे क्रुसमे टाँग्ल गेलै , ताकी आपनसिके पापबाला शरीर नाश भ्याजै, आर फेर अप्नासबके पापके दास बने नैपडै |
\v 7 कहिनेकी जे मर्ल छै ऊ पापसे मुक्त भेल छै |
\v 8 अगर अप्नासब मसीहके संगमे मर्ल छियै ते ओकरसंगे फेर जिबै कहिके बिस्वास भी करैछियै |
\v 9 हमेसब जानैछियै कि मसीह फेर मुर्दासे जिन्दा भ्याके नैमर्तै | आब फेर ओकरापर मौत राज्य नैकर्तै |
\v 10 जे मृत्युमे ऊ मर्लै, ऊ पापके लिए सभेदिनके लिए एक्केबेर मर्लै | मगर जे जीवन ऊ जितै, ऊ परमेश्वरके लिए जितै |
\v 11 अहिने करिके तोर्हौसिके आपन जीवनके पापके लिए मर्ल, मगर येशु मसीहमे परमेश्वरके लिए जिन्दा सम्झे पड्तौ |
\v 12 सेल्याके शरीरके अभिलाषा अनुसार नैचलेपडौ कहिके तोरसिके मरणशील शरीरमे पापके राज्य करैले नैदहैं |
\v 13 आपन शरीरके अंगके दुष्टताके साधनके रुपमे पाप करैले समर्पण नैकर | मगर मृत्युसे जीवनमे आन्ल आदमी जुगुर आपन जीवनके परमेश्वर कते अर्पण क्यादहैं, आर शरीरके अंगसिके धार्मिकताके साधन जुगुर परमेश्वर कते समर्पण कर |
\v 14 कहिनेकी पाप तोरासिमे राज्य नैकर्तौ, कहिनेकी तुहेंसब ब्यवस्थाके अधिनमे नैछैं, मगर अनुग्रहके अधिनमे छैं |
\v 15 आब कि ते ? कि अप्नासब व्यवस्थाके अधिनमे नैछियै, मगर अनुग्रहके अधिनमे छियै कहिके पाप करियै ते ? हर्गिस नै !
\v 16 कि तुहेंसब नैजानैछैं, आज्ञाकारी कमाराके रुपमे जकर लगत आपन जीवनके समर्पण कर्भैं, जकर आज्ञापालन कर्भैं ओकर कमारा भी बन्भैं ? - कि ते मौतमहर लजाबेबाला पापके कमारा या धार्मिकता महर लजाबेबाला आज्ञाकारिताके ?
\v 17 मगर परमेश्वरके धन्यबाद है, कि तुहेंसब जे एकबेर पापके कमारा रहैं , आब जे शिक्षाके नमुनामे तुएँसब सौंप्ल छैं, उटा तुहेंसब हृदयसे पालन करेबाला भेल छैं |
\v 18 तुहेंसब पापसे मुक्त भ्याके, धार्मिकताके कमारा बन्ल छैं |
\v 19 तोरासिमे भेल मानवीय कम्जोरीके कारणसे हमे तोरासिसे बुझेबाला भाषामे बोलैछियौ | कहिनेकी जेरंके एकबेर तुहेंसब आपन शरीरके अंगसिके अशुद्धता आर आर्हौ बेसी अपराधके लिए समर्पण कैल्हैं, आब ओहिने करिके पवित्रीकरणके लिए आपन अंगसिके धार्मिकताके लिए समर्पण कर |
\v 20 तुहेंसब पापके कमारा हुऐके समयमे धार्मिकता खातिर स्वतन्त्र रहैं |
\v 21 आब जे भी चीजके लिए तुहेंसब एखन शर्माबैछैं, ऊसब चीजसे तोरासिके कि प्रतिफल मिल्लौ ? उसब चीजके अन्त मृत्यु छै |
\v 22 मगर आब तुहेंसब पापसे मुक्त भ्याके परमेश्वरके कमारा भेल छैं , आर तोरासिके मिलेबाला प्रतिफल पवित्रीकरण छौ, आर ओकर अन्त अनन्त जीवन छै |
\v 23 कहिनेकी पापके मजदुरी मृत्यु छै , मगर परमेश्वरके मुफ्तके वरदान येशु मसीह हमरसिके प्रभुमे अनन्त जीवन छै |
\c 7
\p \v 1 भ्यासब , कि तुहेंसब नैजानैछैं- हमे व्यवस्था जानेवालासिसे बोलैछियै - कि आदमीके जीवन रहै तक खाली व्यवस्था लागु हैछै |
\v 2 उदाहरणके लिए, एकटा विवाहित औरत ओकर घरबाला जिन्दा रहैतक ऊ आपन घरबालासंगे कानुनमे बान्ह्ल रहैछै, मगर यदि ओकर घरबाला मरिजैतै ते ऊ औरत पति सम्बन्धके कानुनसे मुक्त भ्याजैछै |
\v 3 अहिने करिके घरबाला जिन्दे छै आर ऊ दोसर मरदसंगे रहेलाग्तै ते ऊ औरत व्यभिचारिणी कह्लैतै | मगर ओकर पति मरिजैतै ते ऊ औरत उटा कानुनसे मुक्त भ्याजैतै, आर ऊ दोसर मरदसे बिहा करियो लेतै ते ऊ व्यभिचारिणी नैहैतै |
\v 4 एरंके हमर भ्यासब, तहूँसब भी मसीहके शरीरद्वारा व्यवस्थाके लिए मर्ल छैं, ताकी तुहेंसब दोसर आदमी अर्थात मृत्युसे जिन्दा भेल मसीहके संगे एक बन, आर अप्नासब परमेश्वरके लिए फल फराबे सकियै |
\v 5 जब अप्नासब पाप स्वभावमे जीवन बितैते रहियै, तब मृत्युके फल फराबैले व्यवस्थासे उत्तेजित बनैल आपनसिके पापमय अभिलाषासब आपनसिके शरीरके अंगमे काम कर्ते रहै |
\v 6 अप्नासिके बन्धनमे राखेबाला व्यवस्थाके लिए मरीके अप्नासब ओकरासे मुक्त भ्यागेलियै छे, आर अप्नासब पुर्ना लिख्ल बिधानके अधिनमे नै, मगर पवित्रआत्माके नयाजीवनमे सेवा करैछियै |
\v 7 अप्नासब कि कहियै ते ? व्यवस्था पाप छै ? हर्गिस नै ! अगर व्यवस्था नैहैतियै ते हमरा, पाप ककरा कहैछै कहिके मालुम नैहैतियै, कहिनेकी “ तुहें लोभ नैकर ” कहिके व्यवस्था नैकहैतियै ते लोभ ककरा कहैछै से हमे नैजान्तियै |
\v 8 मगर पाप, आज्ञामे मौका पाबिके हमरामे सभेकिसिमके लोभ उत्पन्न करैल्कै | व्यवस्था बिना ते पाप मुर्दा जुगुर छै |
\v 9 जख्नी व्यवस्था नै ऐलै रहे तख्नी हमे जिन्दा रहियै, मगर जब आज्ञा ऐलै तब पाप जाग्लै आर हमे मर्लियै |
\v 10 जीवनके प्रतिज्ञा दिएबाला उहा आज्ञा हमरामे मृत्यु आनल्कै |
\v 11 कहिनेकी पाप आज्ञाद्वारा मौका पाबिके हमरा छल कैल्कै, आर ओक्र्हैसे हमरा मारल्कै |
\v 12 व्यवस्था पवित्र छै, आज्ञा पवित्र, न्यायसंगत आर अच्छा छै |
\v 13 ते कि जे अच्छा छै, ऊ हमर खातिर मृत्यु आनल्कै ते ? हर्गिस नै ! मगर पाप पापहैके रुपमे देख्खा जै कहिके अच्छा चिजसे पाप हमरामे मृत्यु उत्पन्न कराबैछै, ताकी आज्ञाद्वारा पाप पुरा रुपसे पापमय बनै |
\v 14 कहिनेकी हमेसब जानैछियै कि व्यवस्था आत्मिक छै, मगर हमे शारीरिक छियै आर पापहैमे बेच्ल छियै |
\v 15 हमे कि करैछियै, से नैबुझैछियै | कहिनेकी हमे जे चाहैछियै, से नैकरैछियै | मगर उहा करैछियै, जे हमे घृणा करैछियै |
\v 16 करैले नैचाहेबाला काम हमे करैछियै ते , व्यवस्था ठिक छै कहिके हमे सहमत छियै |
\v 17 सेल्याके ऊ काम करेबाला हमे नैछियै , मगर हमरामे बास करेबाला पाप छै |
\v 18 कहिनेकी हमरा मालुम छै, कि हमरामे, अर्थात हमर पाप स्वभावमे कोनो अच्छा बात बास नैकरैछै | जे अच्छा छै उटा करैके हमरामे इच्छा छै, मगर उटा काम हमे पुरा करैले नैसकैछियै |
\v 19 कहिनेकी जे अच्छा काम हमे करैले चाहैछियै , उटा हमे नैकरैछियै, मगर दुष्ट काम जे हमे करैले नैचाहैछियै, उहा काम हमे कर्ते रहैछियै |
\v 20 आब जे हमे इच्छा नैकरैछियै, उहा करैछियै ते उटा करेबाला हमे नैछियै, मगर हमर भितरमे बास करेबाला पाप छै |
\v 21 एरंके एकटा नियमके काम कैल हमे देखैछियै | जख्नी हमे भलाइ करैले चाहैछियै , तख्नी दुष्टताके हमर बगलमे खडा भेल देखैछियै |
\v 22 कहिनेकी हमे हमर अन्तरात्मामे परमेश्वरके व्यवस्थामे आनन्दित रहैछियै |
\v 23 मगर हमर अंगसिमे दोसर नियम हमर मनमे भेल नियमसे लड़ै करैछै, आर हमर अंगसिमे बास करेबाला पापके नियम हमरा बन्धनमे राखैछै |
\v 24 हाय ! हमे केरं दुखी आदमी | यी मृत्युके शरीरसे हमरा के छुटैतै ? 
\v 25 हाय ! हमे केरं दुखी आदमी | यी मृत्युके शरीरसे हमरा के छुटैतै ? 
\c 8
\p \v 1 सेल्याके आब येशु मसीहमे विश्वास करेबालासिके दण्डके आज्ञा नैछै |
\v 2 पाप आर मृत्युके व्यवस्थासे हमरा जीवनके आत्माके व्यवस्था येशु मसीहमे छुटकारा देल्कै छे |
\v 3 पाप- स्वभावसे कमजोर बनैल जैके कारणसे व्यवस्था जे काम करे नैसकल्कै उटा काम परमेश्वर कैल्कै, अर्थात परमेश्वर आपन बेटाके पापमय शरीरके स्वरुपमे पापबली जुगुर पठैल्कै | एरंके परमेश्वर पापके शरिरहैमे दण्ड देल्कै |
\v 4 यी हेतुसे कि व्यवस्थाके सहि आवश्यकता अपनासिमे पुरा है, अपनासब जे पाप स्वभावके मुताबिक नै, मगर पवित्र आत्माके अनुसार चलैछियै |
\v 5 कहिनेकी पाप स्वभाव अनुसार चलेबालासब शरिरके बातमे मन लगाबैछै , मगर आत्माके मुताबिक चलेबालासब आत्माके बातमे मन लगाबैछै |
\v 6 कहिनेकी पाप स्वभावमे मन लगैनेसे मृत्यु मिलैछै, मगर पवित्र आत्मामे मन लगैनेसे जीवन आर शान्ति मिलैछै |
\v 7 कहिनेकी जे पापमय शरीरमे मन लगाबैछै, ऊ आदमी परमेश्वरसे शत्रुता करैछै | परमेश्वरके व्यवस्थाके अधिनमे ऊ नैहैछै, आर नै कहियो ऊ हुए सक्तै 
\v 8 पाप स्वभावके बशमे हैल आदमी कहियो भी परमेश्वरके प्रसन्न बनाबे नैसक्तै |
\v 9 अगर सच्चे परमेश्वरके आत्मा तोरासिमे बास करैछौ ते, तुहेंसब पाप स्वभावमे नै, मगर पवित्र आत्मामे हैभैं | मगर कोय आदमीमे मसीहके आत्मा नैछै ते ऊ मसीहके नैछै |
\v 10 अगर ख्रीष्ट तोरासिमे छौ ते , पापके कारणसे तोरसिके शरीर मर्ल हुऐके बाबजुद भी तोरसिके आत्मा धार्मिकताके कारणसे जिन्दा हैतौ |
\v 11 मगर यदि येशुके मर्लसे जिन्दा करेबालाके आत्मा तोरासिमे बास करैछौ ते, येशु मसीहके मर्लसे जिन्दा बनाबेबालाके आत्मा जे तोरासिमे बास करैछौ उहा ओकर आत्माद्वारा तोरसिके मरणशील शरीरके जीवन देतौ |
\v 12 सेल्याके ते भ्यासब, पाप स्वभावके अनुसार जियैले अप्नासब पाप स्वभावपर बाध्य नैछियै |
\v 13 कहिनेकी पाप स्वभावके अनुसार जिभैं ते, तुहेंसब मर्भैं, मगर यदि पवित्र आत्माके द्वारा शरीरके काम निर्मुल कर्भैं ते, तुहेंसब जिभैं |
\v 14 कहिनेकी सभेको जे परमेश्वरके आत्माद्वारा चलैल छै, उहासब परमेश्वरके सन्तान छै |
\v 15 "कहिनेकी फेर डरमे पडैले तुहेंसब दासत्वके आत्मा नैपैल्हैं छे, मगर तुहेंसब धर्मपुत्र हुएबाला आत्मा पैल्हैं छे | सेल्याके जब अपनासब परमेश्वरके " अब्बा, पिता " कहिके पुकारा करैछियै ,"
\v 16 उटा जे छै अपनासब परमेश्वरके सन्तान छियै कहिके पवित्र आत्मा आपनसिके आत्मासे गवाही दैछै |
\v 17 आर सन्तान छियै ते उत्तराधिकारी भी छियै, परमेश्वरके उतराधिकारी आर मसीहके संगे सजिया - उतराधिकारी | ओकर संगे दुख भोग्बै ते अप्नासब ओकरसंगे महीमित भी हैबै | 
\v 18 हमे बिचार करैछियै, कि अप्नासिमे जे महिमा प्रकट कैल जैतै, ओकरसंगे एखनकरो समयके कष्टसब तुलना करैके योग्य नैछै |
\v 19 सृष्टि बडा उत्कण्ठासे परमेश्वरके बेटासब प्रकट हुऐके समयके इन्तिजार करैछै |
\v 20 सृष्टि ब्यर्थताके बशमे पड्लै, ओकर आपन इच्छासे नै, मगर ओकर इच्छासे, जे ओकरा बशमे कैल्कै, इहा आशामे
\v 21 कि सृष्टि ओकर आपन बिनाशके बन्धनसे मुक्त करैल जैतै, आर उहो परमेश्वरके सन्तानके स्वतन्त्रता हासील कर्तै |
\v 22 हमेसब जानैछियै, सभे सृष्टि एखनतक प्रसववेदनामे आर्तनाद करैछै |
\v 23 खाली सृष्टी नै, मगर अप्नासब आप्नहैं भी, जकरामे पवित्रआत्माके पहिला फल छै, सन्तानके रुपमे ग्रहण हुऐले अर्थात् आपनसिके देहके उद्धारके लिए इन्तिजार करिके अप्नासब आप्नहैं भी भीतर भीतर आर्तनाद करैछियै |
\v 24 कहिनेकी इहा आशामे अप्नासब मुक्ति पैलियै रहे | आब देख्ल ज्याबाला आशा ते आशे नैछै |कहिनेकी देख्ल चीजके आशा के करैछै ?
\v 25 मगर यदि अप्नासब नैदेख्ल चीजके आशा करैछियै ते, धीरजसाथ अप्नासब ओकर इन्तिजार भी करैछियै |
\v 26 ओहिने करिके पवित्र आत्मा भी आपनसिके दुर्बलतामे सहायता करैछै | केरंके प्रार्थना करे पड्तै से हमेसब नैजानैछियै मगर शब्दसिमे व्यक्त करैले नैसकेबाला बात पवित्र आत्मा मधुर आवाजमे आपनसिके लिए मध्यस्थता करैछै |
\v 27 आर आदमीसिके हृदयके खोजी करेबाला पवित्र आत्माके बिचार कि छै से जानेछै, कहिनेकी परमेश्वरके इच्छा मुताबिक पवित्र आत्मा सन्तसिके लिए मध्यस्थता करैछै |
\v 28 हमेसब जानैछियै, परमेश्वरके प्रेम करेबालासब आर ओकर इच्छा मुताबिक बोलैल आदमीसिके लिए परमेश्वर सभे चीजमे भलाइये करैछै |
\v 29 जकरा जकरा ऊ पह्लहै से चिन्हल्कै छे , ऊ ओकरासिके आपन बेटाके रुप समान बनाबैले, बहुते भ्यासबमेसे येशु पहिला है कहिके, ओकरा पह्लहै नियुक्त कैल्कै |
\v 30 जकरा जकरा ऊ पह्लहै से नियुक्त कैल्कै, ओकरासिके ऊ बोलैबो कैल्कै आर जकरा जकरा ऊ बोलैल्कै, ओकरासिके ऊ धर्मी भी बनैल्कै , आर जकरा जकरा धर्मी बनैल्कै, ओकरासिके ऊ महिमित भी बनैल्कै|
\v 31 एकरामे हमेसब कि कहियै ते ? अगर परमेश्वर आपनसिके तरफ छै ते , आपनसिके बिरुद्धमे के खडा हैतै ? 
\v 32 जे आपन बेटाके ते बाँकी नैराखल्कै , मगर आपनसिके लिए ओकरा देल्कै, कि ऊ अप्नासिके सभे चीज ओकरेसंगे नैदेतै ?
\v 33 परमेश्वरके चुन्ल आदमीसिके बिरुद्धमे के दोष लगाबे सक्तै ? अगर धर्मी ठहराबेबाला परमेश्वर छै ते, 
\v 34 दण्डके आज्ञा दिएबाला के छै ? मरेबाला ते येशु मसीह छै, जे मुर्दासे जीन्दा भेलै, आर परमेश्वरके दहिना बगल छै, आर आपनसिके लिए अन्तरबिन्ति प्रार्थना करैछै |
\v 35 के अप्नासिके मसीहके प्रेमसे अलग करे सक्तै ? कोन चीज संकट या दुख या सतावट या अनिकाल या नंगापन या खतरा या तरवार ?
\v 36 एरं लिख्ल छै, तोर खातिर हमेसब दिनभर मार्ल जैछियै, काटैले लजाबेबाला भेंडा जुगुर हमेसब गिन्तीमे छियै |
\v 37 नै यी सभे चीजमे अप्नासिके प्रेम करेबालाकेद्वारा अप्नासब बिजेतासिसे भी बेसी छियै | 
\v 38 कहिनेकी हमरा यी बात पक्का मालुम छै, कि मृत्यु या जीवन , स्वर्गदुत या प्रधानतासब , वर्तमानके बातसब , या पाछु हुएबाला बातसब या शक्तिसब ,
\v 39 उचाई या गहराई या सभे सृष्टिमे भेल कोनो भी चीज मसीह येशु आपनसिके प्रभुमे भेल परमेश्वरके प्रेमसे अप्नासिके अलग करे नैसक्तै |
\c 9
\p \v 1 हमे मसीहमे सच बोलैछियै, हमे झुट नैबोलैछियै | हमर बिबेक पवित्र आत्मामे हमरा गवाही दैछै |
\v 2 हमर हृदयमे बहुते शोक आर मनमे अटुट बेदना छै |
\v 3 हमे ते एत्तेतक इच्छा करैले सक्तियै कि हमर भ्यासब आर हमर जातके नातासे हमर कुटुम्भसिके खातिर हम्हीं श्रापित हैयै, आर मसीहसे अलग हैयै
\v 4 उसब इस्राएलीसब छै, आर बेटा हुऐके अधिकार, महिमाके दर्शन, करार, व्यवस्था पाना , मन्दिरके आराधना प्रतिज्ञासब ओकरसिके आप्ने छै |
\v 5 पूर्वजसब एक्रेसिके छै, आर मसीह भी शरीरके अनुसार एक्रेसिके बंशके छै , सर्वोच्च परमेश्वर, जकर युग युगतक स्तुति है | आमेन ! 
\v 6 मगर परमेश्वरके बचन विफल नैभेलै छे | कहिनेकी इस्राएलसे जन्मल सभेको इस्राएल नैछै, 
\v 7 अब्राहमके सन्तान हैनेसे सभेको अब्राहमके बेटाबेटी नैभ्याजैछै | मगर धर्मशास्त्रके मुताबिक, “ इसहाकसे ही ओकरसिके सन्तानके गिन्ती हैतै |” 
\v 8 एकर मतलव, शरीरके जन्मलसब परमेश्वरके सन्तान नैछै, मगर करारसे जन्मलसब खाली परमेश्वरके सन्तान छै |
\v 9 उटा प्रतिज्ञा एरं कहैछै, “ कहैल समयमे हमे घुमिके ऐबौ, आर साराके कोखमे एकटा बेटा हैतै |”
\v 10 एत्ना खाली नै, जब रिबेका एकेटा पुरुष आपनसिके पुर्खा इसहाकसे गर्भधारण कैल्कै, 
\v 11 आर जोड्मा बच्चासब जन्मैसे पह्लहै, उसब कोनो अच्छा या खराब काम करैसे पह्लहै, कर्मसे नै मगर ओकर बोलावट मुताबिक परमेश्वरके चुनावके उद्देश्य पुरा है कहिके,
\v 12 रिबेकाके अहिने कहैल रहै, “ बड्का छोट्काके सेवा कर्तै |”
\v 13 जेरं लिख्ल छै, “ याकुबके हमे प्रेम कैलियै, मगर एसावके तुच्छ बनैलियै |
\v 14 आब हमेसब कि कहियै ? कि परमेश्वरमे अन्याय छै ते ? कदापि नै ! 
\v 15 ऊ मोशाके कहैछै, “ जकरापर हमे कृपा करैले चाहैछियै , ओकरा हमे कृपा करैछियै , आर जकरा हमे दया करैले चाहैछियै ओकरापर दया करैछियै |”
\v 16 सेल्याके आदमीके इच्छा या कोसिसमे यी भर नैपडैछै, मगर परमेश्वरके दयापर यी भर पडैछै |
\v 17 धर्मशास्त्र फारोके कहैछै, “ हमे हमर शक्ति तोरामे देखाबियै आर सारा धर्तीमे हमर नामके घोषणा कैल जै कहिके हमे तोरा खडा कैलियौ |”
\v 18 इहा कारणसे ओकर इच्छा कैल आदमीपर ऊ दया करैछै, आर ओकर इच्छा कैल आदमीके ऊ मन कठोर बनाबैछै |
\v 19 तब तुहें हमरा कह्भैं, “ परमेश्वर आर्हौ कहिने दोष लगाबैछै ? कहिनेकी ओकर इच्छाके के बिरोध करे सक्तै ?” 
\v 20 मगर आदमी भ्याके परमेश्वरसे मुख लागेबाला तुहें के छैं ? कि ढालिके बनैल चीज ओकरा बनाबेबालाके, “ हमरा कहिने एरं बनैल्हैं ?” कहिके कहैछै ?
\v 21 कि एकेटा माटिके ढेरीसे एकटा आदरके वर्तन , आर एकटा तुच्छ कामके वर्तन बनाबैके अधिकार कुम्हारके नैछै ?
\v 22 अगर परमेश्वर आपन रिसके प्रकट करैले आर आपन शक्तिके देखाबैले बिनाशके लिए तैयार कैल क्रोधके पात्रसिके बहुते धिरजके साथ सहैल्कै छे ते, कि भेलै ?
\v 23 अगर महिमाके लिए पह्लहैसे तैयार कैल ओकर कृपा पात्रसिके आपन महिमाके सम्पति प्रकट करैले ऊ एरं कैल्कै -
\v 24 अर्थात् अप्नासब, जकरा यहुदीसिसे खाली नै मगर अन्यजातिसिसे भी ऊ बोलैल्कै छे ते कि भेलै ? 
\v 25 जेरं होशेके किताबमे भी ऊ कहैछै, “ जेसब हमर आदमीसब नैरहै, ओकरासिके हमे ' हमर प्रजा ' बनैबै | आर जकरा हमे प्रेम नैकैलियै रहे, ओकरा ' हमे हमर ' प्रिय कह्बै |”
\v 26 " आर जते ' तुहेंसब हमर प्रजा नैछैं ' कहिके ओकरासिके कहैल रहै | ओथै उसब जिन्दा परमेश्वरके सन्तान कहैल जैतै |”"
\v 27 इस्राएलके बिषयमे यशैया घोषणा करैछै, “ इस्राएलके सन्तानके गन्ति समुन्दरके बालु जुगुर छै, तैयोपर भी, बच्लसिके खाली उद्धार हैतै |
\v 28 कहिनेकी प्रभु पृथ्वीमे ओकर दण्डके आज्ञा दृढता आर शीघ्रताके साथ पुरा कर्तै |”
\v 29 यशैया यी भविष्यबाणी कैल्कै छे, “ सेनासबके परमप्रभु आपनसबके लिए सन्तान नैछोड्तियै ते , अप्नासब सदोम जुगुर हैतियै आर गमोरा जुगुर बन्तियै |”
\v 30 आब हमेसब कि कहियै ? धार्मिकताके पाछु नैलागेबाला अन्यजातिसब धार्मिकता पैल्कै छे ,अर्थात बिस्वासद्वारा पाबेबाला धार्मिकता |
\v 31 मगर व्यवस्थापर आधारित भेल धार्मिकताके पाछुलागेबाला इस्राएल उटा व्यवस्था पुरा करे नैसकल्कै |
\v 32 कहिने नैसकल्कै ? कहिनेकी धार्मिकता कर्मपर आधारित छै कहिके उसब बिस्वासद्वारा धार्मिकता नैखोजल्कै | उसब ठेस लागेबाला पत्थलमे ठोकर लागीके गिर्ल छै 
\v 33 जेरं लिख्ल छै, “ देख्, हमे सियोंनमे एकटा पत्थल राखैछियै, जकरामे आदमीसिके ठेस लागैछै, एकटा चट्टान , जे ओकरासिके गिराबैछै, मगर ओकरामे भरोसा राखेबाला कोय भी लाजमे नैपडतै |
\c 10
\p \v 1 भैयासब , हमर आपन हृदयके इच्छा आर ओकरसिके लिए परमेश्वरमे हमर प्रार्थना इहा छै कि ओकरासिके उद्धार मिलै |
\v 2 हमे यी गवाही दैछियै कि परमेश्वरमे ओकरसिके जोश ते छै, मगर यी जोश ज्ञानके अनुसार नैछै |
\v 3 कहिनेकी परमेश्वरसे आबेबाला धार्मिकताके बिषयमे नैजानिके ओकरसिके आप्ने धार्मिकता स्थापित करैले खोजैके कारणसे उसब परमेश्वरके धार्मिकताके अधिनमे नैरह्लै |
\v 4 कहिनेकी बिस्वास करेबाला धर्मी ठहरै कहिके मसीह ही व्यवस्थाके अन्त छै |
\v 5 मोशा लिखल्कै छे, “ व्यवस्थामे आधारित भेल धार्मिकताके पालन करेबाला आदमी ओक्रहैसे जितै |”
\v 6 मगर बिस्वासपर आधारित भेल धार्मिकता एरं कहैछै, “ मनेमने एरं नैक, ' स्वर्गमे के चढ़तै ? ' ( अर्थात मसीह्के निच्चा आनैले )
\v 7 या आपन मनमे एरं भी नैक, “ पतालमे के जैतै ?” ( अर्थात मर्लसे मसीहके उप्पर आनैले )
\v 8 मगर यी कहैछै ? “ वचन तोर लग्हैमे छौ, तोर मुख्हैमे आर तोर हृदयमे, अर्थात जे बिस्वासके वचन, जे हमेसब प्रचार करैछियै |
\v 9 कहिनेकी अगर तुहें येशुके प्रभु कहिके आपन मुखसे स्वीकार कैल्हैं , आर परमेश्वर ओकरा मर्लसे जिन्दा कैल्कै कहिके आपन हृदयमे बिस्वास कर्भैं ते तोर उद्धार हैतौ |
\v 10 कहिनेकी आदमी आपन हृदयसे बिस्वास करैछै आर ऊ निर्दोष ठहरैछै, जब ऊ मुखसे स्वीकार करैछै तब ऊ उद्धार पाबैछै |
\v 11 धर्मशास्त्र कहैछै, “ ओकरपर भरोसा राखेबाला कोय लाजमे नैपड्तै|”
\v 12 कहिनेकी यहुदी आर अन्यजातिमे कोनो फरक नैछै | ऊ एकेटा प्रभु सभैके प्रभु छै आब ओकरा पुकारेबाला सभैके आपन बहुते आशिष दैछै |
\v 13 कहिनेकी, “ प्रभुके नाम पुकारेबाला सभेको उद्धार पैतै |”
\v 14 मगर जकरा बिस्वास नैकैल्कै छे, ओकरा आदमीसब केरंके पुकार्तै ? जकर बिषयमे सुन्बे नैकैल्कै छे, ओकरपर उसब केरंके बिस्वास कर्तै ? आर प्रचारकके बिना उसब केरंके सुन्तै ?
\v 15 आर अगर कोय नैपठैतै ते आदमीसब केरंके प्रचार कर्तै ? जेरं लिख्ल छै, “ सुसमाचार प्रचार करेबालासिके प्यार् कत्ना सुन्दर !”
\v 16 मगर उसब सभेको सुसमाचार पालन नैकैल्कै छे, कहिनेकी यशैया कहैछै, “ हे प्रभु, हमरसिसे सुन्ल बात के बिस्वास कैल्कै छे ?” 
\v 17 जे सुन्ल गेलै छे , ओक्रहै से बिस्वास आबैछै , आर जे सुन्ल जैछै ऊ मसीहके प्रचारसे आबैछै |
\v 18 मगर हमे पुछैछियै, “ कि उसब नैसुनल्कै छे ?” निश्चय ही उसब सुनल्कै छे, कहिनेकी, “ ओकरसिके आवाज सारा पृथ्वीभर पुग्ल छै, आर ओकरसिके बचन संसारके अन्तिमतक पुग्ल छै |”
\v 19 हमे फेर पुछैछियै, “ कि इस्राएल नैबुझल्कै ?” सबसे पहेला मोशा कहैछै, “ जे एकटा जातिये नैछै, हमे तोरासिके ओकरसिपर डाही बनैबौ, एकटा मुरुख जातिद्वारा हमे तोरासिके रिस उठैबौ |”
\v 20 तब यशैया साहसके साथ कहैछै, “ हमरा नैखोजेबालासब हमरा पैल्कै छे, जेसब हमर खोजी नैकैल्कै ओकरसिके बिच्चेमे हमे अप्ने आपके प्रकट कैलियै छे |”
\v 21 मगर इस्राएलके बिषयमे ऊ कहैछै, “ दिनभरे नैटेरेबाला आर बिरोध करेबाला आदमीसिपर हमे हमर हाथ फैलैलियै छे |”
\c 11
\p \v 1 ल्याके हमे पुछैछियै, “ कि परमेश्वर आपन आदमीके परित्याग कैल्कै छे ते ? हर्गिस नै ! कहिनेकी हमु ते अब्राहमके सन्तान, बेन्यामिनके कुलके एकटा इस्राएली छियै |
\v 2 परमेश्वर पह्लहैसे चिन्हल आपन आदमीके बहिष्कार नैकैल्कै | कि एलियाके बिषयमे पवित्र शास्त्रके कहैल बात तुहेंसब नैजानैछैं ? ऊ इस्राएलके बिरुद्धमे परमेश्वरसे केरंके बिन्ती कैल्कै,
\v 3 " हे प्रभु, उसब तोर अगमवक्तासिके मारल्कै छे, तोर बेदीसब तोडी देल्कैछे आर खाली हमे बच्लछियै, आर उसब हमर जान मारैले चाहैछै |”"
\v 4 मगर परमेश्वर ओकरा केरंको उत्तर देल्कै ? “ बालके आगु घुठुहा नैपारेबाला सात हजार आदमीसिके हमे आपन लिए राख्लेछियै |”
\v 5 ओहिने क्याके एखन वर्तमान समयमे भी अनुग्रहद्वारा चुन्लसबके एकटा बाँकी भाग छै |
\v 6 मगर यी अनुग्रहसे छै ते कर्मके आधारमे नै, नैते अनुग्रह आर्हौ अनुग्रह नैरहैतियै |
\v 7 तब कि ? इस्राएल जे चीज खोज्ते रहै ऊ पाबैले असफल भेलै | मगर चुन्लसब उटा प्राप्त कैल्कै, आर सभेको कठोर बन्लै,
\v 8 जेरं लिख्ल छै, “ परमेश्वर ओकरासिके चेतनाहीन आत्मा देल्कै छे, एरंको आँख देल्कै छे, जेटा आँखीसे देखे नैसकै आर एरंको कान देल्कै छे जेटा कानसे सुने नैसकै, आर ऐज्को दिनतक भी उसब ओहिने छै |” 
\v 9 आर दाउद कहैछै, “ ओकरसिके भोज फाँसी आर धराप बनै, एकटा भड्खालो आर ओकरासिके बदला दिएवाला चीज है |
\v 10 ओकरसिके आँख देख्खा नैज्याबाला धुंराह है, आर ओकरसिके कम्मर सभेदिन कुब्ड हैते रहै |
\v 11 सेल्याके हमे पुछैछियै, “ कि, गिरैले ओकरासिके ठोकर लाग्लै छे ? हर्गिस नै ! मगर इस्राएलके अपराधके कारणसे अन्यजातिसिमे मुक्ति ऐलै छे, ताकी इस्राएल भी मुक्तिके लिए डाही बनै |
\v 12 आब ओकरसिके अपराध संसारके लिए सम्पति आर ओकरसिके असफलता अन्यजातिसिके लिए सम्पति हैछै ते ओकरोसिके समावेश आर्हौ कत्ना अर्थपूर्ण हैतियै |
\v 13 आब तोरा अन्यजातिसिके कहैछियौ | अन्यजातिसिके प्रेरित हुऐके कारणसे हमे हमर सेवाके महत्व दैछियै,
\v 14 यी आशामे कि हमर आप्ने यहुदी जातीके डाही बनाबे सकियै आर ओकरामे से कक्र्हौ कक्रहौ बचाबे सकियै |
\v 15 कहिनेकी अगर ओकरसिके बहिष्कार हुऐके कारणसे संसारके मिलाप भेलै ते, कि ओकरासिके फेर स्वीकार आर मौतसे जीवनमे ऐल बराबर नैछै |
\v 16 अगर सान्ल अट्टाके एकटा अंश पहेला भेटीके रुपमे अर्पण कैल छै ते, सभेटा अट्टा पवित्र हैछै | अगर जड पवित्र छै ते ठ्यारसब भी पवित्र हैछै |
\v 17 मगर कोनो ठ्यारसब काट्ल गेलै आर बढियाँ जैतुन जडके रस भण्डारमे सामिल हुऐले तुहें एकटा जंगली जैतुन भ्याके भी ओकरसिके जगहमे कलमी बान्ह्ल गेल्हैं ते, 
\v 18 उसब ठ्यारके आगु घमण्ड नैकर | अगर घमण्ड करना छौ ते, यी याद राख , कि जडके थामेबाला तुहें नैछैं, मगर जड तोरा थामैछौ |
\v 19 तुहें कह्भैं, “ हमे कलमी बान्हल जैयै कहिके ही ठ्यारसब काट्ल गेलै रहे |”
\v 20 ठिके बात छै, ओकरसिके अविस्वासके कारणसे ठ्यारसब काट्ल गेलै | तुहेंसब ते तोरसिके बिस्वाससे खाली खडा छैं | घमण्ड नैकर, मगर श्रद्धापूर्ण भय राख |
\v 21 कहिनेकी अगर परमेश्वर असली ठ्यारसबके ते बाँकी नैराखल्कै ते तोर्हौसिके बाँकी नैराख्तौ |
\v 22 सेल्याके परमेश्वरके दया आर कठोरपनके ध्यान राख - पतन भेल सिपर कडा व्यवहार, मगर ओकरे दयापर रह्भैं ते तोरा परमेश्वरके दया देखैल जैतौ, नैते तहूँ काट्ल जैभैं |
\v 23 उहोसब अविस्वासमे ढीट भ्याके नैरह्तै ते कलमी बान्ह्ल जैतै | कहिनेकी परमेश्वर फेर ओकरासिके कलमी बान्हे सकैछै |
\v 24 कहिनेकी अगर तुहें प्राकृतिक जंगली जैतुन भ्याके भी काट्ल गेल्हैं आर प्रकृतिके बिरुद्ध एकटा बढियाँ जैतुनके गाछीमे कलमी बान्ह्ल गेल्हैं ते यी प्राकृतिक ठ्यारसब आप्ने निजी जैतुनहैके गाछीमे आर्हौ कत्ना बेसी कलमी बान्ह्ल जैतै |
\v 25 भ्यासब, आप्ने अभिमानमे तुहेंसब बुद्धिमान हुऐले खोजैछैं कि कहिके तुहेंसब यीटा रहस्य बुझ कहिके हमे चाहैछियै, जबतक अन्यजातिसिके संख्या पुरा नैहैतै, इस्राएलीसिके एकटा अंशमे कठोरता ऐल छै |
\v 26 एरंके सभे इस्राएलके उद्धार हैतै, जेरं लिख्ल छै; “ उद्धार करेबाला सियोनसे ऐतै ,ऊ याकुबसे अधर्म हटैतै |”
\v 27 " आर ओकरसिसे हमर करार इहा हैतै, जब हमे ओकरसिके पाप हर्बै |”"
\v 28 सुसमाचारके हिसाबसे ते उसब तोरसिके खातिर परमेश्वरके शत्रुसब छै, मगर चुनावके हिसाबसे पुर्खासिके खातिर उसब प्रियसब छै |
\v 29 कहिनेकी परमेश्वरके बरदान आर बोलावट अटल छै | 
\v 30 कहिनेकी जेरंके तहूँसब भी एकबेर परमेश्वरके आज्ञापालन नैकर्ते रहैं, मगर आब ओकरसिके अनाज्ञाकारितासे तुहेंसब कृपा पैल्हैं छे |
\v 31 तोरसिपर कृपा देखैल जैके कारणसे उहोसब कृपा प्राप्त करै कहिके उसब एखन अनाज्ञाकारी भेल छै |
\v 32 कहिनेकी परमेश्वरके कृपा सभे आदमीपर रहै कहिके ऊ सभैके अनाज्ञाकारितामे सौंपी देल्कै छे |
\v 33 आहा ! परमेश्वरके बैभव आर बुद्धी आर ज्ञान कत्ना गहीर छै ! ओकर इन्साफसब कत्ना अगम आर ओकर तरिका बुझैले नैसकेबाला !
\v 34 " कहिनेकी प्रभुके मनके के जानल्कै छे ? या ओकर सल्लाहकार के भेलै छे ?”"
\v 35 " या के ओकरा कोनो उपहार देल्कै छे, जे परमेश्वरके ओकरा घुर्याके दिएपड्तै ?"
\v 36 कहिनेकी सभे चीज ओकरेसे, ओकरेद्वारा आर ओकरेलिए छै | ओक्रहै सभेदिन महिमा है | आमेन |
\c 12
\p \v 1 सेल्याके भ्यासब, परमेश्वरके कृपाके ध्यानमे राखीके हमे तोरासिके अनुरोध करैछियौ, तोरसिके आत्मिक उपासनाके रुपमे आपन आपन शरीरके पवित्र आर ग्रहण हुएबाला जिन्दा बलीके रुपमे परमेश्वरमे अर्पण कर |
\v 2 यी संसारके तौर तरिकामे नैचल, मगर आपन मनमे नया भ्याके पुरा रुपसे परिवर्तित हु, आर परमेश्वरके अच्छा आर ग्रहण हुएबाला आर सिद्ध इच्छा कि छै, उटा तुहेंसब जाँचे सक्हैं |
\v 3 कहिनेकी हमरा देल अनुग्रहद्वारा तोरासिके सभैके हमे आग्रह करैछियौ, जकरा अप्ने आपके जेरं सम्झना चाही ओकरासे बेसी नैसमझ, मगर परमेश्वरके देल बिस्वासके नाप बमोजिम सन्तुलित बिचारसे सोच |
\v 4 कहिनेकी जेरंके आपनसिके एकेटा शरीरमे बहुते अंग हैछै, मगर सभे अंगसिके एकेटा काम नैहैछै, 
\v 5 ओहिने करिके अपनासब जे ढेर छियै, अप्नहौंसब भी मसीहके शरीरमे एकेटा शरीर छियै , आर सभेको एक दोसरके अंग छियै |
\v 6 अपनासिके देल अनुग्रहके अनुसार अलग अलग बरदानके प्रयोग कर | अगमबाणीके छै ते बिस्वासके परिमाण अनुसार,
\v 7 सेवाके छै ते सेवाके काममे , शिक्षा दिएबाला शिक्षा दिएबाला काममे ,
\v 8 अर्ति दिएबाला अर्ति दियैके काममे, दान दिएबाला खुल्ला दिलसे, शासन करेबाला पुरा मनसे, दयाके काम करेबाला खुशीसे |
\v 9 प्रेम निष्कपट होना चाही | जे बात खराब छै, ओकरा घृणा कर | जे बात बढियाँ छै, ओकरामे लाग्ल र |
\v 10 भात्री प्रेमसे एक दोसरके प्रेम कर, अपनासे बेसी दोसराके आदर कर |
\v 11 जोशमे पाछु नैहट् | पवित्र आत्मामे प्रज्वलित हु, प्रभुके सेवा कर्ते र |
\v 12 आपन आशामे आनन्दित र, संकटमे धीरज धारण कर, प्रार्थनामे सभेदिन लाग्ल र |
\v 13 सन्तसिके अभावमे सहायता कर, मैज्मानके स्वागत सत्कार कायम राख |
\v 14 तोरासिके सताबेबालाके आशिर्वाद दहैं, नैसराप |
\v 15 आनन्द करेबालासिसे आनन्द कर | कानेबालासिके संगे कान |
\v 16 एकदोसरासे मिलिके र, अभिमानी नैबन , मगर नम्र आदमीसिके संगत कर | कहियो अहंकारी नैबन |
\v 17 कक्रहौ खराबके बदला खराब नैकर | जे बात सभे आदमीके नजरमे सम्मानके छै, ओकरामे ध्यान दहैं | 
\v 18 हुए सकैछै ते सक्भर सभैसे शान्तिमे र |
\v 19 प्रियसब आप्नहैंसे कहियो बदला नैले, मगर परमेश्वरके क्रोधमे छोडीदहैं | कहिनेकी लिख्ल छै, “ बदला लिएबाला काम हमर छै, हम्हीं बदला लेबै,” परमप्रभु कहैछै |
\v 20 बरु तोर शत्रुके भुख लाग्ल छौ ते ओकरा खिया, ओकरा प्यास लाग्ल छै ते पानी दहैं | ओरंग कर्भैं ते तुहें ओकर मथामे आगिनके अंगार ढार्भैं |”
\v 21 खराबीसे हार नैमान, मगर खराबीके भलाईसे जित |
\c 13
\p \v 1 1 सभे आदमी शासन करेबाला हाकिमके अधिनमे र | परमेश्वरसे ऐल अधिकारके सिवाय आर कोनो अधिकार नैछै | जे हाकिमसब छै उसब परमेश्वरसे खटैल हैछै |
\v 2 सेल्याके हाकिमसिके बिरुद्धमे खडाहुएबाला आदमी परमेश्वरसे खटैल आदमीके बिरोध करैछै, आर जे जे बिरोध करैछै, ओकरासिके दण्डके आज्ञा मिल्तै |
\v 3 कहिनेकी सुकर्मके लिए नै, मगर कुकर्मके लिए हाकिमसिके डर मान्ल जैछै | कि तुहें हाकिमसिके डर मानैले नैचाहैछैं ? तब तुहें अच्छा काम कर, आर ओकरसे तोरा प्रसंसा मिल्तौ |
\v 4 कहिनेकी तोर भलाईके लिए ऊ परमेश्वरके सेवक छै | मगर यदि तुहें खराबी करैछैं ते डर मान, कहिनेकी ऊ ओहिने तलवार नैराखैछै | खराब काम करेबालाके उप्परमे परमेश्वरके दण्ड आनेबाला ऊ परमेश्वरके सेवक छै |
\v 5 सेल्याके खाली परमेश्वरके दण्डसे बचैले नै, मगर बिबेकके लिए भी तोरा ओकर अधिनमे रहे पड़तौ |
\v 6 इहाकारणसे भी तुहें कर तिरैछैं | कहिनेकी हाकिमसब इहा कामके लिए लगातार लाग्ल रहेबाला परमेश्वरके सेवक छै |
\v 7 तिरेबाला चीज सभैके तिर – कर तिरेबालाके कर, महसुल तिरेबालाके महसुल , आदर करेबालाके आदर , इज्जत करेबालाके इज्जत कर |
\v 8 एक दोसराके प्रेम करैके सिवाय कक्रो कोनो चीजमे ऋणी नैहो | कहिनेकी आपन पडोसीके जे प्रेम करैछै , ऊ आदमी व्यवस्था पुरा करैछै |
\v 9 " तुहें व्यभिचार नैकर, तुहें हत्या नैकर, तुहें चोरी नैकर, तुहें लोभ नैकर,” यी आज्ञासिके छोडिके आर जत्ना आज्ञा छै, उटा सभैके सारांश एक्रहैमे मिलैछै, अर्थात तुहें आपन पडोसीके आप्ने जुगुर प्रेम करिहैं |”"
\v 10 प्रेम आपन पडोसीके खराबी नैकरैछै | सेल्याके प्रेम करैके मतलब छै , परमेश्वरके व्यवस्था पुरा कर्ना |
\v 11 एकर सिवाय एखनकरो वर्तमान समय केरं खराब छै, सेबात तोरासिके मालुम छौ | आब निनसे जागेबाला ठिक समय ऐल छै, कहिनेकी आपनसिके मुक्ति आर्हौ बेसी नज्दीक ऐल छै |
\v 12 रात बितीगेलै छे आर दिन लग्हैमे ऐल छै | सेल्याके अन्हारके काम छोडिके अप्नासब उजेतके हातहतियारसब धारण कर | 
\v 13 दिनके जुगुर अप्नासब ठिकसे चल | मौज मजामे, पियक्कडपनमे, व्याभिचारमे, भ्रष्टाचारमे, झगडा आर डाहमे नै |
\v 14 मगर प्रभु येशु मसीहके धारण कर, आर पाप स्वभावके अभिलाषा पुरा करेबाला बातमे ध्यान नैदहैं |
\c 14
\p \v 1 कमजोर बिस्वासबाला आदमीके स्वीकार कर, मगर ओकर बिचारके बिषयमे बादविवाद करैले नै |
\v 2 कोय आदमी सभे चीज खैले हैछै कहिके बिस्वास करैछै, मगर बिस्वासमे कमजोर हुएबाला आदमी खाली सागसब्जी खैछै |
\v 3 ख्याबाला आदमी नैख्याबाला आदमीके दोष नैलगाना चाही , आर नैख्याबाला ख्याबालाके दोष लगाना नैचाही | कहिनेकी परमेश्वर ओकरा स्वीकार कैल्कै छे |
\v 4 दोसरके नोकरके इन्साफ करेबाला तुहें के छैं ? ऊ ते आप्ने मालिकके आगु खडा हैतै या पतित हैतै | ऊ खडा करैल जैतै, कहिनेकी ओकर मालिक ओकरा खडा कराबे सक्तै |
\v 5 कोनो आदमी एकटा दिनके दोसर दिनसे बेसी महत्वके मानैछै | सभे आदमीके आपन मनमे पुरा रुपसे निश्चित हुए पडैछै |
\v 6 जे आदमी कोनो दिनके बिशेष रुपसे मानैछै, ऊ प्रभुके आदरके लिए पालन करैछै | जे आदमी खैछै ऊ प्रभुके लिए खैछै , कहिनेकी ऊ प्रभुके धन्यवाद दैछै | जे आदमी नैखैछै, ऊ आदमी परमेश्वरके आदरके लिए नैखैछै आर परमेश्वरके धन्यवाद दैछै |
\v 7 अप्नासब कोय भी आप्ने लिए नैजियैछियै आर कोय भी आप्ने लिए नैमरैछियै |
\v 8 यदि अप्नासब जियैछियै ते प्रभुके लिए जियैछियै, अगर मरैछियै ते प्रभुके लिए मरैछियै |
\v 9 चाहे अप्नासब जियै, चाहे मरियै, अप्नासब प्रभुके छियै | एकरेखातिर मसीह मर्लै आर फेर जिन्दा भेलै, ताकी ऊ मर्लसब आर जिन्दासब सभैके प्रभु बनै |
\v 10 तुहें कहिने आपन भ्याके इन्साफ करैछैं ? या तुहें कहिने आपन भ्याके नीच सम्झैछैं ? कहिनेकी अप्नासब सभेको परमेश्वरके न्याय आसनके आगु खडा हैबै |
\v 11 कहिनेकी लिख्ल छै, “ प्रभु कहैछै, ' जेरं हमे जिन्दा छियै , सभैके हमर आगु घुठुवा पारे पड्तै, आर सभैके जिभा परमेश्वरके प्रसंसा कर्तै ' |”
\v 12 सेल्याके अप्नासिके सभैके परमेश्वरके आपन लेखा दिए पड्तै |
\v 13 इसिलिए आब अप्नासब एक दोसरके इन्साफ नैकर | बरु आपन भ्याके रस्तामे ठोकर लागेबाला चीज या बाधा करेबला चीज कहियो नैराखैके संकल्प कर |
\v 14 हमे जानैछियै, आर हमरा प्रभु येशुमे निश्चय छै, कि कोनो चीज आप्नहैंमे अशुद्ध नैहैछै , मगर जे ओकरा अशुद्ध सम्झैछै , ओकर लिए ऊ अशुध्धे हैछै |
\v 15 तुहें अगर कोनो चीज खैछैं, आर ओकरासे तोर भ्याके चोट लागैछै ते , तुहें प्रेममे नैचलैछैं, जे भ्याके लिए मसीह मर्लै , तोर खैल चीजसे तोर भ्याके जीवन नाश नैहौ |
\v 16 इसिलिए तोरा जे चीज अच्छा लागैछौ , ऊ चीजके दोसर आदमी खराब नैकहौ |
\v 17 कहिनेकी परमेश्वरके राज्य खाना आर पिना नैछै, मगर पवित्र आत्मामे धार्मिकता, शान्ति आर आनन्द छै |
\v 18 जे एरंके मसीहके सेवा करैछै, एरंको सेवा परमेश्वरके मन पडेवाला आर आदमीसिसे बढियाँ मान्ल जैछै |
\v 19 सेल्याके अप्नासब एरंको चीजके अनुशरण कर, जे चीज शान्ति आनैछै, आर एकदोसरके उन्नति कराबैछै |
\v 20 ख्याबाला चीजके खातिर परमेश्वरके कामके नाश नैकर | वास्तवमे सभे चीज शुद्ध छै , मगर आपन ख्याबाला चीजसे दोसरके बाधा कर्ना अनुचित छै |
\v 21 उचित ते यी छै कि मासु नैखाना चाही, मद्द्पान नैकर्ना तथा कोनो एरं काम नैकर्ना जकरासे तोर भ्याके बाधा हैछै |
\v 22 तोरामे भेल बिश्वास परमेश्वर आर तोर बीचमे राख | धन्यके छै ऊ आदमी , अप्नासे उचित ठहरैलबातके कारणसे अप्नाके दोषी नैबनाबे पडैछै |
\v 23 मगर कोय शंका करिके कोनो चीज खैछै ते, ऊ दोषी बनैछै , कहिनेकि ऊ बिस्वासके साथ नैखैल्कै छे | बिस्वाससे उत्पन्न नैहैल कोनो भी चीज पाप छै |
\c 15
\p \v 1 बिस्वासमे मजबुत हुएबाला अप्नासब खाली आप्नहैंके खुशी करैके इच्छा नैराखिके दुर्बल आदमीसिके कमजोरीके सहे पडैछै |
\v 2 अप्नासब सभेको आपन पडोसीके आत्मिक सुधार है कहिके ओकर भलाईके लिए ओकरा खुशी राख |
\v 3 कहिनेकी मसीह भी अप्नाके खुशी नैबनैल्कै |जेरं लिख्ल छै, “ तोर निन्दा करेबालाके निन्दा हमरपर पड्लै |”
\v 4 पहिला पहिला लिख्ल बातसब आपनसिके शिक्षाके लिए रहै, यी उद्देश्यसे कि पवित्रशास्त्रसे आबेबाला स्थिरता आर उत्साहसे अप्नासबके आशा मिले सकै |
\v 5 स्थिरता आर उत्साहके परमेश्वर तोरासिके मसीह येशु संगे एक भ्याके एक दोसरके संगे एक्के मनके भ्याके जियैले दौ, 
\v 6 कि एक्के मनके भ्याके एक्केटा आवाजसे आपनसिके प्रभु येशु मसीहके परमेश्वर आर पिताके महिमा तुहेंसब करे सक्हैं |
\v 7 इसिलिए परमेश्वरके महिमाके लिए मसीह जेरंके तोरासिके ग्रहण कैल्कौ छे ओहिने तहुंसब एकदोसरके ग्रहण कर |
\v 8 हमे तोरासिके कहैछियौ, आपन पुर्खासिके देल प्रतिज्ञाके पुष्टि करैले परमेश्वरके सत्यताके प्रकट करैले मसीह खतना भेलसिके दास बन्लै, 
\v 9 यी कारणसे कि अन्यजातिसब ओकर कृपाके लिए परमेश्वरके महिमा करै | जेरं लिख्ल छै, “ सेल्याके अन्यजातिसिके बिच्चेमे हमे तोर प्रसंसा कर्भौं, आर तोर नामके स्तुति गैभौं |”
\v 10 आर फेर एरं कहैल छै, “ हे अन्यजातिसब ओकर प्रजाके संगे आनन्द मना |”
\v 11 आर फेर, “ हे सारा अन्यजातिसब प्रभुके प्रसंसा कर आर सभे आदमी ओकर प्रसंसा करै |”
\v 12 आर फेर यशैया कहैछै, “ यिशैके बंशसे एकझन ऐतै , ऊ अन्यजातिसिके उप्परमे शासन कर्तै, ओकरपर अन्यजातिसब आशा राख्तै |”
\v 13 आशाके परमेश्वर तोरासिके बिश्वासद्वारा सभे आनन्द आर शान्तिसे भरी दौ, यी कारणसे कि पवित्र आत्माके शक्तिसे तुहेंसब आशामे बहुते हुए सक्हैं |
\v 14 भ्यासब हमरा निश्चय छै, कि तुहेंसब आप्नहौं भी भलाइसे भर्ल छैं, आर सभे ज्ञानमे पुरा भ्याके एक दोसराके शिक्षा दियैले समर्थ छैं |
\v 15 मगर हमरा देल परमेश्वरके अनुग्रहके कारणसे तोरासिके फेर याद कराबैले हमे बहुते साहस करिके क्याटा बिषयमे लिख्लियौ छे |
\v 16 यी अनुग्रह अन्यजातिसिके लिए परमेश्वरके सुसमाचारके पुजारीके करेबाला कर्तब्य पालन करैले हमरा देल छै,ताकी अन्यजातिसब पवित्र आत्माद्वारा शुद्ध भ्याके ग्रहणयोग्य बली बनेसकै |
\v 17 इसिलिए परमेश्वरके लिए हमर सेवामे हमरा मसीह येशुमे गर्व करैके कारण छै |
\v 18 कहिनेकी बचन आर कामसे अन्यजातिसिके आज्ञाकारी बनाबैले हमरद्वारा मसीह जे कैल्कै छे, ओकरासे बाहेक आर कोनो बातमे बोलैके हिम्मत हमे नैकरैछियै |
\v 19 यी काम चिन्हसब आर आश्चर्यकर्मके शक्तिसे आर पवित्र आत्माके शक्तिद्वारा हमे कैलियै छे | एरंके हमे यरुशलेमसे ल्याके इल्लुरिकनतक चारोमहर मसीहके सुसमाचार पुरा रुपसे प्रचार कैलियै छे |
\v 20 दोसर आदमीके बनैल जगमे घर नैबनैयै कहिके मसीहके नाम नैपुग्ल ठाममे सुसमाचार प्रचार करैके उत्कट इच्छा हमे राख्लियै छे 
\v 21 जेरं लिख्ल छै, “ ओकर बिषयमे जकरा कहियो नैकहैल छै, उसब ओकरा देख्तै आर ओकर बिषयमे जे कहियो नैसुनल्कै छे उसब बुझ्तै |”
\v 22 इहा कारण छै, हमे तोरसि कते आबैले बहुते बेर रुक्लियै छे |
\v 23 मगर आब यी इलाकासबमे हमर लिए काम करैले आर्हौ ठाम नैभ्याके, आर बहुते बरससे तोरसि कते आबैके इच्छा रहैके कारणसे
\v 24 जब हमे स्पेन जैबै तख्नी तोरासिके भेट करैके आशा करैछियै , आर तोरसिके संगे संगतिके आनन्द ल्याके, बिदा हुऐके समयमे हमर यात्राके लिए तोरसिके सहयोगके आशा राखैछियौ |
\v 25 मगर आब सन्तसिके सहायता करैले हमे यरुशलेम महर जैछियै |
\v 26 कहिनेकी यरुशलेममे हुएबाला सन्तसब जे गरिब छै , ओकरसिके लिए माकेडोनियाँ आर अखैयाके मण्डलीसब कुछु भेटि देल्कै छे 
\v 27 यी भेटी उसब खुशीसे जम्मा कैल्कै रहे, आर सच्चे यीसब ओकरसिके ऋणी भी छै | कहिनेकी अन्यजातिसब ओकरसिके आत्मिक आशीषमे भागीदर भेलै छे ते, एक्रहौसिके भी भौतिक आशीषसे ओकरसिके सेवा करेपड्तै |
\v 28 इसिलिए यी काम खतम करिके ओकरसिके लिए उठ्ल यी चन्दा जिम्मा लगाके हमे तोरसिकते आबिके स्पेन जैबै |
\v 29 आर हमे जानैछियै हमे तोरसिकते मसीहके भरपुर आशीषमे ऐबौ |
\v 30 भ्यासब, आपनसिके प्रभु मसीह आर पवित्र आत्माके प्रेमद्वारा हमर लिए परमेश्वरसे प्रार्थना करैले हमरसंगे खुब कोसिश कर कहिके हमे तोरासिके आग्रहपुर्बक बिन्ति करैछियौ,
\v 31 कि हमे यहुदियाके अविश्वासीसिसे मुक्त हुए सकियै, आर यरुशलेमके लिए हमर सेवा सन्तसिके ग्रहणयोग्य है, 
\v 32 आर परमेश्वरके इच्छासे आनन्दके साथ तोरसी कते आबिके तोरसिके संगे संगतिमे हमे फेर ताजा हुए सकियै |
\v 33 शान्तिके परमेश्वर तोरसिके सभैसंगे रहौ | आमिन |
\c 16
\p \v 1 किंक्रियाके मण्डलीके धर्मसेविका आपनसिके बहिन फिबीके प्रसंसा तोरसिके आगु करैछियौ |
\v 2 हमे तोरासिके निवेदन करैछियौ कि सन्तसिके सुहाबेबाला ओकरा प्रभुमे ग्रहण कर, आर ओकरा चाहेबाला कोनो भी सहायता दहैं,कहिनेकी ऊ बहुतेके आर हमर भी सहायता कैल्कै छे |
\v 3 प्रिस्का आर अकिलाश , मसीह येशुमे हमर सहकर्मीके अभिवादन |
\v 4 उसब हमर लिए आपन जीवनके संकटमे डाल्ल्कै | ओकरासिके खाली हमे नै, मगर अन्यजातिके मण्डलीसब भी धन्यवाद दैछै |
\v 5 ओकरसिके घरमे भेल मण्डलीके अभिवादन दहैं | हमर प्रिय, इपेनितसके , जे मसीहके लिए एशियाके पहेला विश्वासी छै, अभिवादन दहैं |
\v 6 मरियमके , जे तोरसिके बिच्चेमे घोर परिश्रम कैल्कै, ओकरा अभिवादन दहैं |
\v 7 एड्रोनिकस आर युनियस, हमर आपन आदमीसब आर हमर कैदीसंग सबके, अभिवादन कहिदहैं | उसब प्रेरितसबमेसे प्रसिद्ध छै, आर हमरासे आगुएसे मसीहमे रहै |
\v 8 एम्प्लीआतस, प्रभुमे हमर प्रियके, अभिवादन कहिदहैं |
\v 9 उर्बानस, मसीहमे हमर सहकर्मी आर हमर प्रिय मित्र स्ताखुसके अभिवादन कहिदहैं |
\v 10 मसीहके योग्य ठहर्ल अपोल्लोसके अभिवादन कहिदहैं | अरिस्तोबुलसके घरके सभैके अभिवादन कहिदहैं |
\v 11 हमर आपन आदमी हेरोदियनके अभिवादन कहिदहैं | प्रभुमे भेल नर्किससके घरानाके अभिवादन कहिदहैं |
\v 12 प्रभुमे परिश्रम करेबाला त्रुफेना आर त्रोफोसके अभिवादन कहिदहैं | प्रभुमे बहुते परिश्रम करेबाला प्रिय पर्सिसके अभिवादन कहिदहैं |
\v 13 प्रभुमे चुन्ल रुफस आर ओकर म्या, जे हमर भी म्या भेलै रहे, ओकरासिके अभिवादन कहिदहैं |
\v 14 असिंकितस, फ्लेगन, हर्मेस, पत्रोबास, हर्मास आर ओकरसिके संगे हैल भाइसबके अभिवादन कहिदहैं |
\v 15 फिलोलोगास, युलिया, नेरियास आर ओकर बहिन आर ओलिम्पास आर ओकरसिके संगे भेल सभे सन्तसिके अभिवादन कहिदहैं |
\v 16 एक दोसरके पवित्र चुम्बनसे अभिवादन कर | मसीहमे सभे मण्डलीसब तोरासिके अभिवादन पठैल्कौ छे |
\v 17 भ्यासब, हमे तोरासिके आग्रहपुर्बक बिन्ति करैछियौ, कि तोरासिके सिखैल धार्मिक सिद्धान्तके बिरुद्धमे फुट आर बाधा बिघन करेबालापर नजर राख आर ओकरासिसे अलग्गे र |
\v 18 कहिनेकी एरंको आदमीसब आपनसिके प्रभु मसीहके लिए नै, मगर आपन पेटके लिए सेवा करैछै आर ओकरसिके मिट्ठ मिट्ठ बोली आर बातसे सिधा साधा हृदयके धोखा दैछै |
\v 19 तोरसिके आज्ञाकारिता सभे आदमीके मालुम छै , आर तोरसिके कारण हमे आनन्द करैछियै | मगर हमे चाहैछियै कि जे असल छै ओकर लिए तुहेंसब बुद्धिमान बन, आर जे खराब छै ओकरामे दोषरहित र |
\v 20 शान्तिके परमेश्वर जल्दिए शैतानके तोरसिके ट्यांगीके निच्चामे कुल्चतौ | आपनसिके प्रभु मसीहके अनुग्रह तोरसिके संगे रहौ |
\v 21 तिमोथी हमर सहकर्मी , आर हमर आपन आदमीसब लुकियस , यासोन आर सोसी पात्रोश तोरासिके अभिवादन पठैल्कौ छे |
\v 22 यी चिठी लिखेबाला , हमे तर्तियस प्रभुमे तोरासिके अभिवादन पठाबैछियौ |
\v 23 हमर मैज्मान आर सभे मण्डलीके सत्कार करेबाला गायस अभिवादन पठैल्कौ छे , तोरासिके अभिवादन छौ | नगरके कोषाध्यक्ष इरास्तस आर भ्या क्वार्तस तोरासिके अभिवादन पठैल्कौ छे |
\v 24 आपनसिके प्रभु येशु मसीहके अनुग्रह तोरसिके संगे रहौ | आमिन |
\v 25 आब ओकरा, जे तोरासिके हमर सुसमाचार आर येशु मसीहके बिषयके प्रचार अनुसार सुद्रिढ़ कराबे सकैछै , उटा रहस्यके प्रकाश बमोजिम , जे युग युगसे गुप्तमे रहै , 
\v 26 मगर आब अनन्तके परमेश्वरके आज्ञाअनुसार अगमवक्तासिके लिखाईसे प्रकट कैल आर जनैल छै , यी कारणसे कि सभे जाति बिस्वास करै आर आज्ञापालन करै -
\v 27 अद्दितिय सर्वज्ञानी परमेश्वरके येशु मसीहद्वारा सदासर्वदा महिमा है | आमिन |
