\id JHN
\ide UTF-8
\rem Copyright Information: Creative Commons Attribution-ShareAlike 4.0 License
\h युहन्ना
\toc1 युहन्ना का सुसमाचार
\toc2 युहन्ना
\mt1 John
\mt1 युहन्ना
\c 1
\p
\v 1 आदि में बचन रहै , आर बचन परमेश्वरके संगमे रहै , आर बचन परमेश्वर रहै |
\v 2 "ऊ सुरुमे परमेश्वरके संगमें रहै |
\v 3 ओकरद्वारा सभे चीज बन्लै, ओकर बिना कुछु नैबन्लै |
\v 4 ओकरामे जीवन रहै , आर ऊ जीवन मानव जातिके लिए उजेत रहै |
\v 5 उजेत अन्हारमे चम्कैछै |
\v 6 ओकरद्वारा सभेको बिस्वास करै कहिके ऊटा उजेतके गवाही दियैले ऊ साक्षी बनिके ऐलै |
\v 7 ऊ गवाहीके लिए ऐलै , उहा उजेतके बिषयमे जकरद्वारा संसारके लोग सब विश्वास करे सकै |
\v 8 ऊ आप्नहैं उजेत नैंरहै , लेकिन ऊ उजेतके गवाही दियैले ऐलै |
\v 9 "सभे आदमीके ज्ञान दिएबाला सच्चा जोति संसारमे ऐते रहै |
\v 10 ऊ संसारमे रहै, संसार ओकरद्वारा बन्लै, तैयोपर संसार ओकरा नैचिन्हल्कै |
\v 11 ऊ आप्ने आदमीसिके लगत ऐलै , मगर ओकर आप्ने आदमीसब ओकरा स्वीकार नैकैल्कै |
\v 12 लेकिन जेजे ओकरा ग्रहण कैल्कै आर ओकर नाममे बिस्वास कैल्कै,ओकरासिके परमेश्वर के सन्तान बनैके अधिकार देल्कै |
\v 13 ऊसब खुनसे, शरिरके इच्छासे आर कोनो आदमीके इच्छासे नै मगर परमेश्वरसे जन्मल हैछै |
\v 14 आर बचन शरिरमे प्रकट भ्याके अनुग्रह आर सत्यतामे परिपूर्ण भ्याके आपनसिके बिच्चेमे बास कैल्कै , आर हमे ओकर एरङको महिमा देख्लियै ,जे महिमा पितासे ऐल एक्लौता बेटाके जुगुर रहै |
\v 15 यूहन्ना इहा गवाही देले ऐलै कि ,ऊ उहा आदमी छै , जकर बिषयमे हमे कहैलियै , हमरसे पाछु आबेबाला हमरा से महान छै , कहिनेकि ऊ हमरासे आगुएसे संसारमे रहै |
\v 16 ओकर अनुग्रहके पूर्णतासे हमेसब एकटा अनुग्रहपर दोसर अनुग्रह पैलियै छे |
\v 17 कहिनेकि व्यवस्था मोशाद्वारा ऐलै , अनुग्रह आर सच्चाई येशुद्वारा ऐलै |
\v 18 परमश्वरके कोय नैंदेखल्कै छे , पिताके संगमे रहेबाला एक्केटा बेटा ओकरा प्रकट कैल्कै छे |
\v 19 "यूहन्नाके गवाही यी छै , कि जहिया यहुदीसब पुजारी आर लेवीसिके ओकरलगत पुछैले पठैल्कै कि " तुहें के छह ? "
\v 20 ऊ स्वीकार कैल्कै , आर इन्कार नैंकैल्कै लेकिन मानिलेल्कै कि हमे मसिह नैंछियै |
\v 21 "तब उसब ओकरा पुछल्कै , " तब कि ते तुहें एलिया छह ? " ऊ कहैल्कै हमे नैछियै , " कि ते तुहें अगमवक्ता छह ? " ऊ कहैल्कै, " नै " "
\v 22 "ऊसब ओकरा कहैल्कै , " तुहें के छह ? " हमरासिके कह ताकि हमरासिके पठाबे बालाके जवाफ दिये सकियै | तुहें आपन बिषयमे कोन्चि कहैछह ?"
\v 23 "ऊ कहैल्कै , " जेरं यशैया अगमवक्ता कहैल्कै छे ,' परमप्रभुके रस्ता तैयार कर ' कहिके मरुभुमिमे चिक्रेबाला एक्टा आदमीके आवाज छियै | "
\v 24 ओकरासिके फरिसीसब भेजल्कै रहे |
\v 25 "तब उसब ओकरा पुछ्ल्कै " तुहें मसीह भी नैं छह , एलिया भी नैं छह , उ अगमवक्ता भी नैं छह ते कथिले बप्तिस्मा दैछह ? "
\v 26 "यूहन्ना ओकरासिके जवाफ देल्कै , " हमे ते पानीसे बप्तिस्मा दैछियै , लेकिन तोरसिके बिच्चेम एकझन् खडा छौ , जकरा तुहेंसब नैचिन्है छह |"
\v 27 "हमरबाद आबेबाला उहा छौ | ओकर जुत्ताके फिता खोलैके योग्य हमे नैछियै |"
\v 28 यी सब बात यर्दन पार बेथानियामे भेलै रहे , जते यूहन्ना बप्तिस्मा देते रहै |
\v 29 "दोसर दिन ऊ येशुके आपन महर ऐते देखिके कहैल्कै , " देख , संसारके पाप उठाबेबाला परमेश्वरके मेम्ना | "
\v 30 यी उहा छै , जकर बारेमे हमे कहैलियै रहे , हमरबाद एकटा आदमी ऐतै जे हमरासे बड्का छै , कहिनेकि ऊ हमरा से आगुएसे छै |
\v 31 हम्मे आप्नहैं ओकरा नैं चिन्हलियै रहे , लेकिन ऊ इस्राएल में प्रकट हुए सकै बोलिके हम्मे पानीके बप्तिस्मा देले ऐलियै |
\v 32 "यूहन्ना एरंको बोलिके गवाही देल्कै , " हमे पवित्र आत्माके पेर्वाके रुपमे स्वर्गसे उतरिके ओकरापर आबिके बैठ्ल देख्लियै | "
\v 33 हमे ओकरा नैचिन्हलियै रहे , लेकिन जे हमरा पानीसे बप्तिस्मा दियैले पठैल्कै , उहा हमरा कहैल्कै , जकरामे तुहें पवित्र आत्माके उतरते आर बैठते देख्भैं , पवित्र आत्मासे बप्तिस्मा दिएबाला उहा हैतौ |
\v 34 "हमे देख्लियै छे आर गवाही देलियै छे कि परमेश्वरके बेटा उहा छै | "
\v 35 फेर यूहन्ना दोसर दिन दिटा चेलासिके संगमे खडा रहै |
\v 36 "ऊ येशुके जैते देखिके कहैल्कै ," देख परमेश्वरके मेम्ना | "
\v 37 ओकर यी बात सुनिके ऊ दोनोटा चेला येशुके पाछु लागिगेलै |
\v 38 "येशु घुमिके देखल्कै , आर दोनोटा चेलाके पुछल्कै , " तुहेंसब कोन्चि खोजैछैं ? " उसब ओकरा कहैल्कै , " गुरु जी तुहें कते रहैछह ? "
\v 39 ऊ ओकरासिके कहैल्कै , या आर तुहेंसब देख्भैं | उसब गेलै आर ओकर रहेबाला ठाउं देखल्कै | उसब उदिन ओकर संगे रहलै कहिनेकी तख्नी चार बजी गेलै रहे |
\v 40 यूहन्नाके कहैल बात सुनेबाला आर येशुके पाछु लागेबाला दोनो चेलामेसे एझन सिमोन पत्रुसके भ्या अन्द्रियास रहै |
\v 41 "ऊ पहिला आपन भ्या सिमोनके भेट्लै आर ओकरा कहैल्कै " हमरासिके मसिहा ( जकर मतलब ख्रिस्ट हैछै ) मिल्लैछे |”
\v 42 ऊ सिमोनके येशुकते आनल्कै | येशु ओकरा देखिके कहैल्कै , “ तुहें योआनेसके बेटा सिमोन छैं , तुहें केफास ( जकर मतलब ' चट्टान ' हैछै ) कहैल जैभैं | ''
\v 43 दोसर दिन ऊ गालीलमे जैले निर्णय कैल्कै | आर फिलिपके ऊ कहैल्कै , “ हमर पाछु या |”
\v 44 अन्द्रियास आर पत्रुस जुगुर फिलोपो बेथसेदा नगरके निवासी रहै |
\v 45 " फिलिप नथानेलके भेट करिके कहैल्कै, “ जकर बारेमें मोशा आर अगमवक्तासब व्यवस्थामें लिखल्कै रहे युसुफके बेटा नासरत के येशु हमरासिके मिल्लै छे | ”"
\v 46 "नथानेल ओकरा कहैल्कै , “ नासरतसे कोनो बढीयाँ चीज आबे सकैछै ? ” फिलिप ओकरा जवाफ देल्कै , “ आबिके देख "
\v 47 " येशु नथानेलके आपन महर ऐते देखिके ओकर बिषयमे कहैल्कै , “ एकटा पक्का इस्रएलीके देख , जकरामे कोनो छलकपट नैछै | "
\v 48 नथानेल पुछल्कै , “ तुहें हमरा केरंके चिन्हल | ” येशु ओकरा कहैल्कै , “ तोरा फिलिप बोलाबैसे पहलहै , हमे तोरा अन्जिरके गाछिके निच्चामे देख्लीयौ रहे | ”
\v 49 नथानेल येशुके कहैल्कै , “ रब्बी, तुहें परमेश्वरके बेटा छह , तुहें इस्राएलके राजा छह | ”
\v 50 " येशु नथानेलके कहैल्कै , “ हमे तोरा अन्जिरके गाछिके निच्चामे देख्लीयौ , कहैके कारणसे तुहें विस्वास करैछैं ? तुहें एकरासे भी बड्का-बड्का चीजसब देख्भैं | ”
\v 51 तब ऊ ओकरासिके कहैल्कै, " सच्चे हमे तोरा कहैछियौ, तुहेंसब स्वर्ग उघर्ल आर परमेश्वरके दुतसिके आदमीके बेटा लगत ऐते आर जैते देख्भैं |"
\c 2
\p
\v 1 " तेसर दिन गालीलके काना नगरमे एकटा बिहा रहै | येशुके म्या ओत्ते रहै |
\v 2 . येशु आर ओकर चेलासिके भी बिहामे बोलैल्कै रहे |
\v 3 . अंगुरमद्द ओरैलके बाद येशुके म्या ओकरा कहैल्कै, “ एकरसिके लगत अंगुरमद्द नैछै | ”
\v 4 " येशु आपन म्याके कहैल्कै , “ हे नारी, हमरा कि करे पडतै हमरा नैक| हमर समय एखनतक नैऐलै छे | ” "
\v 5 ओकर म्या चाकरसिके कहैल्कै, “ ऊ जेरं कहैछौ, तुहेंसब ओहिने कर| ”
\v 6 ओत्तेना यहुदीसिके शुद्ध हुऐके नियमके लिए एक स लिटर अटेबाला छटा भाँड सब राख्ल रहै |
\v 7 येशु ओकरासिके कहैल्कै, “ भाँडसब पानीसे भर ” ऊसब भाँडके ठोठ तक पानीसे भरिदेल्कै |
\v 8 येशु ओकरासिके कहैल्कै , “ कनेजरा लजाके भोजके मुखिया कते ल्याजो | ” ऊसब अंगुरमद्द ल्यागेलै |
\v 9 " भोजके मुखिया उटा पानी चाखल्कै , जेटा पानी आब दाखमद्दमें बदली गेलै रहे | यी चीज कतेसे ऐलै रहे से बात मुखियाके मालुम नैं रहै , लेकिन पानी भरेबाला चाकरसिके मालुम रहै | तब भोजके मुखिया दुल्हाके बोल्याके कहैल्कै , "
\v 10 सभे आदमी सबसे पहिला बढियाँ अंगुरमद्द खुवाबैछै , जब सबको बहुते खैलैछै, तब कने कम बढियाँ अंगुरमद्द खुवाबैछै | तुहें ते बढियाँ अंगुरमद्द एखन्तक राख्ले छैं | ”
\v 11 येशुके आश्चर्यकर्ममे से यी पहिला आश्चर्यकर्म येशु गालीलके काना नगरमे कैल्कै | एरं क्याके ऊ आपन महिमा देखैल्कै , आर ओकर चेलासब ओकरपर बिस्वास कैल्कै |
\v 12 तकरबाद ऊ आपन म्या , भ्या आर चेलासिके संगे कफर्न्हुममे गेलै आर कुछु दिन ओत्ते रहलै |
\v 13 यहुदीसिके निस्तार पर्व लग्हैं ऐल रहै आर येशु यरुशलेममे गेलै |
\v 14 ऊ मन्दिरमे गरु , भेंडा , आर पेर्वा बेचेबालासब आर पैसा बदलेबालासिके समान किन्ते बेच्ते देखल्कै|
\v 15 तब रस्सीके एकटा कोडा बनाके ओकरासिके मन्दिरसे भगैल्कै आर सभैके समानसब उल्ट्या - पुल्ट्या देल्कै |
\v 16 पेर्वा बेचेबाला सिके ऊ कहैल्कै , “ एते से यी सभे चीज ल्याजो | हमर बापके घरके बेपारके घर नैबना |”
\v 17 " ओकर चेलासिके शास्त्रमें लिखल बात याद ऐलै , “ तोर घरके जोश हमरा जरैतै| ” "
\v 18 यहुदीसब ओकरा कहैल्कै, तुहें यी काम करै छह ते , एकर लिए हमरासिके कोन चिन्ह देखैभ ? ”
\v 19 येशु ओकरासिके जवाफ देल्कै , “ यी मन्दिरके तोडीदहैं , आर हमे तीन दिनमे एकरा खडा करिदेबौ |
\v 20 तब यहुदीसब कहैल्कै , यी मन्दिर के बनाबैले छियालिस बरस लाग्लै आर तुहें एकरा तीन दिनमे खडा करे सक्भ ? ”
\v 21 लेकिन जोन मन्दिरके बारेमे ऊ बोल्लै रहे , ऊटा ओकर शरीर रहै |
\v 22 जहिया ऊ मर्लसे जिन्दा भेलै , तब येशुके बोल्ल यी बात चेलासिके याद भेलै आर उसब शास्त्रपर आर येशुके बोल्ल बचनपर विश्वास कैल्कै |
\v 23 जहिया ऊ निस्तार परवके समयमे यरुशलेममे रहै , तब ओकर कैल चिन्हसब देखिके बहुते लोगसब ओकर नामपर बिस्वास कैल्कै |
\v 24 लेकिन येशु अपनाके ओकरासिके भरोसामे नैछोड़ल्कै ,
\v 25 कहिनेकी आदमी कि छै कहिके ऊ जान्ते रहै | ओकरा आदमीके बिषयमे कक्रहौ सिखाबैके जरुरत नैरहै, कहिनेकी आदमीके हृदयमे कोन चीज हैछै, से ऊ आप्नहैं जान्ते रहै |
\c 3
\p
\v 1 फरिसी सबमे से निकोदेमस नामके एकटा आदमी रहै | ऊ यहुदीसिके महासभाके एकटा सदस्य रहै |
\v 2 "ऊ राती येशुकते ऐलै आर कहैल्कै , " गुरुजी , हमेसब जानैछियै कि तुहें परमेश्वरसे ऐल शिक्षक छह , कहिनेकी परमेश्वरसंगमे नैहैतै ते तुहें जे चिन्हसब कैलह छे , ओरंको कोय नैकरेसक्तै | "
\v 3 "येशु ओकरा जबाब देल्कै, " सच्चे हमे तोरा कहैछियौ , अगर कोय नया भ्याके नैजन्मतै ते ऊ परमेश्वरके राज नैदेखेसक्तै | "
\v 4 "निकोदेमस ओकरा कहैल्कै , " आदमी बूढ भ्याके केरंके फेर जन्मे सक्तै ? कि ऊ फेर आपन म्याके पेटमे फेर ढुकिके जन्मतै ? "
\v 5 "येशु जबाब देल्कै , " सच्चे हमे तोरा कहैछियौ , अगर कोय पानी आर आत्मासे नैजन्मतैते ऊ परमेश्वरके राजमे नैढुकेसक्तै | "
\v 6 शरीरसे जन्मल शरीर छै आर पवित्रआत्मासे जन्मल आत्मा छै |
\v 7 तोरा फेर नया करिके जन्मे पड़तौ बोलिके कहैल बातसे तुहें आश्चर्य नैमान |
\v 8 बतासके जुन्हर मन लागैछै , उहा महर बहैछै | तुहें बतासके आवाज सुने सकैछैं , लेकिन यी कतेसे आबैछै आर कते जैछै , तुहें नैंजाने सकैछैं | आत्मासे जन्मल सभे आदमी ओहिने हैछै |
\v 9 "निकोदेमस ओकरा पुछल्कै , " यी केरंके हुए सकैछै ? "
\v 10 "येशु ओकरा जबाब देल्कै , " तुहें इस्राएलके गुरु छैं , तैयोपर यी बात तुहें नैंबुझैछैं ? "
\v 11 सच्चे, हमे तोरा कहैछियौ , हमेसब जानैछियै उहा कहैछियै , आर हमेसब जे देख्लियै छे ओकरे गवाही दैछियै , लेकिन तुहेंसब हमरसिके गवाही स्वीकार नै करैछह |
\v 12 हमे तोरासिके पृथ्वीके बात कहैल्यौ , तैयोपर तुहेंसब विश्वास नैकरैछैं, ते तोरासिके स्वर्गके बात बतैबौ ते केरंके विश्वास कर्बहैं ?
\v 13 स्वर्गसे उतरिके आबेबाला मनुषके बेटाके सिवाय कोय भी स्वर्गमे नैचढ़लै छे |
\v 14 जेरंके मोशा मरुभुमिमे सांपके उप्पर उठैल्कै रहे , ओहिने क्याके मनुषके बेटा ऊप्पर उठे पडतै ,
\v 15 आर जे - जे ओकरा पर बिस्वास कर्तै , तकरा कहियो नाश नैहुएबाला जीवन मिल्तै |
\v 16 " कहिनेकी परमेश्वर संसारके एरं प्रेम कैल्कै , कि ऊ आपन एकेटा बेटा देल्कै , ताकी ओकरापर बिस्वास करेबाला कोयभी नाश नैहै , लेकिन ओकरा कहियो नाश नैहुएबाला जीवन मिले सकै |"
\v 17 कहिनेकी परमेश्वर संसारके दोषी बनाबैले आपन बेटाके संसारमे नैभेजल्कै , लेकिन संसार ओकरद्वारा बचेसकै बोलिके पठैल्कै |
\v 18 जे ओकरापर बिस्वास कर्तै ऊ दोषी नैबन्तै , लेकिन बिस्वास नैकरेबाला पहलहैसे दोषी बन्ल छै , कहिनेकी ऊ परमेश्वरके एकेटा बेटाके नाम पर बिस्वास नैकैल्कै छे |
\v 19 फैसला इहा छै : जोति संसारमे ऐल छै , आर आदमीसिके ज्योतिसे अन्हार अच्छा लाग्लै , कहिनेकी ओकरसिके काम दुष्ट रहै |
\v 20 कहिनेकी दुष्ट काम करेबाला सभेको ज्योतिके घृणा करैछै , आर ज्योतिमे नैआबैछै , नैते ओकर काम देख्ल जैतै|
\v 21 सच्चाईमे जिए बाला आदमी ज्योतिमे आबैछै , आर एरंके ओकर कैल काम परमेश्वरमे कैल छै बोलिके छंछं देख्ल जैछै |
\v 22 एकरबाद येशु आर ओकर चेलासब यहुदिया देशमे गेलै , आर ओत्ते ओकरसिके संगे कुछु दिन बास बैठ्लै आर बप्तिस्मा देल्कै |
\v 23 युहन्ना भी सालिमके बगलमे एनोनमे बप्तिस्मा दै , कहिनेकी ओत्ते बहुते पानी रहै | ओत्ते आदमीसब आबै आर बप्तिस्मा लै |
\v 24 तखनतक यूहन्ना जेलमे नैपड़लै रहै |
\v 25 उहा बखत यूहन्नाके चेलासिके एकटा यहुदीसंगे शुद्धिकरणके बारेमे बाद- विवाद भेलै |
\v 26 "यूहन्नाकते आबिके उसब कहैल्कै, " गुरुजी, यर्दन पार जे तोरसंगे रहौं , जकर बारेमे तुहें गवाही देल्ह , देख , ऊ बप्तिस्मा दैछै , आर सभेको ओकर लगत जैछै |"
\v 27 "यूहन्ना जबाब देल्कै , " आदमीके स्वर्गसे जबतक नैदेल जैतै तबतक ऊ कोनो चीज नैपाबे सकैछै |"
\v 28 हमे मसीह नैछियै , लेकिन हमे ओकरासे आगु पठैल छियै ' बोलिके हमर गवाही तुहींसब दैछैं |
\v 29 जकर लगत कनिंयाँ छै , वर उहा छै | दुलहाके दोस्त जे ओकर बगलमे खडा हैछै , ओकर आवाज सुनिके खुब आनन्दित हैछै | सेलाके हमर यी आनन्द आब पुरा भेलै छे |
\v 30 ऊ बढ्ना , लेकिन हमे घटना जरुरी छै |
\v 31 " उप्परसे आबेबाला सभैसे बड्का छै | धर्तीसे आबेबाला धर्तीके छै आर धर्तीके बात बोलैछै | स्वर्गसे आबेबाला सभैसे बड्का छै |"
\v 32 ऊ जे देखल्कै आर सुनल्कै छे , ओकरे गवाही ऊ दैछै , लेकिन ओकर गवाही कोय नै ग्रहण करैछै |
\v 33 जे ओकर गवाही ग्रहण कैल्कै छे , ऊ परमेश्वर सच छै बोलिके प्रमाण दैछै |
\v 34 कहिनेकी परमेश्वर जकरा भेजल्कै , ऊ परमेश्वरके बोलि बोलैछै , कहिनेकी परमेश्वर बिना नाप पवित्र आत्मा दैछै |
\v 35 "बाप बेटाके प्रेम करैछै , आर सभे चीज ओकरे हाथमे देल्कै छे |
\v 36 जे पुत्रपर बिस्वास करैछै, ओकर लगत अनन्त जीवन छै | जे पुत्रके आज्ञापालन नैकर्तै, ऊ जीवन नै देख्तै, मगर परमेश्वरके रिस ओकरपर रह्बे कर्तै | "
\c 4
\p
\v 1 यूहन्नासे बेसी येशु चेला बनाबैछै आर बप्तिस्मा भी दैछै बोलिके फरिसीसब सुनल्कै |
\v 2 ( वास्तबमे येशु आफ्नहैं ते नै लेकिन ओकर चेलासब बप्तिस्मा दै |
\v 3 जब येशुके यी बात मालुम भेलै , ऊ यहुदिया छोडीके फेर गालीलमे गेलै |
\v 4 ओकरा सामरिया भ्याके ज्या पडै |
\v 5 आर ऊ सामरियाके सुखार नगरमे पुग्लै | यी नगर याकुब आपन बेटा योसेफके देल जमीन लगत रहै |
\v 6 "ओत्ते याकुबके इनार रहै | येशु यात्रा करिके थकित हुऐके कारणसे उटा इनारके बगलमे बैठल रहै | लगभग दिपहरियाके समय भेल रहै |
\v 7 "एकटा सामरी औरत पानी भरैले ओत्ते ऐलै |येशु ओकरा कहैल्कै , " हमरा पानी पियैले दे | "
\v 8 ओकर चेलासब सहरमे खाना किनैले गेल रहै |
\v 9 "तब सामरी औरत ओकरा कहैल्कै, " तुहें यहुदी भ्याके हमे सामरी औरतके हाथसे केरंके पानी पीभ ? " ( यहुदीसब सामरीसिसे कोनो संबन्ध नैराखैछै | )"
\v 10 "येशु ओकरा कहैल्कै , " तुहें परमेश्वरके वरदान आर तोरसे पानी मांगेबाला आदमीके चिन्तिहैं ते तुहें ओकरसे मांग्तिहैं , आर ऊ तोरा जिन्दा पानी देतियौ | " "
\v 11 "ऊ औरत ओकरा कहैल्कै, " हे हौ तोर लगत कोनो वर्तन नैछौं, आर इनारो गहीर छै | तब तुहें कतेसे जिन्दा पानी आन्बह ?"
\v 12 कि तुहें हमरसिके पुर्खा याकुबसे बड्का छह ? उहा हमरासिके यी इनार बना देल्कै , आर ऊ आप्नहैं , ओकर सन्तान आर ओकर ग्यामाल इहा इनारके पानी पिल्कै |
\v 13 "येशु ओकरा कहैल्कै, " यी पानी पिएबाला सभैके फेर प्यास लाग्तै , "
\v 14 "लेकिन जेजे हमर देल पानी पितै ओकरा कहियो प्यास नै लाग्तै | जे पानी ओकरा हमे देबै, उटा पानी ओकरामे अनन्त जीवनके लिए सभेदिन निक्लेबाला पानीके मूल बन्तै | "
\v 15 "ऊ औरत ओकरा कहैल्कै, " हेहौ हमरा उहा पानी द्या आर हमरा प्यास नैलाग्तै आर हमरा पानी भरैले फेर एते नैआबे पडतै "
\v 16 "येशु ओकरा कहैल्कै , " जो तोर घरबालाके बोलाके आन | "
\v 17 "ऊ औरत कहैल्कै , " हमर घरबाला नैछै | " येशु ओकरा कहैल्कै , " तोर घरबाला नैछौ बोलिके तुहें ठिके कहैंछैं ,"
\v 18 "कहिनेकी तोर पांचटा घरबाला भ्या गेलौ छे , आर एखन जे तोर संगे छौ , ऊ तोर घरबाला नैछौ | तुहें यी सच बात कह्लहैं छे | "
\v 19 "ऊ औरत ओकरा कहैल्कै , " हेहौ तुहें अगमवक्ता जेरं लागैछ | "
\v 20 "हमर पुर्खासब यी पहाडमे आराधना कैल्कै, आर तुहेंसब कहैछ कि आराधना करेबाला ठाउं यरुशलेम छै | "
\v 21 "येशु ओकरा कहैल्कै, " हे नारी हमरा बिस्वास कर , ऊ समय आबैछै, जहिया तुहेंसब नैते यी पहाडमे नैते यरुशलेममे पिताके आराधना कर्बहैं, "
\v 22 तुहेंसब जे आराधना करैछैं से नैजानैछैं | हमेसब जे आराधना करैछियै से जानैछियै |कहिनेकि मुक्ति यहुदीसिसे ऐतै |
\v 23 लेकिन समय आबैछै , आर ऊ समय एख्निहैं छै, जब सच्चा आराधकसब पिताके आत्मा आर सत्यतामे आराधना कर्तै |
\v 24 परमेश्वर आत्मा छै, आर ओकर आराधकसबके ओकरा आत्मा आर सत्यतामे आराधना करे पड्तै |
\v 25 " ऊ औरत ओकरा कहैल्कै, " हमे जानैछियै कि मसीहा ऐतै ( जकरा मसीह कहैछै ) आर जहिया ऊ ऐतै, तब उहा हमरासिके सभेबात बतैतै | "
\v 26 "येशु ओकरा कहैल्कै, " तोरसंगे बोलेबाला, हमे उहा छियै | "
\v 27 "तख्निहैं ओकर चेलासब ऐलै, आर ओकरा एकटा औरतसंगे गफ कैल देखिके आश्चर्य भेलै, लेकिन " तुहें कोन्चि चाहैछ ? या " तुहें ऊ औरतके संगे कहिने गफ करैछ ? " बोलिके कोय नैपुछल्कै |"
\v 28 तब ऊ औरत घैल छोडिके नगरमे गेलै आर आदमीसिके कहैल्कै ,
\v 29 " या, एकटा आदमीके देख, जे हमर कैल सभे काम हमारा बता देल्कै | कहीं उहा ते मसीह नैछै ? " "
\v 30 तब उसब नगरसे निक्लिके ओकर लगत गेलै |
\v 31 "इहा बिच्चेमे चेलासब ओकरा कहैल्कै, " गुरुजी भोजन कर | " "
\v 32 "लेकिन ऊ ओकरासिके कहैल्कै, " हमर लगत खैले भोजन छै, जे तोरासिके मालुम नैछौ | " "
\v 33 "सेलाके चेलासब अपना अपनामे कहैल्कै, " कि कोय ओकरा भोजन आनिके देल्कै कि केरं ? " "
\v 34 "येशु ओकरासिके कहैल्कै, " हमरा भेजेबालाके इच्छा जुगुर कर्ना आर ओकर काम पुरा कर्ना हमर भोजन छै |"
\v 35 कि तुहेंसब नैकहैंछैं, ' आर्हौ चार महिना बाँकी छै, तब फसल काटेबाला समय ऐतै ? हमे तोरासिके कहैछियौ, आपन आँख उठाके देख, बाली कटनीके लिए पाक्ल छै |
\v 36 जे बाली काटतै ऊ रोजी पैतै, आर अनन्त जीवनके लिए फल जम्मा कर्तै, आर बुनेबाला आर काटेबाला एक्के संग आनन्द मनैतै |
\v 37 कहिनेकी ' एकझन् बुनैछै, आर एकझन काटैछै, बाला बचन एक्रहैमे सच छै |
\v 38 "हमे तोरासिके ओत्ते काटैले भेज्लियौ, जत्ते तुहेंसब मेहनत नैकैल्हैं | दोसरकोय मेहनत कैल्कै छे , आर ओकरसिके मेहनतके फल तुहेंसब पैल्हैं छे | "
\v 39 " " हमे जे कैलियै ऊ हमरा सभे बता देल्कै " बोलिके जे गवाही ऊ औरत देल्कै ओकर गवाहीके कारणसे ऊटा नगरके बहुते सामरीसब येशुके बिस्वास कैल्कै |"
\v 40 सेलाके जब सामरीसब ओकर लगत ऐलै, तब उसब ओकरा ओकरसिके संगमे रहैले बिन्ती कैल्कै, आर येशु ओत्ते आर्हौ दी दिन रहलै |
\v 41 आर ओकर बचनके कारण आर्हौ बहुते आदमीसब ओकरापर बिस्वास कैल्कै |
\v 42 "ऊ औरतके उसब कहैल्कै, " आब हमेसब तोर कहैल बातसे बिस्वास नैकैलियै छे , लेकिन हमेसब आफ्नहैं सुनैके कारनसे सच्चे ऊ संसारके मुक्तिदाता छै बोलिके हमेसब जान्लियै छे |"
\v 43 दी दिनबाद ओत्तेसे ऊ निक्लिके गालीलमे गेलै |
\v 44 ( येशु आफ्नहैं गवाही देल्कै कि आपन देशमे कोनो अगमवक्ताके आदर नैहैछै )
\v 45 जब ऊ गालीलमे ऐलै, तब ऊ यरुशलेममे पर्वके समयमे जे कैल्कै रहे उटा सभे काम देखैके कारनसे गालीलीसब ओकरा स्वागत कैल्कै, कहिनेकी उहोसब पर्वमे गेलै रहे |
\v 46 तकरबाद ऊ फेर गालीलके काना नगरमे ऐलै जत्ते ऊ पानीके अंगुरमद्द बनैल्कै रहे
\v 47 येशु यहुदियासे गालीलमे ऐल छै बोलिके खबर पाबिके ऊ येशु लगत गेलै | आर ओकर बेटाके आबिके ठिक करिदियैले बिन्ती कैल्कै , कहिनेकी ओकर बेटा मर्हैबाला रहै |
\v 48 "येशु ओकरा कहैल्कै, तुहेंसब चिन्ह आर आश्चर्यकामसब नैदेखैतक कोनो रितीसे बिस्वास नैकर्बहैं | "
\v 49 "ऊ बड्का हाकिम ओकरा कहैल्कै, " हे हौ हमर बेटा मरैसे पहलहैं चल | "
\v 50 "येशु ओकरा कहैल्कै, " जो तोर बेटा बचिजेतौ | " येशुके कहैल बचनके ऊ हाकिम बिस्वास कैल्कै, आर ऊ आपन रस्ता लागिगेलै | "
\v 51 आर ओकरा रस्तहैमे ओकर चाकरसब मिल्लै आर ओकर बेटा ठिक भ्या गेलै बोलिके कहैल्कै |
\v 52 "कखनिसे ऊ बच्चा ठिक हुए लाग्लै रहे बोलिके जब ऊ चाकरसिके पुछल्कै ते, " क्याल दिपहरिया एक बजेसे ओकर बोखार छुटलै | " "
\v 53 "येशु ओकरा, " तोर बेटा बच्तौ " बचन बोल्ल घडीसे बोखार छुटलै बोलिके ओकर बाप जानल्कै | तब ऊ अपना आर ओकर सभे परिवार बिस्वास कैल्कै |"
\v 54 यहुदियासे गालीलमे आबिके येशुके कैल यी दोसर चिन्ह रहै |
\c 5
\p
\v 1 तकरबाद यहुदीसिके पर्व रहै आर येशु यरुशलेममे गेलै |
\v 2 "यरुशलेममे भेडा केबाडके लग पाँचटा चौखटबाला एकटा पानीके कुण्ड छै , जकरा हिब्रु भाषामे बेथसेदा कहैछै |
\v 3 "ओत्ते अनेक रोगीसब , यानीकि - अन्धा , नेंग्डा , लखुवाबाला सब पसरिके रह्ते रहै | ( ऊ सब कखनी पानी छछल्कतै बोलिके पहरा क्याके रहते रहै | )
\v 4 कहिनेकी कखनिहौं कखनिहौं परमेश्वरके एकटा दुत आबिके पोखरीके पानी हिलादै , आर पानी छछल्लके बाद जे पहिला पानीमे ढुकै , जेरंको रोगीभी ठिक भ्याजै |
\v 5 ओत्ते अढतीस बरससे बिमारी एकटा आदमी रहै |
\v 6 "येशु ओकरा ओत्ते पसर्ल देखल्कै आर बहुते दिनसे ओत्ते ऊ ओरंको दशामे छै जानिके ओकरा कहैल्कै , " कि तुहें ठिक हुऐले चाहैछैं ? " "
\v 7 "बेमारी ओकरा कहैल्कै, " हे हौ , जखनी पानी छछल्कैछै हमरा पोखरीमे ध्या दिएबाला हमर कोनो आदमी नैछै , हमे जैतेजैते दोसर आदमी पानीमे फानी जैछै | " "
\v 8 "येशु ओकरा कहैल्कै , " खडा हु , आर आपन बिछना उठा , आर लर | " "
\v 9 तुरुन्ते ऊ आदमी ठिक भ्या गेलै , आर आपन बिछ्ना ल्याके ऊ चल गेलै | उटा दिन बिश्राम दिन रहै |
\v 10 "सेलाके ठिक भेल ऊ आदमीके यहुदीसब कहैल्कै, " ऐज ते बिश्राम दिन छै, तोर बिछना उठाना सही नैछौ | "
\v 11 "ऊ ओकरासिके जबाब देल्कै , " जे हमरा ठिक कैल्कै उहा कहैल्कै , ' आपन बिछना ल्याके लर | " "
\v 12 "उसब ओकरा पुछल्कै , " तोरा बिछना ल्याके लर बोलिके कहेबाला आदमी केछै ? "
\v 13 लेकिन जे ठिक भेलै रहे , ऊ नै जान्ते रहै ऊ के रहै ; कहिनेकि ओत्ते भिड हुऐके कारणसे येशु ओत्तेसे चल गेलै रहे |
\v 14 "तकर बाद येशु ओकरा मन्दिरमे भेटिके कहैल्कै, " देख तुहें ठिक भेल छैं| फेर पाप नैकर , आर तोर पर आर्हौ खराबी नैआबौ | "
\v 15 ओकरा ठिक करेबाला येशु रहै बोलिके ऊ आदमी यहुदीसिके जैके कहिदेल्कै |
\v 16 सेलाके यहुदीसब येशुके सताबे लाग्लै, कहिनेकी ऊ यी काम बिश्राम दिनमे कैल्कै रहे |
\v 17 "तब येशु ओकरासिके कहैल्कै , हमर पिता एखनतक काम करैछै , आर हमु काम करैछियै| " "
\v 18 सेलाके यहुदीसब येशुके मारैले आर्हौ बेसी कोसिस करे लाग्लै , कहिनेकी ऊ बिश्राम दिन खालि भंग नैकैल्कै रहे , लेकिन अप्ने आपके परमेश्वरके बराबर बनाके ऊ परमेश्वरके आपन पिता कहैल्कै रहे |
\v 19 येशु ओकरासिके कहैल्कै, सच्चे , हमे तोरासिके कहैछियौ , पुत्र आफ्नहैं कुछु नैकरे सकैछै , लेकिन पिताके जे कैल देखैछै ,खाली उहा करैछै , कहिनेकी पिता जे करैछै , पुत्र उहा करैछै |
\v 20 कहिनेकी पिता पुत्रके प्रेम करैछै , आर ऊ आपन कैल सभे काम पुत्रके देखाबैछै | एकरा से बड्का काम ऊ पुत्रके देखैतै , आर तुहेंसब छक्के पडबहैं |
\v 21 कहिनेकी पिता जेरंके मुर्दा सबके उठाबैछै, आर ओकरासिके जीवन दैछै , ओहिने क्याके पुत्र भी जकरा मन लागै छै , तकरा जीवन दैछै |
\v 22 कहिनेकी पिता ककरो न्याय नैकरैछै, लेकिन सभे न्याय करेबाला काम पुत्रके देल्कै छे ,
\v 23 ताकी सभेको पुत्रके आदर करे सकै , जेरंके उसब पिताके आदर करैछै | पुत्रके आदर नैकरेबाला ओकरा पठाबेबाला पिताके भी आदर नैकरैछै |
\v 24 सच्चे , हमे तोरासिके कहैछियौ, जे हमर बचन सुनैछै , आर हमरा पठाबेबाला पर विश्वास करैछै , ओकर लगत अनन्त जीवन छै | ऊ न्यायमे नै ऐतै , लेकिन ऊ मृत्युसे जीवनमे प्रवेश कैल्कै छे |
\v 25 सच्चे , हमे तोरासिके कहैछियौ , ऊ समय आबैछै , आर ऊ समय एखनिहैं छै , जहिया मुर्दासब परमेश्वरके पुत्रके आवाज सुन्तै, आर सुनेबाला सबको बच्तै |
\v 26 कहिनेकी पिता आप्नहैंमे जीवन छै , ओहिने क्याके ऊ पुत्रके भी अपनामे जीवनके स्रोत हुऐके अधिकार देल्कै छे |
\v 27 आर ओकरा न्यायके फैसला दियैके अधिकार देल्कै छे , कहिनेकी ऊ मनुष्यके पुत्र छै |
\v 28 " एकरामे आश्चर्य नैमान , कहिनेकी समय आबैछै , जहिया सारामे भेल सभेको ओकर आवाज सुन्तै , "
\v 29 आर बाहार निक्लिके ऐतै : सुकर्म करेबाला सब जीवनके पुनारुथानके खातिर, आर कुकर्म करेबालासब दण्डके पुनरुत्थानके खातिर |
\v 30 " हमे आप्नहैं कुछु नैकरे सक्बै | जेरं हमे सुनै छि, ओहिने न्याय हमे करैछियै, आर हमर न्याय ठिक हैछै , कहिनेकी हमे आपन इच्छा नैखोजैछियै , लेकिन हमरा भेजेबालाके इच्छा खोजैछियै |"
\v 31 " अगर हमे आपन बारेमे गवाही देबै ते हमर गवाही सच नैहैतै |
\v 32 हमर बारेमे गवाही दिएबाला दोसरे कोय छै , आर हमे जानैछियै , कि हमर बारेमे ऊ जे गवाही देतै , ऊ गवाही सच हैतै|
\v 33 " तुहेंसब यूहन्ना लगत पुछैले पठैलहैं , आर ऊ सचके गवाही देल्कै छे |"
\v 34 हमे आदमीके गवाही ग्रहण करेबाला नैछियै, लेकिन तोरसिके उद्धार हुए सकौ बोलिके यीसब बात हमे कहैछियौ |
\v 35 यूहन्ना बरेबाला आर चम्केबाला बौल रहै , आर तुहेंसब ओकर उजेतमे कना बेर तक आनन्द मनाबैले राजी भेल्हैं |
\v 36 " लेकिन हमर लगत जे गवाही छै , ऊटा यूहन्नासे बड्का छै | कहिनेकी जे काम पिता हमरा पुरा करैले देल्कै छे , उटा काम हमे करैछियै, आर उहा हमर बारेमे गवाही दैछै कि पिता हमरा पठैल्कै छे |"
\v 37 हमरा भेजेबाला पिता आप्नहैं हमर बारेमे गवाही देल्कैछे | ओकर आवाज तुहेंसब कहियो नैसुनल्हैं छे , आर ओकर रुप कहियो नैदेख्लहैं छे |
\v 38 "ओकर बचन तोरासिमे नैरहैछौ , कहिनेकी जकारा ऊ पठैल्कै , तुहें सब ओकरापर बिस्वास नैकरैछैं |
\v 39 तुहेंसब धर्मशास्त्रमे खोजैछैं , कहिनेकी ओत्ते अनन्त जीवन मिलैछै बोलिके तुहेंसब सोचैछैं | हमर बारेमे गवाही दिएबाला इहा धर्मशास्त्र छै ,
\v 40 तयोपर तुएसब जीवन लियैले हमर लगत आबैले नै चाहै छहैं |
\v 41 " हमे आदमीसे महीमा ग्रहण नैकरैछियै , "
\v 42 लेकिन परमेश्वरके प्रेम तोरासिमे नैछौ बोलिके हमे जानैछियै |
\v 43 हमे आपन पिताके नाममे ऐलियै छे, लेकिन तुहेंसब हमरा ग्रहण नैकरैछैं | दोसर कोय आप्ने नाममे ऐतौ ते ओकरा ग्रहण करीलेभैं |
\v 44 "तुहेंसब केरंके बिस्वास करबहैं , जब कि तुएँसब एक दोसरसे सम्मान खोजैछहैं , आर ऊ सम्मानके खोजि नै करै छहैं , जे खालि एकटा परमेश्वरसे आबै छै ? "
\v 45 " यी नै समझ , कि पिताके सामने हमे तोरासिके दोष लगैबौ | तोरासिके दोष लगाबेबाला ते मोशा छौ , जकरामे तुहेंसब आशा राख्लहैं छे | "
\v 46 कहिनेकी तुहेंसब मोशाके बिस्वास कर्तिहैं ते हम्रहौ बिस्वास कर्तिहैं , कहिनेकी ऊ हमर द्याके लिखल्कै रहे |
\v 47 मगर तुहेंसब ओकर लिख्ल बात बिश्वास नैकरैछैं ते , हमर वाणी केरंके बिश्वास कर्बहैं ?”
\c 6
\p
\v 1 यीसब बातके बाद येशु गालील, यानीकी तिबेरियास समुन्दरके उपार गेलै |
\v 2 आर एकटा बड्का भीड ओकर पाछु लाग्लै , कहिनेकी ऊ बेमारीसिके कैल आश्चर्यकाम उसब देखल्कै रहे |
\v 3 येशु पहाडमे गेलै, आर आपन चेलासिके संगे ओत्ते रहलै |
\v 4 यहुदीसिके पर्व,यानिकी निस्तार पर्व ऐल रहै |
\v 5 "तब येशु आपन चारो बगल एकटा बड्का भीडके ऐते देखिके फिलिपके कहैल्कै , " एकरासिके खियाबैले अप्नासब रोटी कतेसे किन्बै | " "
\v 6 ऊ ओकरसिके जांच करैले यी बात कहैल्कै रहे, कहिनेकी ऊ जे करैले जैते रहै, से ऊ जान्ते रहै |
\v 7 "फिलिप ओकरा जबाब देल्कै , " सभेको कनेकने पैतै ते तैयोपर दी स चानीके टाकासे ओकरासिके नैपुगेबाला छै | "
\v 8 ओकर चेलासबमे से एक झन , सिमोन पत्रुसके भ्या अन्द्रियास कहैल्कै ,
\v 9 " एत्ते एकटा लडका छै , ओकर लगत पाँचटा रोटी छै | लेकिन एतना ढेर आदमीके एतनाटासे कि पुग्तै ? "
\v 10 "येशु कहैल्कै, " आदमीसिके बैठैले लगा | " ओत्ते बहुते घासबाला पर्ती रहै | तब ओत्ते लगभग पांच हजार आदमीसब बैठ्लै |"
\v 11 तब येशु रोटी लेल्कै, आर परमेश्वरके धन्यबाद द्याके बैठ्ल आदमीसिके बाँटी देल्कै | आर ओहिने क्याके मांछो बाँटी देल्कै | उसब अघयाके खैल्कै |
\v 12 "आर जब उसब पेटभरिके खैल्कै, ऊ आपन चेलासिके कहैल्कै , " उगर्ल टुक्रासब जम्मा कर, आर कुछु बर्बाद नैहै | "
\v 13 ख्याबालासबके उगर्ल उटा पांच रोटीके टुक्रा उसब जम्मा कैल्कै आर बारटा टोकरी भरल्कै |
\v 14 "सेलाके ओकर कैल यी चिन्ह देखिके ऊ आदमीसब कहैल्कै, " संसारमे आबेबाला अगमवक्ता सच्चेमे इहा छै | "
\v 15 ऊसब आबिके ओकरा जबर्जस्ती लजाके राजा बनाबैले खोजैछै बोलिके थाहा पाबिके फेर येशु पहाडमे अकल्ले गेलै |
\v 16 सझौवा भेलकेबाद ओकर चेलासब समुन्दर महर गेलै
\v 17 आर नावमे चढ़ीके उसब समुन्दरपार कफर्न्हुम महर ज्या लाग्लै | तखनी अन्हार भेल रहै , आर येशु तखनतक ओकरसिके लगत नैऐलै रहे |
\v 18 आर बड्का बतास चलैके कारनसे समुन्दरके छाल उठे लाग्लै |
\v 19 पाँच छ किलोमिटर ना खियाके जैकेबाद उसब येशुके समुन्दरके उप्परमे लरले नावके लगत ऐते देखल्कै, आर ओकरासिके डर भेलै |
\v 20 "लेकिन येशु ओकरासिके कहैल्कै, " हमे छियै नैंडरा | " "
\v 21 उसब ओकरा खुशी भ्याके नावमे चढेल्कै,आर उसब ज्याबाला ठाममे नाव तुरुन्ते पुगीगेलै |
\v 22 समुन्दरके उपारमे रहेबाला भीड दोसर दिन ओत्ते एकेटा नाव देखल्कै | ओकरासिके मालुम रहै , कि येशु आपन चेलासिके संगमे नैचढ़लै रहे, लेकिन खाली ओकर चेलासब गेलै रहे |
\v 23 जब तिबेरियससे आर नावसब ऊ ठाउंके लगत ऐलै, जत्ते प्रभुके धन्यबाद चढाबैके बाद उसब रोटी खैल्कै रहे |
\v 24 येशु आर ओकर चेलासब ओत्ते नैछै बोलिके मालुम हुऐके बाद ऊ आदमी सब येशुके खोज्ते खोज्ते नावसिमे चढ़ीके कफर्न्हुममे गेलै |
\v 25 "उसब ओकरा समुन्दरके उपार भेटिके पुछल्कै, " गुरुजी , तुहें एत्ते कहिया ऐलह | "
\v 26 "येशु ओकरासिके जबाब देल्कै, " सच्चे हमे तोरासिके कहैछियौ, तुहेंसब चिन्ह देखिके नै, लेकिन अघ्याके रोटी खैले पाबैके कारणसे हमरा खोजैछैं | " "
\v 27 "नाश हुएबाला भोजनके लिए परिश्रम नैकर, लेकिन अनन्तजीवन तक रहेबाला भोजनके लिए परिश्रम कर , जे मनुष्यके पुत्र तोरासिके देतौ | कहिनेकी परमेश्वर पिता ओकरापर छाप लगैल्कै छे | " "
\v 28 "उसब ओकरा कहैल्कै , " परमेश्वरके चहैल काम करैके लिए हमरासिके कोन्चि करे पडतै ? " "
\v 29 "येशु ओकरासिके कहैल्कै, " परमेश्वरके काम इहा छै : जकरा ऊ पठैल्कै ओकरापर बिस्वास कर | " "
\v 30 "सेलाके उसब ओकरा कहैल्कै, " तुहें कोन चिन्ह देखैभ, से हमेसब देखियै आर तोरपर बिस्वास करियै ? तुहें कोन्चि करैछह ? "
\v 31 "हमरसिके पितापुर्खा मरुभुमीमे मन्न खैल्कै, जेरं लिख्ल छै, ' ऊ ओकरासिके खैले स्वर्गसे रोटी देल्कै | " "
\v 32 "येशु ओकरासिके कहैल्कै, " सच्चे, हमे तोरासिके कहैछियौ , तोरासिके स्वर्गसे रोटी दिएबाला मोशा नैरहौ , लेकिन स्वर्गसे तोरासिके सच्चा रोटी दिएबाला हमर पिता छै | "
\v 33 "कहिनेकी परमेश्वरके रोटी उहा छै, जे स्वर्गसे उतरिके आबैछै, आर संसारके जीवन दैछै | " "
\v 34 "उसब ओकरा कहैल्कै , " प्रभु , यी रोटी हमरासिके सभेदिन द्या | " "
\v 35 "येशु ओकरासिके कहैल्कै " जीवनके रोटी हमे छियै | हमरकते आबेबाला के कहियो भुख नैलाग्तै, आर हमरपर विश्वास करेबालाके कहियो प्यास नैलाग्तै | " "
\v 36 "लेकिन हमे तोरासिके कह्बे कैलियौ छे , तुहेंसब हमरा देख्लहैं छे , तैयोपर बिस्वास नैकरैछैं | " "
\v 37 पितासे हमरा देल सभेको हमर लगत ऐतै , आर हमर लगत आबेबालाके हमे कोनो रितीसे नैत्यागबै |
\v 38 आपन इच्छा पुरा करैले हमे स्वर्गसे नैउतरीके ऐलीयै छे , लेकिन हमरा पठाबेबालाके इच्छा पुरा करैले ऐलीयैछे |
\v 39 आर, हमरा पठाबेबालाके इच्छा इहा छै, कि ऊ जकरा हमरा देल्कैछे ओकरा हमे नैहेराबियै, लेकिन ओकरा अन्तके दिनमे जिन्दा करियै |
\v 40 कहिनेकी हमर पिताके इच्छा यी छै , कि पुत्रके देखेबाला आर ओकरपर बिस्वास करेबाला सभेको अनन्त जीवन पाबै, आर हमे ओकरा अन्तके दिनमे जिन्दा बनैबै | '
\v 41 "यहुदीसब ओकर बारेमे गनगन करे लाग्लै, कहिनेकी ऊ कहैल्कै, " स्वर्गसे उतरीके ऐल रोटी हम्हीं छियै | " "
\v 42 "उसब कहैल्कै, " कि यी युसुफके बेटा, येशु नैछै ? एकर म्या आर बापके हमेसब नैचिन्हैछियै कि ? एखन यी केरंके ' हमे स्वर्गसे उतरीके ऐलीयै छे ' बोलिके कहैछै ? "
\v 43 "येशु ओकरासिके जबाब देल्कै, " तुहेंसब आप्नहैं आप्नहैं नै गनगना |"
\v 44 हमरा भेजेबाला पिता नैटाँन्तै ते कोय हमर कते नैआबे सक्तै, आर हमे ओकरा अन्तिम दिनमे जिन्दा बनैबै |
\v 45 आर ऊ सभेको परमेश्वरसे सिखैल जैते ' बोलिके अगमवक्तासिके किताबमे लिख्ल छै | सभेको जे पितासे सुनैछै आर सिखैछै ऊ हमर लगत आबैछै |
\v 46 पिताके कोनो आदमी नैदेखल्कै छे, खालि उहा देखल्कै छे जे परमेश्वरसे ऐल छै, उहा पिताके देखल्कै छे |
\v 47 सच्चे हमे तोरासिके कहैछियौ, जे बिस्वास करैछै ओकर लगत अनन्त जीवन छै |
\v 48 हमे जीवनके रोटी छियै |
\v 49 तोरसिके बाप पुर्खा उजाडस्थानमे मन्न खैल्कौ तैयोपर उसब मरीके गेलै |
\v 50 स्वर्गसे उतरीके आबेबाला रोटी इहा छै , जे एकरा खैतै ऊ नैमर्तै |
\v 51 "स्वर्गसे उतरिके ऐल जिन्दा रोटी हम्हीं छियै | कोय अगर यी रोटी खैतै ते ऊ सभेदिन जितै | आर जोन रोटी हमे संसारके जीवनके लिए देबै , ऊटा हमर आङ छै | "
\v 52 "तब यहुदीसब आप्नहैं आप्नहैं बहस करे लाग्लै , " यी आदमी केरंके आपन आङ हमरासिके खैले दिए सक्तै ? " "
\v 53 "येशु ओकरासिके कहैल्कै, " सच्चे, हमे तोरासिके कहैछियौ , तुहेंसब मनुष्यके पुत्रके आङ नैखैल्हैं, आर ओकर खुन नैपिल्हैं ते, तोरासिमे जीवन नैरहतौ |"
\v 54 "हमर आङ ख्याबाला आर हमर खुन पिएबालाके संगे अनन्त जीवन छै, आर अन्तके दिनमे हमे ओकरा जिन्दा बनैबै |
\v 55 कहिनेकी सच्चे हमर आङ ख्याबाला चीज छै , आर हमर खुन सच्चे पिएबाला चीज छै |
\v 56 हमर आङ ख्याबाला , आर हमर खुन पिएबाला हमरामे रहैछै, आर हमे ओकरामे रहैछियै |
\v 57 जेरंके जिन्दा पिता हमरा पठैल्कै, आर हमे पिताके कारणसे जियैछियै , ओहिने क्याके हमरा ख्याबाला भी हमर कारणसे जितै |
\v 58 "स्वर्गसे ऐल यी रोटी ओरंको रोटी नैछै , जे बापपुर्खा खैल्कै तैयोपर मरीके गेलै | यी रोटी ख्याबाला सभेदिन जितै | " "
\v 59 ऊ यीसब बात क्फर्न्हुमके सभाघरमे सिखाबै बेरियां बोल्लै रहे |
\v 60 "यी सुनिके ओकर चेलासबसे बहुते कोय कहैल्कै, " यी बचन कठोर छै , के यी सुनेसक्तै ? "
\v 61 "लेकिन ओकर चेलासब यी बात ल्याके गन्गनाबैछै बोलिके जानिके येशु ओकरासिके कहैल्कै, " कि यी बात तोरसिके लिए ठोकरके कारण बनैछौ ? " "
\v 62 तुहेंसब मनुष्यके बेटाके जत्ते ऊ पहिला रहै ओत्ते चढ़ते देख्लहैं कि केरं ?
\v 63 जीवन दिएबाला आत्मा छै शरीरसे कोनो फैदा नैहैछै | जे वचन हमे तोरासिसे बोल्लियौ छे , ऊटा आत्मा आर जीवन छै |
\v 64 "लेकिन तोरासिमे क्याझन छैं , जे विश्वास नैकरैछैं | " कहिनेकी बिस्वास नैकरेबाला केके छै , आर ओकरा धोखा दिएबाला के हैतै बोलिके येशुके शुरुहै से मालुम रहै |"
\v 65 "आर ऊ कहैल्कै, " सेलाके हमे तोरासिके कहैलियौ छे , ' अगर पितासे नै देल छै ते कोय आदमी हमर कते नै आबे सक्तै | "
\v 66 एकरबाद ओकर चेलासबमे से बहुते झन पाछु हट्लै , आर ओकर संगे घुमैले छोड़ल्कै |
\v 67 "येशु बार्हो झनके कहैल्कै, " कि तहूँ सब हमरा छोडिके जैब्हैं ? " "
\v 68 "सिमोन पत्रुस जवाब देल्कै, " हे प्रभु, हमेसब ककर लगत जैयै ? तोर लगत अनन्त जीवनके बचन छै , "
\v 69 "आर हमेसब बिस्वास कैलियै छे आर जान्लियै छे , तुहें परमेश्वरके पवित्र जन छह | " "
\v 70 "येशु ओकरासिके जबाब देल्कै, " कि हमे आप्नहैं तोरा बार्हो झनसिके नैछान्लियौ ? आर तोरासिमे एक झन दियाबलस छैं | " "
\v 71 यी ऊ सिमोन इस्करियोतके बेटा यहूदाके बिषयमे कहैल्कै रहे , कहिनेकी बारमे से एक झन भ्याके भी ऊ येशुके धोखा दियैले लाग्ल रहै |
\c 7
\p
\v 1 तकरबाद येशु गालीलहैमे घुमफिर कैल्कै, लेकिन ऊ यहुदिया जैले नैचाहैल्कै , कहिनेकी यहुदीसब ओकरा मारैके दावमे रहै |
\v 2 आर यहुदीसिके छाप्रो-बासके पर्व लग्हैंमे रहै |
\v 3 "सेलाके येशुके भ्यासब ओकरा कहैल्कै, " यी ठाम छोडिके यहुदिया जा, आर तोर कैल कामसब तोर चेलोसब देख्हौं |"
\v 4 "जे आदमी नाम कमाबे चाहैछै , ऊ चुपचाप काम नैकरैछै | तुहें यी कामसब करैछह ते अपनाके संसारमे प्रकट कराब |"
\v 5 कहिनेकी ओकर भय्योसब ओकरापर बिस्वास नैकर्ते रहै |
\v 6 "येशु ओकरासिके कहैल्कै, " हमर सहि समय नैऐलै छे, लेकिन तोरसिके लिए ते सभे समय सहि छौ |"
\v 7 संसार तोरासिके घृणा नैकरे सक्तौ, लेकिन हमरा ते घृणा करैछै, कहिनेकी संसारके बिषयमे ओकर काम दुष्ट छै बोलिके हमे गवाही दैछियै |
\v 8 "तुहेंसब यी पर्वमे जो | हमे यी पर्वमे नैजैबौ, कहिनेकी हमर समय आर्हौ पुरा नैभेलै छे |"
\v 9 ओकरासिके एरं कहिके ऊ गालिलहैमे रहलै |
\v 10 लेकिन ओकर भ्यासब पर्वमे गेलके बाद उहो खुल्लम खुल्ला नै, लेकिन चुपचाप गेलै |
\v 11 पर्वमे यहुदीसब ओकरा खोज्ते रहै , आर ऊ कते छै ? बोलिके पुछ्ते रहै |
\v 12 "भीडसबके बिच्चेमे ओकर चर्चा हैते रहै | कोय कहते रहै, " ऊ अच्छा छै | आर्सब कहै, " नै , यी आदमीसिके भ्रम देखाबैछै | " "
\v 13 लेकिन यहुदीसिके डरसे कोय खुल्लम खुल्ला ओकर बिषयमें नै बोल्लय |
\v 14 पर्वके बीचमे येशु मन्दीरमे ढुक्लै, आर सिखैल्कै |
\v 15 "यहुदीसब आश्चर्य मानिके एरं कहैल्कै, " कोनो पढाइ नैक्याके एत्ना बिद्या यी केरंके हासिल कैल्कै ? " "
\v 16 "तब येशु ओकरासिके जबाब द्याके कहैल्कै, " हमर शिक्षा हमरे नैछै, लेकिन ओकर छै , जे हमरा पठैल्कै | "
\v 17 अगर कोय आदमी परमेश्वरके इच्छा पालन करैले चाहैछै ते , हमर शिक्षा परमेश्वरके तरफसे छै, कि हमर आप्ने तरफसे से ऊ जानिलेतै |
\v 18 "जे आपन तरफसे बोलैछै , ऊ आप्ने सम्मान खोजैछै, लेकिन जे अपना पठाबेबालाके सम्मान खोजैछै, ऊ सच्चा छै , आर ओकरामे कोनो छल नैहैछै | "
\v 19 कि मोशा तोरासिके व्यवस्था नैदेल्कौ छे ? लेकिन तुहेंसब कोयभी ऊ व्यवस्था पालन नैकरैछैं | तुहेंसब कहिने हमरा मारैले खोजैछैं ?
\v 20 "भीड जबाब देल्कै ," तोरा भुत लाग्ल छौ | के तोरा मारैले खोजैछौ ?"
\v 21 "येशु ओकरासिके जबाब द्याके कहैल्कै, " एकटा काम हमे कैलियै, आर तोरासिके सभैके एकरामे आश्चर्य लागैछौ | "
\v 22 मोशा तोरासिके खतनाके रिती देल्कौ छे ,( हुऐले ते ऊ मोशाके तरफसे नै, लेकिन बाप- पुर्खासे छौ ), तैयोपर शबाथदिनमे तुहेंसब आदमीसिके खतना करैछैं |
\v 23 मोशाके व्यवस्था भंग नै है बोलिके अगर कोय आदमी बिश्राम दिनमे खतना करैछै ते , हमे एक आदमीके बिश्राम दिनमे पुरे ठिक क्या देलियै बोलिके तुहेंसब हमरासे रिस करैछैं ?
\v 24 "मुख देखिके नै ठिक किसिमसे निसाफ कर | "
\v 25 "यरुशलेमके कोय कोय आदमी कहैल्कै, " कि यी उहा नैछै , जकरा उसब मारैले चाहैछै ?"
\v 26 देख ते यी खुल्लमखुल्ला बोलैछै , मगर उसब एकरा कुछु नैकहैछै | कि इहा मसीह छै बोलिके धर्मगुरुसबके मालुम भेलै ?
\v 27 "मगर हमेसब जानैछियै यी आदमी कतेसे ऐलै छे | मगर जब मसीह प्रकट हैतै, ऊ कत्करो छै कक्रहौ मालुम नैहैतै |" "
\v 28 "तब येशु मन्दिरमे जब सिखैते रहै, ऊ जोरसे कहैल्कै, " तुहेंसब हमरा चिन्हैछैं, आर हमे कतेसे ऐलीयै छे , उहो जानैछैं | हमे आप्ने इच्छासे नै ऐलियै छे , मगर जे हमरा भेजल्कै छे ऊ सच्चा छै | तुहेंसब ओकरा नैचिन्हैछैं |"
\v 29 "मगर हमे ओकरा चिन्हैछियै, कहिनेकी हमे ओकरासे ऐलियै छे , आर ऊ हमरा भेजल्कै छे |"
\v 30 सेलाके उसब ओकरा पक्डैले खोजल्कै,मगर कोय ओकरा हाथ नै लगैल्कै, कहिनेकी ओकर समय आर्हौ नै ऐलै रहे |
\v 31 "मगर भीडके बहुते आदमीसब ओकरापर बिस्वास कैल्कै | उसब कहैल्कै, " जब मसीह ऐतै, ते कि ऊ एकर से बेसी आश्चर्यकाम कर्तै ?"
\v 32 भीड ओकर बारेमे चर्चा करैछै बोलिके फरीसीसब सुनल्कै | तब बड्का पुजारी आर फरिसीसब ओकरा पक्डैले पहरेदारसिके पठैल्कै |
\v 33 "येशु कहैल्कै, " आर्हौ कुछुबेर हमे तोरसिके संगमे छियौ, तकरबाद हमे हमरा पठाबेबाला लगत चल जैबौ |" "
\v 34 "तुहेंसब हमरा खोज्भैं, मगर नैपैभैं, आर हमे जते हैबौ, ओत्ते तुहेंसब नै आबे सक्भैं |"
\v 35 "तब यहुदीसब एकदोसरसे कहैल्कै, " यी कते ज्या लाग्लै छे , आर हमेसब एकरा नैपाबे सक्बै ? कि यी ग्रीकसिके बिच्चेमे छिटिके रहैल यहुदीसिकते जैके शिक्षा दियैले चाहैछै |"
\v 36 "एकर बोल्ल बचन यी कि छै ? तुहेंसब हमरा खोज्भैं,मगर नै पैभैं आर हमे जते हैबौ ओत्ते तुहेंसब नै आबे सक्भैं ? "
\v 37 "आब पर्वके अन्तिम दिन , यानिकि पर्वके प्रमुख दिनमे , खडा भ्याके येशु जोरसे एरं बोल्लै , " अगर कक्रहौ प्यास लाग्लै छे ते ऊ हमरकते या आर पी |"
\v 38 जे हमरापर बिस्वास करैछै , धर्मशास्त्रमे कहैल जुगुर ' ओकर भितरसे जिन्दा पानीके लद्दी बह्तै |
\v 39 मगर यी बात ऊ पवित्रआत्माके बिषयमे बोल्लै रहे, जे पवित्रआत्मा ओकरापर बिस्वास करेबालासब पाबेबाला रहै | कहिनेकी पवित्रआत्मा एखन्तक नै देल रहै, कहिनेकी येशुके महिमा एखन्तक नै भेलै रहे |
\v 40 "यी बात सुनेबाला कोय कोय आदमी कहैल्कै , " यी ते सच्चे अगमवक्ता छै |" "
\v 41 "आरसब कहैल्कै, " यी मसीह छै |"लेकिन कोय कोय कहैल्कै, " कि मसीह गालीलसे ऐतै ते ?" "
\v 42 कि धर्मशास्त्र नै कहैल्कै छे, कि मसीह दाउदके वंशसे आर दाउदके गाउं बेथलेहेमसे ऐतै ?
\v 43 सेलाके आदमीसिके बिचमे ओकर कारणसे फुट भेलै |
\v 44 ओकरसिमेसे क्या झन ओकरा पक्डैले खोजल्कै , मगर ओकरापर कोय हाथ नैलगैल्कै |
\v 45 "तब मन्दिरके पहरदारसब बड्का पुजारीसब आर फरिसीसब ऐलै | उसब ओकरासिके कहैल्कै , "तुहेंसब ओकरा कहिने नैआन्लहैं ?"
\v 46 "पहरदारसब जबाब देल्कै, " यी आदमी जुगुर ते कहियो कोय आदमी नै बोल्लै |"
\v 47 "फरिसीसब एकरासिके कहैल्कै," तहूँसब बहकि गेल्हैं कि केरं ?"
\v 48 कि धर्मगुरु या फरिसीसबमे से कोय ओकरा विश्वास कैल्कै छे ?
\v 49 "लेकिन यी भीड, जे ब्यवस्था नैजानैछै, यी श्रापित छै |" "
\v 50 ओकरसिमेसे एकझन निकोदेमस , जे एकबेर येशु लगत ऐलै रहे , ऊ कहैल्कै,
\v 51 " कि आपनसिके ब्यवस्था पहिला आदमीके सुनवाई नैक्याके आर ऊ कोनचि कैल्कै छे से नैजानिके ओकरा दोषी बनाबैछै ?" "
\v 52 "उसब ओकरा जबाब देल्कै, " कि तहूँ गालीलके छैं ? धर्मशास्त्रमे खोजिके देख , आर तुहें देख्भैं , कि गालीलसे अगमवक्ता नै ऐतै |" आर"
\v 53 तब सभे आदमी आपन आपन घर गेलै |
\c 8
\p
\v 1 मगर येशु जैतुन पहाडमे गेलै |
\v 2 ऊ भोरे मन्दिरमे गेलै, आर सभे आदमी ओकर लगत ऐलै , आर ऊ बैठ्लै, आर ओकरासिके शिक्षा दिए लाग्लै |
\v 3 शास्त्री आर फरिसीसब व्यभिचारमे पक्डा पड्ल एकटा औरतके आनल्कै , आर ओकरा बिच्चेमे खडा कैल्कै |
\v 4 "उसब ओकरा कहैल्कै, " गुरुजी यी औरत व्यभिचार कर्ते पक्ड़ा पड्लै छे | "
\v 5 "ब्यवस्थामे मोशा एरंको आदमीसिके पत्थल ल्याके मारैले आज्ञा देल्कै छे | तुहें एकर बारेमे कि कहै छह ?"
\v 6 लेकिन उसब ओकर जांच करैले, आर ओकरापर दोष लगाबैले एरं कहैल्कै रहे | येशु लिबिके भुइयाँमे लिखे लाग्लै
\v 7 "लेकिन जब उसब ओकरा पुछ्तहै रहै, तब ऊ खडा भ्याके कहैल्कै, "तोरासिमे जे पापरहित छैं, उहा यी औरतके पहिला पत्थल ल्याके मार | "
\v 8 तब फेर ऊ लिबिके भुइयाँमे आङ्गुर ल्याके लिखे लाग्लै |
\v 9 मगर जब उसब यी बात सुनल्कै, तब बड्कासे ल्याके छोटका तक एक एक क्याके चल गेलै, आर येशु ऊ औरतके संगे अकल्ले रह्लै, आर ऊ औरत ओकर आगुमे खडे रह्लै |
\v 10 "येशु ऊ औरतके देखिके कहैल्कै, " हे नारी उसब कते गेलै ? कि कोय तोरा दण्ड नैदेल्कौ ?" "
\v 11 "ऊ कहैल्कै, " प्रभु कोय नैदेल्कै |" येशु कहैल्कै, " हमु तोरा दण्ड नैदेबौ | जो आर फेर पाप नैकर |"
\v 12 "येशु फेर ओकरासिके कहैल्कै,"हमे संसारके उजेत छियै | हमर पाछु आबेबाला अन्धकारमे नैचल्तै,मगर ऊ जीवनके ज्योति पैतै |"
\v 13 "तब फरिसीसब ओकरा कहैल्कै, तुहेंसब आप्नेबारेमे गवाही दैछैं |तोरसिके गवाही सच नैहैतौ | "
\v 14 "येशु जबाब देल्कै, " हमे आपनबारेमे गवाही दैछियै,तैयोपर हमर गवाही सच छै | हमे जानैछियै, हमे कतेसे ऐलियै छे, आर हमे कते जैछियै |लेकिन तुहेंसब नैजानैछैं, हमे कतेसे आबैछियै, या कते जैछियै | "
\v 15 तुहेंसब आदमीके नजरसे न्याय करैछैं | हमे कक्रो न्याय नैकरैछियै |
\v 16 हमे न्याय कर्बो कर्बै ते हमर न्याय, सच्चा ठहर्तै | कहिनेकी न्याय करेबाला हमे अस्कल्ले नैछियै, मगर हमे छियै आर हमरा भेजेबाला पिता छै |
\v 17 तोरोसिके व्यवस्थामे दी आदमीके गवाही सच हैछै बोलिके लिख्ल छौ |
\v 18 आपन बारेमे हमे आप्नहैं गवाही दैछियै, आर हमरा भेजेबाला पिता हमर बारेमे गवाही दैछै |
\v 19 उसब ओकरा कहैल्कै, तोर पिता कते छौ ? येशु कहैल्कै, तुहेंसब नैते हमरा चिन्हैछैं, नैते हमर पिताके चिन्है छैं,अगर तुहें हमरा चिन्तिहैं, ते हमर पिताके भी चिन्तिहैं |
\v 20 यीसब बात ऊ मंदिरमे उपदेश दियै बखत भण्डार घरमे कहैल्कै रहे,आर कोय ओकरा नैपक्डलकै; कहिनेकी ओकर समय एखन तक नैऐलै रहे |
\v 21 ऊ फेर ओकरासिके कहैल्कै, हमे जैछियौ आर तुहेंसब हमरा खोज्भैं आर आपन पापमे मर्भैं: जत्ते हमे जैछियै, ओत्ते तुहेंसब नैआबे सक्भैं |
\v 22 यी बात सुनिके यहुदीसब कहैल्कै, यी आत्महत्या कर्तै कि केरं ? कहिनेकी यी कहैछै जते हमे जैछियै ओत्ते तुहेंसब नैआबे सक्भैं ?
\v 23 ऊ ओकरासिके कहैल्कै, तुहेंसब निच्चाके छैं, हमे उप्परके छियै; तुहेंसब संसारके छैं, हमे संसारके नैछियै |
\v 24 सेलाके हमे तोरासिके कहैलियौ, कि तुहेंसब आपन पापमे मर्भैं; कहिनेकी अगर तुहेंसब बिस्वास नैकर्भैं कि हमे उहा छियै, ते तुहेंसब आपन पापमे मर्भैं |
\v 25 "उसब ओकरा पुछल्कै," तुहें के छह ते ?" येशु ओकरासिके कहैल्कै " हमे उहा छियै , जे हमे तोरासिके शुरुहै से कहैछियौ |"
\v 26 "हमर लगत तोरसिके बारेमे कहैले आर न्याय करैले बहुते चीज छै |मगर हमरा भेजेबाला सच छै , आर ओकरासे जे हमे सुन्लियै, उहा बातसब हमे संसारके कहैछियै |"
\v 27 "ऊ पिताके बारेमे कहैछै कहिके , उसब नैबुझल्कै |
\v 28 "सेलाके येशु कहैल्कै, " जहिया तुहेंसब मनुष्यके बेटाके उप्पर उठैभैं, हमे उहा छियै बोलिके तुहेंसब जान्भैं, आर हमे आपन अधिकारमे कुछु नैकरैछियै, लेकिन पिताके सिखैल बात बोलैछियै कहिके तुहेंसब जान्भैं |"
\v 29 हमरा भेजेबाला हमर संगमे छै | ऊ हमरा अकल्ले नैछोडल्कै छे, कहिनेकी हमे हरदम पिताके खुशी बनाबेबाला काम करैछियै |
\v 30 ऊ यी बात कहतहैं रहै, कि बहुते आदमी ओकरापर बिश्वास कैल्कै |
\v 31 "येशु अपनापर बिस्वास करेबाला यहुदीसिके कहैल्कै, " तुहेंसब हमर बचनमे रह्भैं ते तुहेंसब सच्चे हमर चेला छैं |"
\v 32 तब तुहेंसब सच कि छै से जान्भैं, आर सच तोरासिके स्वतन्त्र करैतौ |
\v 33 "उसब येशुके कहैल्कै, " हमेसब अब्राहमके बेटाबेटी छियै, आर एखनतक ककरो दास नै भेलियै छे | ' तुहेंसब स्वतन्त्र हैभैं ' कहिके केरंके कहैछह ? "
\v 34 "येशु ओकरासिके कहैल्कै," सच्चे, हमे तोरासिके कहैछियौ, पाप करेबाला सभेको पापके दास छै |"
\v 35 नोकर सभेदिन घरमे नैरहैछै, मगर बेटा सभेदिन घरमे रहैछै |
\v 36 सेलाके पुत्र तोरासिके स्वतन्त्र करैतौ ते, तुहेंसब सच्चे स्वतन्त्र हैभैं |
\v 37 हमे जानैछियै कि, तुहेंसब अब्राहमके बेटाबेटी छैं | मगर तुहेंसब हमरा मारैले चाहैछैं, कहिनेकी हमर बचन तोरसिके बिच्चेमे ठाम नैपाबैछै |
\v 38 "जे जे हमे हमर पिताके लगत देख्लियै छे, उहा हमे कहैछियै | तहुंसब जे बात आपन बापसे सुन्लहैं छे , उहा करैछैं |"
\v 39 "उसब ओकरा कहैल्कै, " हमरसिके पिता ते अब्राहम छै |" येशु ओकरासिके कहैल्कै, " तुहेंसब अब्राहमके बेटाबेटी हैतिहैं ते , अब्राहमके कैल काम कर्तिहैं |"
\v 40 हमे परमेश्वरसे सुन्ल सच तोरासिके कहैलियौ छे, मगर एखन तुहेंसब हमरा मारैले खोजैछैं |
\v 41 "तोरसिके बाप जे काम कैल्कौ, तहूँसब उहा काम करैछैं |" उसब ओकरा कहैल्कै, हमेसब व्यभिचारमे नैजन्मलियै छे | हमरसिके बाप एकेटा छै, ऊ परमेश्वर छै |"
\v 42 येशु ओकरासिके कहैल्कै, परमेश्वर तोरसिके पिता हैतियौ ते तुहेंसब हमरा प्रेम कर्तिहैं, कहिनेकी हमे परमेश्वरसे निक्लिके ऐलियै | हमे आप्ने मनसे नै ऐलियै छे , मगर ऊ हमरा भेजल्कै छे |
\v 43 हमर कहैल तुहेंसब कहिने नैबुझैछैं ? कहिनेकी तुहेंसब हमर बचन नैसुने सकैछैं |
\v 44 तुहेंसब आपन बाप दियाबलसके छैं, आर तोरसिके बापके इच्छा पुरा करैले तोरसिके संकल्प छौ | ऊ ते शुरुहै से हत्या करेबाला रहै, आर सचसे ओकरा कोनो मतलब नैछै | ओकरामे कोनो सच नैछै | जब ऊ झुट बोलैछै, ऊ आपन चाल जुगुर बोलैछै,कहिनेकी ऊ झुट छै आर झुटके बाप छै |
\v 45 हमे सच बोलैछियै, मगर तुहेंसब हमरा बिस्वास नैकरैछैं |
\v 46 तोरसिमेसे के हमरा पापके दोष लगाबे सक्भैं ? अगर हमे सच बोलैछियै ते, कहिने तुहेंसब हमरा बिस्वास नैकरैछैं ?
\v 47 "जे परमेश्वरके छै, ऊ परमेश्वरके आवाज सुनैछै | तुहेंसब परमेश्वरके नैछैं, सेलाके तुहेंसब नैसुनैछैं |"
\v 48 "यहुदीसब ओकरा जबाब देल्कै, " कि हमरसिके यी बात ठिक नैछै, कि तुहें सामरी छह आर तोरा भुत लाग्ल छौं ?"
\v 49 "येशु कहैल्कै," हमरा भुत नै लाग्ल छै , मगर हमे आपन पिताके आदर करैछियै, आर तुहेंसब हमर अनादर करैछैं |"
\v 50 मगर हमे आप्ने महिमा नै खोजैछियै, एकझन छै, जे महिमा खोजैछै आर फैसला करैछै |
\v 51 हमे तोरासिके सच कहैछियौ, अगर कोय आदमी हमर बचनमे चल्तै, ते ऊ अनन्तकाल तक नैमर्तै |
\v 52 "यहुदीसब ओकरा कहैल्कै, " आब हमरासिके पक्का मालुम भेलै, तोरा भुते लाग्ल छौ | अब्राहम मर्लै , अगमवक्तोसब मर्लै, मगर तुहें कहैछह ' कोय हमर बचन पालन कर्तै ते ऊ कहियो नैमर्तै |' "
\v 53 कि तुहें हमरसिके पुर्खा अब्राहमसे बड्का छह ? ऊ मर्लै, आर अगमवक्तोसब मर्लै | तुहें अपने आपके के छह कहिके दाबी करैछह ?
\v 54 "येशु जबाब देल्कै, " अगर हमे आप्ने महिमा कर्बै ते हमर महिमा बेकार हैतै | हमरा महिमा दिएबाला पिता छै, जकरा तुहेंसब ' हमरसिके परमेश्वर ' कहैछैं |"
\v 55 तुहेंसब ओकरा नै चिन्हैछैं , मगर हमे ओकरा चिन्हैछियै | हमे ओकरा नैचिन्हैछियै कह्बै ते हमु तोरेसिके जुगुर झुट्टा हैबै | मगर हमे ओकरा चिन्हैछियै आर ओकर बचन पालन करैछियै |
\v 56 "तोरसिके पुर्खा अब्राहम हमर दिन देखैले उत्साहित भेलै रहे, आर ऊ देखल्कै आर खुसी भेलै |
\v 57 "सेलाके यहुदीसब ओकरा कहैल्कै, " तुहें एखन्तक पचासो बरस नैपुग्लहैं छे, ते कि तुहें अब्राहमके देख्लहैं छे ?"
\v 58 "येशु ओकरासिके कहैल्कै, " सच्चे हमे तोरासिके कहैछियौ, अब्राहम जन्मैसे आगुहै से हमे छियै | "
\v 59 तब उसब येशुके पथ्थल ल्याके जान मारैले खोजल्कै, मगर येशु मन्दिर द्याके बाहार निकल्लै |"
\c 9
\p
\v 1 ओत्तेसे जै बेरियाँ येशु एकटा जन्महैसे अन्धा आदमीके देखल्कै |
\v 2 "ओकर चेलासब ओकरा पुछल्कै, " गुरुजी, के पाप कैल्कै, यी कि एकर म्याबाप जकर कारणसे यी अन्धा जन्मलै ?"
\v 3 "येशु जबाब देल्कै, " नै ते यी पाप कैल्कै नै ते एकर म्याबाप, मगर यी एकर कारणसे भेलै कि परमेश्वरके महिमा एकर जीवन मे प्रकट हुए सकै |"
\v 4 हमरा भेजेबालाके काम हमरासिके दिन्हैं करेपड्तै | जब रात हैछै ते कोय काम नैकरे सकैछै |
\v 5 "हमे संसारमे रहैतक हमे संसारके उजेत छियै | "
\v 6 यी सब बात कहिके ऊ भुइयाँमे थुकल्कै आर थुक ल्याके माटीके लेप बनाके ओकर आँखीमे लगा देल्कै |
\v 7 "आर ऊ ओकरा कहैल्कै, " जो सिलोआमके ( जकर मतलब हैछै, पठैल ) तालमे जैके धु | " ऊ जैके धोय्ल्कै, आर देखेबाला भ्याके ऐलै |"
\v 8 तब ओकर पडोसीसब जेसब ओकरा भीख मांग्ते देखल्कै रहे, कहे लाग्लै; कि यी उहा नैछै, जे बैठिके भीख मांग्ते रहै ?
\v 9 "कोय कोय कहैल्कै, ' यी उहा छै ' आरसब कहैल्कै, " नै ,यी ओकरे जुगुर छै | " ऊ कहैल्कै , " हमे उहा छियै | " "
\v 10 "तब उसब ओकरा पुछल्कै, " तुहें केरंके देखेबाला भेल्हैं ते ? "
\v 11 "ऊ जबाब देल्कै, " येशु नामके एकटा आदमी माटीके लेप बनाके हमर आंखीमे लगाके हमरा कहैल्कै, ' सिलोआममे जो आर धु | ' तब जैके हमे धोय्ल्यै, आर हमे देखे लाग्लियै | "
\v 12 "उसब ओकरा कहैल्कै, " ऊ कते छै ते ? ऊ कहैल्कै हमे नैजानैछियै | " "
\v 13 अन्धासे देखेबाला भेल आदमीके उसब फरीसीसिके लगत आनल्कै|
\v 14 जे दिन येशु माटीके लेप बनाके ओकर आँख ठिक कैल्कै रहे ऊ दिन बिश्राम दिन रहै |
\v 15 "फरीसीसब ओकरा पुछल्कै, " तुहें केरंके देखेबाला भेल्हैं ? ऊ ओकरासिके कहैल्कै, " ऊ हमर आंखीमे माटीके लेप लगा देल्कै, आर हमे आँख धोय्ल्यै आर देखेबाला भेलियै | " "
\v 16 "फरीसीसबमे से कोय कोय कहैल्कै, ऊ आदमी परमेश्वरसे नैऐलै छे, कहिनेकी ऊ बिश्राम दिन पालन नैकरैछै | " मगर आरसब आदमी कहैल्कै, " केरंके पापी आदमी एरंको काम करे सक्तै ? " यी बातसे ओकरासिमे फुट भेलै |"
\v 17 "उसब ऊ अन्धाके फेर पुछल्कै, " ऊ तोर आंखीमे दृष्टि देल्कौ, आब तुहें ओकर बारेमे कि कहैछैं ? ऊ जबाब देल्कै, " ऊ अगमवक्ता छै | "
\v 18 आँख ठिक भेल आदमीके म्याबापके बोलाके जबतक यहुदीसब नैपुछल्कै तबतक उसब यी बात बिस्वास नैकैल्कै कि ऊ अन्धा रहै आर देखेबाला भेलै |
\v 19 "तब उसब ओकरासिके पुछल्कै, " कि यी तोरसिके बेटा छौ , जे अन्धा जन्मलै रहै कहिके तुहेंसब कहैछैं ? ते आब यी केरंके देखेबाला भेलौ ?"
\v 20 "ओकर म्याबाप ओकरासिके कहैल्कै, " हमेसब जानैछियै यी हमरसिके बेटा छै, आर अन्धा जन्मलै रहे"
\v 21 "मगर आब यी केरंके देखेबाला भेलै से बात हमेसब नैजानैछियै, अर्थात् एकर आँख के ठिक क्यादेल्कै सोहो हमेसब नैजानैछियै | एकर उमेर पुग्ल छै, एक्रहै पुछ | आपन बारेमे ऊ आप्नहैं बोल्तै | " "
\v 22 ओकर म्याबाप यी बात बोल्लै, कहिनेकी उसब यहुदीसिसे डरैते रहै | कहिनेकी कोय अगर ओकरा मसीह कहिके स्वीकार कर्तियै ते , ओकरा सभाघरसे निकाले पड्तै कहिके उसब पहलहै सल्लाह कैल्कै रहे |
\v 23 "सेलाके ओकर म्याबाप कहैल्कै, " एकर उमेर पुग्ल छै , एक्रहै पुछ | " "
\v 24 "तब उसब ऊ अन्धा आदमीके दोसरबेर बोलाके कहैल्कै, " परमेश्वरके महिमा दहैं | हमेसब जानैछियै यी आदमी पापी छै | "
\v 25 "ऊ जबाब देल्कै, " ऊ पापी छै कि नै छै, से हमे नैजानैछियै | एकेटा बात हमे जानैछियै कि हमे अन्धा रहियै, मगर एख्नी देखैछियै | "
\v 26 "तब उसब ओकरा कहैल्कै, " ऊ तोरा कि कैल्कौ ? ऊ तोर आँख केरंके ठिक क्यादेल्कौ ? " "
\v 27 "ऊ ओकरासिके जबाब देल्कै, " हमे तोरासिके पह्लहैं कह्लिहौं, मगर तुहेंसब नैसुन्लह | आब फेर कथिले सुनैले चाहैछह ?तहूँसब ओकर चेला बनैले चाहैछ कि केरं ?"
\v 28 "उसब ओकरा गारी द्याके कहैल्कै, " तुहीं ओकर चेला छैं , मगर हमेसब ते मोशाके चेला छियै | "
\v 29 "हमरासिके मालुम छै कि मोशासंगे परमेश्वर बोल्लै रहे, मगर हमरासिके मालुम नैछै कि यी आदमी कत्करो छै | "
\v 30 "ऊ आदमी ओकरासिके जबाब देल्कै," केरं बिचित्रके बात , ऊ कतेसे ऐलै तुहेंसब नैजानैछ, मगर हमर आँख ऊ ठिक क्यादेल्कै |"
\v 31 हमेसब जानैछियै कि परमेश्वर पापीसिके बात नैसुनैछै, मगर परमेश्वरके डर मानेबाला आर ओकर इच्छाके पालन करेबाला आदमीके बात परमेश्वर सुनैछै |
\v 32 संसार शुरु भेल समयसे एरं जन्महैसे अन्धाके आँख ठिक कैल बात कहियो नैसुन्ल गेलैछे |
\v 33 अगर यी आदमी परमेश्वरसे नैऐतियै ते ऊ कुछु नैकरे सक्तियै |
\v 34 "उसब ओकरा जबाब द्याके कहैल्कै, " तुहें ते बिल्कुल पापमे जन्मलहैं रहे, आर आब तुहें हमरासिके सिखाबे चाहैछैं ? आर उसब ओकरा बाहार निकालिदेल्कै |"
\v 35 "उसब ओकरा बाहार निकालीदेल्कै कहिके येशु सुनल्कै , आर ओकरासे भेट क्याके कहैल्कै, " कि तुहें मनुष्यके पुत्रपर बिस्वास करैछैं ?"
\v 36 "ऊ जबाब द्याके कहैल्कै," प्रभु, ऊ के छै ? हमे ओकरपर बिस्वास कर्बै ?"
\v 37 "येशु ओकरा कहैल्कै, " तुहें ओकरा देख्लहैं छे , आर तोरसे बोलेबाला उहा छौ | " "
\v 38 "तब ऊ कहैल्कै, "प्रभु, हमे बिस्वास करैछियै | " आर ऊ ओकरा गोड लागल्कै |"
\v 39 "तकरबाद येशु ओकरा कहैल्कै, " हमे न्यायके लिए यी संसारमे ऐलियै, ताकी नैदेखेबाला देखेसकै आर देखेबाला अन्धा भ्याजै |"
\v 40 "यीसब बात सुनिके ओकर लग्हैंमे रहेबाला फरीसीसब कहैल्कै, " कि हम्हुंसब अन्धा छियै ते ?
\v 41 येशु ओकरासिके कहैल्कै, " तुहेंसब अन्धा हैतिहैं ते पापके दोषी नैहैतिहैं, मगर तुहेंसब, ' हमेसब देखैछियै ' कहैछह , सेल्याके तोरसिके पाप रहबे कर्तौ | "
\c 10
\p
\v 1 " सच्चे, हमे तोरासिके कहैछु, जे भेंडाके गुहालीके केबाड द्याके भितर नैढुकैछै , मगर दोसर द्याके चढ़ीके ढुकैछै , ऊ चोर आर डाकु छै;"
\v 2 मगर केबाड़ द्याके भितर ढुकेबाला भेंडाके चर्वाह छै |
\v 3 चर्वाह ओकरसिके लिए केबाड़ खोलिदैछै, आर भेंडासब ओकर आवाज सुनैछै, आर ऊ आपन भेंडासिके नाम ल्या- ल्याके बोलाबैछै, आर ओकरासिके बाहार ल्याजैछै |
\v 4 जब ऊ आपन सभे भेंडासिके बाहार निकालीलैछै, ऊ ओकरसिके आगु-आगु जैछै, आर भेंडासब ओकर पाछु लागैछै, कहिनेकी उसब ओकर आवाज चिन्हैछै |
\v 5 "मगर अन्ठिया आदमीके पाछु उसब नैलागैछै मगर ओकरासे भागैछै | कहिनेकी अन्ठिया आदमीके आवाज उसब नैचिन्हैछै | " "
\v 6 येशु ओकरासिके यी उदाहरण कहैल्कै, मगर ओकर बात उसब नैबुझल्कै |
\v 7 "सेलाके येशु फेर ओकरासिके कहैल्कै, " सच्चे हमे तोरासिके कहैछियौ, भेंडासिके केबाड़ हम्हीं छियै |"
\v 8 हमरसे आगु आबेबाला सभेको चोर आर डकेत छै, मगर भेंडासब ओकरसिके बात नैसुनल्कै |
\v 9 केबाड़ हम्हीं छियै, अगर कोय आदमी हमर द्याके भितर ढुक्तै ते ऊ बचैल जैतै, आर भितर बाहार आनाजाना कर्तै, आर चरनमे चरे पैतै |
\v 10 चोर ते चोराबैले, मारैले आर खाली नाश करैले आबैछै | हमे ते उसब जीवन पाबै , आर उटा बहुते पाबै कहिके ऐलियै |
\v 11 हमे अच्छा चर्वाह छियै | अच्छा चर्वाह आपन भेंडाके लिए आपन प्राण अर्पण करैछै |
\v 12 "भाडाके आदमी भेंडाके आप्ने चर्वाह जुगुर नैहैछै | ऊ ते खटिहाके देखिके भेंडाके छोडिके भागीजैछै , आर आर खटिहा भेडाके टानीके ल्याजैछै , आर सभैके तितर-बितर क्यादैछै |
\v 13 ऊ भागैछै , कहिनेकी ऊ भाडाके आदमी छै, ऊ भेंडाके कोनो वास्ता नैकरैछै |
\v 14 हमे अच्छा चर्वाह छियै, हमे आपन भेंडाके चिन्हैछियै, आर हमर भेंडा हमरा चिन्हैछै |
\v 15 जेरंके पिता हमरा चिन्हैछै, हमे पिताके चिन्हैछियै, आर हमे भेंडासिके लिए आपन प्राण अर्पण करैछियै
\v 16 " हमर आर्हौ भेंडा छै, जे यी गुहालीके नैछै | ओक्रहौसिके हमरा आनेपड्तै, आर उसब हमर आवाज सुन्तै, आर उसब एकेटा जेर हैतै, आर एकेटा चर्वाह हैतै |"
\v 17 पिता हमरा इहा ल्याके प्रेम करैछै, कहिनेकी हमे आपन प्राण फेर वापस लियैके लिए अर्पण करैछियै |
\v 18 "कोंय हमरासे हमर प्राण नैलिए सकैछै, मगर हमे आप्ने इच्छासे आपन प्राण अर्पण करैछियै, आपन प्राण अर्पण करैके अधिकार हमर लगत छै, आर फेर लियैके अधिकार भी हमर लगत छै | यी आज्ञा हमे आपन पितासे पैलियैछे "
\v 19 यी बचनके कारण फेर यहुदीसिमे मतभेद भेलै |
\v 20 "ओकरसिमे से बहुते आदमी कह्ते रहै, " एकरा भुत लाग्ल छै, आर यी पागल छै | तुहेंसब एकर बात कथिले सुनैछह ? "
\v 21 "आर्सब आदमी कहै, " भुत लाग्ल आदमीके बात एरं नैहैछै | कि भुत अन्धासिके आँख खोले सक्तै ? |"
\v 22 यरुशलेममे मन्दिर समर्पणके पर्व रहै |
\v 23 यी समय जाडके महिना रहै | येशु मन्दिरके भितरमे सुलेमानके बरण्डामे टहल्ते रहै |
\v 24 "यहुदीसब ओकर चारो बगल जम्मा भ्याके पुछल्कै, " कहियातक तुहें हमरासिके दोधारमे राख्बह ? अगर तुहें मसिहा छह ते हमरासिके साफसे कहिद्या | "
\v 25 "येशु ओकरासिके जबाब देल्कै, " हमे तोरासिके कहिदेलियौ छे, मगर तुहेंसब बिस्वास नैकरैछैं | हमर पिताके नाममे हमे जे काम करैछियै, उहा हमर गवाही दैछै |"
\v 26 मगर तुहेंसब बिस्वास नैकर्भैं , कहिनेकी तुहेंसब हमर भेंडामेसे नैछैं |
\v 27 " हमर भेंडासब हमर आवाज सुनैछै, आर ओकरासिके हमे चिन्हैछियै, आर उसब हमर पाछु आबैछै |"
\v 28 ओकरासिके हमे अनन्त जीवन दैछियै, आर उसब कहियो नाश नैहैतै, आर कोय ओकरासिके हमर हाथसे छिनिके नैलजाबेसक्तै |
\v 29 हमर पिता ओकरासिके हमरा देल्कै छे, पिता सभैसे महान् छै | पिताके हाथसे कोय ओकरासिके छिनिके लजाबे नैसक्तै |
\v 30 "पिता आर हमे एक छियै | "
\v 31 यहुदीसब येशुके पत्थल ल्याके मारैले पत्थल उठैल्कै |
\v 32 "येशु ओकरासिके कहैल्कै, " हमे तोरासिके हमर पितासे बहुते अच्छा काम देखैलियौ, ऊ काममेसे कोन कामके लिए हमरा पत्थल ल्याके मारैले चाहैछैं ? "
\v 33 "यहुदीसब ओकरा जबाब देल्कै, " अच्छा कामके लिए हमेसब तोरा पत्थल ल्याके नैमारैछियौ, मगर इश्वर निन्दा करैके कारणसे, कहिनेकी तुहें आदमी भ्याके भी अपनाके परमेश्वर बनाबैछैं | "
\v 34 "येशु ओकरासिके जबाब देल्कै, " कि तोरसिके व्यवस्थामे एरं नैलिख्ल छौ, ' हमे कहैलियै तुहेंसब देबसब छैं ' ?"
\v 35 अगर जकर लगत परमेश्वरके बचन ऐलै, उसब देव कहलाबैछै ते ( धर्मशास्त्र भंग हुए नैसक्तै ) ,
\v 36 पिता जकरा पवित्र बनाके संसारमे भेजल्कै छे ऊ आदमी अगर ' हमे परमेश्वरके बेटा छियै ' कहैछै ते केरंके इश्वर निन्दा भेलै ?
\v 37 अगर हमे पिताके काम नैकैलियैछे ते हमरापर बिस्वास नैकर |
\v 38 "अगर हमे पिताके काम करैछियै, तैयोपर हमरापर बिस्वास नैकरैछैं ते यी काममे बिस्वास कर, आर तोरासिके मालुम हैतौ आर बुझ्भैं, कि पिता हमरामे छै आर हमे पितामे छियै | " "
\v 39 उसब फेर ओकरा पक्डैले खोजल्कै, मगर येशु ओकरसिके हाथसे बचिके निक्लि गेलै |
\v 40 आर ऊ फेर यर्दनपार उटा ठाममे गेलै, जत्ते यूहन्ना पहिला बप्तिस्मा दै, आर ऊ ओत्है जैके बैठ्लै
\v 41 "बहुते आदमी ओकर लगत आबे लाग्लै, आर उसब कहैल्कै, " यूहन्ना कोनो चिन्हसब नैदेखैल्कै, मगर यूहन्ना एकर द्याके जे जे कहैल्कै रहे ऊ सच रहै | "
\v 42 आर ओत्ते बहुते आदमीसब ओकरपर बिस्वास कैल्कै |"
\c 11
\p
\v 1 लाजरस नामके एकटा आदमी बेमारी रहै | ऊ मरियम आर ओकर दिदी मार्थाके गाउँ बेथानियाके रहै |
\v 2 प्रभुके अत्तर लगाके ओकर ट्यांग आपन केश ल्याके पोछिदिएबाली मरियम इहा रहै | एक्रे भ्या लाजरस बेमारी रहै |
\v 3 "यी दोनो बहीन येशु कते एरं कहिके समाचार पठैल्कै, " प्रभु जकरा तुहें प्रेम करैछह, ऊ बेमार छै | "
\v 4 "मगर यी सुनिके येशु कहैल्कै, " एरंको बेमारी मौतमे नैल्याजैतै, मगर यी परमेश्वरके महिमाके लिए छै, ताकी एकरद्वारा परमेश्वरके पुत्रके महिमा हुए सकै | "
\v 5 येशु मार्था, ओकर बहिन आर लाजरसके प्रेम कर्ते रहै,
\v 6 तैयोपर लाजरस बेमारी छै सुनिके ऊ जत्ते रहै, ओत्ते आर्हौ दी दिन रहलै |
\v 7 "तकरबाद ऊ चेलासिके कहैल्कै, " ले , आब अपनासब फेर यहुदियामे घुमिके चल | "
\v 8 "चेलासब ओकरा कहैल्कै, " गुरुजी, तुरुन्ते यहुदीसब तोरा पत्थल ल्याके मारैले कर्ते रहौं आर कि फेर तुहें ओथै जैले चाहैछह ? "
\v 9 "येशु उतर देल्कै, " कि दिनमे बार घण्टा नैहैछै ? दिनमे घुमफिर करेबालाके ठोकर नैलागैछै, कहिनेकी ऊ यी संसारके उजेत देखैछै,"
\v 10 "मगर राती घुमफिर करेबालाके ठोकर लागैछै, कहिनेकी ओकर लगत उजेत नैहैछै | "
\v 11 "तकरबाद ऊ ओकरासिके कहैल्कै, " आपनसिके दोस्त निनमे छै, मगर ओकरा निनसे उठाबैले हमे ओत्ते जैबै | "
\v 12 "चेलासब ओकरा कहैल्कै, " प्रभु, ऊ निनमे छै ते ऊ ठिक भ्याजैतै | " "
\v 13 येशु ओकर मौतके बारेमे कहैल्कै रहे, मगर उसब सोचल्कै ऊ सच्कोरे निनमे छै |
\v 14 "येशु ओकरासिके साफसे कहिदेल्कै, " लाजरस मर्ल छै | " "
\v 15 "तुहेंसब बिस्वास कर कहिके हमे ओत्ते नैहुएके कारणसे खुसी छियै | जे भी हुए तैयोपर अपनासब ओत्ते चल | "
\v 16 "तब दिदुमस नामके चेला आपन संगसिके कहैल्कै, " ल्या , अप्नोसब चल , आर एक्रेसंगे मर | "
\v 17 जब् येशु ऐलै, तब लाजरसके सारामे राख्ल चार दिन भ्यागेलैछे कहिके मालुम भेलै |जब येशु ऐलै, तब लाजरसके सारा राख्ल चार दिन भ्यागेलैछे कहिके मालुम भेलै |
\v 18 बेथानिया यरुशलेमसे लगभग तीन किलोमिटर दुर रहै |
\v 19 बहुते यहुदीसब मार्था आर मरियमकते ओकर भ्याके बारेमे सान्त्वना दिए ऐलै रहे |
\v 20 येशु आबैछै कहिके सुन्लके बाद मार्था येशुके भेट करैले गेलै | मगर मरियम घरहैमे रह्लै |
\v 21 "तब मार्था येशुके कहैल्कै, " प्रभु , तुहें एत्ते हैतिह ते हमर भ्या नैमर्तियै | "
\v 22 "मगर एख्निहौं हमे जानैछियै कि , तुहें परमेश्वरसे जे मांग्बह, परमेश्वर तोरा देतहौं | " "
\v 23 "येशु ओकरा कहैल्कै, " तोर भ्या फेर जिन्दा हैतौ | " "
\v 24 "मार्था ओकरा कहैल्कै, " हमे जानैछियै कि, अन्तके दिनके पुनरुत्थानमे फेर जिन्दा हैतै | " "
\v 25 "येशु ओकरा कहैल्कै, " पुनरुत्थान आर जीवन हम्हीं छियै | हमरा बिस्वास करेबाला मर्बो कर्तै ते फेर जिन्दा हैतै |"
\v 26 "आर जिएबाला आर हमरपर बिस्वास करेबाला सभेको कहियो नैमर्तै | कि तुहें यी बिस्वास करैछैं ? " "
\v 27 "ऊ ओकरा कहैल्कै, " हँ, प्रभु , हमे बिस्वास करैछियै, तुहें संसारमे आबेबाला मसीह, परमेश्वरके पुत्र छह | " "
\v 28 "एत्ना कहिके ऊ चल गेलै , आर आपन बहिन मरियमके चुपचाप बोलाके कहैल्कै, " गुरुजी , ऐलै आर तोरा बोलाबैछौ | "
\v 29 यी सुनिके तुरुन्ते मरियम उठिके ओकर लगत गेलै |
\v 30 तखनतक येशु गाउंमे नैऐलै रहे, मगर ऊ ओथै रहै जते मार्था ओकरा भेट कैल्कै रहे |
\v 31 घरमे ओकरासिके सान्त्वना दिए आबेबाला यहुदीसब मरियमके उठीके जैते देखिके , उहोसब ओकर पाछु पाछु गेलै |
\v 32 "जब मरियम येशु लगत ऐलै, येशुके देखिके ओकर ट्यांगीमे गिरिके कहैल्कै, " हे पभु, तुहें एत्ते हैतिह ते हमर भ्या नैमर्तियै | "
\v 33 जब येशु मरियम आर ओत्ते आबेबाला यहुदीसिके कान्ते देखल्कै, तब ऊ आत्मामे बहुते ब्याकुल भेलै आर बहुते दुखित भेलै |
\v 34 "ऊ ओकरासिके पुछल्कै, " तुहेंसब ओकरा कते राख्लहैं छे ? उसब ओकरा कहैल्कै," प्रभु आबिके देख | "
\v 35 येशु कान्लै |
\v 36 "सेलाके यहुदीसब कहैल्कै, " देख, ऊ ओकरा कत्ना प्रेम कर्ते रहै | " "
\v 37 "मगर कोय कोय कहैल्कै, " कि अन्धाके आँख खोलि दिएबाला यी एकरा मरैसे नैबचाबे सक्तियै ? "
\v 38 तब येशु बहुते ब्याकुल भ्याके सारामे गेलै | यी सारा एकटा गुफामे रहै | ओकर मुख एकटा पत्थल ल्याके बन्द कैल रहै |
\v 39 "येशु कहैल्कै, " पत्थल हटा | " मरिया आदमीके बड्का बहिन मार्था ओकरा कहैल्कै, " हे प्रभु, एखन्तक ते ऊ गेन्हाबे पाबै, कहिनेकी ओकरा मर्ल चार दिन भ्या गेलैछे | "
\v 40 "येशु ओकरा कहैल्कै, " कि हमे तोरा नैकहैलियौ छे,' तुहें बिस्वास कर्भैं ते परमेश्वरके महिमा देख्भैं '?"
\v 41 "उसब पत्थल हटैल्कै | आर उ उप्पर महर नजर उठाके कहैल्कै, " हे पिता हमे तोरा धन्यबाद दैछिहौं, कहिनेकी तुहें हमर बिन्ती सुन्लह |"
\v 42 "हमे जान्ते रहियै कि तुहें सभेदिन हमर बिन्ती सुनैछह | मगर एत्ते खडा भेल भीडके लिए हमे यी कहैलिहौं छे , ताकी तुहें हमरा पठैलह छे कहिके यीसब बिस्वास करे सकै | "
\v 43 "आर यीसब बात कहिके ऊ जोरसे चिकरीके कहैल्कै, '' लाजरस, बाहार निक्लीके या | " "
\v 44 "ऊ मरिया आदमी कफनमे बान्ह्ले बाहार निक्लीके ऐलै | येशु ओकरासिके कहैल्कै, " एकर बन्धन खोली दहैं आर एकरा ज्या दहैं | " "
\v 45 मरियम कते ऐल बहुते यहुदीसब येशुके कैल काम देखिके येशुपर बिस्वास कैल्कै |
\v 46 मगर ओकरासिमेसे कोय कोय फरीसी लगत जैके येशुके कैल काम बता देल्कै |
\v 47 "तब प्रमुख पुजाहारीसब आर फरिसीसब महासभाके बोलाके कहैल्कै, "आब हमेसब कि करियै ? कहिनेकी यी आदमी ते बहुते आश्चर्यकामसब करैछै |"
\v 48 "एकरा ओहिने छोडीदेबै ते सभेको एकरापर बिस्वास कर्तै आर रोमीसब आबिके आपनसिके पवित्रस्थान आर आपनसिके जात दोनोके नाश क्यादेतै | "
\v 49 "मगर ओकरासिमेसे एकझन कैयाफा प्रधान पुजारी जे ऊ सालके पुजारी रहै, ऊ ओकरासिके कहैल्कै, " तुहेंसब कुछु नैजानैछैं |"
\v 50 "पुरा देश खतम हुऐसे बरु जनताके लिए एकटा आदमी मरैमे तोरसिके कल्याण छौ कहिके तुहेंसब नैबुझैछैं | "
\v 51 यी बात ऊ आप्ने मनसे नै बोल्लै रहे, मगर ऊ उटा सालके प्रधान पुजारी हुऐके कारणसे देशके लिए येशुके मरे पड्तै कहिके अगमबानी बोल्लै रहे |
\v 52 देशके लिए खाली ऊ यी बात नै बोल्लै रहे मगर चारो महर छिटिके रहैल परमेश्वरके बेटा बेटीके एक ठाम जम्मा करैले यी कहैल गेलै रहे |
\v 53 सेलाके उहा दिनसे उसब येशुके मारैले सल्लाह करे लाग्लै
\v 54 सेलाके येशु फेर यहुदीसिके बिच्चेमे खुल्लम खुल्ला घुमफिर नैकैल्कै , मगर ओत्तेसे उजाडस्थानके लग्हैमे रहैल एफ्राइम नगरमे गेलै ,आर ओत्ते चेलासिके संगे रह्लै |
\v 55 यहुदीसिके निस्तार पर्व लग्हैं रहै, आर गाउँ गाउंसे बहुते आदमीसब अपना अपनाके शुद्ध करैले निस्तार पर्व शुरु हुऐसे पह्लहै यरुशलेममे गेलै |
\v 56 "तब उसब येशुके खोजल्कै , आर उसब मन्दिरमे खडा हुऐ बख्तियाँ एक दोसरके कहे लाग्लै , "तोरासीके केरं लागैछौ कि ऊ पर्वमे ऐतै ?"
\v 57 प्रमुख पुजारीसब आर फरिसीसब येशुके पक्डैले ऊ कते छै कहिके कक्रहौ मालुम हैनेसे खबर करैले आज्ञा देल्कै | "
\c 12
\p
\v 1 निस्तार पर्वके छ दिन आगु येशु बेथानियामे ऐलै | ओत्ते लाजरस रहते रहै, जकरा येशु मर्लसे जिन्दा कैल्कै
\v 2 उसब ओकर लिए सझौवाके खाना तैयार कैल्कै | मार्था सेवा टहल करै, आर लाजरस उसबमे से रहै, जेसब ओकरसंगमे खाना खैले बैठ्ल रहै |
\v 3 तब मरियम आधा लिटर जत्ना किमती जटामसीके सुगन्धित अत्तर आनीके येशुके ट्यांगीमे लगैल्कै, आर ओकर प्यार आपन केश ल्याके पोछल्कै, अत्तरके सुगन्धसे घर भरीगेलै |
\v 4 मगर ओकर चेलामेसे एकझन, अर्थात ओकरा पक्डाबैले खोजेबाला यहूदास्करियोत कहैल्कै,
\v 5 " यी अत्तर तीन स चानीके टाकामे बेचिके ऊ पैसा गरिबसिके देतियै ते नैहैतियै ? "
\v 6 मगर ऊ गरिबसिके ख्याल क्याके नैकहैल्कै रहे, कहिनेकी ऊ चोर रहै, आर पैसाके थैली उहा राखै आर ऊ ओत्तेसे पैसा चोराबै |
\v 7 "येशु कहैल्कै, " एकरा कुछु नैकहैं, हमर दफनके दिनके लिए एकरा राखेदहैं |" "
\v 8 "कहिनेकी गरिबसब सभेदिन तोरसिके लगत रह्तौ, मगर हम्मे सभेदिन तोरसिके लगत नैरह्बौ |" "
\v 9 यहुदीसिके एकटा बड्का भीड येशु ओत्ते छै कहिके खबर पैल्कै, आर येशुके खातिर खाली नै , मगर ऊ मुर्दासे जिन्दा कैल लाजरसोके देखैले उसब ऐलै रहे |
\v 10 सेलाके प्रमुख पुजारीसब लाजरसके भी मारैले सल्लाह कैल्कै |
\v 11 कहिनेकी ओकर कारणसे यहुदीसबमे से बहुतेझन ओकरासिसे छुटिके येशुमे बिस्वास करे लाग्लै रहे |
\v 12 दोसर दिन पर्वमे आबेबाला बड्का भीड येशु यरुशलेममे आबेबाला छै कहिके सुनल्कै,
\v 13 "आर आदमीसब खजुरके ठ्यार ल्याके ओकर स्वागत करैले जोरसे नारा लगैले निकल्लै, " होसन्ना , धन्य परमेश्वरके नाममे आबेबाला इस्राएलके राजा | " "
\v 14 आर गधाके एकटा बच्चा आनिके येशु ओकरामे चढ़लै, जेरं लिख्ल छै,
\v 15 " सियोनके बेटी, नैडरा | देख, तोर राजा गधाके बच्चामे सवार भ्याके आबैछौ | "
\v 16 यी बातसब पहिला ओकर चेलासब नैबुझल्कै | मगर येशुके महिमा भेलके बाद यी बातसब ओकर बारेमे लिख्ल गेलै रहे, आर यी काम ओकर लिए आदमीसब कैल्कै छे कहिके उसब बुझल्कै |
\v 17 ऊ लाजरसके सारासे बोलाके जिन्दा करैके समयमे ओकर संगमे भेल भीडके आदमीसब ओकर गवाही देतहैं रह्लै |
\v 18 ऊ यी चिन्हसब कैल्कै छे कहिके सुनैके कारणसे भी भीड ओकरा भेटैले ऐलै रहे |
\v 19 "फरिसीसब एक दोसराके कहे लाग्लै, " देख, तोरासिसे कुछु नैहुएबाला छौ | देखैछैं, संसारे ओकर पाछु लागे लाग्लै | "
\v 20 पर्वमे आराधना करैले ज्याबालासबमे से कोय कोय ग्रीकसब भी रहै |
\v 21 "उसब गालीलके बेथसदा निवासी फिलिपके आबिके बिन्ती कैल्कै, " हेहौ, हमेसब येशुके भेट करैले चाहैछियै | "
\v 22 फिलिप आबिके अन्द्रियासके कहैल्कै, या अन्द्रियास आर फिलिप जैके येशुके कहैल्कै |
\v 23 "येशु ओकरासिके जबाब देल्कै, " मनुष्यके पुत्रके महिमीत हुऐके समय लगमे ऐल छै |"
\v 24 सच्चे, हमे तोरासिके कहैछियौ, गहुमके दाना माटीमे पडिके नैमर्तै ते ऊ अकल्ले रह्तै | मगर ऊ मर्तै ते ऊ बहुते फल फरैतै |
\v 25 आपन प्राणके माया करेबाला ओकरा हेरैतै, मगर आपन प्राणके तुच्छ सम्झेबाला जे छै अनन्त जीवनके लिए ओकरा सुरक्षित राख्तै |
\v 26 कोय अगर हमर सेवा कर्तै ते ऊ हमर पाछु आबग आर हमे जते रह्बै हमर सेवको ओथै रह्तै | कोय हमर सेवा कर्तै ते हमर पिता ओकर कदर कर्तै |
\v 27 " " आब हमर प्राण ब्याकुल भेल छै, आर हमे कि कहियै ? ' हे पिता, हमरा यी घडीसे बचाब' ? नै इहा कारणसे हमे यी घडीतक ऐलियै छे |"
\v 28 "हे पिता , तोर नामके महिमा कर | " तब स्वर्गसे एरंको एकटा आवाज ऐलै, "हमे ऊ महिमा कैलियै छे आर फेर कर्बै | " "
\v 29 "ओत्ते खडा भेल भीड यी आवाज सुनिके कहैल्कै, " यी मेघ गर्जन छै | " आरसब कहैल्कै, " स्वर्गदुत ओकरसंगे बोल्लै छे | "
\v 30 "येशु जबाब देल्कै, " यी आवाज हमर लिए नैभेलैछे , मगर तोरसिके लिए भेलौ छे |"
\v 31 आब यी संसारके न्याय हैतै | यी संसारके शासक बाहार फेक्ल जैतै |
\v 32 आर जख्नी हमे यी धर्तीमे उठैल जैबै , तख्नी हमे सभे आदमीके आपन महर टान्बै |
\v 33 ओकर मौत केरंके हैतै कहिके, सेबात संकेत दियैले ऊ एरंको कहैल्कै रहे |
\v 34 "भीड ओकरा पुछल्कै, " मसीह सभेदिन रह्तै कहिके हमेसब व्यवस्थासे सुन्लियैछे | तुहें केरंके कहे सकैछह, मनुष्यके पुत्र उप्पर उठैल जैतै ? यी मनुष्यके पुत्र के छै ? "
\v 35 "येशु ओकरासिके कहैल्कै, " आर्हौ कुछु देरतक उजेत तोरसिके संगे छौ | उजेत तोरसिके संगे रहैतक घुमफिर कर , ताकी अन्हार तोरासिके नैझाँपौ | कोय अन्हारमे घुमफिर कर्तै ते , ऊ कते जैछै से बात ओकरा मालुम नैहैतै | "
\v 36 "जबतक उजेत तोरसिके संगे छौ उजेतमे बिस्वास कर आर तुहेंसब उजेतके सन्तान बन | " यी बात कहिके, येशु ओत्तेसे गेलै, आर ओकरासिसे नुक्याके रह्लै | "
\v 37 ऊ ओकरसिके आगु एत्ना चमत्कार कैल्कै, तैयोपर उसब ओकरापर बिस्वास नैकैल्कै
\v 38 "यी जरुरी रहै, कि यशैया अगमवक्ताके बचन पुरा हुए सकै, " हे परमप्रभु, हमरसिके संदेश के बिस्वास कैल्कै ? आर परमेश्वरके शक्ति क़करा देखैल गेलै ? "
\v 39 सेलाके उसब बिस्वास करे नैसकल्कै, कहिनेकी यशैया फेर एरं लिखल्कै छे,
\v 40 " ऊ ओकरसिके आँख बन्द क्यादेल्कै छे , आर ओकरसिके मन कठोर बना देल्कैछे, एरंके उसब आँखीसे नैदेखेसकै, आर ओकरसिके ह्रदय नैबुझै, नैते उसब घुमीजैतै, आर हमरा ओकरासिके ठिक करे पड्तै | "
\v 41 यशैया यी बात कहैल्कै, कहिनेकी ऊ ओकर महिमा देखल्कै , आर ओकरबारेमे बोल्लै |
\v 42 तैयोपर शासकसबमेसे बहुते आदमी ओकरापर बिश्वास कैल्कै, मगर फरिसीसिके डरसे, आर उसब ओक्रासिके सभाघरसे निकालीदेतै कहिके डरसे ओकरा स्वीकार नैकैल्कै
\v 43 कहिनेकी परमेश्वरके प्रसंसासे बेसी आदमीके प्रशंसा बेसी खोजै |
\v 44 "येशु जोरसे कहैल्कै, " हमरा बिश्वास करेबाला हमरा नै मगर हमरा भेजेबालाके बिश्वास करैछै | " "
\v 45 जे हमरा देखैछै ,ऊ हमरा पठाबेबालाके देखैछै |
\v 46 हमे संसारमे उजेत भ्याके ऐलियैछे, ताकी हमरा बिस्वास करेबाला अन्हारमे नैरहै |
\v 47 " कोय हमर बाणी सुनैछै आर ऊ पालन नैकर्तै ते, हमे ओकर न्याय नैकर्बै | कहिनेकी हमे यी संसारके न्याय करैले नैऐलियैछे, मगर संसारके बचाबे ऐलियैछे |"
\v 48 हमरा इन्कार करेबाला आर हमर बाणी ग्रहण नैकरेबालाके लिए एकटा न्यायधीश छै | जे बचन हमे बोल्लियैछे उहा अन्तके दिनमे ओकर न्याय कर्तै |
\v 49 "कहिनेकी हमे आप्ने तरफसे नैबोल्लियै, मगर हमरा कि कहे पड्तै आर कि बोलेपड्तै, हमरा पठाबेबाला पिता आप्नहैं हमरा आज्ञा देल्कैछे |
\v 50 हमे जानैछियै, कि ओकर आज्ञा अनन्त जीवन छै | सेलाके हमे जे बोलैछियै, पिताके कहैल बात बोलैछियै | "
\c 13
\p
\v 1 निस्तार पर्वके आगु यी संसारसे बिदा भ्याके पिता कते जैके समय ऐलै कहिके येशुके मालुम भेलै, आर संसारमे भेल आपन सभैके प्रेम क्याके ऊ ओकरासिके अन्तिमतक प्रेम कैल्कै |
\v 2 आर सझौवाके खानाके समयमे दियाबलस सिमोनके बेटा यहूदा स्करियोतके मनमे ओकरा पक्ड्या दिएबाला बिचार पह्लहैं से ध्यादेल्कै रहे |
\v 3 पिता सभेचीज ओकर हाथमे देल्कै छे, आर ऊ परमेश्वरके तरफसे ऐलै छे, आर परमेश्वरे कते जैछै कहिके येशु जान्ते रहै |
\v 4 आर ऊ भोजन करेबाला ठामसे उठ्लै, आर बाहरी कपडा एकबगलमे राखिके एकटा तौलिया आपन कम्मरमे बान्हल्कै |
\v 5 तब ऊ गमलामे पानी ढारल्कै,आर चेलासिके ट्यांग धुए लाग्लै आर आपन कम्मरमे बान्ह्ल तौलिया ल्याके ओकरसिके ट्यांग पोछे लाग्लै |
\v 6 "जब ऊ सिमोन पत्रुस लगत ऐलै, ऊ ओकरा कहैल्कै, " प्रभु, कि तुहें हमर ट्यांग धोयबह ? "
\v 7 "येशु ओकरा जबाब देल्कै, " हमे कि करैछियै तुहें एखन नैबुझ्भैं, मगर पाछु बुझ्भैं | "
\v 8 "पत्रुस ओकरा कहैल्कै, " हमे तोरा आपन ट्यांग धुवैले नैदेभौं | " येशु ओकरा जबाब देल्कै, " हमे तोर ट्यांग नैधोयदेबौ ते हमर लगत तोर कोनो हिसा नैहैतौ | "
\v 9 "सिमोन पत्रुस ओकरा कहैल्कै, " हे प्रभु, खाली हमर ट्यांग नै, मगर हमर हाथ आर माथ समेत धोयद्या | " "
\v 10 "येशु ओकरा कहैल्कै, " लहैल आदमीके ट्यांगके सिवाय आर कुछु नैधुएपडैछै, ऊ पुरा शुद्ध छै | आर तुहेंसब शुद्ध, छैं मगर सभेको नै | "
\v 11 "कहिनेकी ओकरा बिस्वासघात करेबालाके ऊ चिन्ह्ते रहै | सेलाके ऊ कहैल्कै रहे , " तुहेंसब सबको शुद्ध नैछैं | " "
\v 12 "ओकरसिके ट्यांग धुवैके बाद आपन कपडा लगाके फेर ऊ बैठ्लै | तब ऊ चेलासिके कहैल्कै, " कि तुहेंसब जानैछैं, हमे तोरसिके लिए कि कैलियौ ? "
\v 13 तुहेंसब हमरा 'गुरु' आर ' प्रभु ' कहैछैं, ऊटा तुहेंसब ठिके कहैछैं, कहिनेकी हमे उहा छियै |
\v 14 अगर हमे तोरसिके गुरु आर प्रभु भ्याके तोरसिके ट्यांग धोयलियौ छे ते तोर्हौसिके एक दोसराके ट्यांग धवे पड्तौ,
\v 15 कहिनेकी हमे तोरासिके एकटा उदहारण देलियौ छे आर जेरं हमे तोरसिके खातिर कैलियौ छे , तहूँसब ओहिने कर
\v 16 सच्चे हमे तोरासिके कहैछियौ, नोकर आपन मालिकसे बड्का नैहैछै, आर खबर लजाबेबाला खबर पठाबेबालासे बड्का नैहैछै |
\v 17 अगर तुहेंसब यी बात जान्भैं,आर ऊ कर्भैं ते, तुहेंसब धन्यके हैभैं |
\v 18 " हमे तोरसिके सभैके बारेमे नैकहैछियौ, हमे ककरा चुनलियैछे ओकरा हमे चिन्हैछियै | मगर धर्मशास्त्र पुरा है कहिके यी भेलै, कि ' हमरे रोटी ख्याबाला हमरपर लात उठैल्कै | ' "
\v 19 " यी हुऐसे पह्लहै हमे तोरासिके कहैछियौ, ताकी जब ऊ बात हैतै, हमे उहा छियै कहिके तोरासिके बिस्वास हुए सकौ |"
\v 20 "सच्चे हम्मे तोरासिके कहैछियौ, ' जकरा हमे पठाबैछियै, ओकरा ग्रहण करेबाला हमरा ग्रहण करैछै, आर हमरा ग्रहण करेबाला हमरा पठाबेबालाके ग्रहण करैछै | "
\v 21 "यी बात कहिके येशु आत्मामे ब्याकुल भेलै आर ऊ गवाही द्याके कहैल्कै, " सच्चे हमे तोरासिके कहैछियौ, तोरासिमेसे एक झन हमरा पक्डा देतै | "
\v 22 ऊ ककर बारेमे कहैल्कै कहिके अनिश्चित भ्याके चेलासब एक दोसराके देखादेख करे लाग्लै |
\v 23 ओकर चेलासिमेसे येशु जे चेलाके सबसे बेसी प्रेम कर्ते रहै ऊ चेला येशुके छातीमे आड ल्याके बैठ्ल रहै |
\v 24 "तब सिमोन पत्रुस ओकरा इशारा क्याके कहैल्कै, " ऊ यी ककर बारेमे कहैल्कै छे ? "
\v 25 "येशुके छातीमे ओरंके आड लागियेके ऊ पुछल्कै, " प्रभु, ऊ के छै ? " "
\v 26 "येशु जबाब देल्कै, " जकरा हमे रोटीके टुकरा डुब्याके देबै, ऊ उहा छै | " तब ऊ रोटीके टुकरा डुबैल्कै आर निकालीके सिमोनके बेटा यहूदा स्करियोतके देल्कै |"
\v 27 "रोटीके टुकरा लेलके बाद शैतान ओकर भितरमे ढुक्लै | तब येशु ओकरा कहैल्कै, " तोरा जे कर्ना छौ, से जल्दी क्याले | "
\v 28 मगर ऊ कथिले ओकरा एरं कहैल्कै कहिके ओत्ते भोजन करेबाला कोय नैबुझल्कै |
\v 29 कहिनेकी कोय कोय यी सोचल्कै , कि यहुदाके संगमे पैसाके थैली छै, सेलाके येशु ओकरा पर्वके लिए चाहेबाला समान किनै, या ते ऊ गरीबसिके कुछु क्यादै कहिके कहैल्कै छे |
\v 30 "आब रोटीके टुकरा लेलके बाद यहुदास्करियोत तुरुन्ते बाहार निक्ली गेलै | तख्नी रात भ्यागेलै रहे "
\v 31 "जब ऊ बाहार गेलै तब येशु कहैल्कै, '" आब मनुष्यके पुत्र महिमीत भेलै छे , आर परमेश्वर ओकरामे महिमीत भेलै छे |"
\v 32 अगर परमेश्वर ओकरामे महिमीत भेल छै ते परमेश्वर अपनामे ओकरा महिमित कर्तै, आर ओकरा तुरुन्ते महिमित बनैतै |
\v 33 " बच्चासब , कुछ देरतक हमे तोरसिके संगमे छियौ | तुहेंसब हमरा खोज्भैं, आर जेरं हमे यहुदीसिके कहैलियै, आब् तोर्हौसिके कहैछियौ, ' जत्ते हम्मे जैछियै, ओत्ते तुएँसब नैआबेसक्बहैं | '"
\v 34 " एकटा नया आज्ञा हमे तोरासिके दैछियौ: तुहेंसब एक दोसराके प्रेम कर | तोरसिसे हमे जेरं प्रेम कैलियौ छे, तहूँसब एक दोसराके ओहिने प्रेम कर | "
\v 35 "अगर तुहेंसब एक दोसराके प्रेम कर्भैं ते, एक्र्हैसे सबको जान्तै कि , तुहेंसब हमर चेला छैं | "
\v 36 "सिमोन पत्रुस ओकरा कहैल्कै , " हे प्रभु, तुहें कते जैछह ? " येशु जबाब देल्कै, " हमे जते जैछियै, तुहें एखन हमर पाछु नैआबे सक्भैं, मगर पाछु तुहें हमर पाछु ऐभैं | "
\v 37 "पत्रुस ओकरा कहैल्कै, " प्रभु, कहिने एखन हमे तोर पाछु नैआबे सक्बै ? तोर खातिर हमे आपन प्राण द्यादेभौं | "
\v 38 येशु जबाब देल्कै, " कि तुहें हमर खातिर आपन प्राण देभैं ?सच्चे हमे तोरा कहैछियौ, जब तुहें हमरा तीनबेर इन्कार नैकर्भैं तबतक भाले नैबास्तै | "
\c 14
\p
\v 1 " तोरसिके मन ब्याकुल नैहौ | तुहेंसब परमेश्वरपर बिस्वास राखैछैं , हम्रहौपर बिस्वास राख |"
\v 2 हमर पिताके घरमे रहेबाला बहुते ठाम छै | ओरं नैहतियै ते हमे तोरासिके कहैतियौ से, कि हमे आपन पिता कते तोरसिके लिए ठाम बनाबे जैछियौ ?
\v 3 आर जैके तोरसिके लिए ठाम तैयार क्याके ,हमे फेर ऐबौ, आर तोरासिके हमर कते ल्याजैबौ आर हमे जते छियै, ओत्ते तहूँसब हैभैं |
\v 4 "जते हमे जैछियै ओत्ते आबेबाला पैडा तुहेंसब जानैछैं | "
\v 5 "थोमा ओकरा कहैल्कै, " हे प्रभु , तुहें कते जैछह, हमेसब नैजानैछियै, तब हमेसब पैडा केरंके चिन्ह्बै ? " "
\v 6 "येशु ओकरा कहैल्कै, " मार्ग, सत्य आर जीवन हम्हीं छियै | हमरद्वारा बिना कोय पिता कते नैआबे सक्तै |"
\v 7 "तुहेंसब हमरा चिन्तिहैं ते, हमर पिताके भी चिन्तिहैं | आबसे ओकरा चिन्हैछैं, आर ओकरा देख्लहैं छे | "
\v 8 "फिलिप ओकरा कहैल्कै, " हे प्रभु, हमरासिके पिता देखा द्या |एत्ना हैतै ते हमरासिके भ्या जैतै |"
\v 9 "येशु ओकरासिके कहैल्कै, " फिलिप एत्ना समयसे हमे तोरसिके संगमे छियौ, तैयो तुहें हमरा नैचिन्हैछैं ? जे हमरा देखल्कैछे ऊ पिताके देखल्कैछे | तुहें केरं कहे सकैछैं,' हमरासिके पिता देखा द्या ? '"
\v 10 हमे पितामे छियै आर पिता हमरामे छै कहिके कि तुहें बिस्वास नैकरैछैं ? जे बाणी हमे तोरासिके कहैछियौ, ऊ हमे आपने अधिकारमे नैबोल्लियैछे मगर हमरामे बास करेबाला पिता आपन काम करैछै |
\v 11 हमरा विश्वास कर, कि हमे पितामे छियै, आर पिता हमरामे छै | नै ते यी कामहैके खातिर बिस्वास कर |
\v 12 सच्चे, हमे तोरासिके कहैछियौ, जे हमरा बिस्वास करैछै, ऊ हमर कैल काम कर्तै, आर ओकरासे बड्का काम कर्तै, कहिनेकी हमे पिताकते जैछियै |
\v 13 तुहेंसब हमर नाममे जेभी माँग्भैं ते पुत्रमे पिताके महिमा है कहिके ऊ हमे कर्बै |
\v 14 तुहेंसब हमर नाममे कोनो चीज माँग्भैं ते हमे तोरासिके देबौ |
\v 15 " तुहेंसब हमरा प्रेम करैछैं ते हमर आज्ञापालन कर्भैं | "
\v 16 आर हमे पितासे बिन्ती कर्बै, आर ऊ तोरासिके दोसर सल्लाहकार देतौ , आर ऊ तोरसिके संगे सभेदिन रह्तौ |
\v 17 यी सत्यके आत्मा छै, जकरा संसार ग्रहण नैकरेसकैछै, कहिनेकी संसार ओकरा नै ते देखैछै नै ते चिन्हैछै | तुहेंसब ओकरा चिन्हैछैं, कहिनेकी ऊ तोरासिमे बास करैछौ, आर ऊ तोरासिमे रह्तौ |
\v 18 " हमे तोरासिके टुर नैछोड्बौ | हमे तोरसिकते ऐबौ | "
\v 19 आब कुछु समयके बाद संसार हमरा कहियो नैदेख्तै, मगर तुहेंसब हमरा देख्भैं | हमे जिन्दा छियै , सेलाके तहूँसब जिन्दा रह्भैं |
\v 20 ऊ दिन तुहेंसब जान्भैं, कि हमे हमर पितामे छियै, आर तुहेंसब हमरामे , आर हमे तोरासिमे छियै |
\v 21 "हमरा प्रेम करेबाला उहा छै जकर लगत हमर आज्ञा छै , ऊ ओकरा पालन करैछै | आर हमरा प्रेम करेबालाके पिता प्रेम करैछै | हमे ओकरा प्रेम कर्बै, आर हमे अप्ने आपके ओकर लगत प्रकट कर्बे | " "
\v 22 "यहूदा ( स्करियोत नै ) ओकरा कहैल्कै, " प्रभु , तुहें कि कहैछह, तुहें अप्ने आपके हमरासिके प्रकट कर्भ, आर संसारके नै ? "
\v 23 "येशु ओकरा जबाब देल्कै, " जे हमरा प्रेम कर्तै, ऊ हमर बचन पालन कर्तै, आर पिता ओकरा प्रेम कर्तै,आर हमेसब ओकर कते ऐबै, आर ओकरसंगमे बास कर्बै |"
\v 24 हमरा प्रेम नैकरेबाला हमर बचन पालन नैकर्तै | जे बचन तुहेंसब सुनैछैं , ऊ हमर नैछै, मगर हमरा पठाबेबाला पिताके छै |
\v 25 यी बातसब हमे तोरसिके संगमे रहैके समयमे तोरासिके कहैलियौ छे |
\v 26 मगर सल्लाहकार, अर्थात पवित्र आत्मा, जकरा पिता हमर नाममे पठैतै, ऊ तोरासिके सभेचीज सिखैतौ, आर हमर कहैल सभेबात तोरासिके याद करैतौ |
\v 27 शान्ति हमे तोरसिके लगत छोडीदेबौ | हमे आपन शान्ति तोरासिके देबौ संसार जे शान्ती दैछै ऊटा शान्ती हमे तोरासिके नैदेबौ | तोरसिके मन आर ह्रदय ब्याकुल नैहौ |
\v 28 " हमे तोरासिके कहैलियौ ' हमे जैछियौ, आर तोरसिके लगत ऐबौ ' कहिके तुहेंसब सुन्लहैं | तुहेंसब हमरा प्रेम कर्तिहैं ते हमे पिताकते जैछियै कहिके सुन्लके बाद तुहेंसब आनन्द मनैतिहैं, कहिनेकी पिता हमरासे महान छै |"
\v 29 आब यी हुऐसे पह्लहै हमे तोरासिके कहिदेलियौ छे, आर जब यी हैतौ ताकी तुहेंसब बिस्वास करे सक्हैं |
\v 30 "आब् हमे तोरसिसे ढेर नैबोल्बौ, कहिनेकी यी संसारके शासक आबैछौ | हमर पर ओकर कोनो शक्ति नैछै |
\v 31 मगर हमे पिताके प्रेम करैछियै, आर जेरं पिता हमरा आज्ञा देल्कैछे उहा अनुसार हमे करैछियै कहिके संसार जानेसकै | उठ् , अपनासब एतेसे चल् | "
\c 15
\p
\v 1 " " सच्चा अंगुरके गाछ हमे छियै , आर हमर पिता किसान छै"
\v 2 हमरामे भेल सभे ठ्यार जे फल नैफराबैछै ऊ ओकरा छाँटैछै, आर फर फराबेबाला सभेटा ठ्यारीके आर्हौ बेसी फर फरै कहिके ऊ ओकरा छिलैछै |
\v 3 हमर कहैल बचनसे तुहेंसब पहलहै शुद्ध भ्यागेल्हैं छे |
\v 4 तुहेंसब हमरामे र, आर हमे तोरासिमे रह्बौ | जेरंके ठ्यार गाछिमे नैरह्तै ते ऊ आप्नहैं फर फराबे नैसक्तै , ओहिने क्याके तुहँसब हमरामे नैरह्भैं ते तहुंसब फर फराबे नैसक्भैं |
\v 5 " अंगुरके गाछ हमे छियै, तुहेंसब ठ्यारसब छैं | अगर कोय हमरामे रह्तै, आर हमे ओकरामे रह्बै ते, ऊ बहुते फर फरैतै, कहिनेकी हमरासे अलग भ्याके तुहेंसब कुछु नैकरेसभैं | "
\v 6 कोय आदमी हमरामे नैरह्तै ते, ऊ ठ्यार जुगुर ब्याहार फेक्ल जैतै ,आर ऊ सुखीजैतै | एरं ठ्यारसब आदमीसब जम्मा क्याके आगिनमे फेकी दैछै, आर जरीजैछै |
\v 7 तुहेंसब हमरामे रह्भैं , आर हमर बात तोरासिमे रह्तौ ते, तोरासिके जे इच्छा लागैछौ मांग आर ऊ तोरसिके लिए कैल जैतौ |
\v 8 तुहेंसब बहुते फर फराके हमर चेला कहिके प्रमाणित कर्भैं ते एक्रहैंमे हमर पिताके महिमा हैतै |
\v 9 " पिता जेरं हमरा प्रेम कैल्कै छे ,ओहिने क्याके हमे तोरासिके प्रेम कैलियौ छे | तुहेंसब हमर प्रेममे र |"
\v 10 अगर हमर आज्ञापालन कर्भैं ते तुहेंसब हमर प्रेममे रह्भैं, जेरंके हमे आपन पिताके आज्ञापालन कैलियै छे आर ओकर प्रेममे रहैछियै |
\v 11 हमे यी सब बात तोरासिके सेलाके कहैलियौ छे, कि हमर आनन्द तोरासिमे रहौ,आर तोरसिके आनन्द भरीपूर्ण हौ |
\v 12 " हमर आज्ञा इहा छौ , कि जेरंके हमे तोरासिके प्रेम कैलियौ, तहुंसब एकदोसरसे ओहिने प्रेम कर |"
\v 13 आपन दोस्तके लिए आपन प्राण अर्पण करैसे बड्का आर कोनो प्रेम नैछै |
\v 14 हमे तोरासिके जे आज्ञा दैछियौ, ऊ तुहेंसब कर्भैं ते तुहेंसब हमर दोस्त छैं |
\v 15 आबसे हमे तोरासिके नोकर कहियो नैकह्बौ, कहिनेकी ओकर मालिक कोन चीज करैछै ओकर नोकरके मालुम नैहैछै | मगर हमे तोरासिके दोस्त कहैलियौ छे, कहिनेकी जे हमे हमर पितासे सुन्लियैछे, हमे ऊ सभेबात तोरासिके बता देलियौ छे |
\v 16 हमरा तुहेंसब नैचुन्लहैं छे , मगर हमे तोरासिके चुनल्यौ ,आर तोरासिके नियुक्त कैलियौ छे, कि तुहेंसब जो आर फर फरा आर तोरसिके फर सभेदिन रहौ | सेलाके पितासे तुहेंसब हमर नाममे जे माँग्भैं , ऊटा तोरासिके देतौ |
\v 17 हमे तोरासिके आज्ञा दैछियौ, कि तुहेंसब एकदोसरके प्रेम कर |
\v 18 " अगर संसार तोरासिके घृणा करैछौ ते, तुहेंसब जान, कि तोरासिके घृणा करैसे पहला ऊ हमरा घृणा करैछै |"
\v 19 अगर तुहेंसब यी संसारके हैतिहैं ते संसार तोरासिके आपन आदमी बोलिके प्रेम कर्तियौ | मगर तुहेंसब यी संसारके नैछैं | तोरासिके संसारसे हमे चुनल्यौ, सेलाके संसार तोरासिके घृणा करैछौ |
\v 20 हमर कहैल बचन तुहेंसब याद राख, ' नोकर घरके मालिकसे बड्का नैहैछै | ' उसब हमरा सतैल्कै छे ते तोर्हौसिके सतैतौ | उसब हमर बचन पालन कर्तौ ते तोरोसिके बचन पालन कर्तौ |
\v 21 मगर यी बात तोरासिके उसब हमर खातिर कर्तौ, कहिनेकी उसब हमरा पठाबेबालाके नैचिन्हैछै |
\v 22 हमे नैऐतियै आर ओकरासिके नैबतैतियै ते उसब पापके दोषी नैहैतियै, मगर आब ओकरासिके आपन पापके लिए कोनो बहाना नैछै |
\v 23 जे हमरा घृणा करैछै , ऊ हमर पिताके घृणा करैछै |
\v 24 अगर कक्रो नैकैल काम हमे ओकरसिके बीचमे नैकर्तियै ते उसब पापके दोषी नैहैतियै | मगर उसब हमरा आर हमर पिताके देखल्कै छे आर घृणा कैल्कैछे |
\v 25 मगर व्यवस्था लिख्ल बचन पुरा हुऐले यी भेलै रहे, ' उसब हमरा बिना कारण घृणा कैल्कै | '
\v 26 " जब सल्लाहकार ऐतौ , जकरा हमे पिताके तरफसे तोरसीकते पठा देबौ, अर्थात सचके आत्मा, जे पितासे ऐतौ, उहा हमर बारेमे गवाही देतौ |
\v 27 तुहेंसब शुरुहैसे हमर संगमे रहैके कारणसे, तहूँसब हमर गवाही छैं | "
\c 16
\p
\v 1 " तोरासिके ठोकर नैलागौ कहिके यी सब बात हमे तोरासिके कहैलियौ छे |"
\v 2 उसब तोरासिके सभाघरसे निकालीदेतौ | वास्तवमे एरंको समय आबैछै, जब तोरसिके हत्या करेबालासब परमेश्वरके सेवा करैछियै कहिके सोच्तै |
\v 3 उसब यी काम कर्तै कहिनेकी उसब पिताके नैचिन्हैछै, हम्रहौ नैचिन्हैछै |
\v 4 मगर यीसब बात हमे तोरासिके बतैलियौ छे, कि जब ऊ समय ऐतौ, तब तोरासिके हमे कि कहैलियौ रहे से याद ऐतौ | पह्लहै हमे तोरासिके यी बात नैबतैलियौ, कहिनेकी हमे तोरसिके संगमे रहियौ |
\v 5 " आब हमे हमरा पठाबेबाला लगत जैछियै, मगर 'तुहें कते जैछह ? ' कहिके तुहेंसब कोय हमरा नैपुछ्भैं |"
\v 6 तैयोपर तोरासिके यीसब बात कहैके कारणसे तोरसिके हृदय शोकसे भर्ल छौ |
\v 7 तैयोपर हमे तोरासिके सच बात कहैछियौ, हमरा जैमें हि तोरसिके भलाइ छौ | कहिनेकी हमे नैजैबौ ते सल्लाहकार तोरसिके लगत नैऐतौ | मगर हमे जैबौ ते हमे ओकरा तोरसी लगत पठा देबौ |
\v 8 आर जब ऊ ऐतौ, ऊ संसारके पाप, धार्मिकता आर न्यायके बिषयमे दोषी ठहरैतै |
\v 9 पापके विषयमे, कहिनेकी ऊ सब हमरा बिश्वास नैकरैछै,
\v 10 धार्मिकताके बिषयमे, कहिनेकी हमे पिता कते जैबै, आर तुहेंसब फेर हमरा नैदेख्भैं |
\v 11 आर न्यायके बिषयमे, कहिनेकी यी संसारके शासकके दण्डके आज्ञा भ्या गेलै छे |
\v 12 " हमर लगत तोरासिके कहेबाला बात बहुते छै मगर एखन तुहेंसब उसब बात नैसहे सक्भैं |"
\v 13 जब ऊ अर्थात सत्यके आत्मा ऐतौ, तब ऊ तोरासिके सभे सच्चाईमे ल्याजैतौ | ऊ आपन तरफसे नैबोल्तौ | ऊ जे सुन्तै, उहा बोल्तै, आर हुएबाला बात तोरासिके बता देतौ |
\v 14 ऊ हमर महिमा कर्तै, कहिनेकी जे हमर छै, ऊटा हमरासे ल्याके तोरासिके बता देतौ |
\v 15 जतना चीज पिता लगत छै, ऊ हमर छै | सेलाके हमे कहैलियौ , जे हमर छै ऊ हमरसे ल्याके आत्मा तोरासिके बता देतौ
\v 16 " कना जराके बाद तुहेंसब फेर हमरा नैदेख्भैं, आर कना जराके बाद फेर हमरा देख्भैं | " "
\v 17 "तब ओकर कोनोकोनो चेलासब एकदोसरके कहैल्कै, " ऊ अप्नासिके यी कि कहैल्कै छे ? ' कना जराके बाद तुहेंसब हमरा नैदेख्भैं, आर फेर कना जराके बाद फेर देख्भैं, आर हमे पिता कते जैछियै | " "
\v 18 "उसब कहैल्कै, " ऊ जे कहैल्कै कना जराके मतलब कोनचि छै ? हमेसब नैजानैछियै, ऊ कि कहैछै | "
\v 19 "उसब ओकरा पुछैले चाहैछै कहिके येशुके मालुम भेलै आर ऊ कहैल्कै, " कना जराके बाद हमरा नैदेख्भैं आर कना जराके बाद फेर देख्भैं के मतलबके बारेमे तुहेंसब बहस करैछैं ?"
\v 20 सच्चे, हमे तोरासिके कहैछियौ, तुहेंसब कान्भैं आर बिलाप कर्भैं मगर संसार आनन्द मनैतै | तुहेंसब शोकित हैभैं, मगर तोरसिके शोक आनन्दमे परिणत हैतौ |
\v 21 बच्चा जन्माबैके समयमे पीडा हैछै कहिनेकी ओकर समय पुग्ल रहैछै, मगर जब ऊ बच्चा जन्माबैछै, तब ओकरा ऊ पीडाके याद नैहैछै, कहिनेकी संसारमे एकटा बच्चाके जनम भेलै कहिके ऊ हर्षित हैछै |
\v 22 अहिने क्याके एख्नी तोरासिके शोक हैतौ, मगर फेर हमे तोरासिके देख्बौ आर तोरसिके हृदय आनन्दित हैतौ | आर कोय तोरसिके आनन्द नैछिने सक्तौ |
\v 23 ऊ दिन तुहेंसब हमरा कुछु नैपुछ्भैं | सच्चे हमे तोरासिके कहैछियौ, तुहेंसब हमर नाममे पिता लगत जे माँग्भैं ऊ तोरासिके से देतौ |
\v 24 एख्नीतक तुहेंसब हमर नाममे कुछु नैमांग्लहैं छे | मांग तुहेंसब पैभैं | एरं क्याके तोरसिके आनन्द पुरा हौ |
\v 25 " यी सब बात हमे तोरासिके उदाहरणमे कहैलियौ छे | मगर समय आबैछै फेर हमे तोरसिसे उदाहरणमे नैबोल्बौ, मगर पिताके बारेमे सफासे कह्बौ |"
\v 26 ऊ दिन तुहेंसब हमर नाममे माँग्भैं | हमे तोरसिके लिए पितासे बिन्ती क्यादेबौ कहिके नैकह्बौ,
\v 27 कहिनेकी पिता आप्नहैं तोरासिके माया करैछौ, कहिनेकी तुहेंसब हमरा माया कैल्हैं छे, आर परमेश्वरके तरफसे ऐलियैछे कहिके बिस्वास कैल्हैं छे |
\v 28 "हमे पितासे ऐलियै,आर संसारमे ऐलियैछे, आर फेर हमे संसारके छोडिके पिता कते जैछियै | "
\v 29 "ओकर चेलासब कहैल्कै, " आब तुहें साफसे बोलैछह, उदाहरणमे नै |"
\v 30 "आब हमेसब बुझ्लियै, तुहें सभेचीज जानैछह , आर तोरा कक्रहौ पुछैके जरुरत नैछै | सेलाके हमेसब बिस्वास करैछियै, कि तुहें परमेश्वरसे ऐलह छे | " "
\v 31 "येशु ओकरासिके जबाब देल्कै, " कि तुहेंसब आब बिस्वास करैछैं ? "
\v 32 "देख, समय आबैछै , वास्तवमे चल ऐल छै, जब तुहेंसब तितरबितर भ्याके आपन ठाममे जैभैं आर हमरा अकल्ल्या छोडीदेभैं | तैयोपर हमे अस्कल्ला नैछियै, कहिनेकी पिता हमर संगमे छै |
\v 33 हम्मे यीसब बात तोरासिके यी कारणसे कहैलियौ छे, कि हमरामें तोरासिके शान्ती हौ | संसारमें तोरासिके संकट हैतौ, मगर हिम्मत कर, हम्मे संसारके जित्लियै छे | "
\c 17
\p
\v 1 "यी सब बात कहिके येशु आपन आँख स्वर्ग महर उठाके कहैल्कै, " हे पिता, समय चल ऐलैछे, तोर पुत्रके महिमा प्रकट कर, आर पुत्र तोर महिमा प्रकट कर्हौँ |"
\v 2 कहिनेकी तुहें ओकरा सभे आदमीपर अधिकार देल्ह छे, ताकी ऊ तोर देल सभे आदमीके अनन्त जीवन दिए सकै |
\v 3 आब अनन्त जीवन इहा छै, कि उसब तुहें एकटा परमेश्वरके चिन्हे सकै, आर तोर पठैल मसीहके चिन्हे सकै |
\v 4 जे काम तुहें हमरा देल्ह, ऊ पुरा क्याके हमे तोरा यी धर्तीमे महिमित बनैलिहौं छे |
\v 5 आब हे पिता, संसारके सृष्टि हुऐसे पहिला तोर आगु हमर जोन महिमा रहै, ओहिने महिमासे तोर उपस्थितीमे हमरा महिमित बनाव |
\v 6 संसारसे जे आदमीसब तुहें हमरा देल्ह, ओकरासिके हमे तोर नाम प्रकट क्या देलिहौं छे | उसब तोर रहै, आर ओकरासिके तुहें हमरा देल्ह,आर उसब तोर बचन पालन कैल्कै छे |
\v 7 ओकरासिके आब मालुम छै, हमर लगत भेल सभेचीज तोरासे देल छै |
\v 8 कहिनेकी जे बाणी तुहें हमरा देल्ह, हमे ओकरासिके देलियै छे , आर उसब उटा ग्रहण कैल्कै छे | हमे तोरासे ऐलियै छे कहिके उसब सभेको जानेछै, आर तुहें हमरा पठैलह छे कहिके उसब बिस्वास कैल्कै छे |
\v 9 हमे ओकरसिके लिए प्रार्थना करैछियै, संसारके लिए हमे प्रार्थना नैकरैछियै, मगर ओकरसिके लिए ,जकरा तुहें हमरा देल्ह छे | कहिनेकी उसब तोरे छै |
\v 10 हमर जे छै उटा सभे तोर छै, आर तोर जे छै ऊटा हमर छै | हमर महिमा ओकरासिमे प्रकट भेलै छे |
\v 11 " हमे फेर संसारमे नैरह्बै, मगर यीसब संसारमे रह्तै | हमे तोर कते आबैछियै | पवित्र पिता, तुहें जे नाम हमरा देल्ह छे उटा नाममे ओक्रासिके सुरक्षित राख, आर आपनसिके जेरं उहोसब एक हुए सकै |"
\v 12 जख्नीतक हमे ओकरसिके संगे रहियै, तोर देल नाममे ओकरासिके हमे सुरक्षित राख्लियै | ओकरसिके रक्षा कैलियै | आर ओकरासिमे बिनाशके बेटाके छोडिके आर कोय नाश नैभेलै, कहिनेकी धर्मशास्त्र पुरा होना जरुरी रहै |
\v 13 " मगर आब हमे तोरकते आबैछियै | संसारमे रहैके समयमे हमे यीबात बोलैछियै, कि ओकरासिमे हमर आनन्द पुरा है |"
\v 14 हमे ओकरासिके तोर बचन देलियै, मगर संसार ओकरासिके घृणा कैल्कै, कहिनेकी उसब संसारके नैछै, जेरंके हमे संसारके नैछियै |
\v 15 तुहें ओकरासिके संसारसे ल्याजा कहिके हमे प्रार्थना नैकरैछियै, मगर ओकरासिके दुष्टसे बचाके राख |
\v 16 उसब संसारके नैछै, जेरं हमु संसारके नैछियै |
\v 17 ओकरासिके सत्यमे पवित्र बनादह, तोर बचन सत्य छै |
\v 18 जेरंके तुहें हमरा संसारमे पठैलह छे, हमु ओकरासिके संसारमे पठैलियै छे |
\v 19 ओकरसिके खातिर हमे अप्नाके पवित्र बनाबैछियै, ताकी उहोसब सत्यतामे पवित्र हुए सकै |
\v 20 " हमे खाली एकरसिके लिए प्रार्थना नैकरैछियै, मगर एकरसिके संदेशसे हमरपर बिस्वास करेबालासिके लिए भी प्रार्थना करैछियै,"
\v 21 कि उसब सभेको एक है | हे पिता, जेरंके तुहें हमरामे छह, आर हमे तोरामे,ओहिने क्याके उसब अप्नासिमे है, आर तुहें हमरा पठैलह कहिके संसार बिस्वास करै |
\v 22 जे महिमा तुहें हमरा देल्ह छे , हमे ओकरासिके देलियै छे, ताकी अपनासब एक हुऐ जुगुर उहोसब एक हुएसकै |
\v 23 हमे ओकरासिमे, आर तुहें हमरामे,आर उसब पुरा रुपसे एक है, आर तुहें हमरा पठैलह छे, आर हमरा प्रेम करै जुगुर तुहें ओक्रहौसिके प्रेम कैलह छे कहिके संसारके जाने सकै |
\v 24 " पिता, हमे इच्छा करैछियै, कि तुहें जकरा हमरा देल्ह छे , हमे जतेछियै उहोसब हमरसंगे रहै,आर हमर महिमा देखै, जे महिमा संसारके सृष्टी हुऐसे पह्लहैसे तुहें हमरा प्रेम करैके कारणसे तुहें हमरा देल्ह रहे |"
\v 25 " धार्मिक पिता संसार तोरा नैचिन्है छौं, मगर हमे तोरा चिन्हैछिहौं,आर तुहें हमरा पठैलह छे कहिके यीसब जानैछै |
\v 26 हम्मे तोर नाम एकरासिके प्रकट कैलिहौं, आर तोर नाम एकरासिके प्रकट करैते रह्बहौं, ताकी जे प्रेमसे तुएँसब हमरा प्रेम कैलह, उटा ओकरासिमे रहै, आर हम्मे ओकरासिमे रहियै | "
\c 18
\p
\v 1 यीसब बात कहिके येशु आपन चेलासिके संगे किद्रोन मरियाके पार गेलै | ओत्ते एकटा बगिच्चा रहै | येशु आपन चेलासिके संगे ओत्ते गेलै |
\v 2 ओकरा पक्डाबेबाला यहूदा ऊटा ठाम चिन्ह्ते रहै, कहिनेकी येशु आपन चेलासिके संगे ओत्ते घुरी घुरी जैके जम्मा है |
\v 3 तब उजेत, मसाल आर हतियारसब ल्याके सिपाहीसिके एकटा दल आर प्रमुख पुजारी आर फरिसीसिके पठैल पहरेदारसब ल्याके यहूदा ओत्ते ऐलै |
\v 4 "तब आपनपर आबेबाला सभे कुछु जानिके येशु आगु ऐलै, आर ओकरासिके कहैल्कै, " तुहेंसब ककरा खोजैछैं ? "
\v 5 "उसब कहैल्कै , " नासरतके येशुके | " येशु ओकरासिके कहैल्कै, " हमे उहा छियै | " येशुके पक्डाबेबाला यहूदा ओथै खडा रहै |"
\v 6 "जब ऊ ओकरासिके , " हमे उहा छियै " कहैल्कै, तब उसब पाछु हट्लै आर भुइयाँमे सुत्लै |"
\v 7 "फेर ऊ ओकरासिके पुछल्कै, " तुहेंसब ककरा खोजैछैं ? " उसब कहैल्कै , " नासरतके येशुके | "
\v 8 "येशु जबाब देल्कै, " हमे तोरासिके कहिदेलियौ, हमे उहा छियै | सेलाके अगर तुहेंसब हमरा खोजैछैं ते यी आदमीसिके जैले दहैं | " "
\v 9 " तुहें जकरा हमरा देल्ह ओकरामेसे हमे कक्रहौ नैहेरैलियै " बोल्ल बचन पुरा हुऐले एरं भेलै | "
\v 10 सिमोन पत्रुस आपन संगमे भेल तलवार निकालीके मुख्य पुजारीके कमाराके प्रहार कैल्कै आर ओकर दहिना कान चटसे काटी देल्कै | ऊ कमाराके नाम माल्खस रहै |
\v 11 "येशु पत्रुसके कहैल्कै," तलवार म्यानमे राख | कि पिताके देल बाटी हमे नैपियै ? "
\v 12 तकरबाद सिपाहीसिके दल , ओकरसिके कप्तान, आर यहुदीसिके पहरदारसब येशुके पक्डल्कै आर बान्हल्कै |
\v 13 पहिला उसब येशुके हन्नास कते ल्या गेलै, जे उटा बरसके प्रधान पुजारी कैयाफाके ससुर रहै |
\v 14 यी उहा कैयाफा रहै, जे ' जनताके लिए एकटा आदमी मर्हैमे कल्याण छै ' कहिके यहुदीसिके सल्लाह देल्कै रहे |
\v 15 सिमोन पत्रुस आर येशुके दोसर एकटा चेला येशुके पाछु लाग्लै | ऊ दोसर चेला प्रधान पुजारीके चिन्ह्ल रहै , आर येशुके संगमे प्रधान पुजारीके ऐगनमे गेलै |
\v 16 मगर पत्रुस केवाडी लगत खडा रहै | ऊ दोसर चेला एकटा लड्कीके पत्रुसके ऐगनमे बोलाबे कहैल्कै |
\v 17 "तब केवाडीमे खडा भेल लडकी पत्रुसके कहैल्कै, " कि तहूँ यी आदमीके एकटा चेलामे से छैं ? " ऊ कहैल्कै " हमे नैछियै | " "
\v 18 ओत्ते कमारासब आर पहरेदारसब खडा भ्याके आगिन ताप्ते रहै, कहिनेकी जाड रहै | आर पत्रुसो ओकरसिके संगे खडा भ्याके आगिन तापे लाग्लै |
\v 19 प्रधान पुजारी येशुके ओकर चेलासब आर ओकर शिक्षाके बिषयमे पुछल्कै |
\v 20 "येशु ओकरा जबाब देल्कै, " हमे संसारके खुल्लम खुला कहैलियै छे | हमे सबदिन सभाघरमे आर मन्दिरमे शिक्षा देलियै छे,जते सभे यहुदीसब जमा हैछै | हमे गुप्तमे कुछु नैकहैलियै छे |"
\v 21 "हमरा कथिले पुछैछह ? हमे ओकरासिके कि कहैलियै छे ओक्रहैसिके पुछ | हमर कहैल बात एकरासिके मालुम छै | "
\v 22 "जख्नी येशु यी बातसब बोल्ते रहै ओत्ते ठाम्हैं खडा भेल पहरदारमे से एक झन येशुके थप्पड मैल्कै, " कि प्रधान पुजारीके एरंके जबाब देभैं ? "
\v 23 "येशु ओकरा कहैल्कै, " हमे अगर गलत बोल्लियैछे ते गवाही दहैं, मगर हमे ठिके कह्लियै छे ते हमरा कथिले मारैछैं ? " "
\v 24 तब हन्नास ओकरा बान्ह्ले प्रधान पुजारी कैयाफा कते भेजल्कै |
\v 25 "सिमोन पत्रुस खडा भ्याके आगिन ताप्ते रहै | उसब ओकरा कहैल्कै , " कि तहूँ ओकर चेलामे से एक झन नैछैं ? " ऊ इन्कार क्याके कहैल्कै, " हमे नैछियै | " "
\v 26 "प्रधान पुजारीके कमारासबमेसे एक झन, जकर आपन आदमीके कान पत्रुस काटल्कै रहे, ऊ पुछल्कै, " कि हमे तोरा ओकरसंगे बगिच्चामे नैदेख्लियै रहे ? "
\v 27 तब फेर पत्रुस इन्कार कैल्कै | आर तुरुन्ते भाले बास्लै |
\v 28 तब उसब येशुके कैयाफाके घरसे महलमहर ल्यागेलै | तख्नी भोरके समय रहै | अशुद्ध भ्याके निस्तार परवके भोज नै ख्यापैबै कहिके डरसे उसब उसब महलके भितर नैगेलै
\v 29 "सेलाके ओकरसिके लगत बाहार आबीके पिलातस कहैल्कै, " यी आदमीके बिरुद्धमे तुहेंसब कोन दोष लगाबैछैं ? "
\v 30 "उसब ओकरा कहैल्कै, " अगर यी आदमी अपराधी नैहैतियै ते एकरा हमेसब तोर लगत नैआन्तियै | "
\v 31 "पिलातस ओकरासिके कहैल्कै, " तुहेंसब एकरा ल्याजो, आर तोरसिके आप्ने व्यवस्थाके मुताबिक एकर न्याय कर | " यहुदीसब ओकरा कहैल्कै, " कोनो आदमीके प्राणदण्ड दिऐके अधिकार हमरसिके लगत नैछै | " "
\v 32 ओकर मौत केरंके हैतै कहिके संकेत दियैले ओकर बचन पुरा हुऐके लिए एरं भेलै रहे |
\v 33 "पिलातस फेर महलके भितर गेलै, आर ऊ येशुके बोलाके कहैल्कै, " कि तुहें यहुदीसिके राजा छैं ? " "
\v 34 "येशु जबाब देल्कै, " तुहें आप्नहैं कहैछह, या हमर बारेमे तोरा दोसर कोय कहैल्कहौं "
\v 35 "पिलातस जबाब देल्कै, " कि हमे यहुदी छियै से ? तोरे जात आर प्रमुख पुजारीसब तोरा हमर हाथमे सुम्पल्कौ छे | तुहें कि कैल्हैं ? "
\v 36 "येशु जबाब देल्कै, " हमर राज्य यी संसारके नैछै | हमर राज्य यी संसारके हैतियै ते हमर सेवकसब हमर लिए लड़तियै, आर हमे यहुदीसिके हाथमे नैपड्तियै | मगर हमर राज्य यी संसारके नैछै | " "
\v 37 "पिलातस ओकरा पुछल्कै, " कि तुहें राजा छहैं ते ? " येशु जबाब देल्कै, " हमे राजा छियै कहिके तुहीं कहैछह | एकरे लिए हमे जन्मलियै छे, आर एकरे लिए सचके गवाही दियैले हमे संसारमे ऐलियै छे | सभेको जे सचके पक्षमे छै , ऊ हमर आवाज सुनैछै | "
\v 38 "पिलातस ओकरा पुछल्कै, " सच कि छै ? "एत्ना कहिके ऊ यहुदीसिके लगत बाहार निक्लीके गेलै, आर ओकरासिके कहैल्कै, " हमे एकरामे कोनो दोष नैदेखैछियै |"
\v 39 "निस्तार परवमे तोरसिके लिए एक आदमीके छोडैके नियम छै | ते कि तुहेंसब कोनचि चाहैछैं, कि यहुदीसिके राजाके छोदीडियौ ? "
\v 40 मगर उसब फेर एरं कहिके चिकर्लै, " एकरा नै मगर बारब्बाके छोडीदह | " बारब्बा एकटा डकेत रहै |"
\c 19
\p
\v 1 तब पिलातस येशुके कोडा लगाबैले कहैल्कै |
\v 2 आर सिपाहीसब काँटके मुकुट बनाके येशुके मथामे लगा देल्कै आर ओकरा बैजनी रंगके कपडा लगा देल्कै,
\v 3 "आर ओकर लगत आबिके कहैल्कै, " प्रणाम, यहुदीसिके राजा ! " आर उसब ओकरा थप्पड लगैल्कै |"
\v 4 "फेर पिलातस बाहार निक्लीके ओकरासिके कहैल्कै, देख ओकरा फेर हमे तोरसिके लगत आनैछियौ , आर तोरासिके हमे बताबैले चाहैछियौ कि यी आदमीमे हमे कोनो दोष नैपाबैछियै | "
\v 5 "तब काँटके मुकुट आर बैजनी कपडा लगैल येशु बाहार ऐलै, आर पिलातस ओकरासिके कहैल्कै, " देख , यी आदमी ! "
\v 6 "जब प्रमुख पुजारीसब आर पहरदारसब ओकरा देखल्कै, उसब एरं कहिके चिकरे लाग्लै, " एकरा क्रुसमे टांग, एकरा क्रुसमे टांग ! " पिलातस ओकरासिके कहैल्कै, " तुहिंसब एकरा लजाके क्रुसमे टांग, कहिनेकी एकरामे हमे कोनो दोष नैदेखैछियै ! "
\v 7 "यहुदीसब ओकरा जबाब देल्कै, " हमरसिके एकटा व्यवस्था छै, आर ऊ व्यवस्था मुताबिक यी आदमी मर्है पड्तै, कहिनेकी यी अप्ने आपके परमेश्वरके पुत्र बनैल्कै छे | " "
\v 8 यी बात सुनिके पिलातस आर्हौ डरा गेलै |
\v 9 "ऊ फेर महलके भितरके गेलै आर येशुके पुछल्कै, " तुहें कत्करो छैं ? " मगर येशु ओकरा कोनो जबाब नैदेल्कै | "
\v 10 "सेलाके पिलातस ओकरा कहैल्कै, " कि तुहें हमरसे नैबोल्बहैं ? तोरा छोडीदियैके अधिकार हमर लगत छै , आर तोरा क्रुसमे टाँगैके अधिकार भी हमर लगत छै कहिके तोरा मालुम नैछौ ? "
\v 11 "येशु जबाब देल्कै, " तोरा उपरसे नैदेलजैतिहौं ते हमरपर तोर कोनो अधिकार नैहैतिहौं | सेलाके हमरा तोर हाथमे सौंपेबाला आर्हौ बेसी पापके दोषी छै | "
\v 12 "तकरबाद पिलातस ओकरा छोडैले आर्हौ बेसी कोसिस करे लाग्लै | मगर यहुदीसब एरं कहिके चिकर्लै, " अगर तुहें यी आदमीके छोडीदेबह ते तुहें कैसरके दोस्त नैछह | अपनाके राजा कहिके खडा हुएबाला सभेको कैसरके बिरोधमे खडा हैछै | "
\v 13 "यीसब बात सुनिके पिलातस येशुके बाहार आनल्कै, आर ऊ पत्थलके आसन " ( जकरा हिब्रुमे गब्बथा कहैछै ) न्याय आसनमे बैठ्लै |"
\v 14 "ऊ समय निस्तारके पर्वके तैयारीके दिन रहै | दिपहरियाँ करीब बार बज्लै रहै | पिलातस यहुदीसिके कहैल्कै, " देख यहुदीसिके राजा ! "
\v 15 "मगर उसब एरं कहिके चिकर्लै, " ल्याजा ल्याजा ओकरा क्रुसमे टांग | " पिलातस ओकरासिके पुछल्कै, " कि हमे तोरसिके राजाके क्रुसमे टाँगी दियौ ? " प्रमुख पुजारीसब जबाब देल्कै, " कैसरके सिवाय हमरसिके आर कोनो राज़ा नैछै | " "
\v 16 तब ऊ ओकरा क्रुसमे टाँगैले ओकरसिके हाथमे देल्कै | सेलाके सिपाहीसब ओकरा जिम्मा लेल्कै |
\v 17 ऊ आपन क्रुस आप्नहैं ल्याके खप्परे नामके जगहमे गेलै, जकरा हिब्रुमे गलगथा कहैछै |
\v 18 ओत्ते उसब ओकरा क्रुसमे टाँगल्कै आर ओकरसंगमे आर्हौ दी झनके टाँगल्कै, एकझन एक बगल आर दोसर झनके एक बगल , आर बिच्चेमे येशुके |
\v 19 "पिलातसके एकटा दोषपत्र लिखल्कै,आर क्रुसके उपरमे टाँगल्कै | ओकरामे इहा लिख्ल रहै, " नासरतके येशु, यहुदीसिके राजा | "
\v 20 बहुते यहुदीसब यी दोषपत्र पढ़ल्कै, कहिनेकी येशुके जत्ते टाँगल्कै रहे उटा जगह शहरसे लग्हैंमे रहै | यी हिब्रु, ग्रीक आर ल्याटीन भाषामे लिख्ल रहै |
\v 21 "यहुदीसिके प्रमुख पुजारीसब पिलातसके कहैल्कै, " 'यहुदीसब राजा ' कहिके नै, मगर ' यी हमे यहुदीसिके राजा छियै कहैल्कै ' कहिके लिख | "
\v 22 "पिलातस जबाब देल्कै, " हमे जे लिख्लियै, लिख्लियै | " "
\v 23 जब सिपाहीसब येशुके क्रुसमे टाँगल्कै, तब उसब ओकर वस्त्र ल्याके सभे सिपाहीके एक एक भाग पडै कहिके चार भाग लगैल्कै | ओकर बाहरी वस्त्र भी लेल्कै, मगर उटा कपडा बिना सिलैल एकेटा उपरसे निच्चातक रहै |
\v 24 "सेलाके उसब आप्नहैं आप्नहैं कहैल्कै, " यी नैचिर, मगर यी ककर हैतै कहिके चिठ्ठा लगा | " धर्मशास्त्र पुरा है कहिके यी बात भेलै रहे : " उसब हमर वस्त्र एक दोसरामे बाटल्कै आर बाहरी कपडामे चिठ्ठा लगैल्कै | "
\v 25 सेलाके सिपाहीसब यी काम कैल्कै | आर येशुके क्रुसके नज्दिक ओकर म्या, ओकर म्याके बहिन, क्लोपासके पत्नी मरियम आर मरियम मग्दलिनी खडा रहै |
\v 26 "जब येशु आपन म्याके आर ओकर प्रेम कैल चेलाके लग्हैंमे खडा भेल देखल्कै, तब ऊ आपन म्याके कहैल्कै, " नारी , देख् तोर बेटा ! " "
\v 27 "तब ऊ चेलाके भी येशु कहैल्कै, " देख, तोर म्या ! " तख्निहैं से ऊ चेला ओकरा आपन घरमे लजाके राखल्कै |"
\v 28 "तकरबाद सभे कुछु खतम भेलै कहिके धर्मशास्त्र पुरा है कहिके कहैल्कै, " हमरा प्यास लाग्लै | " "
\v 29 ओत्ते सिर्कासे भर्ल एकटा वर्तन राख्ल रहै | सेलाके सिर्कासे भर्ल स्पन्ज एकटा हिसपके ठ्यारीमे बान्हीके ओकर मुखमे पुग्या देल्कै |
\v 30 "जब येशु सिर्का लेल्कै, " तब ऊ कहैल्कै, " आब खतम भ्यागेलै आर ऊ शिर झुक्याके आपन आत्मा त्यागल्कै |"
\v 31 उटा दिन तैयारीके दिन रहै | सेलाके यहुदीसब बिश्राममे ( बिशेष क्याके यी बिश्राम जे ओकरसिके लिए महत्वपूर्ण रहै ) मर्ल शरीरसब क्रुसमे नैरहै कहिके पिलातसके बिन्ती कैल्कै, आर ओकरसिके ट्याङ्ग तोडीके ओकरसिके शरीर लजाबैले मांग कैल्कै |
\v 32 तब सिपाहीसब आबिके ओकरसंगे टाँग्ल आदमीसिके ट्याङ्ग तोडल्कै, पहेला एकझनके ,तकरबाद दोसर झनके
\v 33 जब उसब येशु लगत ऐलै उसब देखल्कै, कि ओकर मृत्यु पह्लहै भ्या गेलै रहै, ओकर ट्याङ्ग नैतोडल्कै |
\v 34 मगर एकटा सिपाही ओकर काखीमे भाला भोकल्कै, आर तुरुन्ते खुन आर पानी निकल्लै |
\v 35 तहुंसब बिस्वास करे सक्हैं कहिके देखेबाला यी गवाही देल्कै छे आर ओकर गवाही सच छै, आर सच बोलैछै कहिके ऊ जानैछै |
\v 36 " ओकर कोनो हड्डी नै तुट्तै " कहिके धर्मशास्त्रके बचन पुरा हुऐले यी भेलै रहे"
\v 37 "आर फेर दोसर ठाममे धर्मशास्त्र कहैछै, " जकरा उसब भोकल्कै छे , उसब ओकरा देख्तै | "
\v 38 तकरबाद अरिमाथियाके योशेफ , जे यहुदीसिके डरसे खाली गुप्तमे येशुके चेला रहै, ऊ पिलातससे येशुके मर्ल शरीर लजाबैले बिन्ती कैल्कै | पिलातस अनुमती देल्कै | तब ऊ आबिके येशुके मर्ल शरिर ल्यागेलै |
\v 39 पहिला येशु लगत राती आबेबाला निकोदेमस भी लगभग तेत्तिस किलो मुर्र आर एलवा मिल्ल द्रब्य ल्याके ओत्ते ऐलै |
\v 40 एरंके उसब येशुके शरीर यहुदीसिके दफनके नियमअनुसार सुगन्धित द्रब्यके साथ सुत्ती कपडामे लपेटल्कै |
\v 41 "ओकरा क्रुसमे टाँग्ल ठाममे एकटा बगिच्चा रहै | उटा बगिच्चामे कहियो कक्रहौ नैराख्ल एकटा सारा रहै |
\v 42 कहिनेकी यहुदीसिके तैयारीके दिन रहै, आर कब्बर भी लग्हैंमें रहै , आर उसब येशुके उह्याटा कब्बरमें राखल्कै |"
\c 20
\p
\v 1 हप्ताके पहिला दिन भोरे अन्हार्हैमे मरियम मग्दलिनी सारामे गेलै, आर ऊ सारासे पत्थलके हटैल देखल्कै |
\v 2 "ऊ सिमोन पत्रुस आर येशु जकरा बेसी प्रेम कर्ते रहै ओकरसिके लगत दौड्ले गेलै , ओकरासिके कहैल्कै, " उसब प्रभुके सारासे बाहार ल्यागेलै, आर ओकरा कते राखल्कै छे से हमेसब नैजानैछियै | "
\v 3 तब पत्रुस आर दोसर चेला बाहार निक्लीके सारा महर गेलै |
\v 4 ऊ दोनो झन संगहै दौड्लै , मगर दोसर चेला पत्रुसके पाछुए छोडिके सारामे पह्लहै पहुँचलै |
\v 5 कब्बरमे लिबीके देख्नेके बाद, ऊ पहिला येशुके लपेट्ल सुतीके कपडा खाली राख्ल देखल्कै, मगर ऊ भितर नैढुक्लै |
\v 6 सिमोन पत्रुस ओकर पाछु पाछु ऐलै , आर साराके भितर ढुक्लै , आर उहो मलमलके लपेटेबाला कपडा पड्ल देखल्कै |
\v 7 ओकर माथमे बान्ह्ल ओर्माल मलमलके कपडाके संगमे नैरहै, मगर फर्कहैं दोबारीके राख्ल रहै |
\v 8 तब कब्बरमे पह्लहै आबेबाला दोसर चेला भी भितर ढुक्लै ,आर ऊटा देखिके उहो बिस्वास कैल्कै |
\v 9 कहिनेकी उसब येशु मुर्दासे जिन्दा हुए पड्तैबाला धर्मशास्त्रके बचन एखन्तक नैबुझल्कै रहे |
\v 10 तकरबाद ऊ चेला सब आपन घर गेलै |
\v 11 मगर मरियम साराके बाहार खडा भ्याके कान्ते रहै , ऊ कान्ते सारा महर लिबिके देखल्कै,
\v 12 आर जते येशुके मर्ल शरीर राख्ल रहै , ओत्ते उजरा कपडा लगैल दीटा स्वर्गदुत, एकटा माथ महर आर एकटा प्यार महर बैठ्ल ऊ देखल्कै |
\v 13 "उसब ओकरा कहैल्कै, " औरत , कहिने कानैछैं ? " ऊ ओकरासिके कहैल्कै, " उसब हमर प्रभुके ल्यागेलै, आर ओकरा कते राखल्कै छे , हमे नैजानैछियै " "
\v 14 यीसब बात कहिके ऊ पाछु महर घुम्लै, आर ऊ येशुके खडा भेल देखल्कै, मगर येशुए छै कहिके नैचिन्हल्कै |
\v 15 "येशु ओकरा कहैल्कै, " औरत, तुहें कथिले कानैछैं ? ककरा खोजैछैं ? " ऊ ओकरा माली सम्झिके कहैल्कै, " हे हौ , अगर तुहें ओकरा एत्तेसे ल्यागेलह छे ते, कते राख्लह छे हमरा कह,आर हमे ओकरा ल्याजैबै | " "
\v 16 "येशु ओकरा कहैल्कै, " मरियम ! " ऊ घुमिके ओकरा हिब्रुमे कहैल्कै ," रब्बोनी " अर्थात " हे गुरुजी ! " "
\v 17 "येशु ओकरा कहैल्कै, " हमरा नैछु, कहिनेकी हमे एखन्तक पिता कते नैगेलियैछे | मगर हमर भ्यासिके लगत जैके कहि दहैं | , ' हमर पिता आर तोरसिके पिता, हमर परमेश्वर आर तोरसिके आर तोरसिके परमेश्वर कते हमे जैछियै | " "
\v 18 "मरियम मग्दलिनी गेलै, आर चेलासिके सुनैल्कै, " हमे प्रभुके देख्लियै | " आर ओकर कहैल बात ओकरासिके कहैल्कै | "
\v 19 "उहा दिन अर्थात् ह्प्ताके पहिला दिनके सझौवा, जब यहुदीसिके डरसे चेलासब केबाड़सब बन्द क्याके बैठ्ल रहै, येशु आबिके ओकरसिके बिच्चेमे खडा भेलै, आर ओकरासिके कहैल्कै, " तोरासिके शान्ति ! " "
\v 20 एत्ना कहिके ओक्रासिके ऊ आपन हाथ आर पांजर भी देखैल्कै | प्रभुके देखिके चेलासब बहुते खुसी भेलै |
\v 21 "तब येशु फेर ओकरा कहैल्कै, " तोरासिके शान्ति ! " जेरंके पिता हमरा पठैल्कै , ओहिने क्याके हमे तोरासिके संसारमे पठाबैछियौ | " "
\v 22 "आर एत्ना कहिके ऊ ओकरासिके सांस फुकिके कहैल्कै, " पवित्र आत्मा ले | "
\v 23 जकर पाप तुहेंसब क्षमा कर्भैं, ओकरासिके क्षमा हैतै, आर जकर पाप तुहेंसब क्षमा नैकर्भैं ओकर पाप क्षमा नैहैतै |
\v 24 जख्नी येशु ओत्ते ऐलै रहे तख्नी बार चेलामे से, दिदुमस नामके थोमा, ओकरसिके संगे नैरहै |
\v 25 "सेलाके दोसर चेलासब ओकरा कहैल्कै, " हमेसब प्रभुके देख्लियै | " मगर ऊ ओकरासिके कहैल्कै, " जख्नीतक हमे ओकर हाथके काँटीके दाग नैदेख्बै, आर काँटीके दागमे हमर आङगुर नैढुकैबै, ओकर पांजरमे हमर हाथ नैढुकैबै , तब् तक् हम्मे बिस्वास नैकर्बै | " "
\v 26 "आठ दिनके बाद चेलासब घरमे रहै | थोमा भी ओकरेसिके संगे रहै | केबाड़सब बन्द रहै , मगर येशु भितरमे ढुक्लै , आर बिच्चेमे खडा भ्याके कहैल्कै, " तोरासिके शान्ति ! " "
\v 27 "तब ऊ थोमाके कहैल्कै, " तोर आङगुर एत्ते राख, हमर हाथसब देख | तोर हाथ बढाके हमर पांजरमे राख | शंका नैकर मगर बिस्वासी बन | " "
\v 28 "थोमा ओकरा कहैल्कै, " हमर प्रभु आर हमर परमेश्वर ! " "
\v 29 "येशु ओकरा कहैल्कै, " तुहें हमरा देखिके बिस्वास कैल्हैं छे ? धन्य छै उसब , जे हमरा नैदेखल्कै छे , तैयोपर बिस्वास करैछै | " "
\v 30 "येशु आर्हौ बहुते चमत्कार चेलासिके सामने कैल्कै , जे यी किताबमे नैलिख्ल छै |
\v 31 मगर यी लिख्ल छै, कि तुएँसब येशु परमेश्वरके बेटा , ख्रीष्ट छै कहिके बिस्वास कर्, आर बिस्वासद्वारा ओकर नामसे तोरासिके जीवन मिले सकौ "
\c 21
\p \v 1 तकरबाद चेलासिकते तिबेरियस समुन्दरके बगलमे येशु अप्ने आपके प्रकट कैल्कै | ऊ अप्ने आपके एरंके प्रकट कैल्कै :
\v 2 सिमोन पत्रुस , दिदुमस नामके थोमा , गालीलके काना नगरके नथानेल , जब्दियाके दोनोटा बेटासब आर ओकर चेलासिमेसे आर्हौ दी झन संगहै रहै | 
\v 3 "सिमोन पत्रुस ओकरासिके कहैल्कै, " हमे माछ मारैले जैछियै |" उसब ओकरा कहैल्कै , " हमुसब तोरसंगे ऐबौ |" उसब जैके नावमे चढ़लै , मगर उटा रात उसब कुछु नैपक्डल्कै |"
\v 4 भोर हुहैबाला रहै, येशु किनारमे खडा भेलै | मगर चेलासब ऊ येशुए छै कहिके नैचिन्हल्कै |
\v 5 "येशु ओकरासिके कहैल्कै , " बच्चासब, तोरसिके लगत माछ छौ ?"उसब ओकरा उत्तर देल्कै , " नैछै |"
\v 6 "ऊ ओकरासिके कहैल्कै , " जाल नावके दहिना बगल फेक , तब माछ मिल्तौ |" तब उसब जाल फेकल्कै , आर ढेर माछ हुऐके कारणसे उसब जाल बाहार टाने नैसकल्कै |"
\v 7 "येशु जे चेलाके प्रेम कर्ते रहै ऊ चेला पत्रुसके कहैल्कै, " ऊ ते प्रभु छै |" " ऊ प्रभु छै " कहिके सुन्लके बाद पत्रुस आपन भित्री कपडा कम्मरमे लपेटल्कै , कहिनेकी ऊ आपन कपडा खोल्ल रहै आर समुन्दरमे फान्लै |  "
\v 8 आरसब चेलासब नावमे बैठिके जाल टान्ते ऐलै | उसब किनारसे दुर नै मगर लगभग एक स मिटरके दुरीमे रहै |
\v 9 जब उसब किनारमे उतर्लै , तब उसब कोयलाके आगीनमे रोटी आर माछ राख्ल देखल्कै |
\v 10 येशु ओकरासिके कहैल्कै, “ तोरसिके तुरुन्ते पकड्ल माछसे कुछु आन |”
\v 11 तब सिमोन पत्रुस नावमे चढ़ीके एक स तिर्पन्टा बड्का बड्का माछसे भर्ल जाल टानीके किनारमे आन्लकै , मगर एत्ना ढेर माछ रहै तैयोपर जाल चिर्ल नैगेलै |
\v 12 येशु ओकरासिके कहैल्कै, “ आबिके खो |” चेलासिमेसे कक्रहौ भी, “ तुहें के छह ?” कहिके पुछैके हिम्मत नैभेलै कहिनेकी उसब जान्ते रहै कि ऊ प्रभु छै |
\v 13 येशु ऐलै आर रोटी ल्याके ओकरासिके देल्कै आर ओहिने करिके माछ भी देल्कै |
\v 14 मुर्दासे जिन्दा भेलके बाद येशु चेलासिके लगत प्रकट भेल यी तेसर बेर रहै |
\v 15 जब ओकरासिके खैल भेलै, तब येशु सिमोन पत्रुसके कहैल्कै, “ यूहन्नाके बेटा सिमोन, कि तुहें हमरा एकरसिसे बेसी प्रेम करैछैं ? ऊ ओकरा कहैल्कै, “ हौँ प्रभु , तुहें जानैछह, हमे तोरा प्रेम करैछिहौं |” ऊ ओकरा कहैल्कै हमर पाठासिके खिया |”
\v 16 ऊ फेर दोसर बेर ओकरा कहैल्कै, “ यूहन्नाके बेटा सिमोन, कि तुहें हमरा प्रेम करैछैं ? ऊ ओकरा कहैल्कै, “ हौँ प्रभु , तुहें जानैछह , हमे तोरा प्रेम करैछियै |” ऊ ओकरा कहैल्कै, “ हमर भेंडासिके देखभाल कर |
\v 17 ऊ ओकरा तेसर बेर कहैल्कै, “ यूहन्नाके बेटा सिमोन कि तुहें हमरा प्रेम करैछैं ?” पत्रुस दुखित भेलै , कहिनेकी ऊ ओकरा तेसर बेर पुछल्कै रहे , “ कि तुहें हमरा प्रेम करैछैं ? ऊ ओकरा कहैल्कै , “ प्रभु तुहें सभे बात जानैछह | हम्मे तोरा प्रेम करैछियै कहिके तोरा मालुम छै |” येशु ओकरा कहैल्कै , “ हमर भेंडासिके खिया |
\v 18 सच्चे हमे तोरा कहैछियौ , जब तुहें जवान रहैं , तुहें आप्नहैं आपन पटुका बान्ह्ते रहैं आर जते जैके इच्छा हौ ओत्ते जैते रहैं | मगर जब तुहें बूढ हैभैं, तब तुहें आपन हाथ पसार्भैं आर दोसर कोय तोर पटुका बान्ही देतौ , आर तुएँ जते जैले नैचाहैछैं ओत्है लजैल जैब्हैं |”
\v 19 कोन किसिमके मौतके द्वारा ऊ परमेश्वरके महिमा कर्तै , ओकर संकेत कर्ते ऊ यी बात कहैल्कै रहे | एत्ना कहिके ऊ ओकरा कहैल्कै , “ हमर पाछु या |”
\v 20 पत्रुस जब पाछु घुमिके देखल्कै येशु जे चेलाके प्रेम कर्ते रहै ओकरा पाछु पाछु ऐते देखल्कै | इहा सझौवाके खानाके समयमे येशु के छातीमे ओड्गीके , “ प्रभु तोरा पक्ड्या दिएबाला के छै ?” कहिके पुछल्कै रहे |
\v 21 ओकरा देखिके पत्रुस येशुके पुछल्कै, “ प्रभु एकर कि हैतै ?”
\v 22 येशु पत्रुसके कहैल्कै, “ हमे नैआबैतक ऊ हमर इन्तजार करै कहिके हमर इच्छा हैतै ते तोरा कि मतलव ? तुहें हमर पाछु या |”
\v 23 "सेलाके ऊ चेला नैमर्तै कहिके चेलासिके बिचमे यी बात फेल्लै | येशु ऊ नैमर्तै कहिके नैकहैल्कै रहे , मगर " हमे नैआबैतक ऊ हमर इन्तजार करैके इच्छा छै ते तोरा कि मतलव ? " कहिके कहैल्कै रहे |"
\v 24 यी उहा चेला छै , जे यी बातसिके बिषयमे गवाही दैछै , आर यी बात लिखल्कै छे , आर हमेसब जानैछियै कि ओकर गवाही सच्चा छै |
\v 25 येशु आर्हौ बहुते काम कैल्कै | ओकरामे से सभैके बारेमे लिख्ल जैतै ते हमरा एरं लागैछै , कि ओकर बिषयमे लिख्ल किताबसब संसारभर भी नैअटैतियै |
