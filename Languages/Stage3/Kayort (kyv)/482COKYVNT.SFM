\id 2CO
\ide UTF-8
\rem Copyright Information: Creative Commons Attribution-ShareAlike 4.0 License
\h 2 कुरिन्थियों
\toc1 2 कुरिन्थियों
\toc2 2 कुरिन्थियों
\mt1 2 Corinthians
\mt1 2 कुरिन्थियों
\c 1
\p
\v 1 परमेश्वरके इच्छा द्वारा मसीह येशुके प्रेरित पावल आर हमरसिके भ्या तिमोथीसे ,कोरिन्थमे भेल परमेश्वरके मण्डलीके आर साथे सभे अखैयामे भेल सभे सन्तसिके :
\v 2 परमेश्वर आपनसिके पिता आर प्रभु येशु मसीहसे तोरासिके अनुग्रह आर शान्ति |
\v 3 आपन प्रभु येशु मसीहके परमेश्वर तथा पिता ,करुणामय पिता ,आर सभे सान्त्वनाके परमेश्वरके प्रशंसा है |
\v 4 ऊ हमरसिके सभे दुखमे सान्त्वना दैछै ,ताकी हमुसब परमेश्वरसे पैल उहा सान्त्वनासे कोनो दु :खमे पड्ल सिके सान्त्वना दिए सकियै |
\v 5 कहिनेकी कि जेरं हमेसब मसीहके कष्टमे प्रशस्त करिके सहभागी हैछियै ,अहुनेके मसीहद्वारा सान्त्वनामे भी प्रशस्त मात्रामे हमेसब सहभागी हैछियै |
\v 6 हमेसब दुख पैबै ते यी तोरासिके सान्त्वना आर उद्धारके लिए छौ |हमेसब सान्त्वना पैबै ते उटा भी तोरसिके सान्त्वनाके लिए छौ |हमरसिके भोग्ल उहा दुखसब तुहेंसब धिरजके साथ सहन कर्भैं ते तहुँसब उहा सान्त्वना महसुस कर्भैं |
\v 7 तोरसिके लिए हमरसिके आशा दृढ छै |कहिनेकि हमेसब जानै छियै ,कि जेरंके तुहेंसब हमरसिके दुखमे सहभागि छैं ,अहुने करिके तुहेंसब हमरसिके सान्त्वनामे सहभागि हैभैं |
\v 8 भ्यासब ,हमरसिके एशियामे भोग्ल दु:खके विषयमे तुहेंसब अन्जान र ,कहिके हमेसब नैचाहैछियै |कहिनेकि हमेसब नैसकै जुगुर एत्ना बेसी मिच्ल रहियै ,कि जीवनसे हमेसब हार खै लेलियै रहे |
\v 9 हमरासिके ते मृत्युदण्ड पाबै जुगुर लाग्लै रहै |हमेसब अपने आपमे नै मगर मुर्दा सबके जीवन द्याके उठाबेबाला परमेश्वर पर भरोसा राखियै कहिके हि यी हुऐले ऐलै |
\v 10 ऊ हमरासिके एरं भयानक जोखिमसे बचैल्कै ,आर ऊ हमरासिके बचैतै |ओक्रहै पर हमेसब भरोसा राख्लियै छे ,कि ऊ हमरासिके फेर बचैतै |
\v 11 तोर्हौसिके प्रार्थना द्वारा हमरासिके मद्दत कर्है पड्तौ |तब बहुते प्रार्थनाके प्रति उत्तरमे हमरासिके प्राप्त भेल आशिषके लिए बहुते झन हमरसिके पक्षमे धन्यवाद चढैतै |
\v 12 यी बात हमेसब करैछियै ,आर हमरसिके विवेक भी ओकर गवाही दैछै ,कि संसारमे आर खास क्याके तोरसिके संगे हमरसिके सम्बन्धमे हमेसब पवित्रता आर ईश्वरीय सत्यतामे चल्ल छियै ,यी संसारिक बुद्धी जुगुर नैछै मगर परमेश्वरके अनुग्रहसे छै |
\v 13 कहिनेकि तुहेंसब पढ़ैले आर बुझैले नैसकेबाला कोनो बात हमेसब तोरासिके नै लिखैछियौ ,आर हमे आशा करैछियै ,कि तुहेंसब पुरा रुपसे बुझ्भैं ,
\v 14 कि जेरंके तुहेंसब हमरासिके कुछु मात्रामे बुझ्लहैं छे ,अहुने करिके हमरसिके प्रभु येशुके दिनमे तुहेंसब हमरासिके सभे प्रकारसे बुझ्भैं ,आर तुहेंसब हमरसिके लिए गर्व करे सक्भैं |
\v 15 यी बातके हमरा निश्चय हुऐके कारणसे ,तोरासिके दिगुना फाइदा हौ कहिके तोरसिकते पह्लहै आबैके हमे इच्छा कैलियै |
\v 16 माकेडोनिया जैबेरिया तोरसिकते आबिके भेटघाट करैले आर माकेडोनियासे तोरसिकते घुमिके आबैके आर ओत्तेसे यहुदियाके हमर यात्रामे तुहेंसब हमरा पठा देभैं कहिके हमे चह्ते रहियै |
\v 17 यी करैले चाहै बेरिया हमे अस्थिरता देखैलियौ से ?कि हमे आपन योजना बनाबै बेरियाँ सांसारिक आदमी जुगुर एक्केटा मुखसे "हँ " आर "नै " भी कहेबाला छियै से ?
\v 18 परमेश्वर विश्वास योग्य हुऐ जुगुर हमरसिके वचन "हँ " आर "नै "नै भेलै से |
\v 19 कहिनेकि सिलास ,तिमोथी आर हमे तोरसिके बिचमे प्रचार कैल परमेश्वरके पुत्र येशु मसीह "हँ " आर "नै " नै रहै |मगर ओकरामे सभेदिन खालि "हँ " छै |
\v 20 कहिनेकि परमेश्वरके सभे प्रतिज्ञा सब ओकरामे "हँ "हैछै | से ल्याके ओकर द्वारा परमेश्वरके महिमाके लिए हमेसब "आमेन " कहैछियै |
\v 21 मगर हमरासिके तोरसीसंगे मसीहमे मजबुत बनाबेबाला आर हमरासिके अभिषेक करेबाला परमेश्वर हि छै |
\v 22 ऊ हमरासिपर आपन छाप लगैल्कै छे आर आपनसिके हृदयमे बैनाके रुपमे पवित्र आत्मा देल्कै छे |
\v 23 परमेश्वर हमर साक्षी छै ,कि तोरासिके सजायसे बचाबैले हमे कोरिन्थमे नै ऐलु |
\v 24 तोरसिके विश्वासमे हमेसब अधिकार जमाबैले नैचाहैछियै ,मगर तोरसिके आनन्दके लिए तोरसीसंगे मिलिके काम करैछियौ ,कहिनेकी आपन विश्वासमे तुहेंसब स्थिर छैं |
\c 2
\p
\v 1 तोरासिके कष्ट दियैले दोसरबेर फेर नै आबैके हमे निश्चय कैलियै |
\v 2 कहिनेकि हमे तोरासिके दुखित बनैलियौ छे ते हमरसे दुखित बनैल ऊ आदमीके सिवाय आर के हमरा खुशी बनैतै ?
\v 3 आर हमे जे बात लिख्लियै ,उटा यी कारणसे लिख्लियै ,कि हमे आबै बख्तियाँ जे आदमीसिसे हमरा आनन्द पाना रहै ,ओकरासिसे हमे दुखित नैहैयै |कहिनेकि हमर आनन्द तोरसिके सभैके आनन्द हैतै कहिके हमरा तुहें सभै पर भरोसा रहै |
\v 4 कहिनेकि तोरासिके दुखित बनाबैले नै ,मगर तोरसिके प्रति भेल हमर बहुते प्रेम तुहेंसब जान कहिके हृदयके बहुते पिडा आर बेदनामे बहुते लोर बहैते हमे तोरासिके लिख्लियौ रहे |
\v 5 मगर दुखि कैल्कै छे ते ऊ हमरा नै ,मगर बहुते कडा क्याके कहैल ज्याते ,तोरासिके सभैके कुछु हदतक दुखित बनैल्कौ छे |
\v 6 ओरंकोसिके ते बहुमतद्वारा देल सजाय काफी छै |
\v 7 मगर बरु तुहेंसब ओकरा क्षमा करिहैं आर सान्त्वना दिहैं ,नैते ऊ बहुते शोकमे डूबिजैतै |
\v 8 सेल्याके हमे तोरासिके अनुरोध करैछियौ कि ,ऊ आदमीप्रति आपन प्रेम आर्हौ बेसी प्रकट कर |
\v 9 सेल्याके तोरासिके जाँचैले आर सभे बातमे तुहेंसब आज्ञाकारी छैं कि नैछैं कहिके जानैले हमे तोरासिके लिख्लियौ रहे |
\v 10 जकरा तुहेंसब क्षमा करैछैं हमु भी क्षमा करैछियै |अगर हमे कक्रहौ कोनो बातमे क्षमा कैलियै छे ते तोरेसिके खातिर मसीहके उपस्थितिमे कैलियौ छे ,
\v 11 ताकी शैतान अपनासिके फसाबे नैसकै ,कहिनेकि ओकर युक्ति सबके विषयमे अपनासब अन्जान नैछियै |
\v 12 मसीहके सुसमाचार प्रचार करैले त्रोआसमे आबै बेरियाँ प्रभुमे हमर लिए एकटा केबाड खुल्ल रहै,
\v 13 मगर हमर भ्यासब ,तितसके ओत्ते नैदेख्लियै ते हमर मनमे चैन नैभेलै |सेल्याके ओकरसिसे बिदा ल्याके हमे माकेडोनिया महर गेलियै |
\v 14 मगर परमेश्वरके धन्यवाद है ,ऊ हमरासिके मसीहमे सभेदिन विजयके लिए अगाडी बढाबैछै आर ओकर ज्ञानके खुस्बु हमरसिके द्वारा सभे जगहमे फैलाबैछै |
\v 15 कहिनेकि उद्धार पाबेबालासिके आर नष्ट हुएबालासिके बिचमे भी हमेसब परमेश्वरके लिए मसीहके खुश्बु छियै ,
\v 16 एक्टाके लिए मौतके दुर्गन्ध आर दोसरके लिए जीवनके खुश्बु |यी बातसिके लिए के योग्य छै ते ?
\v 17 कहिनेकि बहुते आदमीसिके जुगुर हमेसब परमेश्वरके वचन व्यापार करेवाला नैछियै ,मगर परमेश्वरके पठैल निष्कपट आदमीके रुपमे हमेसब परमेश्वरके सामने मसीहमे बोलैछियै |
\c 3
\p
\v 1 कि फेरु अपनासब आप्ने बडै करैले लाग्ल छियै ?कि कक्रहौ कक्रहौ चाहै जुगुर हमेसब तोरासिके या तोरसिसे दोसरके सिफारिस पत्र देखाबे पड़तै से ?
\v 2 तुहींसब हमर सिफारिस पत्र छैं ,जे सभे आदमीसब चिन्हैले आर पढ़ैले सकै जुगुर तोरसिके हृदयमे लिख्ल छौ |
\v 3 तुहींसब देखाबैछैं कि तुहेंसब मसीहके पत्र छै ,यानिकि हमरसिके सेवाके फल ,जे पत्र मसीसे नै ,मगर जिन्दा परमेश्वरके आत्मासे लिख्ल छै -पत्थलके पाटीमे नै ,मगर हृदयके -पाटीमे |
\v 4 मसीहद्वारा परमेश्वरप्रति हमरसिके एरं भरोसा छै |
\v 5 कोनो भी बात हमरासिसे ऐलै कहिके दाबि करैले हमेसब आप्नहैं योग्यके नैछियै ,मगर हमरसिके योग्यता परमेश्वरसे आबैछै |
\v 6 नयाँ करारके सेवकसब हुऐले ऊ हमरासिके योग्यके बनैल्कै ,लिखित अक्षरमे नै ,मगर पवित्र आत्मामे |कहिनेकि लिखित अक्षर ते मारैछै ,मगर पवित्र आत्मा जीवन दैछै |
\v 7 मगर मृत्यु आनेबाला व्यवस्थाके अक्षरसब पत्थलमे खोप्ल रहै |उ व्यवस्था एरं महिमामय भ्याके ऐलै ,कि ओकर तेजके कारणसे इस्राएलीसब मोशाके मुख देखे नैसकल्कै ,यद्दपि उ तेज हेरैते जैते रहै |
\v 8 पवित्र आत्माके सेवा केरंके आर्हौ बेसी महिमामय नैहैतियै ?
\v 9 कहिनेकी दोषी ठहराबेबाला व्यवस्था महिमामय रहै ते ,धर्मी ठहराबेबाला सेवा आर्हौ बेसी महिममय हैछै |
\v 10 कहिनेकि जे एकबेर महिमामय रहै ,एख्नी ओकरा टपैके कारणसे आर आब ऊ महिमामय नैरह्लै |
\v 11 कहिनेकि जे बितिके गेलै ऊ महिमाके साथ ऐलै रहे ते ,स्थायी रहेवाला आर्हौ बेसी महिमापूर्ण हुए पड़तै |
\v 12 सेल्याके हमरसिके एरं आशा हुऐके कारणसे हमेसब आर्हौ साहसी भेल छियै |
\v 13 हमेसब मोशा जेरं नै ,जे ओकर धुनरैल गेल महिमाके अन्तिम झलक एस्राएलीसब नैदेखै कहिके आपन मुख घोघ ल्याके झांप्ते रहै |
\v 14 मगर ओकरसिके मन कठोर भेल रहै ,कहिनेकि ऐज के दिनतक पुर्ना करार पढ़ै बेरियाँ उ घोघ रह्बे करैछै ,जे घोघ मसीहद्वारा खाली हटैछै |
\v 15 हौँ ,ऐजतक भी मोशाके किताब पढ़ै बेरियाँ ओकरसिके हृदयमे घोघ देल रहैछै ,
\v 16 मगर जब आदमी प्रभुमे आबैछै ,ऊटा घोघ हटैल जैछै |
\v 17 प्रभु आत्मा छै ,आर जते प्रभुके आत्मा छै ,ओत्ते स्वतन्त्रता हैछै |
\v 18 हमेसब सभेको घोघ हटैल मुखसे प्रभुके महिमा प्रतिबिम्बित करैछियै ,तब एकटा महिमासे दोसर महिमा महर बढ़ते ओकर रुपमे बदलते जैछियै |परमप्रभुसे यी आबैछै ,जे आत्मा छै |
\c 4
\p
\v 1 सेल्याके परमेश्वरके कृपा द्वारा हमरसिके संगे यी सेवा छै ते हमेसब हार नैखैबै |
\v 2 हमेसब लाजके आर नुक्याके करेवाला कामसब त्याग्लियै छे |हमेसब चलाक काम करैले या परमेश्वरके वचनके उल्टापुल्टा करैले इन्कार करैछियै |मगर सत्यके वचन खुल्ला रुपसे घोषणा कर्ते परमेश्वरके नजरमे हमेसब सभे आदमीके विवेकमे अप्नेआपके ग्रहण योग्यके ठहराबैछियै |
\v 3 हमरसिके सुसमाचार घोघ ल्याके झांप्ल छै तैयो पर यी बर्वाद हुएवाला सिके खातिर मात्रे घोघसे झांप्ल छै
\v 4 ओकरसिके विषयमे कहैल ज्याते मसीह ,जे परमेश्वरके रुप छै ,ओकर महिमाके सुसमाचार नैदेखै कहिके यी संसारके देव अविश्वासी सिके समझके अन्धा बना देल्कै छे |
\v 5 हमेसब आप्ने प्रचार नैकरैछियै ,मगर येशुके खातिर हमेसब तोरसिके दास बनिके ,येशु मसीह ही प्रभु छै कहिके प्रचार करैछियै |
\v 6 जे परमेश्वर ,''अन्हारसे ज्योति चम्कै "कहिके कहैल्कै ,ऊ हमरसिके हृदयमे चम्कलै छे ,ताकी परमेश्वरके महिमाके ज्ञानके ज्योति मसीहके चेहरामे चम्कै |
\v 7 सब श्रेष्ठ शक्ति आपनसिके नैछै मगर परमेश्वरके छै कहिके स्पष्ट करैके लिए यी धन आपनसिके संगे माटीके वर्तनसिमे छै |
\v 8 हमेसब सभे महरसे कष्टित छियै ,मगर चाप्ल नैछियै ,अन्योलमे पड्ल छियै मगर हतास नैभेल छियै |
\v 9 सतैल छियै ,तैयोपर त्यागल नैछियै |प्रहार क्याके गिरैल छियै तैयोपर नाश कैल नैछियै |
\v 10 येशुके जीवन हमरसिके शरीरमे प्रकट है कहिके हमेसब ओकर मौत सभेदिन आपन शरीरमे ल्याके घुमैछियै |
\v 11 कहिनेकि ,हमेसब जिन्दा हुऐ वखत भी येशुके खातिर सभेदिन मौतके मुखमे पडैछियै ,यी कारणसे कि येशुके जीवन हमरसिके मरणशील शरीरमे प्रकट है |
\v 12 जेरंके मौत हमरासिमे काम करैछै ,मगर जीवन तोरासिमे काम करैछौ |
\v 13 ''हमे विश्वास कैलियै ,से ल्याके हम्मे बोल्लियै "कहेबालासिके आत्मा हमरासिमे हुऐके कारणसे हमेसब भी विश्वास करैछियै आर हमेसब बोलैछियै |
\v 14 हमेसब जानैछियै ,कि प्रभु येशुके जिन्दा करेवाला हम्रहौसिके भी येशु संगे जिन्दा कर्तै ,आर उहा हमरासिके तोरसिके संगे ओकर उपस्थितीमे आन्तै |
\v 15 कहिनेकि यी सभे काम तोरसिके लिए भेल छौ ,ताकी जेरंके अनुग्रह बहुते आदमीसिमे फैल्ले जैतै ,अहुने क्याके परमेश्वरके महिमाके लिए धन्यवाद दिएवाला काम बढ़ते जै |
\v 16 सेल्याके हमेसब हार नैखैछियै | हमरसिके बाहरी मनुश्त्व नास भेले जैछै तैयो पर हमरसिके आत्मिक मनुश्त्व दिनदिन नयाँ भेले जैछै |
\v 17 कहिनेकी हमरसिके हल्का आर छिनभरके कष्ट हमरसिके लिए अतुलनीय तथा अनन्तके महान् महिमा तैयार करैछै |
\v 18 हमेसब देख्खा ज्यावाला चिजके नै मगर देख्खा नै ज्यावाला चिजके देखैछियै ,कहिनेकि देख्खा ज्यावाला चीज क्षणिक हैछै ,मगर देख्खा नै ज्यावाला चीज अनन्ततक रहैछै
\c 5
\p
\v 1 कहिनेकि हमेसब जानैछियै ,कि हमरसिके वास कैल यी पार्थिव शरीर ढलिके जैतै तैयोपर भी स्वर्गमे अनन्ततक रहेवाला परमेश्वरके देल हमरसिके घर छै ,जे हाथसे बनैल नैछै
\v 2 एत्ते वास्तवमे हमेसब व्याकुल बनैछियै ,आर स्वर्गीय डेरा धारण करैले उत्कट इच्छा करैछियै ,
\v 3 कहिनेकि उटा धारण क्याके हमेसब नंगटा नैहैबै ,
\v 4 कहिनेकि यी डेरामे हुऐ वक्तियाँ चिन्तासे अप्नासब हक्स काटैछियै | अप्नासब नंगटा हैयै कहिके नै ,मगर आर्हौ बेसी कपडा लगैयै कहिके छै ,ताकी जे मरणशील छै ,ऊ जीवनमे समावेश है |
\v 5 आब अप्नासिके यी बातके लिए तैयार करेवाला परमेश्वर छै ,जे अप्नासिके बैनाके रुपमे पवित्र आत्मा देल्कै छे |
\v 6 सेल्याके ,हमरासिके पुरा भरोसा छै | हमेसब जानैछियै ,कि हमेसब जबतक शरीरमे रह्बै तबतक प्रभुसे अलग रह्बै
\v 7 कहिनेकि हमेसब विश्वास द्वारा चलैछियै देख्ल चिजके आधारमे नै ,
\v 8 हमरासिके पुरा भरोसा छै ,बरु शरीरसे अलग भ्याके प्रभु संगे रहैले हमेसब चाहैछियै |
\v 9 सेल्याके चाहे हमे शरीरमे रहियै ,चाहे अलग रहियै ,ओकरा खुशी बनाना हि हमरसिके लक्ष्य छै |
\v 10 कहिनेकि अप्नासब सभेको मसीहके न्याय आशनके आगु खडा हुए पड़तै ,एरंके शरीरमे हुऐ वक्तियाँ आपन काम कैल मुताबिक सभेको अच्छा या खराब फल पैतै |
\v 11 सेल्याके प्रभुके डर मानिके हमेसब आदमीसिके मनाबैछियै |मगर हमेसब जे छियै से परमेश्वर जानैछै ,आर हमे आशा करैछियै ,से बात तोरसिके विवेकमे भी स्पष्ट छौ सायद |
\v 12 हमेसब फेर तोरसिके आगु आपन बडै नैकरैछियै ,मगर ओकरासिके हमरासिमे गर्व करैके मौका दैछियै ,ताकी तुहेंसब ओकरासिके जवाफ दिए सक्हैं ,जे आदमीके हृदयके बातमे नै मगर हरी बातमे घमण्ड करैछै |
\v 13 अगर हमरसिके होस ठेकानामे नैछै ते यी परमेश्वरके लिए छै आर अगर हमरसिके होस ठिक छै ते यी तोरसिके लिए छौ |
\v 14 मसीहके प्रेम हमरासिके मजबुर करैछै ,कहिनेकी हमरासिके यी निश्चय छै ,यी सभैके लिए एकझन मरैके कारणसे सभेको मर्लै |
\v 15 ऊ सभैके लिए मर्लै ,ताकी बचेवालासब आब आपने लिए नै जितै ,मगर ओकरलिए जियै जे ओकरसिके खातिर मर्लै ,आर फेर जिन्दा बनैल गेलै |
\v 16 एरंके आब उप्रान्त हमेसब कक्रहौ आदमीके नजरसे नैदेख्बै |हमेसब मसीहके एकसमय आदमीके नजरसे देखलियै रहे ,मगर आब उप्रान्त ओकरा ओरंके नैदेख्बै |
\v 17 सेल्याके कोय अगर मसीहमे छै ते ऊ नयाँ सृष्टि छै |पुर्ना बितिके गेलै ,देख नयाँ ऐलै छे |
\v 18 यी सभे परमेश्वरसे भेलै छे ,जे हमरासिके मसीहद्वारा आपन संगे मिलापमे आनल्कै आर हमरासिके मिलापके सेवा देल्कै |
\v 19 यानिकि आप्नहै मसीह्मे भ्याके परमेश्वर संसारके आपन संगे मिलापमे आन्ते रहै |ओकरसिके अपराधके हिसाब नैल्याके मिलाप कराबैके कामके संदेश ऊ हमरासिके सौंपल्कै छे |
\v 20 सेल्याके अप्नासब मसीहके राजदुतसब छियै आर परमेश्वर आपनसिके द्वारा अनुरोध करैछै | मसीहके पक्षमे हमेसब तोरसिसे बिन्ति करैछियौ ,कि तुहेंसब परमेश्वरसे मिलापमे या |
\v 21 कहिनेकी अप्नासब ओकरामे परमेश्वरके धार्मिकता बने सकियै कहिके पाप नैचिन्हेबालाके परमेश्वर आपनसिके खातिर पाप बनैल्कै
\c 6
\p
\v 1 परमेश्वरके सहकर्मी हुऐके कारणसे हमे तोरासिके बिन्ति करै छियौ ,कि ओकर अनुग्रहके बेकार हुऐले नैदहैं ;
\v 2 कहिनेकि ऊ कहैछै ,''सहि समयमे हमे तोर पुकारा सुन्लियौ आर मुक्तिके दिनमे हमे तोरा सहायता कैलियौ |”देख सहि समय एख्निहै छै ,मुक्तिके दिन एख्निहै छै |
\v 3 हमरसिके सेवामे दोष नैमिलै कहिके हमेसब कक्रो रस्तामे बाधाके कारण नैराखैछियै ,
\v 4 मगर हर तरहसे हमेसब अप्नेआपके परमेश्वरके सेवकसब छियै कहिके देखाबैछियै -बहुते सहनशीलतामे ,कष्टमे ,कठिनाइमे ,आपतविपतमे ,
\v 5 मारपिटमे ,कैदमे ,हुलदंगामे ,मेहनतमे ,निनवासलमे ,भुखमे
\v 6 शुद्धतामे ,ज्ञानमे ,धैर्यमे ,दयामे ,पवित्र आत्मामे, सच्चा प्रेममे
\v 7 सच्चा बोलिमे आर परमेश्वरके शक्तिमे ,दहिना आर बायाँ बगल धार्मिकताके अस्त्र -शस्त्र धारण क्याके ,
\v 8 आदरमे आर अनादरमे ,बद्नाममे आर सुनाममे |हमेसब ठग जुगुर लागैछियै मगर हमेसब सच्चा छियै |
\v 9 अपरिचित तैयोपर सुपरिचित छियै |मरैले लाग्ल जुगुर तैयोपर हमेसब जिन्दाछियै | सजाय भोग्ल तैयोपर मार्ल नैछियै |
\v 10 अफशोशी तैयोपर सभे दिन आनन्दित |गरीब तैयोपर बहुतेके धनी बनाबेवाला |कुछु नैभेल जुगुर तैयोपर सभे चीज भेल जुगुर |
\v 11 कोरिन्थीसब ,हमेसब तोरासिके साफसे कहिदेलियौ छे ,हमरसिके हृदय तोरसिके लिए खुल्ला छै |
\v 12 तोरसि प्रतिके हमरसिके स्नेह कम नैभेलै छे ,बरु तोरसिके हमरसिके प्रति स्नेह कम भेल छौ |
\v 13 आब एकर बदलामे हमे आपन बच्चासिके संगे जुगुर बोलैछियै ,कि तहुँसब भी आपन हृदय खुल्ला राख |
\v 14 अविश्वासीसिके संगे एक्केटा जुवामे नैजुड् |कहिनेकी धर्म आर अधर्मके कि साझेदारी छै ?या अन्हारके उजेतके संगे कोन सहभागिता ?
\v 15 मसीहके बेलियाल संगे कोन सरोकार ?या विश्वास करेवाला के विश्वास नै करेवाला संगे कोन समानता ?
\v 16 मुर्तिसंगे परमेश्वरके मन्दिरके कोन सम्झौता ?कहिनेकी हमेसब जिन्दा परमेश्वरके मन्दिर छियै ,जेरंके परमेश्वर कहल्कै छे ,''हमे ओकरासिमे वास कर्बै ,आर ओकरसिके बिचमे चलफिर कर्बै ,आर हमे ओकरसिके परमेश्वर हैबै आर ऊसब हमर प्रजा हैतै |”
\v 17 ''सेल्याके ओकरसिके बिच्चेसे निक्लिके या ,आर ओकरसिसे तुएँसब अलग हो ,परमप्रभु कहैछै |अशुद्ध चीज नै छु आर हम्मे तोरासिके स्वीकार कर्बौ ,
\v 18 हमे तोरसिके बाप हैबौ आर तुहेंसब हमर बेटाबेटी हैभैं ,सर्वशक्तिमान परमप्रभु कहैछै |”
\c 7
\p
\v 1 सेल्याके हे प्रियसब ,आपनसिके संगे यी प्रतिज्ञा हुऐके कारणसे शरीर आर आत्माके सभे किसिमके अशुद्धतासे अप्नासब अप्नेआपके शुद्ध कर ,आर परमेश्वरके भयमे पवित्राताके शुद्धता महर बढैते चल् |
\v 2 हमरासिके तोरसिके हृदयमे जगह दे | हमेसब कक्रो खराबी नैकैलियै छे हमेसब कक्रहौ भ्रष्ट नै बनैलियै छे |हमेसब कोनो आदमीसे फैदा नैउठैलियै छे |
\v 3 तोरासिके दोषी बनाबैले हमे यी नैकहैलियौ छे ,कहिनेकि हमे पह्लहै कहि देलियौ छे ,हमरसिके हृदयमे तोरसिके लिए एत्ना तक जगह छै ,कि हमेसब तोरसिके संगे मरैले या जियैले तैयार छियै |
\v 4 तोरासिमे हमर बड्का भरोसा छै | तोरासिमे हमे बहुते गर्व करैछियै | हमे सान्त्वनासे परिपूर्ण छियै | हमरसिके सभे कष्टसिमे हमे बहुते आनन्दित छियै |
\v 5 कहिनेकी हमेसब माकेडोनियामे ऐलके बाद भी हमरसिके शरीरके कनक्को आराम नैमिल्लै मगर चारो महरसे हमरासिके संकट ऐल रहै , बाहारमे संघर्ष आर भितरमे डरेडर रहै |
\v 6 मगर उदाससिके सान्त्वना दिएबाला परमेश्वर तितसके आगमनसे हमरासिके सान्त्वना देल्कै |
\v 7 ओकर आगमनसे खाली नै , मगर उटा सान्त्वनासे भी जे सान्त्वना ऊ तोरासिसे पैल्कै रहे | हमरा भेटैके तोरसिके बड्का इच्छाके बारेमे ऊ हमरासिके कहैल्कै | हमर खातिर तोरसिके शोकके विषयमे आर हमर प्रति तोरसिके गहरा चिन्ताके विषयमे भी ऊ बतैल्कै आर एरंके हमे आर्हौ बेसी आनन्दित भेलियै |
\v 8 हमे हमर चिठीसे तोरासिके शोकित बनैलियौ तैयोपर हमरा पछ्तावा नैछै , हुऐले ते हमरा पछ्तावा हैबे कैलै रहे | हमरा मालुम रहै कि उटा चिठी तोरासिके कुछु समयके लिए खाली शोकित बनैल्कौ |
\v 9 तोरासिके शोक भेलौ कहिके हमे खुसी नैछियै , मगर तोरसिके शोक तोरासिके पश्चातापी बनैल्कौ कहिके छै , कहिनेकी तुहेंसब इश्वरीय शोकके महसुस कैल्हैं , आर हमरसिके तरफसे तोरासिके कोनो नोक्सानी भोगे नैपड्लौ |
\v 10 कहिनेकी इश्वरीय शोक मुक्तिके लिए पश्चाताप उत्पन्न करैछै आर ओकरामे पछ्तावा नैहैछै , मगर सांसारिक शोकसे मौत उत्पन्न हैछै |
\v 11 कहिनेकी देख , यी इश्वरीय शोक तोरासिमे कत्ना उत्साह उत्पन्न करैल्कौ छे - अप्ने आपके निर्दोष बनाबैले तोरासिमे केरंको उत्सुकता छौ , केरंको क्रोध , केरंको भय , केरंको प्यास ,केरंको जोश , न्याय है कहिके केरंको इच्छा ! सभे बातमे तुहेंसब अप्ने आपके निर्दोष हैल साबित कैल्हैं छे |
\v 12 हमे यी चिठी अन्याय करेबाला आदमीके कारणसे नैलिख्लियै छे , नैते अन्यायमे पड्ल आदमीके कारणसे नैते यी कारणसे कि परमेश्वरके नजरमे हमरसिके प्रति तोरसिके उत्साह केरंको छौ , से तोरासिके मालुम हौ |
\v 13 सेल्याके हमरासिके सान्त्वना मिल्लै छे | हमरसिके पैल आप्ने सान्त्वनाके सिवाय तितसके आनन्दमे हमेसब बेसी रमैलियै , कहिनेकी तोरसिकेद्वारा ओकर मनके शान्ति मिल्लै छे |
\v 14 कहिनेकी ओकर आगुमे तोरसिके बारेमे कुछु घमण्ड कैलियै रहे ते हमरा ओकरामे कोनो लाज नैभेलै | मगर जेरंके हमेसब तोरासिके कहैल सभेबात सच रहै , अहिने करिके तितसके सामनेमे हमरसिके कैल घमण्ड भी सच ठहर्लै छे |
\v 15 तोरसिके सभैके आज्ञाकारिता आर तुहेंसब डर आर कम्पनके साथ ओकरा कैल स्वागत सम्झैछियै ते भितरके स्नेह तोर्सिपर आर्हौ बढिके आबैछै |
\v 16 हमे रमाबैछियै , कहिनेकी तोरासिपर हमर पुरा भरोसा छै |
\c 8
\p
\v 1 भ्यासब , माकेडोनियाके मण्डलीमे परमेश्वरके देल अनुग्रहके विषय मे हमेसब तोरासिके बताबे चाहैछियौ |
\v 2 कष्टके भयानक सुरक्षाके बिचमे बहुते आनन्द आर घोर दरिद्रतामे उसब उदारचितसे उसब दान देल्कै |
\v 3 कहिनेकी हमे गवाही दैछियै , कि उसब आपन औकात मुताबिक आर औकातसे भी बेसी आप्ने राजी खुशीसे देल्कै |
\v 4 उसब संतसिके सहायताके लिए भाग पाबियै कहिके हमरासिके आग्रहके साथ बिन्ती कैल्कै |
\v 5 हमरसिके सोच्ल जुगुर उसब नैकैल्कै , मगर उसब पहिला अप्ने आपके प्रभुमे अर्पण कैल्कै आर परमेश्वरके इच्छा मुताबिक हमरासिके देल्कै |
\v 6 तितस यी काम पह्लहैसे शुरु करैके कारण से तोरोसिके बिचमे यी काम कराबै कहिके ओकरा हमेसब बिन्ति कैलियै |
\v 7 मगर जेरंके तुहेंसब सभे बातमे बढ्ल छैं यानिकी विश्वासमे , वचनमे , सभे जोशमे आर हमरसिके प्रतिके तोरसिके प्रेममे , ओहिने करिके भी यी अच्छा काममे भी तुहेंसब आगु बढ् |
\v 8 हमे यी बात आज्ञाके रुपसे नैकहैछियौ , मगर आर्सबके जोशसे तोरसिके तुलना करिके तोरोसिके प्रेम सच्चा छौ कहिके प्रमाणित करैले हमे यी कहैलियौ छे |
\v 9 कहिनेकी आपनसिके प्रभु येशुके अनुग्रह तोरासिके मालुम छौ , ऊ धनी रहै तैयोपर तोरसिके खातिर गरिब बन्लै , ताकी ओकर गरिबी से तुहेंसब धनी हुए सक्हैं |
\v 10 आब यी विषयमे हमर इहा सल्लाह छौ - एक बरस पहिला तुहेंसब जे दिएबाला काम शुरु खाली नैकैल्हैं रहे , मगर ऊ काम करैले उत्कट इच्छा भी कैल्हैं रहे , आब ओकरा पुरा कर्ना तोरसिके लिए अच्छा छौ |
\v 11 इच्छा करैमे तोरसिके जे उत्साह रहौ , ओकरे मुताबिक आपन औकात बमोजिम द्याके उटा कामके पुरा कर |
\v 12 कहिनेकी दियैके मन छै ते आदमीके संगे भेल मुताबिकके दान ही ग्रहणयोग्य हैछै , नैहुऐ मुताबिक नै |
\v 13 तोरासिके भार हौ आर आर्सबके हल्का है कहिके हमे यी नैकहैलियौ छे ,
\v 14 मगर समानताके हिसाबसे यी वर्तमान समयमे तोरसिके प्रसस्ततासे ओकरसिके अभाव पुरा है , आर ओकरसिके प्रसस्ततासे तोरसिके अभाव पुरा क्यादौ | एरंके सभेको बराबर है |
\v 15 जेरं लिख्ल छै, “ बहुते जम्मा करेबालासिके लगत बेसी नैरह्लै आर कम जम्मा करेबालाके अभाव नैभेलै |”
\v 16 मगर परमेश्वरके धन्यवाद है , जे तितसके हृदयमे उहा चिन्ता राखीदेल्कै |
\v 17 कहिनेकी ऊ हमरसिके अनुरोधके खाली नैमानल्कै , मगर आप्नहैं भी बहुते उत्साही भ्याके आप्ने इच्छासे तोर्सिकते आबैछौ |
\v 18 आर हमेसब ओकर संगे उटा भ्याके पठाबैछियौ जे सुसमाचार प्रचारमे सभे मण्डलीके बिचमे नामी छै |
\v 19 आर खाली एत्ने नै , मगर प्रभुके महिमाके लिए हमरसिके सदभाव प्रकट करैले हमरसिके कैल अच्छा काममे हमरसिके संगे यात्रा करैले मण्डलीद्वारा ऊ नियुक्त भेलै छे ,
\v 20 उदारचितसे देल यी दान चलाबैबेरियाँ उटा विषयमे कोय हमरासिके दोष नैलगाबै कहिके हमेसब चाहैछियै |
\v 21 कहिनेकी हमेसब खाली प्रभुके नजरमे नै , मगर आदमीसिके नजरमे भी जे आदरणीय छै उहा करैके लक्ष्य राखैछियै |
\v 22 ओकर संगे हमरसिके भ्याके पठाबैछियै ,जकरा हमे बहुते बेर जांचिके बहुते बातमे जोशिला पैलियै छे | तोरसिके प्रति भेल ओकर बड्का भरोसाके कारणसे ऊ आर्हौ बेसी जोशिला भेल छै |
\v 23 तितस हमर सहभागी आर तोरसिके सेवामे हमर सहकर्मी छै , आर भ्यासब मण्डलीसिके दुतसब आर मसीहके महिमा छै |
\v 24 तोरसिके प्रेम आर तोरसिके विषयमे कैल हमरसिके गर्वके प्रमाण मण्डलीसिके सामने यी आदमीसिके दहैं |
\c 9
\p
\v 1 सन्तसिके लिए देल भेटिके विषयमे तोरासिके लिखी रहना हमरा जरुरी नै लाग्लै |
\v 2 कहिनेकी हमे तोरसिके तत्परता जानैछियै , एकर विषयमे माकेडोनियाके आदमीसिके सामने तोरसिके विषयमे गर्व कर्ते हमे कह्लियै रहे , कि पौर सालसे अखैया तैयारी हैछै | तोरसिके जोश ओकरसिमे से बहुते झनके उत्तेजित बनैल्कै छे |
\v 3 मगर यी विषयमे तोरसिके लिए हमरसिके कैल गर्व बेकार नैहै , हमर कहैल जुगुर तुहेंसब तैयार र , कहिके हमे भ्यासिके पठाबैछियौ |
\v 4 अगर कोय माकेडोनियावालासब हमर संगे ऐलै आर तोरासिके तैयार नैपैल्कै ते हमेसब लाजमे पड्बै आर तोर्हौसिके लाज हैतौ , कहिनेकी हमेसब तोर्सिपर बड्का भरोसा रख्लियौ रहे |
\v 5 सेल्याके तोरसिके प्रतिज्ञा कैल भेटीके प्रबन्ध मिलाबैले पह्लहै हमरसे आगु भ्यासिके तोरसिकते पठाबैले जरुरी सोच्लियै | सेल्याके यी भेटी करकापसे नै ,मगर राजीखुशीसे देल भेटीके रुपमे तैयार है |
\v 6 मगर बात इह्या छै , कि कम बुनेबाला कम काट्तै आर बेसी बुनेबाला बेसी काट्तै |
\v 7 आर हरेक आदमी आपन मनमे संकल्प करै बमोजिम दै , इच्छा नैभ्याके नै , नै ते कर कापमे पडिके | कहिनेकी खुसीके साथ दिएबालाके परमेश्वर प्रेम करैछै |
\v 8 परमेश्वर सभे आशीष तोरासिके बहुते मात्रामे दिए सक्तौ , ताकी तोरसिके संगे सभेदिन सभे चीज बहुते हौ ,आर सभे अच्छा कामके लिए तुहेंसब बहुते करिके दिए सक्हैं |
\v 9 एरं लिख्ल छै , “ ऊ बुनैछै , आर गरिबसिके दैछै ओकर धार्मिकता सभेदिन रही रह्तै |”
\v 10 बुनेबालाके बिहन आर ख्याबालाके भोजन दिएबाला परमेश्वर तोरासिके बिहन देतौ , आर ओकरामे वृद्धी करैतौ , आर तोरसिके धार्मिकताके फसल बढैतौ |
\v 11 तोरसिके बड्का उदारताके लिए सभे चीजमे तुहेंसब धनी बनैल जैभैं , जे उदारता हमरसिकेद्वारा परमेश्वरमे चढ़ाबेबाला धन्यवाद उत्पन्न करैतै |
\v 12 यी सेवाके कामसे संतसिके कमी पुरा हैतै | खाली ओत्ते नै , परमेश्वर प्रति बहुते बहुते धन्यवादके भावना उत्रिके ऐतै |
\v 13 सेवाके यी जांचके अन्दर तुहेंसब मसीहके सुसमाचार स्वीकार करैके आपन भावना आज्ञाकारिताद्वारा तथा उसब आर सभैके लिए तोरसिके उदारचितसे देल भेटीसे परमेश्वरके महिमा हैतै |
\v 14 परमेश्वरके असीम अनुग्रह तोरासिमे हुऐके कारणसे उसब तोरसिके लिए तर्सैछौ , आर तोरसिके लिए प्रार्थना करैछौ |
\v 15 ओकर वर्णन करे नैसकेबाला वरदानके लिए परमेश्वरके धन्यवाद है |
\c 10
\p
\v 1 हमे पावल , तोरसिके सामने नरम हैछु , मगर दुर हुऐ बेरियाँ तोरसिकेप्रति साहसी हैछियै ! मसीहके नम्रता आर कोमलता द्वारा हमे तोरासिके बिन्ती करैछियौ |
\v 2 हमे तोरासिके बिन्ति करैछियौ कि , तोर्सीकते ऐबौ ते हमे देखाबैले सोच्ल उटा साहस निर्भयताके साथ तोरासिके देखाबे नैपडौ , जेसब हमेसब संसारिक तरिकासे काम करैछियै कहिके शंका करैछै |
\v 3 कहिनेकी अप्नासब संसारके छियै , तैयोपर संसारिक लड़ै ते नैलडैछियै |
\v 4 कहिनेकी आपनसिके युद्धके अस्त्र शस्त्र संसारिक नैछै , मगर किल्लासब नाश करेबाला इश्वरीय सामर्थ्य ओकरामे छै |
\v 5 परमेश्वरके ज्ञानके विरुद्धमे खडा हुएबाला बहस आर अहंकारबाला बाधाके हमेसब नाश करैछियै ,आर हरेक विचारके मसीहके आज्ञापालन करैले वश करैछियै |
\v 6 तोरसिके आज्ञाकारिता पुरा हैलके बाद हरेक अनाज्ञाकारिताके दण्ड दियैले हमेसब तैयार रह्बै |
\v 7 तोरसिके आँखीके आगुमे भेल चीजके देख | कोनो आदमीके यी भरोसा छै कि ऊ मसीहके छै ते , अप्ने आपके याद दिलावक ,कि जेरंके ऊ मसीहके छै , हमेसब भी मसीहके छियै |
\v 8 कहिनेकी हमरसिके अधिकारके विषयमे हमे कुछु घमण्ड कर्बो कर्बै ते हमे लाजमे नैपड्बै , कहिनेकी यी अधिकार तोरसिके बिगाड करैले नै , मगर तोरसिके सुधार करैले प्रभु हमरा देल्कै छे |
\v 9 हमर लिख्ल चिठीसब तोरासिके डर देखाबैले छै कहिके नैसोच |
\v 10 कहिनेकी उसब कहैछै ओकर चिठीसब गहकिला आर प्रभावशाली हैछै , मगर ऊ आप्नहैं उपस्थित हैछै ते कमजोर हैछै आर ओकर वचनके कोनो महत्व नैहैछै |
\v 11 ओरंको आदमीसब यी याद राखक , कि हमेसब आपन अनुपस्थितिमे चिठीसबके द्वारा जे कहैछियै उपस्थित हुऐ बख्तियाँ भी उह्या काम करैछियै |
\v 12 आपन बडै आप्नहैं करेबाला कोनो कोनो आदमीसिसे हमेसब अप्ने आपके एक्के श्रेणीमे राखैले ,या अप्ने आपके ओकरसिके संगे तुलना करैले हमेसब साहस नैकरैछियै , मगर उसब अप्ने आपके एक दोसरसे तुलना करैछै ते उसब बेसमझके हैछै |
\v 13 हमेसब सिमाना नांघीके गर्व नैकरैछियै मगर तोर्सी तक पुगैके लिए परमेश्वर हमरासिके तोकी देल सीमाके भितरमे ही रह्बै |
\v 14 तोर्सिकते ऐबे नैकैल जुगुर हमेसब बढ्या चढ़याके घमण्ड नैकरैछियै , कहिनेकी मसीहके सुसमाचार ल्याके तोर्सिकते आबेबाला पहेला आदमी हम्हींसब रहियै |
\v 15 हमेसब सिमाना नांघीके दोसरके मेहनतमे गर्व नैकरैछियै , मगर हमरसिके आशा यी छै ,कि तोरसिके विश्वास बढैके समयमे तोरसिके बिचमे हमरसिके क्षेत्र बढ़ते जैतै ,
\v 16 ताकी हमेसब दोसरके क्षेत्रमे पह्लहै भेल कामके घमण्ड नैक्याके तोरसिसे बाहारके जगह्मे सुसमाचार प्रचार करे सकियै |
\v 17 " घमण्ड करेबाला परमप्रभुमे घमण्ड करक "
\v 18 कहिनेकी आपन बडै आप्नहैं करेबाला आदमी स्वीकार कैल नैजैछै ,मगर प्रभुसे बडै कैल आदमी स्वीकार कैल जैछै
\c 11
\p
\v 1 तुहेंसब हमर कनेजरा मुर्खता सही देतिहैं ते हैतियै ! कृपया सही दे !
\v 2 इश्वरीय डाहासे हमे तोरसिकेप्रति हमे ड़ाही भेल छियै | एक्केटा पतिके पवित्र कनियाँके रुपमे तोरासिके प्रस्तुत करैले हमे मसीहके संगे तोरसिके मंगनी क्यादेलियौ |
\v 3 मगर साँप जेरंके आपन चलाकीसे हव्वाके छल कैल्कै ओहिने करिके मसीह प्रतिके तोरसिके निष्कपट आर चोख भक्तिसे तोरसिके बिचारसब भ्रममे पड़तै कि कहिके हमरा डर लाग्ल छै |
\v 4 कहिनेकी कोनो आदमी आबिके हमरसिके प्रचार कैल से दोसर येशुके प्रचार कर्तौ ते , या तोरसिके पैल आत्मासे दोसर आत्मा तुहेंसब ग्रहण कैल्हैं ते या तोरसिके पैल सुसमाचार से दोसर सुसमाचार ग्रहण कैल्हैं ते तुहेंसब भी सभैके आगु आसानीसे झुकैछैं
\v 5 कोनो बातमे हमे ऊ सर्वोच्च प्रेरितसिसे कम नैछियै |
\v 6 हमे सिपालु वक्ता नैछियै तैयोपर हमरामे ज्ञानके कमी नैछै | यी बात हमेसब सभे किसिमसे तोरासिके सफासे देख्या देलियौ छे |
\v 7 अप्नेआपके निच्चा बनाके तोरासिके उचा बनाबियै कहिके परमेश्वरके सुसमाचार हमे तोरासिके फोकटमे सुनैलियौ ते कि हमे पाप कैलियै ?
\v 8 तोरसिके सहायता करैले दोसर मण्डलीसे सहायता ल्याके हमे उसब मण्डलीके लुट्लियै ?
\v 9 तोरसिके संगे रहैके समय जब हमरा जरुरत पड्लै रहे हमे कक्रो बोझ नैभेलियै , कहिनेकी माकेडोनियासे ऐल भ्यासब हमर जरुरत पुरा करीदेल्कै | सेल्याके कोनो किसिमसे तोरसिपर बोझ पड़तै कि कहिके हमे अप्ने आपके रोक्लियै आर पाछुओ रोक्बै |
\v 10 मसीहके सच्चाई हमरामे छै आर अखैयाके इलाकासिमे हमर यी गर्वके कोय नैरोके सक्तै |
\v 11 कहिने , कि हमे तोरासिके प्रेम नैकरैछियौ से ? परमेश्वर जानेछै , कि हमे तोरासिके प्रेम करैछियौ !
\v 12 हमे जे काम करैछियै से काम कर्तहैं रह्बै , ताकी ऊ आदमीसिके दाबीके काटे सकियै , जेसब धाकसे कैल सेवा कामके हमरसिके बराबर छै कहिके कहैछै |
\v 13 कहिनेकी ओरंको आदमीसब झुट्ठा प्रेरितसब आर छल कामकरेबालासब छै , आर मसीहके प्रेरितसिके भेस लगाके चलैछै |
\v 14 आर यी कोनो आश्चर्यके बात नैछै , कहिनेकी शैतान भी ज्योतिर्मय स्वर्ग्दुतसिके रुप धारण करैछै |
\v 15 सेल्याके यी कोनो आश्चर्य बात नैछै , कि ओकर दाससब भी धार्मिकताके दाससिके रुपमे आपन भेष बद्लैछै | ओकरसिके अन्त ओकरसिके काम मुताबिक हैतै |
\v 16 हमे फेर कहैछियौ कोय आदमी हमरा मुरुख नैसोचक | मगर तुहेंसब ओरं सोचैछैं ते भी हमरा मुरुख जुगुर ग्रहण कर , ताकी हमु घमण्ड करे सकियै |
\v 17 हमर यी घमण्डके बिषयमे , हमे प्रभुके अधिकारमे नै , मगर मुरुख जुगुर बोलैछियै |
\v 18 बहुते झन संसारिक बातमे घमण्ड करैके कारणसे हमु घमण्ड करैछियै |
\v 19 तुहेंसब आप्नहैं एत्ना बुद्धिमान भेल छैं कि मुरुखसिके आसानसे सहैछैं |
\v 20 कहिनेकी अगर कोय आदमी तोरासिके नोकर बनाबैछौ , या तोरासिके आपन शिकार बनाबैछौ या तोरासिसे फैदा उठाबैछौ या धाक जमाबैछौ या तोरसिके मुख्हैमे थप्पड लगाबैछौ ते भी तुहेंसब सब सहैछैं |
\v 21 हमे लज्जित भ्याके स्वीकार करैछियै ,कि हमेसब यी सब सहे नैसक्लियै | मगर कोय कोनो बातमे घमण्ड करैछै ते , हमु ऊ बातमे घमण्ड करैछियै | हँ हमे मुरुख जुगुर बोलैछियै |
\v 22 कि उसब हिब्रु छै | हमु छियै | कि उसब अब्राहम के सन्तान छै ? हमु छियै |
\v 23 कि उसब मसीहके सेवक छै ? हमे आर्हौ अच्छा सेवक छियै - पागल जुगुर हमे बोलैछियै | हमे बहुते मेहनत कैलियै | कैदमे आर्हौ बहुते बेर पड्लियै | अनगन्ती कोडा खैलियै | मौतके मुखमे बारबार पड्लियै |
\v 24 पांच बेर हमे यहुदीसिसे एक कम चालिस कोडा खैलियै |
\v 25 तीन बेर हमरा लाठी ल्याके मारल्कै | एक बेर पत्थल ल्याके मारल्कै | तीन बेर हमर चढ़ल जहाज ध्वस्त भेलै | एक दिन एक रात हमे समुन्दरमे बितैलियै छे |
\v 26 हमर बार बारके यात्रामे हमे लद्दीसिके जोखिममे पड्लियै , डकेतसिके जोखिममे , आप्ने जात भ्याके जोखिममे , अन्यजातीसिके जोखिममे , सहरके जोखिममे , मरुभुमीके जोखिममे , समुन्दरके जोखिममे , झुठा भ्यासबसे आबेबाला जोखिममे |
\v 27 परिश्रम आर कष्टमे , कत्ना कत्ना निन्बास्ल रातमे , भुख आर प्यासमे , बारम्बार उपासमे , ठण्डी आर नग्नतामे पड्लियै |
\v 28 आर आर्हौ बातके सिवाय सभे मण्डलीके बोझ हमरापर छै |
\v 29 के कमजोर छै आर हमे नैछियै ? के पापमे फसैल छै आर हमे ब्याकुल नैहैबै ?
\v 30 अगर हमे गर्वे कर्बै ते आपन कमजोरी देखाबैके बातमे कर्बै |
\v 31 प्रभु येशुके परमेश्वर आर पिता , जे सभे दिन धन्यके छै , ऊ जानेछै , कि हमे झुठ नैबोलैछियै |
\v 32 दमस्कसमे अरितास राजाके हाकिम हमरा पक्डैले दमस्कस सहर मे पहरा राखल्कै रहे |
\v 33 मगर दिवालके एकटा खिड्की द्याके टोकरीमे राखिके हमरा निच्चा उतारी दियैके कारणसे हमे ओकर हाथसे बच्लियै |
\c 12
\p
\v 1 हमरा गर्व कर्है पड़तै | मगर एकरासे कोनो फैदा नैछै तैयोपर , प्रभुसे पैल दर्शनसब आर प्रकाशके बात हमे करैछियै |
\v 2 मसीहमे एकटा आदमीके हमे चिन्हैछियै, जे चौंद बरस पहिला तेसर स्वर्गतक उठैल गेलै | ऊ शरिरहैमे लजैल गेलै कि शरीरबिना से हमे नैजानैछियै ,परमेश्वर जानेछै |
\v 3 हमे यी आदमीके चिन्हैछियै, शरीरमे छै कि बिना शरीरमे , उबात हमरा मालुम नैछै , मगर ऊ आदमी स्वर्गलोकमे उठ्याके लजैल गेलै , यी बात परमेश्वर जानेछै |
\v 4 आर ओत्ते ऊ बताबे नैहुएबाला बातसब सुनल्कै , जे बातके उच्चारण तक आदमीके नैकर्ना चाही |
\v 5 यी आदमीके पक्षमें हम्मे गर्व करैछियै मगर आपन पक्षमें हमर कमजोरीके सिवाय दोसर बातमें गर्व नैकर्बै |
\v 6 अगर हमे गर्व करैके इच्छा भी कैलियै ते हमे मुरुख नैबन्बै , कहिनेकी हमे सच बोलैछियै | मगर आदमीसब हमर बारेमे सुन्ल आर देख्ल से बेसी कोय हमरा नैसोचक कहिके हमे गर्व करैले रुकैछियै |
\v 7 मगर बहुते प्रकाशके कारण हमे घमण्डसे नैफुलियै कहिके हमरा सताबैले आर घमण्डसे रोकैले शैतानके दुत यानिके एकटा काँट हमर शरिरमे देल गेलै |
\v 8 यी हमरसे हटै कहिके तीनबेर हमे प्रभुसे प्रार्थना कैलियै |
\v 9 मगर ऊ हमरा कहैल्कै , “ हमर अनुग्रह तोरलिए काफी छौ , कहिनेकी हमर शक्ति दुर्बलतामे ही सिद्ध हैछै |” सेल्याके मसीहके शक्ति हमरामे वास करैकहिके बरु हमे आपन दुर्बलतामे बेसी खुशीके साथ स्वीकार कर्बै |
\v 10 सेल्याके मसीहके खातिर कमजोरीसिमे , बद्नामसिमे , कठनाइसिमे , आपदसिमे हमे सन्तुष्ट रहैछियै | कहिनेकी जब हमे दुर्बल छियै तब हमे शक्तिशाली छियै |
\v 11 हमे मुरुख भेल छियै | तुहेंसब हमरा एरं करैले कर लगैलहैं , कहिनेकी तोरासिसे हमर प्रसंसा होना रहै | कहिनेकी हमे कुछु नैछियै तैयोपर सर्वोच्च प्रेरितसिसे हमे तुच्छ नैछियै |
\v 12 सच्चा प्रेरितके लक्षणसब पुरा धीरजके साथ , चिन्हसब , चमत्कार आर शक्तिके कामके साथ तोरसिके बिचमे प्रकट कैल गेलौ रहे |
\v 13 आर दोसर मण्डलीसिसे कोनो बातमे तुहेंसब कम पैल्हैं ? हौँ एकटा बातमे तोरासिके हमरा माफ करे पड्तौ , हमे तोरसिके लिए बोझ नैबन्लियौ |
\v 14 आब तेसर बेर तोरसिकते आबैले हमे तैयार छियै | हमे तोरसिके लिए बोझ नैबन्बौ , कहिनेकी हमे तोरसिके सम्पति नैचाहैछियौ मगर तोरासिके चाहैछियौ | कहिनेकी बाप म्याके लिए बेटाबेटीके नै मगर बेटाबेटीके लिए बाप म्याके जम्मा करे पडैछै |
\v 15 हमे तोरसिके लिए बहुते खुसीके साथ खर्च कर्बौ , आर आप्नहौं भी अप्ने आपके खर्च कर्बौ | अगर हमे तोरासिके बेसी प्रेम कैलियौ ते , कि हमे कम प्रेम पैबै ?
\v 16 हमे तोरासिके बोझ नैबोकैलियौ , यी बात ठिके छै , मगर हमे तोरासिके चलाखी क्याके फसैलियौ कहिके तुहेंसब कहैछैं |
\v 17 तोर्सिकते पठैल आदमीसिमे हमे कोन आदमीद्वारा तोरसिसे फैदा उठैलियौ रहे |
\v 18 हमे तितसके जैले आग्रह कैलियै , आर ऊ भ्याके ओकर संगमे पठैलियै | कि तितस तोरासिसे कोनो फैदा उठैल्कौ ? कि हमेसब एक्के आत्मासे नैचल्लियै ? कि हमेसब एक्के कदममे नैचल्लियै ?
\v 19 कि तुहेंसब यी सोचैछैं , कि एखन्तक तोरसिके आगु हमेसब आप्ने सफाई दैछियै ? प्रियसब , हमेसब परमेश्वरके सामने मसीहमे बोलैछियै , आर यी सभे बात तोरासिके मजबुत बनाबैके लिए छौ |
\v 20 कहिनेकी जब हमे ऐबौ हमर इच्छा कैल बमोजिम तोरासिके नैदेख्बौ , आर तहुँसब भी हमरा आपन इच्छा बमोजिम नैपैभैं कि कहिके हमरा डर लाग्ल छै | शायद ओत्ते झगडा , डाह , क्रोध ,स्वार्थ , बत्कट्टा , निन्दा चर्चा , अभिमान आर गोलमाल हैतौ शायद |
\v 21 हमरा डर लागैछै कि हमे जब ऐबौ हमर परमेश्वर हमरा तोरसिके आगु निच्चा गिर्या देतै , आर बहुते झनके लिए हमरा शोक करेपड़तै , जेसब पहिला पाप कैल्कै रहे , आर आपन कैल अशुद्धता , व्यभिचार ,आर छाडापनसे पश्चताप नैकैले हैतै |
\c 13
\p
\v 1 तेसरबेर हमे तोरसिके ऐबौ | कोनो भी दोष दी या तीन साक्षीसिके गवाहीद्वारा साबित करे पडैछै |
\v 2 दोसर तोरसिके बिचमे रहैबेरियाँ हमे तोरासिके चेतावनी देल जेरं आब अनुपस्थित भेलमे भी हमे तोरासिके चेतावनी दैछियौ | हमे फेरु आबैबेरियाँ पहिला पहिला पाप करेबालासिके आर कक्रहौ हमे छोडेबाला नैछियै -
\v 3 कहिनेकी मसीह हमरामे बोलैछै कहिके सबुत तुहेंसब चाहैछैं |तोरसिसे संगके व्यवहारमे ऊ दुर्बल नैछै , मगर ऊ तोरासिमे शक्तिशाली छौ |
\v 4 कहिनेकी दुर्बलतामे ऊ क्रुसमे टांग्ल गेलै , मगर परमेश्वरके शक्तिमे ऊ जिन्दा छै | एरंके हमेसब ओकरसंगे दुर्बल हैछियै , मगर तोर्सी संगे हमरसिके व्यवहारमे परमेश्वरके शक्तिद्वारा अप्नासब ओकरसंगे जिबै |
\v 5 तुहेंसब विश्वासमे मजबुत छैं कि नै छैं कहिके अप्ने आपके आप्नहै से जांचिके देख | अप्ने आपके जांच | जांचैमे असफल नैहैभैं ते येशु मसीह तोरासिमे छौ कहिके तोरासिके मालुम होना चाही !
\v 6 हमे आशा करैछियै कि अप्नासब असफल नैभेलियै छे कहिके तुहेंसब मालुम पैभैं |
\v 7 मगर हमेसब परमेश्वरमे प्रार्थना करैछियै, कि तुहेंसब कोनो खराबी नैकर | अप्नासब परिक्षामे सफल भेल जेरं देख्खा नैपड्ना चाही | अप्नासब असफल भेल जेरं देख्ल जैतै तैयोपर तुहेंसब जे अच्छा छै से कर |
\v 8 कहिनेकी हमेसब सत्यके बिरुधमे कुछु करैले नैसक्बै केवल सत्यके लिए खाली करे सकैछियै ,
\v 9 कहिनेकी हमेसब कमजोर हैबेरियाँ आर तुहेंसब सामर्थी हैबेरियाँ हमेसब आनन्दित हैछियै | तोरसिके प्रगतिके लिए ही हमेसब प्रार्थना करैछियै |
\v 10 तोरसिसे अलग भेल बेरियाँ हमे यी लिखैछियौ , यी कारणसे कि तोर्सिकते आबैबेरियाँ प्रभुके हमरा देल अधिकार कडासे हमरा प्रयोग करे नैपडै | ऊ ते बनाबैके लिए देल छै तोडैके लिए नै |
\v 11 अन्तिममे भ्यासब , आब बिदा दे | सिद्धताके लक्ष्य राख | सान्त्वना पा | एक दोसरसे सहमत हो |शान्तिमे र , आर प्रिय शान्तिके परमेश्वर तोर्सी संगे रह्तौ |
\v 12 एक दोसरके पवित्र चुम्बन से अभिवादन कर |
\v 13 सभे सन्तसब तोरासिके अभिवादन पठैल्कौ छे |
\v 14 प्रभु येशु मसीहके अनुग्रह , परमेश्वरके प्रेम आर पवित्रआत्माके संगति तोर्सी सभै संगे रहौ |
