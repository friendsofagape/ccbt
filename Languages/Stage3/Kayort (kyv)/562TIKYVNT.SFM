\id 2TI
\ide UTF-8 
\rem Copyright Information: Creative Commons Attribution-ShareAlike 4.0 License 
\h 2 तीमुथियुस 
\toc1 2 तीमुथियुस 
\toc2 2 तीमुथियुस 
\mt1 2 Timothy 
\mt1 2 तीमुथियुस 
\c 1
\p \v 1 मसीह येशुमे भेल जीवनके प्रतिज्ञा मुताबिक परमेश्वरके इच्छाद्वारा मसीह येशुके प्रेरित पावलसे ,
\v 2 हमर प्यारा बच्चा तिमोथीके परमेश्वर पिता आर आपनसिके प्रभु मसीह येशुसे अनुग्रह , कृपा आर शान्ती |
\v 3 जब हमे निरन्तर आपन प्रार्थनामे तोरा याद करैछियौ , हमे परमेश्वरके धन्यवाद दैछियै जकर सेवा हमर बाप पुर्खाके कैल जुगुर आपन शुद्ध बिबेकसे करैछियै |
\v 4 तोर लोरके सम्झिके रात दिन तोरासे मुलाकात करैके हमर बड्का इच्छा हैछै , आर हमे आनन्दसे भरे सकियै |
\v 5 हमरा तोर निष्कपट बिश्वासके याद आबैछै , ऊ विश्वास जे बिश्वास पहिला तोर दादी लोइसमे रहौ ,आर तोर म्या युनिसमे , आर हमरा निश्चय छै कि ऊ बिश्वास तोरामे भी छै |
\v 6 सेल्याके हमे तोरा याद दिलाबैछियौ , कि हमे तोरापर हाथ राखिके तोर पैल परमेश्वरके वरदानके प्रज्वलित राख |
\v 7 कहिनेकी परमेश्वर अपनासिके डरके आत्मा नै मगर शक्ति , प्रेम आर आत्मसंयमके आत्मा देल्कै छे |
\v 8 सेल्याके आपनसिके प्रभुके गवाही दियैले लाज नैमान , नैते हमर , ओकर कैदीके , मगर परमेश्वरके शक्तिमे सुसमाचारके लिए दुख भोगमे तुहें सामिल हु |
\v 9 ऊ अपनासिके उद्दार कैल्कै आर एकटा पवित्र बोलावटद्वारा बोलैल्कै | आपनसिके कामके आधारमे नै , मगर ओकर आप्ने अभिप्राय आर अनुग्रहके आधारमे छै , जे ऊ मसीह येशुमे युग युग आगुसे अपनासिके देल्कै रहे |
\v 10 जे अनुग्रह आब आपनसिके मुक्तिदाता मसीह येशुके आगमनसे प्रकट भेलै छे | ऊ मौतके नाश करिके जीवन आर अविनाशके सुसमाचारसे प्रकाशमे आन्लकै |
\v 11 इहा सुसमाचारके लिए हमे एक प्रचारक ,प्रेरित , आर शिक्षक नियुक्त भेलियै |
\v 12 सेल्याके हमे यी बात भोग्बो कैलियै छे | मगर हमे नैलाज मानैछियै , कहिनेकी हमे ककरापर बिश्वास कैलियै छे से हमे जानैछियै , आर हमरा निश्चय छै , जे चीज हमे ओकरा ऊ दिन तक सौंपलियै छे , ऊ सुरक्षित राखे सकेबाला ऊ छै |
\v 13 मसीह येशुमे भेल बिश्वास आर प्रेममे तुहें हमरसे सुन्ल सच्चा बातइसके नमुनाके अनुसरण कर |
\v 14 तोर जिम्मा लगैल सत्यके अपनासिमे रहेबाला पवित्र आत्माके शक्तिसे सुरक्षित राख |
\v 15 एशियामे हुएबालासब सभेको हमरसे तर्कीके गेलै छे कहिके तोरा मालुमे छौ , ओकरामेसे फुगेलास आर हर्मेनेगस छै |
\v 16 प्रभु ओनिसिफरसके घरानाके कृपा करै , कहिनेकी ऊ हमरा अक्सर हौसला दै आर हमर सिक्कड़के लाज नैमानै |
\v 17 मगर जब ऊ रोम ऐलै ऊ हमरा जोड तोडसे खोजिके पैल्कै |
\v 18 प्रभु के दिनमे प्रभु ओकरा कृपा प्रदान करै | तोरा अच्छासे मालुमे छौ ,एफिससमे ऊ हमर पुरा सेवा कैल्कै रहे |
\c 2
\p \v 1 सेल्याके , तुहें हमर बच्चा , मसीह येशुमे भेल अनुग्रहमे मजबुत बन |
\v 2 बहुते झनके साक्षीके उपस्थितीमे तुहें जे बात हमरासे सुन्लहैं छे , ऊ दोसरसिके भी सिखाबे सकेबला बिश्वास योग्य आदमीसिके सौंपी दहैं  |
\v 3 मसीह येशुके अच्छा सिपाहीके जुगुर दुखभोगमे हमरसिके संगे सामेल हु |
\v 4 सेनामे भर्ना भेल सिपाही आरसब धन्धामे नै लागैछै , कहिनेकी ओकरा भर्ना करेबलाके सन्तुष्ट करना ही ओकर लक्ष्य हैछै |
\v 5 प्रतियोगितामे नियम बमोजिम भाग नै लियै तक कोय भी खेलाडी इनाम पाबे नैसक्तै |
\v 6 परिश्रम करेबाला किसानके ही बालीके पहिला हिसा पाना चाही | 
\v 7 हमे कि कहैछियौ बिचार कर , कहिनेकी हरेक चीजमे प्रभु तोरा समझ देतौ |
\v 8 मर्लसे जिन्दा भेल दाउदके बंशके येशु मसीहके याद कर , हमर प्रचार कार्ल सुसमाचार इह्या छै |
\v 9 उह्या सुसमाचार , जकर लिए हमे कष्ट भोगैछियै आर अपराधी जुगुर सिक्कड़ ल्याके बान्हल छियै | मगर परमेश्वरके बचन ते सिक्कड़ ल्याके बान्ह्ल नैजैतै |
\v 10 सेल्याके चुनसिके लिए हमे सभे चीज सहैछियै , ताके उहोसब अनन्त महिमाके साथ् मसीह येशुमे भेल महिमा पाबे सकै |
\v 11 यी कहैल निश्चित छै , अगर अपनासब ओकरसंगे मर्ल छियै ते अपनासब भी ओकरे संगे जिबै ,
\v 12 अपनासब सह्बै ते ओकरे संगे राज्य भी कर्बै , अपनास्सब ओकरा इन्कार कर्बै ते , उहो अपनासिके इन्कार कर्तै ,
\v 13 अपनासब अविश्वासी छियै ते ऊ बिश्वासयोग्य रह्तै , कहिनेकी ऊ आपन आदमीके इन्कार करे नैसकैछै |
\v 14 यी बात ओकरासिके सम्झा दहैं आर प्रभुके आगुमे आज्ञा दहैं कि उसब शब्दसिके बिषयमे तर्क बितर्क नैकरै , जे भलाई नैकरैछै , मगर खाली सुनेबलासिके नोक्सानी करैछै |
\v 15 लजाबे नैपड़ेबाला आर सत्यके बचन ठिकसे प्रयोग करेबला कामदार जुगुर अप्ने आपके परमेश्वरमे ग्रहणयोग्य बनाबैके पुरा कोशिश कर |
\v 16 भक्तिहीन बकबक त्याग , कहिनेकी यी आदमीके आरहौ बेसी भक्तिहिनता महर ल्याजैछै |
\v 17 ओकरसिके घा सइन घा जुगुर गड्ले जैछै | ओकरासिमेसे हुनमेनियस आर फिलेतस छै |
\v 18 पुनरुत्थान पहिलहै भ्या गेलै छे कहिके यीसब सत्यसे भट्किके गेलै छे | कत्ना झनके बिश्वासके यीसब खल्बलाबैछै |
\v 19 मगर परमेश्वरके दृढ जग खडे रह्तै , आर ओकरामे यी छाप लाग्ल छै  प्रभु आपन आदमीके चिन्हैछै , आर प्रभुके नाम लिएबाला सभेको अधर्मसे दुर रहक |
\v 20 बड्का घरमे खाली सोना आर चाँदीके वर्तन नैरहैछै , मगर लकडी आर माटिके भी हैछै ,  कोनो आदरके लिए कोनो अनादरके लिए |
\v 21 जे चीज आनादरके छै , अगर कोय ओकरासे अप्ने आपके शुद्ध कर्तै ते ऊ आदरके कामके लिए एकटा वर्तन बन्तै आर घरके मालिकके लिए चोख , उपयोगी आर कोनो भी अच्छा कामके लिए तैयार हैछै |
\v 22 सेल्याके जवानीके अभिलाषासब त्याग आर शुद्ध हृदयसे प्रभुके नाम लिएबालासिके संगे संग धार्मिकता , बिश्वास , प्रेम आर शान्तिके लक्ष्य राख |
\v 23 मगर मुर्ख आर बेसमझके सवाल जबाबके इन्कार कर - तुहें जानैछैं एकरासे झगडा हैछै |
\v 24 प्रभुके सेवक झगडा करेबला नैहोना चाही , मगर सभैके लिए दयालु , योग्य शिक्षक , सहनशील ,
\v 25 आर नम्रताके साथ् आपन बिरोधीसिके सुधारेबाला होना चाही , आर शायद परमेश्वर ओकरासिके पश्चताप करैके , सत्यके बुझैके मन देतै ,
\v 26 आर उसब चेतना पाबिके दियाबलसके फाँससे निकल्तै , जे ओकरासिके ओकर इच्छा मुताबिक चलैले कैदी बनैले छै |
\c 3
\p \v 1 मगर यी बुझिके राख , कि अन्तके दिनमे डरलग्गा समय ऐतै |
\v 2 कहिनेकी आदमीसब खाली अप्ने आपके प्रेम करेबला , रुपिया पैसाके मोह करेबाला , घमण्डी , हठी , दोसरके बद्नाम करेबला , म्या बापके आज्ञापालन नैकरेबाला , बैगुनी आर अपवित्र ,
\v 3 स्वाभाविक प्रेम रहितके , खुशी बनाबे नैसकेबला , दोसरके बद्ख्वाई करेबाला , दुराचारी , क्रुर , अच्छा चीजके घृणा करेबाला ,
\v 4 विश्वासीघाती , उताउला , अहंकारसे फुल्ल , परमेश्वरसे सुखबिलासके प्रेम करेबला ,
\v 5 भक्तिके भेष लिएबाला मगर ओकर शक्तिके इन्कार करेबला हैतै | एरंको आदमीसिसे अलग र |
\v 6 कहिनेकी ओकरसिमेसे कोय कोय घर घर ढुकिके पापसे दाब्ल आर बिभिन्न मनोभावके कब्जामे पड्ल कमजोर औरतसिके आपन कब्जामे लैछै |
\v 7 जे औरतसब सिखैले ते सभे दिन सिखैछै , मगर सत्यके ज्ञानमे कभी भी नैआबे सकैछै |
\v 8 यान्नेस आर याम्ब्रेस मोशाके बिरोध करै जुगुर यी आदमीसब भी सत्यके बिरोध करैछै | यी आदमीसब भ्रष्ट दिमागके आर नकली बिश्वासके हैछै |
\v 9 मगर उसब आरहौ बेसी बहुते टिके नैसक्तै , कहिनेकी उटा दीटा आदमीके जुगुर ओकरसिके मुर्खता सभैकते प्रकट हैतै ||
\v 10 आब ते तुहें हमर शिक्षा , हमर चरित्र , हमर जीवनके लक्ष्य , हमर बिश्वास , हमर धैर्य , हमर प्रेम , हमर स्थिरता देख्लहैं छे ,
\v 11 हमर सतावटसब आर हमर कष्टसब - एन्टिओखियामे , आइकोनियनमे आर लुस्त्रामे हमरपर कि पडिके ऐलै आर केरं सतावटसब सह्लियै , तैयोपर प्रभु ऊ सभैसे हमरा बचैल्कै |
\v 12 मसीह येशुमे भक्तिसाथ् जीवन बिताबैके इच्छा करेबलासब सभेको सतावटमे पडैछै |
\v 13 मगर दुष्ट आदमीसब आर ठगाहासब ठगिके आर ठग्ल जैके आरहौ आरहौ दुष्ट हैते जैतै |
\v 14 मगर तुहें आपन सिख्ल आर दृढताके साथ् बिश्वास कैल यी बातमे लाग्ल र | उटा ककरसे सिख्लहैं से तुहें आप्नहैं जानैछैं | 
\v 15 तुहें बचपन से ही धर्मशास्त्रसे परिचित छैं , जे मसीह येशुमे भेल बिश्वासके द्वारा मुक्तिके लिए तोरा शिक्षा दिए सकैछौ |
\v 16 सम्पूर्ण पवित्र शास्त्र परमेश्वरके प्रेरणासे भेलै छे , आर यी सिखाबैले , अर्ती दियैले , सच्याबैले , धार्मिकतामे तालिम दियैले लाभदायक हैछै ,
\v 17 ताकी परमेश्वरके जन सभे सुकर्ममे पुरा रुपसे सुसज्जित भ्याके सिद्ध भेल है |
\c 4
\p \v 1 परमेश्वरके सामने आर जिन्दा आर मुर्दाके इन्साफ करैले आबेबला येशु मसीहके सामने , आर ओकर आगमन आर राज्यके ध्यानमे राखिके हमे तोरा कडा आज्ञा दैछियौ ,
\v 2 बचन प्रचार कर , समय आर बेसमयमे तत्पर र , अर्ती दहैं , धोप , उत्साह दहैं , आर धैर्यमे आर शिक्षा दियैमे नैचुक |
\v 3 कहिनेकी एरं समय आबैछै , जब उसब ठिक शिक्षाके नैसहेबला हैतै , मगर अप्ने आपके मन पडेबाला बात खाली सुने चाहैछै आर आपन रुची मुताबिकके शिक्षक जमा कर्तै ,  
\v 4 आर सत्य बात सुनैसे तर्कीके जैतै , दन्तकथा महर भट्किके जैतै |
\v 5 तुहे मजबुत बन | कष्ट भोग , प्रचारकके काम कर , आर तोर सेवाके काम पुरा कर |
\v 6 कहिनेकी हमे ते बलीके रुपमे अर्पण हुए लाग्लियै छे , आर हमर बिदाइके समय ऐल छै | 
\v 7 हमे उत्तम लडै लड़लियै छे | हमे दौड खतम कैलियै छे | हमे बिश्वासके बचाके राख्लियै छे | 
\v 8 आब हमर लिए धार्मिकताके मुकुट राख्ल छै , जे धार्मिकताके न्यायधीश प्रभु हमरा ऊ दिन देतै , आर खाली हमरा नै , मगर ओकर पुनरागमन प्रिय मानेबाला सभैके देतै |
\v 9 हमर लगत जल्दी आबैके भरमग्दुर कोशीश कर |
\v 10 कहिनेकि डेमास यी बर्तमान संसारके प्रेम करिके हमरा त्यागीके ऊ थेस्लोनिकेमे गेलै छे | क्रेसेन्स गलातियामे गेलै छे , आर तितस दलमातियामे | 
\v 11 खाली लुका हमरसंगे छै | मर्कुसके खोजीके तुहें आपन संगे आन, कहिनेकी ऊ हमर सेवा करैमे खुबे उपयोगी छै |
\v 12 मगर तुखिकसके हमे एफिससमे भेज्लियै छे |
\v 13 त्रोआसमे कार्पस कते छोड्ल हमर पैजामा आर किताबसब , बिशेष करिके चर्मपत्रसब तुहें आबैबेरियाँ आपन संगेमे आन |
\v 14 तमौटे अलेक्जेन्डर हमरा बहुते खराबी कैल्कै |प्रभु ओकरा ओकर काम मुताबिकके बदला देतै |
\v 15 ओकरासे तहूँ होसियार र , कहिनेकी ऊ हमरसिके प्रचारके घोर बिरोध कैल्कै |
\v 16 हमर पहिलाके प्रतिबादमे कोय हमर पक्ष नैलेल्कै , मगर सभेको हमरा त्यागल्कै | यी बातके दोष ओकरासिके नैलागै |
\v 17 मगर सभे अन्यजातिसब सुने सकै कहिके प्रभु हमरसंगे खडा भेलै आर पुरा रुपसे बचनके घोषणा करैले हमरा शक्ति देल्कै | तब हमे सिंहके मुखसे छुटकारा पैलियै |
\v 18 प्रभु हमरा सभे खराबीसे बचैतै आर ओकर स्वर्गीय राज्यके लिए हमर उद्दार कर्तै | ओकरा सभे दिन महिमा है | आमिन |
\v 19 प्रिस्कीला आर अकिलासके आर ओनेसिफरसके घरानाके अभिवादन कहिदहैं |
\v 20 इरास्तस कोरिन्थमे ही रहलै , त्रोफिमसके ते हमे मिलेट्समे बेमार अवस्थामे छोड्लियै |
\v 21 जाड आबैसे पह्लहै आबैके कोशीस कर | युबुलस तोरा अभिवादन पठैल्कौ छे आर पुडेस , लिनस , क्लौडिया आर सभे भाइसब भी |
\v 22 प्रभु तोर आत्मासंगे रहौ | तोरसंगे अनुग्रह रहौ |
