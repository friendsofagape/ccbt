\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1 पावल, सिलास आर तिमोथीसे , परमेश्वर आपनसिके पिता आर प्रभु येशु मसीहमें थेसलोनिकीसिके मण्डलीके :
\v 2 परमेश्वर पिता आर प्रभु येशु मसीहसे तोरासिके अनुग्रह आर शान्ति |
\v 3 भ्यासब , तोरसिके लिए परमेश्वरके सभेदिन धन्यवाद चढ़ाबैले हम्मेसब मजबुर छियै | यी योग्य भी छै , कहिनेकी तोरसिके विश्वास बहुते वृद्धी हैछौ आर एकदोसरप्रतिके तोरसिके प्रेम बढैछौ |
\v 4 सेल्याके तोरसिके सभे सतावट आर तुहेंसब सहिरह्ल कष्टसिके बिचमें तोरसिके स्थिरता आर विश्वासके लिए परमेश्वरके मण्डलीसिके बिचमे हमेसब बहुते गर्व करैछियै |
\v 5 परमेश्वरके धार्मिक इन्साफके साक्षी यीहा छै कि तुहेंसब परमेश्वर के राज्यके योग्य ठहरे सक्हैं , जकर लिए तुहेंसब दुख भोगैछैं |
\v 6 परमेश्वर न्यायी छै , ऊ तोरासिके दुख दिएबलासिके दुख दैछै ,
\v 7 आर तुहें कष्ट पैलसिके हमरे सिकेसंगे आराम दैछै | यी तब हैछै जब प्रभु येशु आपन शक्तिशाली स्वर्गदुतसिके संगे बर्ल आगिनमे स्वर्गसे प्रकट हैतै |
\v 8 परमेश्वरके नैचिन्हेबालासिके आर आपनसिके प्रभु येशुके सुसमाचार नैमानेबालासिके ऊ दण्ड देतै |
\v 9 उसब अनन्त विनाशके दण्ड तथा प्रभुके उपस्थिति आर ओकर शक्तिके महिमासे अलग हुएबाला दण्ड भोग्तै ,
\v 10 जब ऊ दिन ओकर सन्तसिमे महिमा पाबैले आर विश्वास करेबला सभैके आश्चर्य चकित करैले ऊ ऐतै , कहिनेकी तोरासिके देल हमर साक्षीमे तुहेंसब विश्वास कैल्हैं |
\v 11 यीहा कारणसे हमेसब तोरसिके सभैके लिए लगातार प्रार्थना भी करैछियै कि हमरसिके परमेश्वर तोरासिके आपन बोलावटके योग्य बनाबौ , आर सभे अच्छा उद्देश्य आर विश्वासके कामके ओकर शक्ति द्वारा पुरा क्यादौ ,
\v 12 ताकी आपनसिके परमेश्वर आर प्रभु येशु मसीहके अनुग्रहके मुताबिक हमरसिके प्रभु येशुके नाम तोरासिमे महिमित हौ आर तुहेंसब ओकरामे |
\c 2
\p \v 1 भ्यासब , आपनसिके प्रभु येशु मसीहके आगमनके विषयमे आर ओकरा भेटैले अप्नासब एकसाथ जम्मा हुऐके विषयमे हमेसब तोरासिके बिन्ति करैछियौ 
\v 2 कि कोनो अगमवाणी या वचन या कोनो चिठी प्रभुके दिन नज्दिक ऐल छै कहिके बतैतौ ते , उटा हमरसिसे ऐल छै कहिके तोरसिके मन तुरुन्ते विचलित नै हौ यानिकि तुहेंसब नै औक्ता |
\v 3 कोय कोनो किसिमसे तोरासिके धोखा नैदौ | कहिनेकी जबतक बिद्रोह नैहैतै पापके आदमी , यानिकी सर्वनाशके बेटा प्रकट नैहुऐ तक उटा दिन नैऐतै |
\v 4 ऊ इश्वर कहलैल सभे यानिकी पुज्ल ज्याबाला चीजसिके बिरोध कर्तै आर ऊ अप्ने आपके सभैसे उचा बनैतै , एत्ते तक की अप्ने आपके परमेश्वर घोषणा करिके परमेश्वरके मन्दिरमे ऊ बैठ्तै |
\v 5 कि तोरासिके याद नैछौ , तोरसिके संगे हुऐबख्तियाँ हमे तोरासिके यी बात कहैलियौ रहे ?
\v 6 ऊ आपन समयमे प्रकट है कहिके कोन चीज ओकरा एखनतक रोकिके राखल्कै छे तुहेंसब जानैछैं |
\v 7 कहिनेकी अधर्मके रहस्य पह्लहैं से काम करैछै , एखनतक जे ओकरा रोकीके राखल्कै छे ऊ नैहटै तक ओकरा रोकिएके राख्तै |
\v 8 तब ऊ पापके आदमी प्रकट हैतै , जकरा प्रभु येशु आपन मुखके सांससे नाश कर्तै , आर ओकर आगमनके प्रकाशसे ओकरा नाश कर्तै |
\v 9 शैतानके कामकाज मुताबिक पापके आदमी सारा शक्ति आर छलपूर्ण चिन्हसब आर चमत्कार सहित ,
\v 10 आर नाश हुएबालासिके छलमे करैले सभे दुष्टता सहित ऐतै , कहिनेकी उसब सत्यके प्रेम करैले आर ओरंके जियैले इन्कार कैल्कै |
\v 11 सेल्याके उसब झुटा बातमे विश्वास करै कहिके परमेश्वर ओकरासिपर एकटा शक्तिशाली भ्रम पठाबैछै ;
\v 12 ताकी सत्यपर विश्वास नैकरेबाला मगर अधार्मिकतामे आनन्द मनाबेबला सभेको दोषी ठहरै |
\v 13 प्रभु द्वारा प्रेम कैल भ्यासब , तोरसिके लिए हमेसब परमेश्वरमे धन्यवाद चढाबैले मजबुर छियै , कहिनेकी शुरुसे ही पवित्रआत्माके पवित्र बनाबेबला कामद्वारा आर सच्चाई पर के विश्वासद्वारा जियैले परमेश्वर तोरासिके चुनल्कौ |
\v 14 एकरे लिए हमरसिके सुसमाचारद्वारा हमरसिके प्रभु येशु मसीहके महिमा पाबैले ऊ तोरासिके बोलैल्कौ |
\v 15 सेल्याके भ्यासब , मजबुत भ्याके खडा हु , चाहे मुखके बोलीसे है , चाहे हमरसिके चिठीसे है - तुहेंसब जे शिक्षा पैल्हैं छे ,ओकरा थामिके राख |
\v 16 आब अप्नासिके प्रेम करेबाला आर अनुग्रहद्वारा अनन्तके सान्त्वना आर उत्तम आशा दिएबाला आपनसिके प्रभु येशु मसीह आप्नहैं तथा परमेश्वरसिके पिता ,
\v 17 तोरसिके हृदयके सान्त्वना दौ आर सभे अच्छा काम आर बोलीमे तोरासिके स्थिर कराबौ |
\c 3
\p \v 1 अन्तमे भ्यासब , हमरसिके लिए प्रार्थाना कर ,ताकी प्रभुके वचन जल्दीसे फैलै आर विजय है , जेरंके तोरसिके बिचमे भी भेलै रहे ,
\v 2 आर भ्रष्ट आर दुष्ट आदमीसिसे हमेसब छुटकारा पाबे सकियै , कहिनेकी सभै संगे विश्वास नैहैछै |
\v 3 मगर प्रभु ते विश्वासयोग्य छै | ऊ तोरासिके स्थिर करैतौ आर दुष्टसे बच्याके राख्तौ |
\v 4 हमेसब जे बातके आज्ञा दैछियै ,उटा तुहेंसब करैछैं आर कर्बहैं कहिके हमेसब तोरसिके बारेमे प्रभुमे भरोसा राख्लियै छे |
\v 5 प्रभु तोरसिके हृदयमे परमेश्वरके प्रेम आर मसीहके धीरजमे ल्याजौ |
\v 6 आब भ्यासब , हमरसिके प्रभु येशु मसीहके नामसे तोरासिके आज्ञा दैछियौ , कि हमरसिसे तुहेंसब पैल शिक्षामे नैचलेबाला हरेक कोढिया भ्यासिसे अलग र |
\v 7 कहिनेकी तोरासिके केरंके हमर नक्कल करे पड्तौ से तुहेंसब आप्नहैं जानैछैं | तोरसिके संगे हुऐ बख्तियाँ कोढिया भ्याके नैबैठ्लियै |
\v 8 हमेसब फोकटमे कक्रो रोटी नै खैलियै | मगर तोरासिके कक्रहौ भार नैहौ कहिके हमेसब दिनरात मेहनतके साथ खटीके काम कैलियै |
\v 9 सहायता पाबैके हमरसिके हक नै भ्याके नै , मगर हमरसिके आचरण तोरसिके लिए आदर्श बनौ कहिके हमेसब ओरं कैलियौ |
\v 10 तोरसिके संगमे हुऐ बख्तियाँ तोरासिके यी आज्ञा देलियौ रहे , “ कोय काम नैकरैछै ते ऊ खाना नैखाक् |”
\v 11 कहिनेकी हमेसब सुनैछियै , कि तोरसिमेसे कतना झन कोढिया जीवन बिताबैछै | उसब अप्ना कोनो काम नैकरैछै , मगर दोसरके काममे बेकारमे हाथ दैछै |
\v 12 आब एरंको आदमीसिके प्रभु येशु मसीहके नाममे हमेसब आज्ञा आर अर्ति दैछियै , कि चुपचाप उसब आपन काम करक आर आप्ने हाथसे काम क्याके खाक् |
\v 13 तुहें भ्यासब , भलाइ करैमे थकित नै हु |
\v 14 यी चिठीमे हमरसिके कहेल बात अगर कोय पालन करैले इन्कार करैछै ते , ओकरा चिन्हीके राख | आर ओकरासे कोनो सम्बन्ध नैराख आर ऊ लाजमे पडै |
\v 15 तैयोपर ओकरा शत्रु जुगुर नैसोच ,मगर भ्याके जुगुर ओकरा चेतावनी दहैं |
\v 16 आब शान्तिके प्रभु आप्नहैं सभे समय , हर तरहसे तोरासिके शान्ति दौ | प्रभु तोरसिके सभै संगे रहौ |
\v 17 हमे पावल , आप्ने हाथसे यी अभिवादन लिखैछियौ | हमर सभे चिठीके चिनारी यीहा छै |ओहिनेके हमे लिखैछियै |
\v 18 हमरसिके प्रभु येशु मसीहके अनुग्रह तोरसिके सभैके संगे रहौ |
