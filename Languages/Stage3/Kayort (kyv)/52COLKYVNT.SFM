\id COL
\ide UTF-8 
\rem Copyright Information: Creative Commons Attribution-ShareAlike 4.0 License
\h कुलुस्सियों 
\toc1 कुलुस्सियों 
\toc2 कुलुस्सियों 
\mt1 Colossians 
\mt1 कुलुस्सियों 
\c 1
\p \v 1 परमेश्वरके इच्छाद्वारा मसीह येशुके प्रेरित पावल आर आपनसिके भाइ तिमोथीसे ,
\v 2 मसीहमे भेल कलास्सेके सन्तसब आर विश्वासी भाइसिके : परमेश्वर आपनसिके पितासे अनुग्रह आर शान्ति |
\v 3 तोरसिके लिए प्रार्थना करैबख्तियाँ हमेसब आपनसिके प्रभु येशुके पिता परमेश्वरके सभे दिन धन्यवाद चढ़ाबैछियै ,
\v 4 कहिनेकी मसीह येशुमे तोरसिके बिश्वास आर सभे सन्तसिके प्रतिके तोरसिके प्रेमके बिषयमे हमेसब सुन्लियै छे ,
\v 5 जे तोरसिके लिए स्वर्गमे राख्ल आशाके कारणसे ही छौ | यी बिषयमे तुहेंसब पह्लहैं सत्यके वचन यानिकी सुसमाचारमे सुन्ले छहैं |
\v 6 यी सुसमाचार तोरसिकते ऐल् छौ आर सच्चे सारा संसारमे फलदायी भ्याके बढैछै | सत्यतामे तुहेंसब परमेश्वरके अनुग्रह सुन्ल आर बुझ्ल दिनसे सुसमाचार तोरसिके बीचमे ओहिने करिके काम करैछै ,
\v 7 जे बात तुहेंसब हमरसिके प्रिय दास इपाफ्राससे सिख्लहैं | ऊ हमरसिके पक्षमे मसीहके विश्वासी सेवक छै |
\v 8 ऊ पवित्र आत्मामे भेल तोरसिके प्रेमके बिषयमे हमरासिके बतैल्कै छे |
\v 9 सेल्याके हमेसब ऊ सुनैके दिनसे ओकर इच्छाके ज्ञानसे सारा आत्मिक बुद्धी आर समझमे तुहेंसब पुरा हु कहिके बिन्ती कर्ते तोरसिके लिए प्रार्थना करैले नैछोड्लियै छे ,
\v 10 आर ओकर पुरा रुपसे प्रसन्न करैके प्रभुके योग्यके जीवन बितैते आर सभे अच्छा काममे फलवंत हैते परमेश्वरके ज्ञानमे बढ़ते ज्या सकहैं |
\v 11 ओकर महिमित शक्ति मुताबिक आनन्दके साथ् सभे सहनशीलता आर धैर्यके तुहेंसब सारा शक्तीके साथ् मजबुत हु |
\v 12 ज्योतिमे सन्तसिके उतराधिकारके सहभागी हुऐले अपनासिके सक्षम बनाबेबाला पिताके धन्यवाद चढा |
\v 13 ऊ अपनासिके अन्धकारके राज्यसे छुटैल्कै आर आपन प्रिय पुत्रके राज्यके भितर अपनासिके रोप्लकै छे |
\v 14 ओकरामे आपनसिके उद्दार यानिकी पापके क्षमा छै |
\v 15 ऊ अदृश्य परमेश्वरके प्रतिरुप , सारा सृस्टीके ज्येष्ठ छै ,
\v 16 कहिनेकी ओक्रहैमे सभे चीज सृष्टी भेलै रहे | स्वर्गमे आर धर्तीमे भेल दृश्य आर अदृश्य चीजसब , चाहे सिंहासनसब , चाहे प्रभुत्वसब , चाहे प्रधानतासब , चाहे अधिकारसब , सभे चीज ओक्रहैसे आर ओकरे लिए सृजल छै |
\v 17 उह्या ही सभे चीजसे आगु छै आर ओकरहैमे सभे चीज बान्हल छै |
\v 18 ऊ शरीर यानिकी मण्डलीके शिर छै , उह्या शुरु छै , मर्लमे से जिन्दा हुएबाला पहिला उह्या छै , ताकी सभे चीजमे ऊ सर्वोच्च है |
\v 19 कहिनेकी ओकर सारा पूर्णता मसीहमे बास करैके कारणसे परमेश्वर प्रसन्न भेलै ,
\v 20 आर परमेश्वर ओकर क्रुसके लहुद्वारा शान्ति कराके धर्तीके है चाहे स्वर्गके , ओकरे द्वारा ही सभे चीजके आपनसंगे मिलापमे आन्लकै |
\v 21 बित्ल समयमे दुष्ट काम करिके तुहेंसब बिराना भ्याके आपन मनमे बिरोधी भेल रहैं |
\v 22 मगर आपन सामने तोरासिके पवित्र , निष्खोट आर निर्दोष पेश करैले मसीहके मासुके शरीरमे ओकर मौतके द्वारा तोरासिके ऊ आब मिलापमे आन्लकौ छे -
\v 23 अगर तुहेंसब आपन बिश्वासमे अचल आर स्थिर हैल रह्भैं आर तोरसिके सुन्ल सुसमाचारके आशासे नैहटलहैं ते | इह्या ऊ सुसमाचार छै , जे स्वर्गके निच्चामे सभे प्राणीके प्रचार कर्ल छै , जकर हमे पावल , धर्म - सेवक भेलियै |
\v 24 आब तोरसिके लिए हमर दुख भोगमे हमे आनन्द मनाबैछियै आर मसीहके कष्टके कमीके ओकर शरीरके खातिर यानिकी ओकर मण्डलीके लिए हमे आपन शरीरमे पुरा करैछियै |
\v 25 तोरसिके खातिर हमरा देल इश्वरीय कामके मुताबिक परमेश्वरके बचन पुरा रुपसे प्रचार करैले हमे धर्म- सेवक भेलियै -
\v 26 युग युग आर पुस्तौसे गुप्त रहैल यी रहस्य आब ओकर सन्तसिके प्रकट भेल छै |
\v 27 यी रहस्यके महिमामय सम्पति अन्यजातिसिमे कत्ना महान् छै , उसब बात आपन सन्तसिके प्रकट करैले परमेश्वर चुन्लकै | यी रहस्य मसीह तोरासिमे होना छौ , जे महिमाके आशा छै |
\v 28 सभे आदमीके चेतावनी देते , आर सभे आदमीके सारा बुद्धीमे सिखैते हमेसब ओकरा घोषणा करैछियै , यी कारणसे कि सभे आदमीसिके मसीहमे मजबुत बनाके पेश करे सकियै |
\v 29 हमर अन्तस्करणमे ऊ जोडसे प्रेरणा देल शक्तिके मुताबिक हमे एकरे लिए कठोर परिश्रम करैछियै |
\c 2
\p \v 1 तुहेंसब यी जान कहिके हमे चाहैछियै कि केरंके तुहेंसब आर लाउडिकियामे भेलसब आर हमर मुखे नैदेखेबाला सभैके खातिर हमे कठिन परिश्रम करैछियै ,
\v 2 कि प्रेममे एक्के संगे बान्हल जैके ओकरसिके हृदय प्रोत्साहित है आर पक्का समझके परिपुर्नताके सम्पति आर परमेश्वरके रहस्यके ज्ञान यानिकी मसीहके प्राप्त करै |
\v 3 ओक्रहैमे ज्ञान आर बुद्धीके सारा सम्पति नुकैल छै |
\v 4 हमे यी कहैछियौ , कि बह्काबेबाला बचनसे कोय तोरासिके छल नैकरौ |
\v 5 कहिनेकी शरीर हमे अनुपस्थित भेल पर भी आत्मामे ते तोरेसिके संगे छियौ आर तोरसिके सुव्यवस्था आर मसीहमे तोरसिके बिश्वासके स्थिरतामे हमे रमाबैछियै |
\v 6 सेल्याके जेरंके मसीहके तुहेंसब ग्रहण कैल्हैं , ओहिनेके जीवन बिता |
\v 7 धन्यवाद दियैमे बहुते , तोरासिके शिक्षा देल बमोजिम ओकरामे जड गाड्ल आर निर्माण भेल आर बिश्वासमे मजबुत भेल हु |
\v 8 ध्यान दहैं , कि कोय दर्शनशास्त्र आर खोक्रो छलद्वारा तोरासिके शिकार नैबनाबौ , जे मसीहके मुताबिक नैछै , मगर आदमीके परम्परा आर बिश्वके आधारभूत सिद्दान्तपर अड्ल हैछै |
\v 9 कहिनेकी मसीह मे इश्वरत्वके सारा परिपुर्नता शरीरमे बास करैछै ,
\v 10 आर ओक्रहैमे जीवनके परिपुर्नतामे तुहेंसब ऐल छैं | उह्या सभे शासन आर अधिकारके शिर छै |
\v 11 मसीहके खतनामे पापमय स्वभावके देहके त्यागीके हाथ बिना कैल खतनाद्वारा ओकरामे तोरसिके खतना भेल रहौ |
\v 12 बप्तिष्मामे तुहेंसब ओकरसंगे गाड्ल रहैं | मर्लसे ओकरा जिन्दा करेबाला परमेश्वरके काममे बिश्वास राखैके कारणसे इह्या बप्तिष्मामे तहूँसब ओकरेसंगे जिन्दा कैल गेल्हैं |
\v 13 तुहेंसब आपन अपराध आर शरीर मुताबिक बेखातनामे मर्ल रहैं , मगर परमेश्वर आपनसिके सभे अपराध क्षमा क्याके ओकरेसंगे जिन्दा बनैल्कै ,
\v 14 आर आपनसिके बिरुद्धमे भेल तमसुक आर ओकर सभे कानुनी दाबीसिके क्रुसमे किल्ला ठोकिके रद्द क्यादेल्कै |
\v 15 ऊ प्रधानता आर शक्तिसिके निशस्त्र करिके ऊ सभैके उप्परमे क्रुसपर विजय प्राप्त कैल्कै आर ओकरा खुल्लम खुल्ला तमासा बनादेल्कै |
\v 16 सेल्याके खैमे आर पियैमे या पर्वके दिनमे या अम्बसियामे या बिश्राम दिनके मानैके बिषयमे कोनो आदमी तोरासिके दोष नैदौ |
\v 17 यी जे छै आबेबला चीजके छाया खाली छै , मगर वास्तविकता मसीहमे छै |
\v 18 आप्ने शरीरके कष्ट दिएबाला बातमे जिद्दी करिके , स्वर्गदुतके पुजैले लगाके , आपन दर्शनमे अडिके , आपन अभिलाषी मनसे कारण बिनाके घमण्डसे फुलिके कोय तोरासिके इनाम हेराबेबाला नैबनाबौ |
\v 19 एरंको सब मसीह यानिकी शिरके पक्डीके नैराखैछै , जकरासे पोषण पाबिके जोड आर ग्रन्थीद्वारा एक्केसंगे जोडिके सारा शरीर परमेश्वरके देल बृद्धी मुताबिक बढ्ले जैछै |
\v 20 अगर संसारके आधारभूत सिद्दान्तप्रति मसीहके संगे तुहेंसब मर्ल छैं, ते यी संसारके जुगुर भ्याके कहिने तुहेंसब जियैछैं ? 
\v 21  नैपकड़ , नैचाख , नैछु 
\v 22 ( यी सभे बात व्यवहार कर्ते कर्ते नष्ट भ्याके जैतै ) |यी बातसब आदमीसिके आदेशसब आर सिद्दान्तमे आधारित छै |  
\v 23 उपासनाके कष्टदायी बनाके आर अप्ने आपके हियाके आर शरीरके कष्ट द्याके उसब बुद्धीके स्वांग ते करैछै , मगर शरीरके अभिलाषाके काबुमे आनैले यी बातसब कोनो मुल्यके नैहैछै |
\c 3
\p \v 1 अगर तुहेंसब मसीहके संगे जी उठैल छैं ते उप्परके बातसिके खोजी कर, जते मसीह छै , आर परमेश्वरके द्हेना हाथके बगल बैठ्ल छै |
\v 2 उप्परके बातमें मन लगा | धर्तीमें हैल बातसिमें नै |
\v 3 कहिनेकी तुएँसब मर्ल छैं आर तोरासिके जीवन परमेश्वरमें नुकैल छौ |
\v 4 मसीह जे आपनसिके जीवन छै , जब् ऊ प्रकट हैतै तहुंसब ओकरे संगे महिमामें प्रकट हैबहैं |
\v 5 सेल्याके तोरासिमे जे संसारिक स्वभावके बातसब छौ ओकरा मार् : व्यभिचार , अशुद्धता , कामुकता , खराब इच्छा आर लोभ जे मुर्तिपुजा छै |
\v 6 इह्यासब बातसिके खातिर परमेश्वरके आज्ञा नैमानेबालासिके उप्पर में आबैछै 
\v 7 तहूँसब यी बातमें रह्ल समयमें पहेला अहिने करिके चल्ते रहैं |
\v 8 मगर आब् तहुंसब यी सभे बात त्याग् : रिस, क्रोध , डाहा, निन्दा , आपन मुखसे निक्लेबाला खराब बोली |
\v 9 एक दोसरसे झुठ नैबोल् , कहिनेकी पुर्ना स्वभाव आर ओकर चलन सहित तुएँसब त्याग्ले छहैं ,
\v 10 आर नया स्वभाव धारण कैले छैं , जे आपन सृष्टीकर्ताके रुप जुगुर ज्ञानमें नया हैछै |
\v 11 एत्ते ग्रीक आर यहुदी , खतनाके आर बेखतनाके , नैपढ़ल, असभ्य , कमारा आर खुल्ला आदमीके भेद नैरह्तै मगर मसीह ही सभे बात आर सभे बातमें छै |
\v 12 सेल्याके परमेश्वरके चुन्लसब पवित्र आर प्रिय भ्याके तुएँसब करुणा , दया, दीनता ,नम्रता आर धीरज धारण कर् |
\v 13 एक दोसरके सह , कोनो आदमीके बिरुद्धमें कोनो दोषके कारण छौ ते एक दोसरके माफ कर् | जेरंके प्रभु तोरासिके माफ कैल्कौ छे , ओहिने करिके तोर्हौसिके माफी दिए पड़तौ |
\v 14 यी सभैसे बेसी बरु प्रेम धारण कर्, जे सभे चीजके सम्पूर्ण एकतामें बान्है छै |
\v 15 मसीहके शान्ति तोरसिके हृदयमें राज्य करौ | सच्चे तुएँसब ओकरे लिए एकेटा शरीरमें बोलैल रहैं | तुएँसब धन्यवादी हो |
\v 16 मसीहके वचन तोरासिमे बहुते करिके वास करौ | पुरा बुद्धिमानीसे एक दोसरके सिखा आर अर्ती दहैं आर परमेश्वरप्रति आपन हृदयमें हैल कृतज्ञताके साथ भजन ,स्तुति आर आत्मिक गान गा 
\v 17 बात या काममें जे चीज करैछैं , सभे चीज ओकरद्वारा परमेश्वर पिताके धन्यवाद चढ़ैते प्रभु येशुके नाममें कर् |
\v 18 पत्नीसब , प्रभुके नजरमें सुहाबै जुगुर आपन आपन पतिके अधिनमें बैठ् 
\v 19 पतिसब ,आपन आपन पत्नीके प्रेम कर् आर ओकरसिपर कठोर नैबन् |
\v 20 बेटाबेटीसब ,सभे बातमें आपन म्याबापके आज्ञापालन कर् | कहिनेकी यी बात प्रभुके प्रसन्न बनाबैछै |
\v 21 बापसब , आपन बेटाबेटीसिके रिस नैउठा, नैते उसब निरास हैतै |
\v 22 नोकरसब , सभे बातमें यी संसारके मालिकसिके आँखीके आगु खुशी बनाबेबाला नै , मगर सच्चा हृदयसे प्रभुके डर राखिके ओकरसिके अधिनमें बैठ् |
\v 23 तुएँसब जे करैछैं जान लग्याके कर्, आदमीके नै मगर प्रभुके सेवा करै जुगुर ,
\v 24 यी जानिके कि तोरसिके उतराधिकार आपन इनामके रुपमें पैबहैं तुएँसब प्रभु मसीहके सेवा करैछैं |
\v 25 कहिनेकी आपन कैल कुकर्मके फल कुकर्मीके मिल्तै आर एकरा में पक्षपात नैछै |
\c 4
\p \v 1 मालिकसब तोरसिके भी स्वर्गमे मालिक छौ कहिके जानिके आपन नोकरसिके संगे न्यायसंगत आर उचित व्यवहार कर |
\v 2 सतर्क भ्याके धन्यवादसहित स्थिर भ्याके प्रार्थनामे लाग्ल र |
\v 3 हमरसिके लिए भी प्रार्थना कर , ताकी मसीहके ऊ रहस्य प्रचार करैले परमेश्वर हमरसिके बचनके लिए एकटा केवाड खोलिदै, जकर खातिर हमे कैदमे पड्ल छियै ,
\v 4 आर हमर बोलेबाला बचन खुलस्त करे सकियै |
\v 5 समयके सदुपयोग कर्ते बाहारबालासिके संगे बुद्धिमानीसाथ् व्यवहार कर |
\v 6 नुनसे स्वादिष्ट कैल जुगुर तोरसिके बोलीबचन सभे दिन कृपालु हौ , ताकी सभे आदमीके केरंके जबाब दिए पडैछै , से तुहेंसब जान |
\v 7 हमर बिषयमे सभे बात प्रिय भाइ , विश्वासी धर्म -सेवक आर प्रभुमे संगी दास तुखिकस तोरासिके बतैतौ |
\v 8 इह्या ल्याके हमे ओकरा तोरसिके लगत पठैलियौ छे , कि तोरासिके हमरसिके बिषयमे मालुम हौ आर ऊ तोरसिके हृदयके प्रोत्साहित बनाबौ |
\v 9 ओकरसंगे ओनेसिमस आबैछै , जे तोरसि मध्येके एकझन छै आर हमरसिके विश्वासी आर प्रिय भाइ छै | एत्करो सभे हाल खबर उसब तोरासिके बतैतौ |
\v 10 हमर संगी कैदी , अरिस्तार्खास तोरासिके अभिवादन पठैल्कौ छे | बरनाबासके भैग्ना मर्कुसके भी अभिवादन | ओकर बिषयमे तोरासिके आदेश मिलि गेलौ छे - ऊ तोरसिकते ऐतौ ते ओकरा स्वागत कर |
\v 11 युस्तस नाम भेल येशु भी तोरासिके अभिवादन पठैल्कौ छे | परमेश्वरके राज्यके लिए हमर सहकर्मी मध्येमे से यहुदी विश्वासीसब खाली इह्यासब छै | एकरसिके द्वारा हमरा सान्त्वना मिल्ल छै |
\v 12 तोरसिके मध्ये मसीह येशुके दास इपाफ्रास भी अभिवादन पठैल्कौ छे | ऊ आपन प्रार्थनामे परिश्रमके साथ सभे दिन तोरासिके याद करैछौ , ताके तुहेंसब परिपक्व बने सकहैं आर परमेश्वरके सारा इच्छामे पुरा रुपसे निर्धक्क भ्याके रहे सकहैं |
\v 13 कहिनेकी हमे ओकर लिए गवाही दैछियै , कि तुहेंसब आर लाउडिकिया आर हिरापोलिसमे रहेबालासिके लिए ऊ घोर परिश्रम कैल्कै छे |
\v 14 प्रिय बैध लुका आर डेमास भी तोरासिके अभिवादन पठैल्कौ छे |
\v 15 लाउडिकियाके भाइसब आर नुम्फास आर ओकर घरमे भेल मण्डलीके हमर अभिवादन कहिदहैं |
\v 16 तोरसिके बीचमे यी पत्र पढ़ल गेलके बाद लाउडिकियाके मण्डलीमे भी यी पढ़ैले लगा |
\v 17  तुहें प्रभुसे पैल सेवाके काम पुरा कर  कहिके अर्खिप्पसके कहिदहैं |
\v 18 हमे पावल , यी अभिवादन आप्ने हाथसे लिखैछियौ | हमर सीक्कड़के याद राख | तोरसिके संगे अनुग्रह रहौ |
