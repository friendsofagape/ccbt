\id GAL
\ide UTF-8 
\rem Copyright Information: Creative Commons Attribution-ShareAlike 4.0 License 
\h  गलातियों
\toc1  गलातियों
\toc2  गलातियों
\mt1  Galatians
\mt1 गलातियों
\c 1
\p \v 1 पावल मसीहके एकटा प्रेरित , जे आदमीसिसे या कोनो आदमीद्वारा नैपठैल छै , येशु मसीह आर परमेश्वर पिता , जे ओकरा मुर्दासे जिन्दा कैल्कै , ओकरासे पठैल छियै ,
\v 2 हम्मे आर हमरसंगे हैल सभे भ्यासिसे ,गलातियाके मण्डलीसिके :
\v 3 परमेश्वर पिता आर आपनसिके प्रभु येशु मसीहसे तोरासिके अनुग्रह आर शान्ति |
\v 4 आपनसिके परमेश्वर आर पिताके बमोजिम ऊ यी वर्तमान दुष्ट युगसे अपनासिके छुटकारा दियैले आपनसिके पापके लिए अप्ने आपके अर्पण कैल्कै |
\v 5 परमेश्वरके सभे दिन महिमा हैते रहै | आमेन |
\v 6 हमरा आश्चर्य लागैछै , कि मसीहके अनुग्रहमें तोरासिके बोलाबेबालाके एत्न्यां जल्दी त्यागीके तुएँसब दोसर सुसमाचार महर लागैछैं |
\v 7 वास्तवमे दोसर सुसमाचार नैछै , मगर एरंको कोय कोय छै , जे मसीहके सुसमाचारके भ्रष्ट करैले खोजैछै |
\v 8 हमरसिके प्रचार कैल सुसमाचारके बिपरित हम्मेसब या स्वर्गसे आबेबाला दुतो प्रचार कर्तौ ते ऊ आदमी श्रापित है |
\v 9 हम्मेसब पह्लहैसे क्हेल जुगुर हम्मे फेर एख्नी कहैछियौ , तुएँसब जे सुसमाचार ग्रहण कैल्हैं छे , ओकर बिपरित आर कोय तोरासिके प्रचार करैछै ते ऊ श्रापित हैछै |
\v 10 कि हम्मेसब आदमीसिके निगाह खोजैछियै कि परमेश्वरके ? या कि हम्मे आदमीसिके खुशी बनाबैले खोजैछियै अगर हम्मे आर्हौ आदमीसिके खुशी बनाबैके कोशीस कर्तियै ते हम्मे मसीहके दास नैहैतियै |
\v 11 भ्यासब तुएँसब यी जान कहिके हम्मे चाहैछियै कि हमर प्रचार कैल सुसमाचार आदमीके सुसमाचार नैछै |
\v 12 कहिनेकी यी हम्मे कोनो आदमीसे नैपैलियै छे , नैते हमरा सिखैल गेलै रहे , मगर येशु मसीहके प्रकाशद्वारा हम्मे यी पैलियै छे |
\v 13 जब् हम्मे यहुदी धर्ममें रहियै हमर जीवनके बिषयमे तुएँसब सुन्ले छैं , केरंके हम्मे परमेश्वरके मण्डलीके भयानक तरिकासे सतैलियै आर ओकरा नाश करैले खोज्लियै |
\v 14 आपन जातिमे , हमर संग साथीसिके टपिके हम्मे यहुदी धरममे आगु बढ्लियै रहे , आर हमर पिता पुर्खाके परम्परामे हम्मे बहुते जोशिला रहियै |
\v 15 मगर जनम हुऐसे पह्लहै हमरा अलग करेबाला आर आपन अनुग्रहद्वारा हमरा बोलाबेबाला परमेश्वरके ,
\v 16 जब् अन्यजातिसिके बिचमें ओकर प्रचार करैले आपन पुत्र हमरामें प्रकट कराबैले ओकरा अच्छा लाग्लै , तब् हम्मे कोनो आदमीसे कोनो सल्लाह नैलेलियै ,
\v 17 नैते हमरसे आगु प्रेरित हुएबाला सिकते हम्मे यरुशलेममें गेलियै , मगर तुरुन्ते अरब देशमें गेलियै ,आर पाछु दमस्कसमें घुमिके ऐलियै |
\v 18 तब् तीन बरसके बाद केफास संगे भेट करैले हम्मे यरुशलेममें गेलियै आर ओकरसंगे पन्ध्र दिन रह्लियै |
\v 19 मगर प्रभुके भ्या याकुबके सिवाय आर्हौ कोनो प्रेरितके हम्मे नैभेट्लियै |
\v 20 परमेश्वरके आगु हम्मे तोरासिके बिश्वास दिलाबे चाहैछियै कि हम्मे जे लिखैछियै उटा झुठ नैछै ,
\v 21 ओकरबाद हम्मे सिरिया आर किल्कियाके इलाका महर गेलियै ,
\v 22 तख्नीतक यहुदियाके मसीहके मण्डलीसब हमर मुख नैदेखल्कै रहे |
\v 23 उसब एत्न्यां तक खाली सुनल्कै रहे , “ पहेला हमरासिके सताबेबाला आदमी जे हमरसिके बिश्वास नाश करैले खोजल्कै रहे , एख्नी ऊ उह्या बिश्वासके प्रचार करैछै ?
\v 24 उसब हमर कारणसे परमेश्वरके महिमा देल्कै |
\c 2
\p \v 1 चौध बरसके बाद बरनाबासके संगे तितसके ल्याके हम्मे फेर यरुशलेममें गेलियै |
\v 2 इश्वरीय प्रकाश पाबै मुताबिक हम्मे गेलियै आर ओकरसिके सामने उह्या सुसमाचारके राख्लियै , जे हम्मे अन्यजातिसिके प्रचार करैछियै | मगर अगुवा जुगुर देख्खा पडेबालासिके सामने हम्मे यी एकान्तमें प्रस्तुत कैलियै , ताकी हम्मे जे दौड दौड्लियै या दौडैछियै उटा बेकार नै है |
\v 3 मगर हमर साथमें हुएबाला तितस ग्रीक रहै पर भी खतना हुए पड़तै कहिके कोय ओकरा कर नैलगैल्कै ,
\v 4 खतनाके यी बात उठ्लै , कहिनेकी कत्न्यां झुठा भ्यासब हमर सिके दलके भितरमें गुप्त रुपसे ढुकिके मसीह्में हैल हमरसिके स्वतन्त्रताके चेवा करिके हमरासिके बन्धनमें आने चह्ते रहै |
\v 5 सुसमाचारके सत्यता तोरसिके लिए सुरक्षित रहौ कहिके ओकरसिके सामनेमें हम्मेसब एक्को पल भी नैझुक्लियै |
\v 6 प्रतिष्ठित देख्खा पडेबाला आदमी जेसब रहै - आर उसब जेरं रहे तय्योपर भी हमरा कोनो फरक नैपड्तै , परमेश्वर आदमीके पक्षपात नैकरैछै - उसब हमर संदेशमें कुछु नैथपल्कै |
\v 7 मगर उसब उल्टा देखल्कै कि बेखतनासिके सुसमाचार प्रचार करैके जिम्माबारी हमरा देल रहै , जेरंके खतनाबालासिके सुसमाचार प्रचार करैके जिम्मावारी पत्रुसके देल रहै |
\v 8 परमेश्वर , जे पत्रुसके प्रेरितपनद्वारा खतनाबालासिके बिचमें काम कैल्कै , हमरोद्वारा अन्यजातिसिके बिचमें काम कैल्कै |
\v 9 याकुब , केफास , आर यूहन्ना जे मण्डलीके खम्भासब रहै , उसब हमरपर भेल अनुग्रह्के बारेमें सुनिके हमरा आर बरनाबासके संगतिके द्हेना हाथ देल्कै | हम्मेसब अन्यजातिसिकते आर उसब खतनाबालासिकते प्रचार करैले जैके निश्चय कैलियै |
\v 10 केवल ओकरसिके इच्छा इह्या रहै , कि गरिबसिके उप्परमें हमरसिके सम्झना रहै | ओरंग करैले हम्हूँ उत्सुक रहियै |
\v 11 मगर जब् केफास एन्टीओखियामें ऐलै तब् हम्मे ओकर खुल्लम खुल्ला बिरोध कैलियै | कहिनेकी ऊ दोषी रहै |
\v 12 याकुबके पठैल आदमीसे पह्लहैसे ऊ अन्यजातिसिके संगमें खैते रहै | मगर जब् उसब ऐलै तब् ऊ अन्यजातिसिसे पाछु हटिके अलग भेलै , कहिनेकी ऊ खतानाबालासिके दलसे डरैल रहै |
\v 13 आर्हौ बाँकी यहुदीसब भी ओहिने कपटपूर्ण काम कैल्कै | एत्तेतक कि ओकरसिके कपटपूर्ण व्यवहारके कारणसे बरनाबास भड़कीके चल गेलै |
\v 14 मगर जब् सुसमाचारके सत्यता बमोजिम ओकरासिके हम्मे चल्ल नैदेख्लियै तब् ओकरसिके सभैके सामने हम्मे केफासके कहैलियै, “ तुएँ यहुदी भ्याके यहुदी जुगुर नैचलिके अन्यजातिसिके जुगुर चलैछह ते अन्यजातिसिके यहुदी जुगुर जियैले केरंके कर लगाबैछह ?”
\v 15 हम्मेसब जन्मले यहुदी छियै आर अन्यजातिसिके जुगुर पापी नैछियै ,
\v 16 तय्योपर हम्मेसब जानैछियै , व्यवस्थाके कामसे आदमी धर्मी नैठहरैछै , मगर येशु मसीह्पर बिश्वास करिके धर्मी ठहरैछै | सेल्याके हमरसिके बिश्वास भी येशु मसीहपर राख्लियै , ताकी हम्मेसब व्यवस्थाके कामसे नै मगर मसीहमें राख्ल बिश्वासद्वारा धर्मी ठहरे सकियै , कहिनेकी व्यवस्था कामसे कोय भी धर्मी नैठरैछै |
\v 17 मगर मसीह्में धर्मी ठहरैके कोशीस करै बख्तियाँ अप्नासब पापी देख्खा पडैछियै ते , मसीह पापके प्रोत्साहन दैछै ते ? कदापी नै |
\v 18 कहिनेकी आप्नहैंसे तोड्ल चीजके हम्मे फेर बनाबैछियै ते , हम्मे अप्ने आपके अपराधी साबित करैछियै |
\v 19 कहिनेकी परमेश्वरके लिए हम्मे जिए सकियै कहिके व्यवस्थाद्वारा व्यवस्थाके लिए हम्मे मर्ल छियै |
\v 20 हम्मे मसीह्के संगे क्रुसमें टांग्ल छियै , आब् जिएबाला हम्मे नैछियै , मगर मसीह हमरामें जियेछै | जे जीवन हम्मे शरीरमें एख्नी जियैछियै , ऊ परमेश्वरके पुत्रमें बिश्वास क्याके जियैछियै , जे हमरा प्रेम कैल्कै ,आर हमर खातिर अप्ने आपके अर्पण कैल्कै 
\v 21 परमेश्वरके अनुग्रहके हम्मे नैपन्छाबैछियै, कहिनेकी व्यवस्थासे धर्मी ठहर्तियै ते मसीह बेकारमें मर्लै |
\c 3
\p \v 1 हे मुर्ख गलातीसब , के तोरासिके मोहनी लग्याके वशमें कैल्कौ ? तोरसिके आँखीके आगुमें येशु मसीह टांग्ल बात अच्छासे बतैल रहौ |
\v 2 एत्न्यां हम्मे तोरासिके पुछैले चाहैछियौ , तुएँसब पवित्र आत्माके व्यवस्थाके कामसे पैलहैं कि , सुन्ल बचनमें बिश्वास करिके ?
\v 3 कि तुएँसब एत्न्यां मुरुख छैं, कि आत्मामें शुरु करिके शरीरमें शेष करैछैं ?
\v 4 कि एत्न्यां दुख तुएँसब बेकारमें भोग्लहैं ते ? - अगर यी सच्चे बेकारमें भेलै ते |
\v 5 जे तोरासिके पवित्र आत्मा दैछौ आर तोरसिके बिचमें आश्चर्यकाम करैछौ , कि यी सभे ऊ व्यवश्थाके तोरसिके कामके कारणसे कैल्कौ छे , कि सुन्ल बचनमें तुएँसब बिश्वास करैके कारणसे 
\v 6 अब्राहमके ही देख् , “ ऊ परमेश्वरमें बिश्वास कैल्कै रहे आर यी ओकर लिए धार्मिकता में गन्ल गेलै |”
\v 7 सेल्याके तुएँसब यी जान् कि जे जे बिश्वास करैछै , उह्या अब्राहमके सन्तान छै |
\v 8 परमेश्वर अन्यजातिसिके बिश्वासद्वारा धर्मी ठहराबैछै कहिके धर्मशास्त्र पह्लहैसे देखिके अब्राहमके , “ तोर्हैमें सभे जात आशीष पैतौ |” कहिके सुसमाचार पह्लहै सुन्लकै |
\v 9 सेल्याके बिश्वास करेबाला आदमीसब विश्वासी अब्राहम संगे आशीष पैल्कै छे |
\v 10 व्यवस्थाके कामपर भरोसा करेबाला सभे श्रापित छै कहिके धर्मशास्त्र में एरं लिख्ल छै , “ व्यवस्थाके किताबमें लिख्ल सभे बातमें नैरहेबाला आर ऊ पालन नैकरेबाला सभेको श्रापित हैछै |”
\v 11 "परमेश्वरके नजरमें व्यवस्थासे कोय आदमी धर्मी नैठरैछै कहिके प्रत्यक्ष छै | कहिनेकी ," धर्मी बिश्वासद्वारा जियैछै |”"
\v 12 "व्यवस्था बिश्वासपर आधारित नैछै , बरु " जे आदमी यी काम करैछै , ऊ ओकरेद्वारा जीतै |”"
\v 13 आपनसिके लिए सराप बनिके मसीह अप्नासिके व्यवस्थाके सरापसे मोल तिरिके छुटैल्कै, कहिनेकी , “ लकडीमें टांग्ल ज्याबाला सभेको श्रापित हैछै |” कहिके लिख्ल छै |
\v 14 ऊ अप्नासिके मोल तिरिके छुटैल्कै ताकी अब्राहमके देल आशीष येशु मसीहके द्वारा अन्यजातिसिमे आबै, आर अप्नासब विश्वासद्वारा प्रतिज्ञाके पवित्र आत्मा पाबे सकियै |
\v 15 भ्यासब , हरेक दिनके जीवनसे एकटा उदाहरण लेल ज्या , एकबेर पक्का भेल आदमीके बनैल इच्छापत्र कोय रद्द करेनैसकैछै , नैते ओकरामें कुछु थपे सकैछै |
\v 16 "प्रतिज्ञासब अब्राहम आर ओकर सन्तानके देल रहै | धर्मशास्त्र , “ सन्तानसिके " नैकहैछै , यी ते बहुते आदमीके संकेत दैछै | मगर धर्मशास्त्र " तोर सन्तानके " कहैछै , यी खाली एकटा आदमीके संकेत दैछै , जे मसीह छै |"
\v 17 हमर कहैके मतलव यी छै कि चार स तीस बरसके बाद व्यवस्था ओकरासे पहेला परमेश्वरके पक्का कैल करारके नैकाटैछै , नैते प्रतिज्ञा रद्द भ्याजैतियै |
\v 18 कहिनेकी उतराधिकार व्यवस्थाद्वारा पैतियै ते प्रतिज्ञाद्वारा पाबैके बाते नैआबैछै | मगर परमेश्वर प्रतिज्ञाद्वारा ही अब्राहमके आशीष देल्कै |
\v 19 तब् व्यवस्थाके जरुरत कहिने पड्लै ते ? जे सन्तानके प्रतिज्ञा भेलै रहे , ऊ नैआबै तक अपराधके कारणसे व्यवस्था थप्ल गेलै | आर एक झन मध्यस्थ स्वर्गदुतसिके द्वारा व्यवस्थाके स्थापना कैल्कै |
\v 20 एकेटाके खाली मध्यस्थ नैहैछै मगर परमेश्वर एकेटा छै |
\v 21 तब् कि व्यवस्था परमेश्वरके प्रतिज्ञाके बिरुद्धमें छै ? कदापी नैछै | अगर जीन्दा करेसकेबाला व्यवश्था देल जैतियै ते , धार्मिकता सच्चे व्यवस्थासे ऐतियै |
\v 22 मगर धर्मशास्त्र कहैछै कि सभे चीज पापके कैदमें छै , ताकी जे प्रतिज्ञा येशु मसीहपर बिश्वासद्वारा देल रहै, उटा बिश्वास करेबलासिके देल जै |
\v 23 मगर बिश्वास आबैसे पहेला अप्नासब व्यवस्थाके वशमें रहियै ,आर बिश्वास प्रकट नैहुऐतक थुन्ल रहियै |
\v 24 बिश्वासद्वारा अप्नासब धर्मी ठहरे सकियै कहिके व्यवस्थाके आपनसिके संरक्षक भ्याके अप्नासिके मसीह तक लजाबैके जिम्मा देल गेलै |
\v 25 मगर आब् बिश्वास आबैके कारणसे आब्के बाद अपनासब संरक्षकके अधिनमें नैछियै |
\v 26 कहिनेकी बिश्वासद्वारा तुएँसब सभेको येशु मसीह्में परमेश्वरके सन्तान छैं |
\v 27 कहिनेकी तोरसिमेसे जत्न्यांके मसीह्में बप्तिष्मा भेलौ , तुएँसब सभेको मसीहके धारण कैले छैं |
\v 28 आब् नैते यहुदी छै नैते ग्रीक , नै कमारा नै खुल्ला , नै मरद नै औरत , कहिनेकी येशु मसीहमें तुएँसब सभेको एकेटा छैं |
\v 29 अगर तुएँसब मसीहके छैं ते तुएँसब अब्राहमके सन्तान छैं आर प्रतिज्ञाके मुताबिक उतराधिकारी छैं |
\c 4
\p \v 1 हमर कहैके मतलव यी छै , उतराधिकारी जबतक बच्चे छै , ऊ सभे चीजके मालिक छै , तइयोपर कमारासे फरक नैछै ,
\v 2 मगर बापके ठहरैल समय तक ऊ अविभावक आर संरक्षकके अधिनमें रहैछै |
\v 3 अप्नासब भी अहिनेके बालक रहै तक संसारके दैवी शक्तिसिके दासत्वके निच्चामें रहियै ,
\v 4 मगर समयके पूर्णतामें परमेश्वर आपन पुत्रके पठैल्कै | ऊ एकटा औरतसे जन्मलै , तथा व्यवस्थाके अधिनमें जन्मलै |
\v 5 व्यवस्थाके अधिनमें रहेबालासिके मोल तिरिके छुटाबैले ऊ पठैल गेलै ,ताकी अप्नासब पुत्रके पुरा हक पाबे सकियै |
\v 6 "तुएँसब बेटा हुऐके कारणसे परमेश्वर आपन पुत्रके आत्मा आपनसिके हृदयमें पठ्या देल्कै , जे " हे अब्बा , पिता ! कहिके पुकारैछै |"
\v 7 सेल्याके परमेश्वर द्वारा तुएँ ऐजसे उप्रान्त दास नैछैं, मगर पुत्र छैं , आर पुत्र छैं ते उतराधिकारी भी छैं |
\v 8 पहेला पहेला जब् तुएँसब परमेश्वरके नैचिन्ह्लहैं रहे , तुएँसब ओकर दास रहैं , जे स्वभावेसे देवसब नैछै ,
\v 9 मगर आब् ते तुएँसब परमेश्वरके चिन्ह्लहैं छे या परमेश्वरसे चिन्हल गेल्हैं छे , तइयो पर फेर केरंके तुएँसब ऊ निर्बल आर शुरु शुरुके तुच्छ सिद्धान्तमहर जैछैं आर फेर ओकर दास बनैले चाहैछैं ?
\v 10 तुएँसब तिथीसब , महिनासब ,ऋतुसब आर बरससब मानैछैं |
\v 11 हमरा एरं लागैछै कि तोरसिके लिए करी रहेल हमर मेहनत बेकार भेलै |
\v 12 भ्यासब , तुएँसब हमर जुगुर हु कहिके तोरासिके बिन्ति करैछियौ , कहिनेकी हम्हूँ तोरेसिके जुगुर भेलियै छे | तुएँसब हमर कोनो खराबी नैकैल्हैं छे |
\v 13 तोरासिके मालुम छौ , कि शरीरके अस्वस्थताके कारणसे ही हम्मे तोरासिके पहेला सुसमाचार सुनैलियौ रहे |
\v 14 यद्दपी , हमर बेमार अवस्था तोरसिके लिए एकटा परिक्षा रहौ , तइयो पर तुएँसब हमरा तिरस्कार नैकैल्हैं , नैते घृणा कैल्हैं , मगर परमेश्वरके एकटा दुतके जुगुर , येशु मसीहके जुगुर हमरा धारण कैल्हैं |
\v 15 तोरसिके अनुभव कैल सन्तोक कते गेलौ ? कहिनेकी हम्मे गवाही दिए सकैछियै कि अगर सम्भव हुए ते तुएँसब आपन आँखतक हमरा निकालीके देतिहैं |
\v 16 तब् तोरासिके सच कहैके कारणसे कि हम्मे तोरसिके दुश्मन भेलियौ छे ?
\v 17 तोरातिके आपन महर टानैके लिए ऊ सब खुब जोस देखाबैछै , मगर अच्छा नियतसे नै तुएँसब बेसी उत्साहके साथ् ओकरासिके स्वीकार कर् कहिके ऊ सब हमरसिसे तोरासिके अलग करैले खोजैछै 
\v 18 अच्छा मनसायके लिए जोशिला होना अच्छा बात छै , मगर हम्मे तोरसिके बिचमें हुऐ बख्तियाँ खाली जोश देखाना अच्छा बात नैछै |
\v 19 हमर छोट्का बच्चा सब , मसीह तोरासिमे नैबनैतक हम्मे फेर प्रसव पिडामें छियै | 
\v 20 एख्नी हम्मे तोरसिके संगे भ्याके तोरसिके संगे हमर बोलैके तरिका बदले सक्तियै ते कत्न्याँ अच्छा हैतियै , कहिनेकी तोरसिके बिषयमें हम्मे अन्योलमें पड्ल छियै |
\v 21 तुएँसब व्यवश्थाके अधिनमें रहेबालासब हमरा क , व्यवस्था कि कहैछै तोरासिके मालुम नैछौ ?
\v 22 कहिनेकी लिख्ल छै अब्राहमके दीटा बेटा रहै कमारीके तरफसे एकटा , दोसर स्वतन्त्र औरतसे |
\v 23 कमारीके बेटा शरीर मुताबिक जन्मलै रहे , मगर स्वतन्त्र औरतसे जन्मल बेटा प्रतिज्ञाद्वारा
\v 24 यी बातके रुपक दृष्टान्तके रुपमें लिए सकैछियै | ऊ औरतसब दी किसिमके करारसब छै | एकटा सिनै पर्वतसे दासत्वके लिए सन्तान जन्माबेबाला हागार छै |
\v 25 हागार अरब देशके सिनै पर्वत छै , आर वर्तमान यरुशलेमसंगे ओकर तुलना करे सकैछियै | कहिनेकी ऊ आपन बच्चासिके साथमें दासत्वमें छै |
\v 26 मगर उप्परके यरुशलेम स्वतन्त्र छै जे आपनसिके म्या छै |
\v 27 कहिनेकी लिख्ल छै , “ हे नैजन्माबेबाला बाँझ , आनन्द कर्, हे प्रसवपीडा महसुस नैकरेबाला मन खोलिके चिकर , कहिनेकी पति भेल स्त्रीसे बेसी त्याग्ल स्त्रीके बेटाबेटी ढेर छै |”
\v 28 आब् हे भ्यासब , इसहाक जुगुर अप्नासब भी प्रतिज्ञाके सन्तान छियै |
\v 29 मगर तहिये जेरंके शरिर मुताबिक जन्मल आत्मा मुताबिक जन्मलके सतैते रहै , एख्निहौं अहिने छै |
\v 30 मगर धर्मशास्त्र कि कहैछै ? “ कमारी आर ओकर बेटाके निकाली दहैं , कहिनेकी दासी पुत्र स्वतन्त्र स्त्रीके बेटा संगे उतराधिकार नैहैतै |”
\v 31 सेल्याके भ्यासब , अप्नासब कमारीके सन्तान नै , मगर स्वतन्त्र स्त्रीके सन्तान छियै |
\c 5
\p
\v 1 स्वतन्त्रताके लिए मसीह अपनासिके स्वतन्त्र कैल्कै छे | सेल्याके मजबुतसे खडा हु आर फेर दासत्वके जुवाके निच्चामे नैपड |
\v 2 हमे पावल ही तोरासिके कहैछियौ , तुहेंसब खतना लेभैं ते मसीहसे तोरा कोनो फैदा नैहैतौ |
\v 3 खतना हुएबाला सभैके हमे फेर चेतावनी दैछियौ , सम्पूर्ण व्यवस्था पालन करैले ऊ बाध्य हैछै |
\v 4 तुहेंसब जे व्यवस्थाके द्वारा धर्मी ठहरैले चाहैछैं , तुहेंसब मसीहसे अलग भेल छैं | तुहेंसब अनुग्रहसे निच्चा गिर्ल छैं |
\v 5 कहिनेकी अपनासब पवित्र आत्माद्वारा बिश्वाससे धार्मिकताके आशाके प्रतीक्षा करैछियै |
\v 6 मसीह येशुमे नैते खतना कोनो मोलके छै , नैते बेखतना कोनो मोलके हैछै | मगर एक्केटा बातके मुल्य छै , आर ऊ छै - प्रेमके द्वारा काम करैके बिस्वास |
\v 7 तुहें अच्छे दौड़ते रहैं | के तोरासिके सत्यता पालन करैमे बाधा देल्कौ ?
\v 8 तोरासिके बोलाबेबालासे यी फुसियाबे बाला काम नैभेलौ छे |
\v 9 कमे सोडा सभे ढेरीके खमिरा बनाबैछै |
\v 10 हमे प्रभुमे भरोसा राखैछियै , कि तुहेंसब हमर सिवाय दोसर बिचार नैअप्नैभैं | तोरासिके बिशाबेबाला जे भी हुए ओकरा दण्ड भोग्तै |
\v 11 मगर भाइसब , अगर आरहौ हमे खतनाके प्रचार करैछियै ते हमरा पर यी सतावटसब कथिले आबैछै ? ओरं छै ते क्रुससे आबेबाला बाधा गेल छै |
\v 12 तोरासिके बिचलित बनाबेबालासब ते बरु आपन अंग ही काट्तियै ते हैतियै |
\v 13 भाइसब, तुहेंसब ते स्वतन्त्रताके लिए बोलैल छैं | खाली ऊ स्वतन्त्रताके पापमय स्वभावके लिए प्रयोग नैकर | मगर प्रेममे तुहेंसब एक दोसरके सेवक बन |
\v 14 कहिनेकी सारा व्यवस्था एक्केटा बातमे पुरा भेल छै , " तुहें आपन पडोसीके आपने जुगुर प्रेम कर |"
\v 15 मगर तुहेंसब एक दोसरके देखैले नैसकैछैं ते होसियार र , तोरासिके एक दोसरसे ही खतम हुए नैपडौ |
\v 16 मगर हमे कहैछियौ , पवित्र आत्माद्वारा चल ,आर पाप स्वभावके लल्सा पुरा नैकर |
\v 17 कहिनेकी पाप स्वभावके लल्सा पवित्र आत्माके बिरुद्ध हैछै , आर पवित्र आत्माके इच्छा पाप स्वभावके बिरुद्ध | तुहें जे करैले चाहैछैं ओकरासे तोरासिके रोकैके लिए यी एकटा दोसरके बिरुद्धमे हैछै |
\v 18 मगर तुहेंसब पवित्र आत्माके द्वारा चलैल छैं ते तुहेंसब व्यवस्थाके अधिनमे नैहैछैं |
\v 19 पाप स्वभावके कामसब प्रत्यक्ष छै , जे इह्या छै - व्यभिचार, अपवित्रता , लम्पटपना ,
\v 20 मुर्तिपुजा , मन्त्रतन्त्र, दुश्मनी , झैझगडा , इर्ष्या , क्रोध , स्वार्थीपन, फुट , गुटबन्दी ,
\v 21 डाहा , पियक्कडपन, मौजमजा आर अहिने एरं , जकर बिषयमे हमे तोरासिके चेतावनी दैछियौ आर पहिला भी देलियौ छे | जे एरंको कामसब करैछै , परमेश्वरके राज्यके हकदार नैबन्तै |
\v 22 मगर पवित्र आत्माके फल प्रेम , आनन्द , शान्ति , धैर्य , दया , भलाइ , बिश्वस्तता,
\v 23 नम्रता , संयम छै | एरंको बातसिके बिरुद्ध कोनो व्यवस्था नैछै |
\v 24 मगर उसब जे मसीह येशुके छै , उसब पाप स्वभावके ओकर वासना आर लालसा सहित क्रुसमे टाँगी देल्कै छे |
\v 25 अपनासब पवित्र आत्माके द्वारा जियैछियै ते आत्माके अनुसार ही चल |
\v 26 अपनासब अहंकारी नै हु , एक दोसरके रिस नैउठा आर एक दोसरके इर्ष्या नैकर |
\c 6
\p
\v 1 भाइसब अगर कोय आदमी अपराधमे पक्डा पड्लै ते तुहेंसब जे आत्मिक छैं, तुहींसब नम्रताके साथ् ओकर सुधार कर | आपन भी बिचार कर , नैते तहूँसब परिक्षामे पडभैं |
\v 2 एक दोसरके भारी उठा आर एरंके मसीहके व्यवस्था पुरा कर |
\v 3 कहिनेकी कोनो मुल्य नैभेले आदमी अप्ने आपके कुछु छियै कहिके सोचैछै ते ऊ अप्ने आपके धोखा दैछै |
\v 4 सभेको आपन कामके जांच करक , तब खाली ऊ अप्ने आपके दोसरसे तुलना नैकरिके अप्ने आप पर घमण्ड करे सकैछै |
\v 5 कहिनेकी सभैके आपन भारी आप्नहैं उठाबे पडैछै |
\v 6 बचनके शिक्षा पाबेबाला सभैके आपन अच्छा चीजसब बचन सिखाबेबालाके संगे बाटचुट करे पडैछै |
\v 7 धोखामे नैपड , परमेश्वरके मजाक नैहैछै , कहिनेकी आदमी जे रोपैछै ओकरे कटनी भी कर्तै |
\v 8 जे आपन पापमय स्वभावके लिए रोपैछै , ऊ आपन पापमय स्वभावसे ही सर्वनाशके कटनी कर्तै |
\v 9 भलाइ करैके काममे अपनासब थकित नैहू , कहिनेकी हिम्मत नैहार्बै ते ठिक समयमे अप्नासब कटनी कर्बै |
\v 10 सेल्याके मौका पैल जुगुर सभे आदमीके भलाई कर्ते जो , बिशेष क्याके ओकरसिके , जे आपनसिके बिश्वासके परिवारके छै |
\v 11 देख , हमे कत्ना बड्का बड्का अक्षरसे आप्ने हाथसे तोरासिके लिखैछियौ |
\v 12 मसीहके क्रुसके कारणसे सतावटमे नेपडै कहिके बाहरसे सभे चीज ठिक देख्ल चाहेबालासब ही तोरासिके खतना लियैले कर लगाबैछौ |
\v 13 कहिनेकी खतना लिएबालासब आप्नहैं भी व्यवस्था पालन नैकरैछै , मगर तोरसिके शरीरमे घमण्ड करैके लिए तोरसिके खतना उसब लियैले चाहैछै |
\v 14 आपन सिके प्रभु येशु मसीहके क्रुसके सिवाय आर कोनो भी चीजपर घमण्ड करैके बात हमरासे दुर रहै , जकर द्वारा हमे संसारके लिए आर संसार हमर लिए क्रुसमे टांग्ल छै |
\v 15 नैते खतनाके कोनो महत्व छै , नैते बेखतनाके , मगर नया सृष्टी ही सभे चीज छै |
\v 16 आब जे भी यी नियममे चलैछै , ओकरासिपर आर परमेश्वरके इस्राएल जातिपर शान्ति आर कृपा रहै |
\v 17 आब से कोय हमरा कष्ट नैदक , कहिनेकी हमे आपन शरीरमे येशुके दागसब धारण करैछियै |
\v 18 भाइसब, आपनसिके प्रभु येशु मसीहके अनुग्रह तोरसिके आत्माके संगे रहौ | आमिन |
