\id 2PE
\ide UTF-8 
\rem Copyright Information: Creative Commons Attribution-ShareAlike 4.0 License 
\h 2 पतरस 
\toc1 2 पतरस 
\toc2 2 पतरस 
\mt1 2 Peter 
\mt1 2 पतरस
\c 1
\p \v 1 येशू मसीहके दास आर प्रेरित सिमोन पत्रुससे, आपनसीके परमेश्वर आर मुक्तिदाता येशू मसीहके धार्मिकतामेके हमरसीके जेरंग अनमोल विश्वास प्राप्त करेबलासीके –
\v 2 परमेश्वरके आर येशू आपनसीके प्रभुके ज्ञानमे अनुग्रह आर शान्ति तोरसीमे प्रशस्त हैते जौ |
\v 3 आपन महिमा आर श्रेष्टता द्वारा आपनसीके बोलेबालाके अपनासब चिन्हैके कारण परमेश्वरके दिब्य शक्ति द्वारा जीवन आर भक्तिके लिए अपनासीके जरुरतके सभे चीज ऊ देले छै |
\v 4 एक्रे द्वारा ऊ आपनासीके ऊ आपन अनमोल आर महान् प्रतिज्ञासब देले छै, कि यी संसारके कूइच्छासे आबैबाला भ्रष्टतासे निकलिके तुहेसब ईश्वरीय स्वभावके सहभागी हु |
\v 5 यी कारण सभे किसिमके प्रयत्न द्वारा तोरसीके विश्वासमे सद्गुण आर सद्गुणमे ज्ञान थाप |
\v 6 ज्ञानमे आत्मसंयम, आत्मसंयममे धैर्य, धैर्यमे भक्ति,
\v 7 भक्तिमे भ्रातृ – स्नेह, भातृ - स्नेहमे प्रेम थप |
\v 8 कहिनेकि यी बातसब तोरसीमे प्रशस्त छै ते हमरसीके प्रभु येशू मसीहके ज्ञानमे यी बातसबके तोरासीके बेकम्मा आर निष्फल हुएसे बचैतौ |
\v 9 कहिने यी बातसीमे अभाव भेल आदमीते पुरना पापसीसे शुद्ध भेल बात बिसरीके अन्धा आर दुरके बातसब नै देखै जेरं हैछै |
\v 10 यी कारण भाइसब, तोरसीके बोलावाट आर चुनाउ निश्चय करैले आर्हौ जोशिला हु, कहिनेकि यी बात करैले तुहेसब कहियो नै गिर्भै |
\v 11 कहिनेकि एरंके आपनसीके प्रभु आर मुक्तिदाता येशू मसीहके आनन्त राज्यके भितर तोरासीके भब्य स्वागत साथ प्रवेश मिल्तै |
\v 12 यी कारण यी बातसब तोरासीके हमे सभेदिन सम्झाबै , यधपी तुहेसब यी सभे जानैछै, आर तोरसीमे हैल सत्यतामे तुहेसब स्थिर छै |
\v 13 जबतक हमे यी शरीरमे छियै, तोरासीके याद करैते सचेत करैले हमे उचित सोचै छियै |
\v 14 कहिनेकि हमे जानै छियै कि, आपनसीके प्रभु येशू मसीह हमरा देख्या देले छै, कि हमर यी शरीर त्यागैके समय बहुते जल्दी आबी रहल छै, |
\v 15 हमर मृत्युके बादभी तुहेंसब यी बातसीके कोनोभी समय याद करैले सक कहिके हमे प्रयत्न कर्बै |
\v 16 कहिनेकि हमेसब तोरासीके आपनसीके प्रभु मसीहके माहाशक्ति आर आगमानके समाचार देते धुर्ततासंगे रचल दन्तकथासीके हमेसब अनुसरण नै कलियै, मगर ओकर बैभव प्रत्यक्ष देखेबाला हमेसब साक्षी छियै |
\v 17 ऊ परमेश्वर पितासे आदर आर महिमा प्राप्त कैल्कै, जब ऊ तेजस्वी महिमासे एकटा वानी निकलिके ऐलै, “यी हमर प्रिय बेटा छै, जकरसे हमे अति प्रसन्न छियै |”
\v 18 ऊ पवित्र पहाडमे हमेसब ओकर संगे रहैल बख्तिया स्वर्गसे ऐलै ऊ वानी हमेसब आपने सुनले रहियै |
\v 19 हमरसीके संगे रहैल अगमबक्तासीके बचन आर्हौ निश्चित भेले छै | भोरेभोर उजेत नैहुएसे पहिले आर तोरसीके हृदयमे भरैवाके तारा नै उठैतक अन्धकारमे बरेबाला दियाके जेरं तुहेंसब यी बचनके ध्यान देभै ते अच्छा कर्भौ |
\v 20 सबसे पहिला तोरासीके यी बुझेले पड़तै कि पवित्र धर्मशास्त्रके कोनो अगमवानी व्यक्तिगत व्याख्याके बिषयमे नै छै |
\v 21 कहिनेकि आदमीके इच्छासे कोनो अगामवाणी नै ऐले, मगर पवित्र आत्मासे प्रेरणा पाबिके आदमीसब परमेश्वरके तर्फसे बोल्ले छै |
\c 2
\p \v 1 जेरंके इस्राएलसीके बीचमे झुठा अगमबक्तासब भी रहै, ओहिने क्याके तोरसीके बीचमे झुठा शिक्षकसब खडा हैतै | यीसब गुप्त रुपसे विनाशकारी झुठा शिक्षासब आनतौ, एतेतक कि ओकरासीके उद्धार करैबाला स्वामीके भी उसब इन्कार कर्तै, आर आपनेपर जल्दी विनाश आन्तै |
\v 2 आर बहुतेझन ओकरसीके विलासी आचरणके अनुसरण कर्तै, ओकरेसीके कारण सत्यके मार्गके बदनामी हैतै |
\v 3 लोभके वशमे पडीके उसब झुठबातके बन्याके तोरसीसे फैदा उठैतौ | ओकरसीके दण्डके बात पहिलेसेही निर्णय भ्यागेले छै, आर ओकरसीके विनाशके बात खुल्ला छै |
\v 4 स्वर्गदूतसब पाप कर्लेपर परमेश्वर ओकरासीके बाकी नै राखल्कै, मगर ओकरासीके नरकमे फेकी देल्कै, आर न्यायके दिनतकके लिए पातालके अन्धकारमे जकडीके राखल्कै |
\v 5 ऊ प्राचीन संसारके बाकी नै राखल्कै, मगर ब्यक्तिहिनताके संसारमे जलप्रलय करैबख्तिया धार्मिकताके प्रचारक नोआ आर आर्हौ सातझनाके सुरक्षित राखल्कै |
\v 6 ऊ सदोम आर गमोरा कहैबाला शहरके भस्म क्याके ओकर अस्तित्व ही मेट्यादेल्कै, आर भक्तिहीनसीके सामुह ओकरासीके एक उदाहरण बनैल्कै |
\v 7 ऊ दुष्टसीके कामुकतासे बहुत दुखित भ्याके धार्मिक लोतके बचैल्कै |
\v 8 ऊ आदमीसीके बीचमे रहैते, आर दिनप्रतिन ओकरसीके कुकर्मके देखि सुनिके, ऊ आपन धार्मिक आत्मामे ब्याकुल हुऐ |
\v 9 एरं भक्तके परीक्षासे बचा आर भक्तिहिनसीके न्याय दिनतक दण्डमे जकडीके राखैले प्रभु चाहै छै |
\v 10 विशेष क्याके ओकरासीके, जे अशुद्ध करेबाला कामवासनामे डुबल रहै छै, आर अधिकारके अवाहेलेना करै छै | यीसब हठी आर अहंकारी हैछै, आर स्वर्गीय प्राणीसीके निन्दा करैले डर नैमानै छै |
\v 11 मगर स्वर्गदूतसब शक्ति आर सामर्थ्यमे आर्हौ उच्च भेले पर भी प्रभुके सामुने यी प्राणीसीके निन्दा पूर्णदोष नै दैछै |
\v 12 मगर यी आदमीसब आपने नैबुझल बातसीके निन्दा करैछै | यीसब विवेकहिन जनावरसीके जेरं छै, आर स्वाभाविक इच्छाके वशमे रहै छै, | यीसब पकडीके मारैले जन्मलसीके जेरं छै, आर यीसब पशुसीके जेरं नष्ट हैतै |
\v 13 आपनेसे कर्ल खराबीसीके लिए उसब आपने भी खराबी भोगतै | दिनहै भोग – विलासमे मगन रहैले यीसब खुशीके बात सोचै छै | उसब दाग आर धब्बा खोटसब छै, आर ओकरसीके संगे भोजनमे बैठतै उसब खुबसे खैतै पिते विलासितामे मग्न रहै छै |
\v 14 ओकरसीके आँख व्यभिचारसे भर्ल रहैछै, आर जनता भी पाप कर्लेसे नै अघाबेबाला हैछै | उसब चन्चल मन भेलसीके फुस्लाबै छै | ओकरसीके हृदय लोभमे तालिम पैले हैछै | उसब श्रापित सन्तान छै |
\v 15 सिधा मार्गके छोड़ीके उसब कुमार्गमे लाग्ल छै, खराब कामके लाभ अच्छा मानैबाला बओरके बेटा बालामके पाछु उसब लाग्ले छै |
\v 16 उ आपने अपराधके लिए हप्की पैले रहै, बौका गधा आदमीके बोलीमे उ अगमबक्ताके पागलपनाके रोकिदेले रहै |
\v 17 उसब पानी नै हैल मुलसब छै, आँधीसे उडैल धुवा छै | ओकरसीके लिए पातालके अन्धकार साचल छै
\v 18 ओकरसीके मुर्खता पूर्ण बड्का बडका अहंकारके बात हाकै छै, आर कुमार्गसे तुरन्त निकलिके ऐलसीके शरीरके विलासमय कामवासनाके बातमे फसाबै छै |
\v 19 ओकरासीके स्वन्त्रता दिल्यादियैके प्रतिज्ञा करै छै, मगर उसब आपने भ्रष्टताके दास छै, कहिनेकि जे बात कोनो आदमीके जितै छै उहाबात ओकरा दास बनाबै छै |
\v 20 मगर यदि उसब आपनसीके प्रभु आर मुक्तिदाता येशू मसीहके चिन्हीके भी संसारके दुषित कराबैबाला बातसे निकल्के बाद फेर पापमे फसीके ओकर बशमे पड़तै ते ओकरसीके पाछुके अवस्था आगुकेसे आर बेसी खराब हैतै
\v 21 कहिनेकि ओकरासीके देल पवित्र आज्ञा जानिके भी पाछु हटैसे ते बरु ओकरासीके धार्मिकताके मार्ग कहियो थाहे नै हैतियै ते अच्छा हैतियै |
\v 22 यी सत्यके उखान अनुसार ही ओकरासीके एरं भेले छै, “कुत्ता सब आपने उल्टी खैले आबै छै |” आर लुह्या देल सुगर कादमे ही लोटै छै |
\c 3
\p \v 1 प्रिय हो, तोरासीके लिखल यी हमर दोसरा पत्र छै, आर दोनो पत्रमे कतना बातके याद दिल्याके तोरसीके निष्कपट मनके उत्साहित करैले छियै |
\v 2 कि पवित्र अगबक्तासीके अगमवानी आर तोरासीके प्रेरित दुवारा देल प्रभु आर मुक्तिदाताके आज्ञाके याद करै पड़तै |
\v 3 सबसे पहिले तोरासीके यी बुझे पड़तै, कि पछला दिनसीमे निन्दाकरेबालासब निन्दा करतै ओकरसीके आपने अभिलाशामे एरंग कहैते आबै छै |
\v 4 “ओकर आगमनके प्रतिज्ञा कते गेलै ? कहिनेकि पिता पुर्खासब सुतलदिनसे ही सभे बात सृष्टिके सुरुसे चलिऐलै ऐजभी छैबे करै |
\v 5 जानी बुझिके भी उसब यी बातके वास्ता नै करैछै, कि परमेश्वरके बचन द्वारा स्वर्गसब पहिलेसे ही रहै, आर पृथ्वी ते पानीसे आर पानीद्वारा ही बनैल गेलै |
\v 6 उहा पानीसे ऊ समयके संसारके जलप्रलयमे डुबीके नष्ट भेलै |
\v 7 मगर उहा बचन भक्तिहीन आदमीके इन्साफ आर बिनाशके दिनतकके लिए एखनी आकाश आर पृथ्वी आगिनके लिए बच्याके राखल छै |
\v 8 मगर प्रिय हो, यी एकटा बात नैभूल, कि प्रभुके लिए एकदिन हजार बर्षके जेरं आर हजार बर्ष एकदिनके जेरं हैछै |
\v 9 आपन प्रतिज्ञाके बारेमे प्रभु देर करैछै, कहिके क्करो कहाबत हैले पर भी ऊ देर नैकरैछै, मगर कोय भी नष्ट नैहो मगर सभेकोय पश्चताप कर कहिके इच्छा क्याके प्रभु तोरकेसी प्रति धैर्यबान छै |
\v 10 मगर प्रभुके दिन ते चोर जेरं क्याके तुरुन्ते ऐतै, जकरामे आकाश ते बड्का आवाजके साथ् बितीके जैतै, तत्वसब आगिनके रापसे पघली जैतै, आर पृथ्वी आ ओकरामे रहैल सभे चीज भस्म हैतै |
\v 11 यी सभे चीजसब एरंके पघलतै कहिके जानीके पवित्रा आर भक्तिके जीवनमे तुहेसब कोनो किसिम आदमी हुए पड़तै |
\v 12 तुहेंसब परमेश्वरके दिन प्रतिक्षा करैछै, आर ऊ दिनके नजदिक आनैले चाहैछै, जे दिन आकाशसब जरिक भस्म हैतै आर तत्वसब आगिनके रापमे पघलतै |
\v 13 मगर ओकर प्रतिज्ञा बमोजिम अपनासब नयाँ स्वर्ग आर नयाँ पृथ्वीके रास्ता देखै छियै, जकरामे धार्मिकता बास करै छै
\v 14 यी कारण प्रिय हो, तुहेसब यी बातके प्रतिक्षा करैके कारण ओकर दृष्टिमे तुहेंसब दाग या खोट नैहैल आर शान्तिमे रहैले तुहेसब प्रयत्न कर |
\v 15 आपनसीके प्रभुके धैर्यके मुक्तिके जेरं सोच | हमरसीके प्रिय भाइ पावल भी ओकरा देल बुद्धी अनुसार तोरासीके यीहे बात लिखलियै |
\v 16 ओकर सभे पत्रसीमे भी ऊ यी बातसीके उल्लेख कर्ले छै | ओकरामे कोनो कोनो बातसब बुझैले कठीन छै, आर अशिक्षात् आर चन्चल आदमीसब यी बातसीके दोसर धर्मशास्त्रके जेरं उल्टा पुल्टा करै छै, आर आपने बिनाश आनैछै |
\v 17 यी कारण प्रिय हो, पहिलेसे यी बात जानिक होसियार रह, दुष्ट आदमीसीके मूलबातमे अलमल्याके आपन स्थिरता नैगुमा |
\v 18 मगर हमरसीके प्रभु आर मुक्तिदाता येशू मसीहके अनुग्रह आर ज्ञानमे बाढ्ले जे ओकरा एखन आर सभेदिन महिमा हो |
