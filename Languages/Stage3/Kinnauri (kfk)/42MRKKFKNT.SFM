\id MRK - Kinnauri BiBle
\ide UTF-8
\rem Copyright Information: Creative Commons Attribution-ShareAlike 40 License
\h मरकुस
\toc1 मरकुस रो सुसमाचार
\toc2 मरकुस
\mt1 Mark
\mt1 मरकुस
\c 1
\p
\v 1 परमेश्वर रोह ज़ातांग येशु मसीह रोह काचा रोह शुरुआत होयो फिरेनेस |
\v 2 जेओ यशायाह परमेश्वर रोह बाते बोल्दो -स्याए (भविष्यद्वक्ता)आफरोह किताब केह लिखुनस ,''शाओ,हाँऊ मेरोह एल्कारा लाह ताऊ काह आउखा बेजिन सुह ,जुन तेरो त्ताइये बात स्वारेस |
\v 3 ज़ान्गाल केह एकेह शुन्यादों स्या रोह काद शुन्नोह आछिंस किह प्रभु रोह बात त्यार टानोह ,आई तिन रोह सोलोक सोल्ड़ो ज़ुरयायो|''
\v 4 युहान्ना ज़ान्गाल केह अओस ,आई प्रचार टानींन ,आई डूबांग दियेंन हून्दोस|आई मानुषा लाह बोलोस आफरोह पाप काह मोन बोद्ल्याओ आई डूबांग मान्गोह |किज़ुबोल्ताह परमेश्वर तुमोर लाह माफ़ टानेस|
\v 5 सेब यहूदिय देश रह,आई येरूशलेम केह थाक्दे स्या कोठा फिरिह तिन्काछे नाशुन्दे ,आई आफ्रोह पाप लाह मोन्याई यरदन गार केह तिनकाह दुबांग मान्गुन|
\v 6 युहान्ना ऊंट रोह गाछो आई चेर कह चाम रोह गाची बानुई थाक्तो हून्दोस ,खामे लाह स्या ब्रेंच सेह जान्गाल रोह मोंह खाएन्न हून्दोस|
\v 7 आई होयो शुनाइन हून्डोस,''मुकाह पीन्छाए होसोह आसतो स्या जून काह मुकाह बिह बोदह सोत स्या ,हाँऊ ताः तिन्काछे खोंग शाउइ तिन्रोह चिन्दारी रोह तोस्मा खोल्यामे रोह बिह क़ाबिल नूदोसु|
\v 8 माइये ताह तुमोर लाह पानीये डू बांग देईस |लेकिन होसोह ताः तुमोर लाह पवित्र आत्माए डूबंग दीएस|''
\v 9 तादु कालिए येशुए गालील रोह नासरत देश काह आछिंदे यरदन गार केह युहन्ना काह डू बांग मागुन |
\v 10 पानी काह बाए निकिलिद्से तिनियेह सोर्गो लाह खुलियेन्न आई परमेश्वर रोह आत्मा लाह कोंई रोह गान आफ गाश उतरेन माईयेन्न देखुन|
\v 11 तेह सोरगो काह होयो काद शुन्नोस अओस किः,''तुह मेरो बेनांग रोह जातांग सेह हाँऊ ताऊ काह वाल खुश सुह |''
\v 12 तेह परमेश्वर रोह आत्माए तिन्लाह होतेतरे निलिमानो जान्गाल बिले बेजुन|
\v 13 जान्गाल केह शेतानेह दुई बीशे दयार सेग पोर्ख्याउन ;आई सोह जान्गाल केह जान्बोरा सिह थाकोस ,आई सोर्गो रोह एल्कारा तिन्रोह सेवा टानीं हून्देस|
\v 14 युहन्ना लाह जेल केह बेज़िह काह पीच्चू यीशुए गालील देश केह आछिंदे परमेश्वर रोह राज़ रोह काचा रोह प्रचार टआनोस ,
\v 15 आई बोलोस ,''द्यारोह पुरुईविस ,आई परमेश्वर रोह राज़ नेर आछिस 'पाप काह मोन फिर्याओ आई काचा गाश ब्रोस्सा टानोह |''
\v 16 गालील रोह सोरांग रोह कनारे कनारे नाश्ति बरेह ,तिनियेह शामोन सिह तिन्रोह बाई अन्द्रियास लाह सोरांग केह जाल बेजिन देखोस,किज़ुबोल्ताह तेन्दी माच्ची पान्देस्या हून्देह साह |
\v 17 येशुए तेन्दी लाह बोलोस ,''मूक पीछै आछोस ;हाँऊ तुम्बी लाह मानुष पान्देस्या ज़ुर्यासु |''
\v 18 तेनदी तिशिये माछी पानोह जाल लाह शोठाई तिन पीछाए नाठेसाह |
\v 19 दोंक औखा नाश्तिसे ,तिनियेह ज़ोबदी रोह छेल्दु याकूब ,तिन्रोह बाई युहन्ना लाह ,किश्ती केह जाल स्वार्नो देखोस|
\v 20 तिनिये चोटोब तेन्दी लाह आर्याओस तेह तेन्दिये बिह आफ्रोह बुआ लाह कमैया सेह किश्ती केह शोठाई ,तिन पीन्छाए नाठे साह|
\v 21 तेह तेनोरिह कफरनहूम नाशुन्दे ,आई येशु चोटोब यहूदी होर रोह नाशाई नोह दयार तादू परमेश्वर रोह कोठी केह नाशिदे शिख्य्याइन दीअन्न हून्डोस|
\v 22 आई मानुस्जा तिन्रोह शिख्यानो गाश वाल हेरान फिरेस'किज़ुबोल्ताह सोह ग्यानी होर रो गान नुआ सोह एकेह हाकम रोगान शिख्याइन थीओस|
\v 23 होतेतरे एकेह मानुष परमेश्वर रोह कोठी केह थीओस ,जास केह लागुह हून्दोस|
\v 24 तिनिये ज़िन्ग्याई बोलोस,''हे येशु नासरी ,अमोर्रो लाह ततौसी किः काम ?तुह किया आमोर लाह नाश तान्मे आछिह सया ?हाँऊ ताऊ लाह जान्दो सुह ,किह तुन कुन सेह ?तुह परमेश्वर रोह पवित्र मानुष सेह |''
\v 25 येशुए तिन्लाह दोब्राई बोलोस ,''चुप थक,आई होन काह बाए निकिलिह्ह थूर |''
\v 26 तेह सोह लागुए ऐ तिन -लाह मेकींदे ,आई एखो होयो ज़ोरिये ज़िन्ग्याएं तिनकाह निकुलुन |
\v 27 होज़ गाश ताह सेबेह मानुषा बिषादी आफोर मांज पूछीएन हूँदे |याह यूह किह बाते ,यूह ताह किह ताह नोउओ शिख्याएंस |सोह बोडो हाकम रोह गान लागुह लाह हुकुम दीअनन ,आई तेनोरिह बिह तिनरोह हुकुम लाह मोनाइन साह|
\v 28 आई तिनरोह नाओ चोटोब गालील रोह ओरुह्म पोरुह सेब देश केह मोशुर फिरून |
\v 29 येशु चोटोब परमेश्वर रोह कोठी काह निकिलिदे याकूब ,युहन्ना ,शामोन सिह अन्द्रियास रोह घोरेह आओस|
\v 30 शमोन रोह शोशाई ताओ ब्याजुई हून्दिस तिनियेह चोतोब तिन्रोह बारे तिन लाह बोलोस |
\v 31 तेह तिनिये तेस्काछे नाशिंदे तेसरोह हाथ पाई तेल्लाह उज्याओस ,तेह तेस्रो ताओ ब्याज बिह उतरेन माइओस ,तेह सोह तेनोर रोह सेवा पानिह टानमे लागिस|
\v 32 ब्याल थान दिउस आऊरी पीछू मानुशाए ब्याज लोह ,आई ज़ास केह लागुह लागिस तिन लाह तिन्काछे आनोस|
\v 33 आई सेब देश द्वारव काछे जारिह हून्देस साह|
\v 34 तिनियेह मुलुक ज़ोन लाह जून आइयेक आइयेक ब्याज़े जीज़ काह सोह मानुषा दुखी थीयेसाह चंगा टानोस|मुलुक लागुह लाह बिह गारोस ,लागुह लाह तिनियेह बोल्मे लाह मोकाए नेद्नोस ,किज़ुबोल्ताह तेनोरिह तिन लाह रोइंदे थीयेसाह|
\v 35 दोथिह दीयुस चिल्क्नोह काह मुलुक पोइले होसोह उजुई एकह निलिमानो जागा केह नाठोस|आई तिन्छे प्राथना टानीं हून्डोस|
\v 36 तेह शमोन सेह तिनरोह कोन्या तिन लाह लोरीयेन थीईए साह |
\v 37 जेत्रे होसोह बेठियोस तेनोरियेह तिन्लाह बोलोस सबे ताऊ लाह मानुषा लोरियेनेस |
\v 38 लेकिन तिनिये तेनोर लाह बोलोस आछो ताह तामोरिह ऊरुह पोरुह रोह सारिंग केह नाशुंगे|आई हाँऊ होतिन छे बिह प्रचार टान्सुह किज़ुबोल्ताह हाँऊ होर रोए तांई निकिल्सुह |
\v 39 तेह सोह सेब गालील केह यहूदी होर रोह कोठी केह नाशिन प्रचार टानीं हून्देस |आई लागुह लाह गारीन थीयोस|
\v 40 एक भूस्या मानुष तिन काछे आछी जानुह गाश तेक्याई ओरछे बोलीं पोर्ज्य्याई इन हून्डोस किः,''तुह च्चाए ताः मालाह सारोह सेह चोखो टानिह बोल्दो स्यासे|
\v 41 तिनियेह तिन लाह पाप कोल्याउईह हाथ बोड्याई तिन लाह छुगिह बोलून हाँऊ चाय सुह तुह सारोह सिह चोखो फिरह |
\v 42 तिशीए तिनरोह बू ताह शोह नाशुन आई सोह सारोह सिह चोखो फिरोस |
\v 43 तेह तिनिये तिन्लाह होयो सोम्ज्याई होतेतरे बिदाई टानोस|
\v 44 तिन्लाह बोलोस,''शाओ ,कासे लाए कीछे बिह मोब्लेह एखो नाशिह होसोह पजारो लाह आफ्रोह डे देखाए|(आई आफ्रोह सारोह फिरून रोह ताई मुसाए जिया बोली-थीओ दिओन दिए तह तेरोह गोवाई तेनोरिह फिरसाह किह तुह चोखो फिरिसेह|''
\v 45 तेबिह तिनिये ताह बाए नाशिह होई बाते रोह मुलुक प्रचार टआणून आई ईंछे सेग प्राग माउण किह ईज्काह पीछू येशु फिरिह किन्दे बिह देश केह होयो खुला नाश्नों बिह बॉन फिरोस|तेह बिह बाए निलिमानो जागा कह थाकोस आई सेब ठाए काह मानुषा तिन्काछे आछिन थाकेसाह|
\c 2
\p \v 1 गाटो दयार-काह पिछु सोह फिरिह कफरनहूम आछुन आई शुनुदोस किह घओरेह आछिस |
\v 2 तेह होत्रोह सारा मानुष फिरेसाह किह तिनरोह-ताह द्वार-काछे-बिह जागा निथियोस, आई यीशु तेनोर-लाह परमेश्वर-रोह बाते शुन्याईन थियेस [प्रचार टनिन थियोस]|
\v 3 तेह मनुशाए एकह आद्रागी [लकवा] मानुष -लाह चार-जोनेह तोल्याई तिनकाछे आनोस|
\v 4 बोदिह मानुषा-रोह कोरचाते तिन-काछें नोपोछेस, तेह तेनोरिहए जिनछे-जेओं सोह बेशिह-हुदोस होतिशी आगाश मोल्डोह पोट्याई चारपाई-लाह जिज गाश सोह आद्रागी ब्याज-लोह जागिह थियोस लटक्याई तिनछरी तोल बोजोस|
\v 5 यीशुए तेनोर रोह बरोसा लाह देखिंदे आद्रांगी ब्याज स्या लाह बोलोस,''हो मेरो छंग्च''तेरो पाप एह खोरषाविस|
\v 6 तिन्छे मुलुक जांदे सया शास्त्री बिह बेशिह थीयेसाह तेनोरिः आफ्रोह आफरोह मोन केह होयो सुन्चियेन्न हून्देस|
\v 7 होई मानुष होयो किजु बोलिन्स ?यूह ताह परमेश्वर रोह बेजती टानिनस परमेश्वर काह इलावा आइकुन पाप खोरषाविस बोली सोक्दो|
\v 8 येशुए चोटोब आफरोह मोन काह जानूं किह तेनोरिह आफरोह आफरोह मोन केह किह सुन्चियेंन साह|तेह तेनोर सेह बोलून तुमोरिह आफरोह मोन केह होयो किजु सुन्चियेंन सोह?
\v 9 कुन स्या बाते आसानस ,किया आद्रांगी ब्याज लोह लाह होयो बोल्नोया किह तेरोह पाप खोरषाविस या होयो किह उज़िउ तेर चारपाई तोल्य्याई हांड फिर|
\v 10 तेबिह तुमोरिह जानोह किह मानुष रोह ज़ातांग लाह पाप खोर्म्यामे लाह बिह होक देईस |तिनियेह सोह आद्रांगी ब्याज स्या लाह बोलोस|
\v 11 हाँऊ तांउ लाह बोलिसुह उज़िउ आफरोह चारपाई तोल्याई आफरोह घोरेह नाश|
\v 12 सोह चोटोब उज्विदेह सेब मानुषा आन्ग्माए काह निकिलिह्ह ठूरोस |होई बाते गाश ताः सेबे हेरान फिरेसाह ,आई परमेश्वर रोह बोडाई टानींन होयो बोलियेंन थीयीसाह किह आमोरियेह होयो ताह कादुए बिह नेदेखिह थीओ|
\v 13 सोह फिरिह निकिलिदे सोरांग रोह्कनारे नाशुनं,आई धुमाटी मानुषा तिन्काछे आएसाह सोह तेनोर लाह बोलोह बाते शिख्याइन दीएअन हून्दोस|
\v 14 नाश्ति बेरेह तिनिये हल्फाई रोह छेल्दु लेवी लाह चुंगी माँगनो थीएशाह बेशिह देखुन ,आई तिन लाह बोलूं ,''तुह मुक पीछाए आएह ''सोह बिह उज़ुइदेह तिन पीछआए नाशुन्न |
\v 15 ज़ेत्राह यीशु लेवी रोह घोरेह खाऊ खामे बेशोस तेत्राह मुलुक चुंगी मांगदे स्या आई पापी होरिह आई तिनरोह चेला होरिह बिह बेशिह हूँदे साह तेनोरह यीशु सिह खाऊ खामे बेशे साह ,किज़ुबोल्ताह तिन्छे मुलुक ज़ोन येशु पीछाए नाशिह थियेसाह|
\v 16 जांदे स्या होर सिह फरीसी होरिये देखोस किः होई ताः चुंगी मान्ग्दे स्या सिह पापी होर सेह बेशिदे खाईन पियेंस |तेनोरियेह तिनरोह चेला होर काह पूछोस यूह किजु चुंगी मांगदे स्या आई पापी होर सिह खाएंन पियेंस|
\v 17 येशुए होयो शुन्दी सेह तेनोर लाह बोलोस बोला चान्गामानुषा लाह आमजी रोह रोह जोरुरत नूदो ,ज़ुरूरत ताः ब्याज लोह मानुषा लाह थाक्तोह|हाँऊ धोर्मी लाह नुआ पापी मानुषा लाह आर्यामेह आछिसुह|
\v 18 युहन्ना रोह चेला होर सिह ,फरीसी मानुषा उपासनी थाकिन हूँदे ,होई बाते गाश तेनोरिह यह आछिह्तिन्लाह बोलून |युहन्ना रोह चेला सिह फरीसी रोह चेला होरी ताः उपासनी थाकड़े ससाह ,तेर चेला होरिह ताह उपास्नी नाथाक्दे होयो किज़ुस?
\v 19 येशुए तेनोर लाह बोलस ज़ेत्राह सेग लारोह जान्या सिहस तेनोरिह कियाह उपास थाके साह?ज़ेत्राह सेग लारोह तेनोर सेह साथ थाकेस तेत्राह सेग उपास्नी काताई नाथाक्दे |
\v 20 तेह बिह होयो द्यारोह बिह आछेस ज़ेत्राह लारोह लाह तेनोर काह खोल माएस तेत्राह तेनोरिह उपास्नी थाक साह |
\v 21 नोइयो गाछो रोह तुकराये कुने बिह ठालोह गाछो लाह नाटाल दोह ,नाताह सोह नोईयो टूकराए कोंगछिह ठालोह स्या लाह बोदिये जिल्द्ड़ो ,मोत्लोब नौऊऔ ठा लोह लाह बोदिये चिरिह बेज्दो |
\v 22 होत्योये नोइयो दाख रोह शुदुंग लाह कुने बिह पुरानो खाल्चु रोह मोस्की केह नाज़ाग दोह ,नाताह शुदुंगे मोसकी लाह फूत्यान्दो आई शुदुंग सिह खाल्चु रोह मोस्की दुइये नांश फिरदो |नोइयो शुदुंग लाह नोइयो खाल्चु रोह मोस्की केह बोर्याई ज़ागदे|
\v 23 यहूदी होर रोह नांशाई नोह दयार तादु होयो फिरोस किह येशु ढोख्रोये पुरु नाशिन हून्दोस ,तिनरोह चेला होरिये नाश्ति बरेह नांज रोह सिल्लाह चुन्दीन गारोस|
\v 24 होज़ रोह ताई फरीसी होरिये तिन लाह बोलून ,''शाओ ,होनोरिह नाशाई नोह दयार तादु होई काम किजु खोटींन जिह खोट्नोह आसुले नाइ|''
\v 25 तिनियेह तेनोर लाह बोलोस किया तुमोरिये होयो कादुए बिह निशिखिया किह ज़ेत्रोह दाउद लाह ज़ुरुरोत फिरून आई ज़ेत्राह आफ्सेह आफरोह कोन्या भोखे हूँदे तेत्राह तिनियेह किह टानुंस ?
\v 26 तिनियेह केयो अबियातार पजारो रोह टेम केह परमेश्वर रोह घोरेह नाशिदे पुज़्नोह रोटिःह लाह खाऊन ,जीज़ लाह पजारो बास्क्यांग कासे लाए कामे आसुल निथियोस|तिज लाह आफरोह कोन्या लाह बिह देंदे खाओस|
\v 27 तेह तिनियेह तेनोर लाह बोलोस नांशाई नोह द्यारोह मानुषा रोह ताई ज़ुर्याउन |नाकिह मानुषा नांशाई नोह दयार लाह |
\v 28 होतेयये मानुष रोह जातांग नांशाई रोह दयार रोह बिह मांलिकास |
\c 3
\p \v 1 1 तेह सोह परमेश्वर रोह कोठी केह नाठोस|तिन्छे एकेह हाथ कोंगछियुंन मानुष थीयोस|
\v 2 तेनोरियेह येशु लाह शाऊन होई शाम्बे किह येशु यहूदी होर रोह नांशाई नोह दयार तादुबिः सारोह टानेंसाह किह नाट नाह तेह तेनोरिह तिन लाह दोष बज्मे रोह ताई|
\v 3 येशुए हाथ कोंगछियुन मानुष लाह बोलोस ''माज़ार केह ज़ेओ खोरो फिरह |
\v 4 तेह तिनिये तेनोर लाह बोलोस किया नान्शाई नोह दयार तादु बोलोह टान्नोह ठीक साह किह मारे टान्नोह जिया लाह बोच्या नोह किह मार्नोह ठिकस?तेह बिह तेनोरिह ताः चुट्कांग थाकेसाह|
\v 5 तिनियेह तेनोर रोह काठो मोन लाह शाई बिस्मोंतांग फिरह तेनोर लाह रोशुवी सेबे लाए शाओस ,आइ होसोह मानुष लाह बोलोस आफरोह हाथ आउखा टान |तिनिये आउखा टानोस आई तिनरोह हाथ सारोह फिरोस|
\v 6 तेह फरीसी बाए नाशिह चोटोब हेरोदिया होर सिह तिनरोह खिलाफ रुन्शाउवी एकह फिरोस किह बई ईन लाह केओ नांश टानुंगे|
\v 7 यीशुए आफरोह चेला होर सिह सोराग रोह झील कनारे नाठोस|आई तिन पीन्छाए गालील काह दुमाटी मानुषा नाठेस |
\v 8 होई शुनिंदे किह यूह तअह बन्मंत बिशादी नोह कामा खोट दोस किह यहूदिया ,यरूशलेम ,यर्दान काह पार बीलेह ,सुर सिह सेन्दा काछे रोह मानुषा तिन्काछे आछुन्दे |
\v 9 धुमाटी मानुषा देखिह तिनियेह अफरोह चेला होर लाह बोलोस एकह लोडो ज़ेनोह किश्ती मेर ताइये तेयार ज़ागोह नाताह तेनोरिह मालाह टेमाएस|
\v 10 किज़ुबोलता तिनियेह मुलुक ज़ोन लाह सारोह टानी हून्दोस|होज़ रोह ताइये ज़ेतेग मानुषा ब्याज लेह होरिह थीयेसाह तिन लाह छोंग्मे रोह ताई ततिन्गाश लोटिन फोशीयेन्न आचछीन हून्देह|
\v 11 लागुह स्या बिह ज़ेत्रेह तीन लाह शान्दी सेह तिन आन्ग्माए लोटदेह थीयेसाह ,आई ज़िन्गायेन्न पाह बोलदे किह तुह परमेश्वर रोह जातांग सेह |
\v 12 आई तिनियेह तेनोर लाह ठेकया ओस किह हाँऊ कुन सुह मोब्लीओ|
\v 13 तेह येशु कांडो गाश नाठोस,आई जास लाहे सोह चान्दोह थीयोस तेनोर लाह आफ काछे आर्याओस ;आई तेनोरिह बिह तिन काछे आएसाह |
\v 14 तेह तिनियेह बाराह ज़ोन लाह बिन्यानोह किह तेनोरिह तिन्सेह साथ साथ थाकेस आई तेनोर लाह बेज़ियेस किह तेनोरिह प्रचार टांनेस |
\v 15 आई लागुह लाह गारमे लाह बिह होक ज़ागेस|
\v 16 तेनोरिह बाराह ज़ोन एनोरी साह शामन जास रोह नाओ तिनियेह पतरस जागुन |
\v 17 आई ज़ब्दी रोह छेल्दु याकोब सिह याकूब रोह बाई युहन्ना ,ज़ास रोह नाओ तिनियेह बुअनार्गिस मोत्लोब गर्जन रोह छेल्डू जागोस|
\v 18 आई अन्द्रियास ,फिलुपुस ,बर्तुल्मे ,मति ,थोमा ,हल्फई रोह छेल्दु याकूब ,तदै ,शामोन जुन देश प्रेमी थीयोस|
\v 19 आई यहूदा ईस्क्र्योती जुनिए तिन्लाह पाकराउन|
\v 20 तेह सोह घोरेह अओस आई तिन्छ्हे ताह होयो धुमाटी मानुषा कोठा फिरिह ठथीए साह,किह तेनोर लाह खाऊ खामे बिह ठोंन नीथियोस|
\v 21 ज़ेत्राह तिनरोह पराए होयो शुनोसतेह तेनोरिह तिन लाह पामे लाह नाठे साह किज़ुबोल्ताह तेनोरी बोलियें हून्देस किह यूह एह बोली फिरिस|
\v 22 जांदे स्या होतरिह बिह जुन यरूशलेम काह आछी थीए साह ,तेनोरिह बिह बोलियेन्न हून्देह साह किह इन लाह बिल्ज़ुबेल थापुईस |आई यूह ताह शेतान रोह राजा रोह मोदोते शेतान लाह गारिंस |
\v 23 तिज़ रोह ताई तेनोर लाह नेर आराई पारशि केह सोम्ज्या ओस किह शेतान लाह लागुह लाह केयो गारदोह ?
\v 24 अगोर कुन राजा रोह देश केह किन फूट नाशेताह तिन्रोह सोह देश केयो टिकी थाकेस?
\v 25 आई किन कास रोह घोरेह फूट नाशेताह सोह घोर क्यों टिकी थाकेस?
\v 26 होत्योये अगोर शेतान बिह आफोर रोए बिरोध टानिःह आफोर माजे फूट नाशेताह केयो टिकी थाकस?तिनरोह ताह नांश फिरेस |
\v 27 आई कुन मानुष ताकरा मानुष रोह घोरेह नाशिदे तिनरोह मॉल मातारा लुट्याई नोबोल्दोह ज़ेत्राह सेग सोह पोइले ताकरा मानुष लाह बानिह नाज़्गेस |आई तेपाह तिनरोह घोर लुटाई सोकेस|
\v 28 हाउ तुमोर लाह सोच्कोह बोलिन सुह किःह मानुष रोह सेब पाप सिह ,निंदा जिह तिनिये खोटीस माफ़ी फिरेस|
\v 29 लेकिन जुन कुन बिह पवित्र आत्मा लाह रुन्ग्शाई एस टानेसज़ ,सोह कताई माफ़ निफिरेस |आई उलटा सोह कादुए खोतोम निफिरदो स्या पाप रोह प्रादिस फिरेस |
\v 30 यीशुए होई बाते होज़ रोह ताई बोलोह किह तेनोरिह बोलियेन्न हूंधे साह किह तिन्केह शेतान चोबीस|
\v 31 तेत्राह तिन्रोह आमा सेह बाई होरिह आए साह आई बाए खोरो थाकीदे तिन्लाह आर्यामे लाह पार्ल बेज़ोस|
\v 32 दुमान्ति मानुषा तिन्रोह सेब बिलाए बेशिह हून्देह साह तेनोरियेह तिन्लाह बोलोस ,''शाओ ,तेरो आमा सेह तेरो बाई बाए ताऊ लाह लोरियेंन साह |''
\v 33 तिनिह तेनोर लाह बोलोस मेर आमा आई मेर बाई कुन साह?
\v 34 आई तेनोर लाह जुन होतिन्ने आफ्काछे बेशिह थीयेस स्शाइन्दे बोलोस,''शाओ ,मेरो आमा आई मेरो भाई ताह ईन्छे बेशिह कियास एनोरिये साह |
\v 35 किज़ुबोल्ताह जुन कुन परमेश्वर रोह मोरज़ी गाश हांडदे साह तेनोरियेह मेरो भाई ,बोइन सिह ,आमास|
\c 4
\p \v 1 सोह तेह सोरांग रोह कनारे ज्ञान देनोह शुरू टानोस तह तिन्छे ताः होयो दूमाती मानुषा कोठा फिऋ की सोह तेह सोरांग रोह कनारे ज्ञान देनोह शुरू टानोस तह तिन्छे ताः होयो दूमाटी मानुषा कोठा फिरिह थीयेसाह किह सोह सोरांग केह एकेह किश्ती गाश नाशिह बेठोस ,आई सेब मानुषा सोरांग रोह कनारे खोरो थीयेसाह |
\v 2 आई सोह तेनोर लाह पारशिये केह मुलुक बाते शिख्याएन्न थीयोस|आआई आफरोह ज्ञान केह तिनियेह बोलोस|
\v 3 शुनोता एकह बिऊ बोंदोस्या मानुष बिऊ बोमे लाह निक्लुन्न |
\v 4 बोदी बेरह दोंक बात रोह कनारे शोरोस तिज्लाह चोरखी होरिह आछिह चुन्ग्रियोस |
\v 5 दोंक शान्खाल्दो माटीके शोरोस तिन्छे बोदिह माटी नूदोस ,तेह डुगो माटी नून्दिसे सोह हासले राज़ोस |
\v 6 ज़ेत्रास दीयुस चिल्कोस सोताह नाल्मैयोस ,आई जिल पाई नोबोलिह शुकिह नाठोस |
\v 7 दोंक जालचो केह शोरोस जालचो बोरज़ी तिज्लाह टेमाओस तेह सोह नोफोलोस |
\v 8 लेकिन सान्चेक बोलोह माटी केह शोरोस तेह सोह राज़ोस आई बोर्जीन्दे फोल्दो लाएक फिरोस |एक्याये बिशो दोश ,एक्याये त्रोंन बिशे ,एक्याये राह गुना बोदिह फोल टानोस |
\v 9 तेह तिनिये बोलोस ज़ास केह शुन्मे लाह कान साह तेनोरिह शुनोह |
\v 10 ज़ेत्रेह सोह एख्ले थीओ तिनरोह कोन्या होरिये बाराह चेला होर सिह सेबे तिन्काह होई पारशिये बाता नोह रोह बारे केह पूछोस |
\v 11 तिनियेह तेनोर लाह बोलोस ,तुमोर लाह ताः परमेश्वर रोह राज़ रोह साएब बुज्यानो रोह सोमोज़ देईस |लेकिन बाएस्या लाह ताह सेब बाते पार्शिये बोलनो स्या थाक्दो निह|
\v 12 होयो ईजरोह ताएस किह ''तेनोरिह शाईनदे बिह तेनोर लाह कीछे निदिमाएस ,आई शुनिदे बिह कीछे सोमोज़ नालगो चाई नाताह किन तेनोरिह सोम्झिंदे परमेश्वर बीलेह शुरेस आई माफ़ टाने ताह |''
\v 13 तेह तिनिये तेनोर लाह बोलोस तुमोरी किया होई पारशिये बाते नोसोमजी येन सोआ ?तेह ताह आई सेब पारशिये बाते होरिह लाह केओ सोम्झिसो?
\v 14 बोन्दोस्या वचन बोंदो|
\v 15 जुन बात रोह कनारेस जिन वचन बोइस सोह होयोस किह ज़ेत्राह वचन लाह शुन्दोस तेत्राह चोटोब शैतानेह आछिंदे जिया वचन तिन्केह बोइदेस तिज्लाह चुंगी नीदोस |
\v 16 होतेयूये जुन शान्खाल्दो माटीके बोउन होयो साह जून वचन लाह शुनिदे चोटोब खुसी देखिह मान्यादे साह |
\v 17 लेकिन आफ्रोह मोन केह बितेह जिल नापान्दीसे तेनोरिह दोंक दयारे थाकदे |तिजकाह पीछू वचन रोह कारोन ततेनोर गाश कोष्ट या उपद्राब फिरेस निया ,तेनोरिह चोटोब पाप केह नाश्ते साह (तेनोरिः वचन काह फिर्यान माइंधे )
\v 18 जुन ज़ाल्चो केह बोई थीओ होसोह एनोरिह साह,ज़िनेरिये वचन ताः शुनोस|
\v 19 लेकिन सोंसार रोह फिकोर ,आई आईकिया चीज़ रोह लालोच तेनोर रोह मोन केह आछिदे सोह वचन लाह टेम्यादओ बेज्दो आई तेह सोह वचन रोह किछे नतीजा नुहुएस (फोली नोसोक्दो)|
\v 20 आई जुन बोलोह माटीके बोउन स्या एनोरिह साह ,जुन वचन शुनिदे तिज्लाह मान्यादे साह |आइक्या बिशो दोश गुना ,एकया त्रोंन बिशे गुना ,एकया राह गुना फोल्द्धे|
\v 21 तिनियेह तेनोर लाह बोलोस किया दीयो लाह अनिदे छाटो या चारपाई पाड जाग्देया |कियाह होर रोह ताई नूवाया किह फाई (तोंकू )गाश ज़ागुगेह |
\v 22 किज़ुबोल्ताह किछे बिह चीज़ चोरुई नाइ |लेकिन होयो ताईस किह सोह प्रोपते थाको चाई ,आई किछे बिह गोप्तेह नूदो,लेकिन होयो ताईस किह सोह प्रोप्ते थाकस|
\v 23 ज़ास केह शुन्मे लाह कान साह ,तेनोरिह शुनेस|कोलांग टानेयो किह शुनिन सोह |
\v 24 तेह तिनियेह तेनोर लाह बोलोस ,चोकसे शुनेयो जिया तुमोरिह शुनिन सोह ,जून स्या मोह्नोह बान्द्रुए तुमोरिह मोएन सोह होतिज़िये तुमोर लाह बिह मोइदे दीएअस ,आई बल्कि तुमोर लाह बोदिये दीएस |
\v 25 किज़ुबोल्ताह जास केह साह तिन्लाह आई बोदिह दीअस ,आई जास केह नाइ (गाटोस)तिन्काह होसोह बिह खोसेस जिह तिन्केह साह|
\v 26 तेह तिनिये तेनोर लाह बोलोस,परमेश्वर रोह राज़ होयो ज़ेओस कुन एकह मानुष ढोखरेह बिऊ बोएस (छाटाएस )|
\v 27 तेह सुतेस आई दिउसेह उज़िएस आई सोह बिऊ होयो राज़िदे बोडो फिरेस तेबिह तिन्लाह किछे पोता नाल्गेस?
\v 28 प्रथि अफुए आफ काह फोल्दो,पोइले मुक्चाई दोह ,तेह डाल (बालांग),आई तेह सील तेयार फिरदो|
\v 29 लेकिन ज़ेत्राह नांज पाचेस तेत्राह सोह चोटोब धाचियेह लोंदोह किज़ुबोल्ताह एह लोनो द्यारोह आछिह|
\v 30 तेह तिनियेह बोलोस हाँउ केयो बोलुह किह परमेश्वर रोह राज़ केयोस ,पार्शिये कुन स्या पार्शिये केह तिजरोह बारे केह सोम्ज्याऊ ?
\v 31 सोह शेशो (राई)रोह गुलो (दाना)रोह गान साह,ज़ेत्रेह ढोखरोह बोंदेस तेत्राह सोह सेब बिऊ होर कह सेब काह लोडो थाक्तो|
\v 32 लेकिन ज़ेत्राह बोउन बोइदे राजेस तेत्राह सोह सेब शाग पाट काह बोडोह फिरदो आई तिजरोह बारचो होयो बोड़ो निकिल्दोस किह सिलाऊ केह चोर्खी वा ज़ुर्यान्दे |
\v 33 सोह तेनोर लाह होयो होयो बोली बोली पार्शिये बाते तेनोर तेनोर रोह सोमोज़ रोह मुताबिक़ शोठाई ज़ेव थीयोस होत्योये शुन्यादों थीओस|
\v 34 आई बिना पार्शिये सोह तेनोर लाह किछे बिह नोबोल्दोह हून्दोस|लेकिन एख्लेरी बेरेह सोह आफ्रोह ख़ास चेला होर लाह सेब बाते होर रोह मोत्लोब बोल्दो हून्दोस|
\v 35 तादुए ज़ेत्राह बेर आऊर्दी बेरेह तिनियेह आफ्रोह चेला होर लाह बोलोस आछोह ताः तामोरिह ईंछे काह आइयेक नाशुंगे |
\v 36 आई तेनोरिह दुंमाती मानुषा लाह शोठाई ज़ेव थीयोस होत्योये तिन्लाह किश्ती गाश नीयोस,तेनोर सिह आई बिह किश्ती होरिह थीयोस |
\v 37 तेत्राह होयो लीलान उज़ियोस किह किश्ती पानीये बोरी नोह लागोस|
\v 38 तेबिह यीशु पीछाए बिले शिरांन होरी बेज़िन्दे सुतिह हून्दोस |तेह तेनोरिये तिन्लाह उज्यांदे बोलोह,''हे गुरूजी ''ताऊ लाह किया किछे फिकोर नईया किह तामोरिह मोरदे स्या सिह ?
\v 39 तेह तिनियेह उज्विदेह लिलान लाह ठोम्क्या ओस आई पानी लाह बोलोस सुलूक थाक ,टेक्याई ठाक तेह लिलान टेक्योस आई बोडो न्याल फिरोस (आई वाल सुकाम चाइनोह जेओ फिएरोस )|
\v 40 आई तेनोर लाह बोलोस तोमोरिह किजु डोरिन सोह ?किया तोमोरिह आई बिह बरोसा नातानिन सोआ ?
\v 41 तेनोरिह वाल ड़ोरिः आई आफोर माज बोलियेस किह यूह कुन हुएग लिलान सेह पानी बिह ईन रोह हुकुम मान्या इन साह|
\c 5
\p \v 1 तेनोरिह सोरांग का पार गिरासेनियो रोह देश केह पोछे साह |
\v 2 ज़ेत्राह येशु किश्ती काह निकलोस चोटोब एकेह लागुह स्या मानुष उडार काह निकिलिदे तिन्काछे आओस (बेठियोस)|
\v 3 सोह उडार केह थाक्तो हून्दोस,कुने बिह तिन्लाह शान्ग्लिये बिह बानिह नोबोल्दोह हून्दोस|
\v 4 किज़ुबोल्ताह तिन्लाह मुंलुक पोल्टांग मोटो मोटो शान्ग्लिये हाथ खुंडी लाह बानिह जागिह |तेबिह तिनियेह शान्गली लाह तुटाई बेज्दो थीयोस|आई कुने बिह तिन लाह आफरोह काबुके टानिःह नोबोलिन थीयेसाह|
\v 5 सोह राट किह दीउस उडार केह ,आई कांडो गाश ज़िन्गाएन्न आई आफ्लाह ज़ानाए ज़ानाए घेल टानींन हून्दोस|
\v 6 तिनियेह यीशु लाह दूर काए देखिदे ठूरिन आछिदे तिन लाह डाल देनोस|
\v 7 आई ज़ोरिये ज़िन्ग्याएं पाह बोलोस ,''हे यीशु ''सेब काह बोडो परमेश्नर रोह ज़ातांग ,मालाह ताऊ सिह किः काम?हाउ ताऊ लाह परमेश्वर रोह कोसोम दियेंन सोह किह तुह मालाह आसेह माट्नेह |
\v 8 किज़ुबोल्ताह तिनियेह तिन लाह होयो बोलिह थीयो किह ,''या लागुह ,होई मानुष काह बाए निकिल |''
\v 9 यीशुए तिन्लाह पूछोस ,तेर नाव कियाह?''तिनियेह तिन्लाह बोलोस ,''मेर नाओ ताह पोल्टोनेस ;किज़ुबोल्ताह आमोरिह मुलुक सिह |''
\v 10 आई तिनियेह तिन्लाह मुलुक पोर्ज्या ओस किह,''आमोर लाह होई देश का बाए नागारेह|''
\v 11 तिन्न्छे कांडो गाश सुनगर रोह शालांग चाररेयीं न थीयीसाह |
\v 12 सोह पोल्टोनोह यीशु लाह ओरछे जाम्बु पोर्ज़्याएन्न पोह बोलोस,''आमोर लाह होई सुन्गार रह केह बेज़ आमोरिह तिज्केह बीतेह नाश्सिह|''
\v 13 होज़ गाश काह तिनियेह तेनोर लाह हुकुम देनोस तेह लागुह होत्रिः निकिलिदे सुन्ग्राह केह बीतेह नाठेसाह तेह शालांग कम बोलिह दुई हज़ार थीयेसाह ,तेनूरिह छोरेह तोल पोल्ठेन २ पाह सोरांग केह बीतेह दूबीह मोरे साह |
\v 14 तेनोर रोह पालाए ठूरिन पाह सारिंग केह,देश केह होई बाते लाह शुन्यायोस ,आई जिह फीरोस मानुषा तिला शामे आयेसाह |
\v 15 यीशु काछे आछ्दे जास केह लागुह होरिः थीओ ,मोत्लोब पोलटन लागिहं थीयो ,तिन्लाह गाछो होरी बीज़ूइन्दे एसा बेशिह देखिह तेनोरिह डोरे साह |
\v 16 शांदे स्याये तिज्रोह जास केह लागुह थीयोएस ,आई सुन्गार रोह सेब हालोत तेनोर लाह शुन्याउन |
\v 17 तेह सबे यीशु लाह पोर्ज्याईन थीयेसाह किह आमोर रोह सीमांग काह बाए निकिल |
\v 18 ज़ेत्राह यीशु किश्ती केह नाश्बे ज़ुर्याये येन हून्दोस तेत्राह सोह जास केह पोइले लागुह थीयोस ,तिनियेह तिन लाह पोरज्या इन थीयोस,''मालाह बिह आफ्सेह एके थाक्मे देह|''
\v 19 लेकिन तिनियेह तिन लाह हुकुम नेद्नोस ,आई तिन लाह बोलोस आफ्रोह घोरेह नाशिंदे मानुषा ला बोल किह ताऊ लाह पाप कोलौविह प्रभुए केनो बोडो काम खोटिस |
\v 20 सोह नाशिउदे दिकपुलिस देश केह होई बाते रोह प्रचार तानिन हून्दो किह यीशुए मेर ताई केनो बोडोह काम खोटिस आई सबे मानुषा हेरान फीरेन थीयेसाह |
\v 21 ज़ेत्राह येशु फिरि बिह किश्ती केह सोरांग का पार बिले नाठोस तिन्छे ताः धुमाती मानुषा जारिह थीयेसाह|
\v 22 तेह सोह सोरांग रो कनारे हून्दोस किह याईर नाओ सया मानुष जुन परमेश्वर रोह थांग रो बोडो मानुषा माज काह एकेह हून्दो आई तिन लाह देखिंदे तिन्रोह खुन्दी केह शाचोस |
\v 23 आई तिन लाह होयो बोलिन पाह पोर्ज्या इन हून्दोस किह मेर लोडिःह छेल्डी मोरमे लास तुह आछिदे तेस्गाश हाथ जाग किह सोह सारिह फिरिदे जिउंदी थाकेस|
\v 24 तेह सोह तिन्सेह नाठोस ,आई धुमाटी मानुषा बिह तिन् पीछाए नाठेसाह मानुषा ताह होयो बोदिह थीयेसाह किह तिन्गाश लोटिन फोशियेन्न थीयेसाह|
\v 25 होतिन छे एह्कः देन मानुष हून्दिस जास लाह बाराह बोराश काह गाछो केह आछ्नोह ब्याज लागी थीयोस |
\v 26 तेसे मुलुक आमजी होर काह मुलुक दुख कोष्ट बित्याओस आई आफ्रोह सेब धोन धोलोत खोर्च टानींदे बिह तेस्लाह कीछे बिह लाभ निफ्रोस लेकिन आई बोदिये ब्याज लिह फिरिह हून्दिस |
\v 27 तेसे यीशु रोह चोर्चा शौनिंदे धोमाती मानुषा माज काह पीछाए रिह आछिह तिनरोह गाछो लाह छुन्गोस|
\v 28 किज़ुबोल्ताह सोह आफरोह मोन केह होयो सुन्चियेन्न थीस अगर हाउ तिनरोह गाछोई बिह छुंगे ताह हाउ सारिह फिरसुह|
\v 29 तेह चोटोब तेसरोह गाछो केह आछ्नोह बोंद फिरोस ,आई तेसे आफ्रोह डेह केह कोल्याओस किह किह होसोह ब्याज काह चंगा फिरिसुह |
\v 30 यीशुए आफ्रोह बीतेह काह जानोस किह मुकाह सोत निकलिस ,आई धुमाटी मानुषा बिले पोल्ठीदे पूछोस ,''मेर गाछो कुनिह छुन्गोस ?''
\v 31 तिन्रोह चेला होरिये तिन लाह बोलोस ,तू ताह देखिन सेनिह धुमाटी मानुषा ताऊ गाश लोटिन फोशियेन्न साह ,तेबिह तुह पूछिन सेह किह मालाह कुनीह छुंगो?
\v 32 तेह तिनियेह कुनिह छुन्गिस शामे लाह सेब बिले लाह आखिह टानोस|
\v 33 तेह सोह देन मानुष आफ्लाह केयो दया टानिस सोह डोरिन कामिन पाह तिंकाछेव आईस तेह तिनरोह खुंडी केह शाचिंदे आफरोह बाते किकियाह फिरोह शुन्याओस |
\v 34 तिनियेह तेस्लाह बोलोस,''छेल्डी तेर ब्रोसाए ताऊ लाह चंगा टानिस :खुशिये नाशाह ,आई आफरोह ब्याज काह सोदाए बोची थाक |
\v 35 सोह होयो बोलिने हून्दोस किह परमेश्वर रोह कोठी रोह बोडो रोह घोरेह काह मानुषा आछिदे तेनोरियेह बोलोस तेर छेल्डी ताह मोरिस एह गोरुजी लाह किजु कोष्ट दीसे?
\v 36 तेनोरिह किह बाताई येन थीए यीशुए तिजलाह नुशुन्दो फिरिदे ,परमेश्वर रोह कोठी रोह बोडो लाह बोलून तुह मोडोरे तुह एखो बरोसा जाग|
\v 37 तेह तिनियेह पतरस ,याकूब ,याकूब रो बाई युहन्ना बास्क्यांग कासे लाए आफ्सिः आछ्ह्मेह नेनोस|
\v 38 परमेश्वर रोह कोठी रोह बोडो रोह घोरेह पोछिंदे यीशुए मानुषा लाह बांमांत रुवेन चिचैयेन्न देखोस|
\v 39 तेह तिनियेह बीतेह नाशिह तेनोर लाह बोलोस ''तुमोरिह किजु कानिया गारिन सोह?,किजु रुवाईएन सोह?छेल्डी मोरिह नूआ यूह ताः सुतिनस |''
\v 40 तेनोरियेह तिन्रोह होई बाते गाश ठाटइ टानींन हून्देह साह |लेकिन तिनियेह सबे लाह बाए गारिह बेज़ोस तेह छेल्डी रोह आमा सिह बाप लाह आई आफरोह चेला होर सिह बीतेह नाठोस ,जिन सोह छेल्दी ब्रिन थइस |
\v 41 तेह छेल्डी रोह हाथ पाईइन्दे तेस लाह बोलोस ''तलिता कूमी |''तिजरोह मोत्लोब ''हे छेल्डी ,हाउ ताऊ लाह बोलिंसू उज़िउ |''
\v 42 तेह सोह छेल्डी चोटोब उजुई ऊरुह पुरुह हांडीन थीस ,(किज़ुबोल्ताह सोह बाराह बोराश रोह थीस )|होई बाते गाश सोह मानुषा ताः वाल बिस्मोंतांग फीरेसाह |
\v 43 तेह तिनियेह तेनोर लाह ठेक्याई (हुकुम)देई बोलोस यूह बाते कुने बिह जान्न्नो नाचानो|आई बोलोस किःह एस्लाह खामे लाह किकियाह दीयोह |
\c 6
\p \v 1 तिन्छे काह निकिलिह यीशु आफ्रोह देश केह अओस आई तिन्रोह चेला होर बिह तिन्सीए नाठेसाह |
\v 2 नाशाइनोह दयार तादुह सोह परमेश्वर रोह कोठी केह नाशिह शिख्याएंन थीयोस,आई मुलुक मानुषा ताह तिन लाह शुनिदेह हेरान फीरेन थीयेस किह तिन लाह होयो बाते होरिः किन काह आछिन हूएस ?आई यूह कुन सया ज्ञान जिह इन लाह देईस ?सोत रोह काम केयो ईनरोह हाथ काह निकलींस ?
\v 3 युह किया होसोहे मिस्त्री नुवाया ?जुन मरियाम रोह छेल्दू ,याकूब ,योसेस ,यहूदा सिह शामोंन रोह बाई नूवाया?ईनरोह बोएन ईनछेऐ नाथाक्दिसाह ?होज़ रोह ताई तेनोरियेह तिन लाह नामान्या ओस |
\v 4 यीशुए तेनोर लाह बोलोस परमेश्वर बिले काह बोल्दो स्या रोह आफ्रोए देश केह ,आफरोहे पेरेह माज़ ,आफ्रोरे घोरेह बास्क्यांग किन्दे बिह बोदिह बेजती निफिरदो |
\v 5 सोह तिनछे बोदिह सोत रोह काम किछे बिह खोटिःनोबोलोस ,एखो गाटो जितेग ब्याज सया गाश हाथ जागिन तेनोर लाह चंगा टानून |
\v 6 आई तिन्लाह तेनोर रोह बरोसा नाटान्नोह गश वाल बिशादी थीयोस ,तेह सोह ओरुह पोरुह सेब देश केह शिख्याएन्न थाकोस|
\v 7 तिनिये सेबे बाराह चेला होर लाह आह काछे आर्याएइ तेह तेनोर लाह दुई दुई टानीन बेजोस आइ तेनोर लाह लागुह लाह होर गश होक देनोस|
\v 8 तिनियेह तेनोर लाह बोलोस (हुकुम)देनोस तुमोरिह बात केह लाह छुम्मा बास्क्यांग कीछे बिह मिनियो ,नातः रोटी नातह झोलाया ,ना आई बोटुआ केह पाईसा बिह मिनियो |
\v 9 लेकिन चिन्दरी स्या लाइयो आई दुदुई कुर्ती स्या मालाइयो |
\v 10 आई तिनियेह तेनोर लाह होयो बिह बोलोस जिन तुमोरिह कास रोये घोरेह नास्स्सो होसोह देश काह ज़ेत्राह सेग बिदाई नीफीरेस तेत्रे सेग होसोए घोरेइ थाक्यो|
\v 11 आई जून देश रोह मानुषा टुमोर लाह नोम्न्या साह आई टुमोर रोह नुशुनेस तिन्छे काह ननाश्ति बरेह तुमोर रोह खुंडी काह माटी लाह होतींन छेरे ठोंग्माई नाशीओ ताकिह होसोह तेनोर रोह खिलाफ शादोत (गोवाई)फीरेस|
\v 12 तेह तेनोरिह नाशिदे प्रचार टानोस किह आफरोह पाप काह पोल्ठुई परमेश्वर बिलेह फीरो |
\v 13 आई मुलकू लागुह होर लाह गारोस आई मुलुक ब्याज सया होर गाश तेल ठोशिःह तेनोर लाह सारोह टानोस|
\v 14 राजाह हेरोएदेसे बिह ईसू रोह चोर्चा शुनोस्किज़ुबोल्ताह तिनरोह नाओ सेब ठाए मुशुरी फिरिह थीयोस,तेह एक्याये बोलींन थीएस यूह ताह एसाए युहनना जुन ढउबांग (बप्तिस्मा)देंदो थीयोस होसोएस ,तिनिह फिरिह ज़ोनोम मान्गोह हूएस तेह ताः ईन्काह होयो सोत स्या काम फीरेनेस |
\v 15 आएकाए बोलोस युह एलियाह हुएस ,लेकिन ओरिकाए बोलोस यूह मुलुक पोइले रोह परमेशवर बिले काह बोल्दो सया माज काह एकह जेनोस |
\v 16 हेरोदेसे होयो बताईनोह रोह शुनिदे बोलोस यूह होसोह दुबाँग देन्दो स्या युहान्ना जास रोह मेयीएह क्यारोह काटिह थीओ होसोहे फिरिह मोरून मानुष काह ज़िउईस |
\v 17 हेरोदेसेह आफरोह मानुषा लाह बेज़िदे युहन्ना लाह पाकराई ज़ेल केह बेजोस |होतेयो तिनिये आफ्रोह भाई फिलिपुस रोह देंन हेरोदियास रोह ताई टानोस ,जास सेह तिनियेह ब्याह (जानेक )टानिह थीओस तेस्रोह बजाए होयो टानिह थीयोस |
\v 18 किज़ुबोल्ताह युहन्नाऐ हेरोदेस लाह मुलुक पोल्टांग बोलिन थाकोस सोसोरोए भाई रोह देन सिह जानेक टान्नोह ठीक नूदो|
\v 19 तिज्रोह ताई हेरोदियास युहाना सिह दुश्मोंन रोह गान थाक्ति तीस आई सोह तिन लाह मार्नोह चान्दिः हून्दिस लेकिन सोह हेरोदेस रोह बजाए होयो टानिः नोबोल्दी थइस |
\v 20 किज़ुओल्ताह हेरोदेस युहाना धोर्मी सिह चोखो मानुष जानीह तिन्काह डोर दोह थीयोस |आई तिन लाह बोच्याईय जाग्दो थीयोस ,तेह तिनरोह बाते शुनिदे सोह मों केह डोर दोह बिह थीयोस ,लेकिन तिन्लाह शुन्दो बिह बांदोह हून्दोस|
\v 21 हेरोदियास लाह ठीक मोका पोरोस जादुह हेरोदेस आफ्रोह जोनों दिन तादुह आफ्रोह बोडो होरिः ,पोलटोंन होरिह आई गालील देश रोह बोडो बोडो मानुषा अलाह जोनों दिन खामे आर्य्याओस |
\v 22 तेह हेरोदियास रोह छेल्डीऐ बीतेह आछिह्ह नाचिदे हेरोदेस आई सबे बेशुन्दे मानुषा लाह खुश टानोस ,तह राजा हेरोदेसे होसो छेल्डी लाह बोलोह तुह ज़ह चान्से मुकाह माघ हाउ ताऊ लाह दीसू|
\v 23 तिनिये कोसों कहाई बोलोस हाउ ताऊ लाह मेरोह आदोह देश बिह जिह तुह चान्से हाउ ताऊ लाह दीसुह|
\v 24 तेह सोह बाए आछिंदे आफरोह आफ्रोह आमः लाह पूछोस हाउ किह मागोह ,तेसे बिह बोलोस युहान्ना जून दुबांग ददेन्दोस तिन्रोह मुट्कान मांग कोण|
\v 25 सोह चोटोब बीतेह नाशिदे राजा लाह बोलोस हाउ युहाना जून दुबांग देंदो सया रोह मुतकान चान्सू ,मालाहः एकह थालैकेह तिन्रोह मुट्कान आनिह देह |
\v 26 तह राजा मुलुक बिस्मोंतांग फीरोस ,लेकिन पौऔनो खाऊन कोसोम रोह बजाए सोह तेस्लाह टालिह नोसोकोस |
\v 27 तेह राजाए चोटोब एक सिपाई काह हुकुम देई बेजोस किह युहाना रोह मुट्कान काटिःह आनकोण |
\v 28 तिनियेह जेल कह बीतेह नाशिह तिनरोह मुट्कान कटी ,तिज्लाह एक थाली केह जागहि आनोस आई तिज्लाह सोह छेल्डी लाह देनोस ,छेल्डीऐ तिज्लाह आफ्रोह आमा केह देनोस |
\v 29 होयो शुन्दिसेह युहन्ना रोह चेला होरिः आएसाह तह तिनरोह लोट लाह गिनिह नाशिदे उडार केह जागोस|
\v 30 चेला होरिये यीशु काछे पोल्ठी आछिदे तेनोरियेह जिह खोटिह थीयोस आई जिह शिक्षा शिख्याओस ,होसोह सेब तिन लाह बोलोस |
\v 31 तिनियेह तेनोर लाह बोलोस आछोह ताह तामोरिह किन ताः एकांत ज़ागा केह नाशुंगे तेह तुमोरिह तिन्छे दोंक आराम टानेयो ,किज़ुबोल्ताह तीछे मुलुक ज़ोन आछिं नाशिन थीयेसाह तेह तेनोर लाह खाऊ खामे बिह ठोंन नोप्रिन हून्दोस|
\v 32 तेह तेनोरिह किश्ती केह नाशिदे एकांत जेओ जागा केह नाठेसाह |
\v 33 मुलुक ज़ोनेह तेनोर लाह नाशिन देखिंदे जानोस किह तेनोरिः किन नाशिन साह |तेह सेब देश काह मानुषा ठूरैयेन पाह नाठेसाह आई तेनोर काह पोइले तिन्छ्हे पोछे साह |
\v 34 तिनियेह किश्ती काह उत्रिः तिन्छे धुमाती मानुष अदेखोस ,तिनियेह तेनोर लाह पाप कोल्याईयोस किह तेनोरिःह लाह पालास नून बबेरेह होरोइह जेओ थीयेसाह ,तेह तिनियेह तेनोर लाह मुलुक बाते होरिह शिख्यामे लागोस|
\v 35 एह ज़ेत्राह दीउस मुलुक ढोलोस तेह तिनरोह चेला होरिये तिन्काछे आछिदे बोलोस यूह सुनसान जागास आई दीउस बिह मुल्कू ढोलिस |
\v 36 एनोर लाह बिदाई टान किह ओरुह पोरुह देस्ग केह नाशिदे खामे पीमेह लाह किताह किताह लोइयेस |
\v 37 लेकिन तिनियेह तेनोर लाह बोलोस ''तुमोरिये तेनोर लाह खामे लाह दीओ |''तेनोरियेह तिन लाह बोलोस ,''आमोरिह कियाह दुई राह दीनारार रोह रोटिः होरी लौइविह तेनोर लाह दईइयाह ?''
\v 38 तिनियेह तेनोर लाह बोलोस ,''नाशिदे पोइले शाओ तुमोर केह कितेग रोटिस?''तेनोरियेह पोता टानीनदे बोलोस ,''पांच रोटिह सेह दुई माछी बिह साह|''
\v 39 तिनियेह तेनोर लाहबोलोस देनोस किः सेबे लाह हारोह हारोह बोन गाश लेनेह बेश्याओ |
\v 40 तेह तेनोरिह राह राह सिह पाचास पाचास एक लेन केह बेशेसाह |
\v 41 तिनियेह होसोह पांच रोटिःह सिह दुई माछी लाह चुंगी सोर्गो लाह शाईह परमेश्वर लाह शुक्रिया टानोस तेह रोटिह लाह टूकरा टू करा टानिह चेला होर लाह दीईएन बेजोस किह तेनोरिः सोह रोटिह लाह आई दुई माछी लाह बिह तेनोर लाह सेबे लाए बाँटओस |
\v 42 सेबे मानुषा खाई दे जाए साह |
\v 43 तेह चेला होरिये बोचुन रोटिह सिह माछ्हीये बोर्याउन बाराह छातो जारोस|
\v 44 जून जुनिए रोटिःह खाओस तेनोरिह पांच हज़ार मानुषा थीएयेसाह |
\v 45 तेह तिनियेह आफ्रोह चेला होर लाह चोटोब सोहज किश्ती केह नाश्मे लाह मोज्बूर टानोस|ज़ेत्राह तिनिय्हे सेब मानुषा लाह बिदाई नाटानेनसेग तेनोरिह बेत्सेदा देश केह आफ काह पोइले पोछेओ कोन बोलोस |
\v 46 तेनोर लाह बिदाई टानिदे सोह कांडो गाश नाश्दिए तिन्छे प्राथना टानमे लाह नाठोस|
\v 47 ज़ेत्राह ब्याल फिरोह तेत्राहा सोह एख्ले तिन्छे मटी गाश हून्दोस किश्ती बिह सोरांग रोह माज़ार केह पोछिह |
\v 48 तेह यीशुए देखोस किह तिनरोह चेला होरिह वाल कोष्ट केह साह किज़ुबोल्ताह बागुर बिह तेनोर बिले लाए आछिन हून्दोस आई तेनोरिह चाप्पू चलाई चलाई शान्दीएन थीयेसाह |ब्यानोह राट ताह सोह सोरांग केह हान्तिन पाह तेनोर काछे अओस तेनोर काह औखा निकिल नोह चाएंन थीयोस|
\v 49 लेकिन तेनोरियेह तिन लाह सोरांग गाश हांडीन देखिदीसी तेनोरिह होई जानोस यूह ताह शेतान हूएस तेनोरिह डोरे ज़िन्ग्याईएन साह|
\v 50 किज़ुबोल्ताह तेनोरिह सेबे तिन लाह देखिह ड़ोरिह थीयेस्साह लेकिन तिनियेह चोटोब तेनोर लाह बोलोस ,हिम्मोत जागो ,'मोडोरेयो 'युह हाउ सुह |
\v 51 तेह सोह तेनोर काछे किश्ती केह अओस् तेह बागुर बिह डेमाईओस ,तेह तेनोरिह बंत हेरान फिरिह थीयेसाह
\v 52 तेनोरिह सोह रोटिःह चोमोत्कार देखिह बिह नोसोमजी थीयेसाह |किज़ुबोल्ताह तेनोर रोह मोन कताई काठो फिरिह थीयोस|
\v 53 तेनोरियेह पार गंनेसरत पोछिह पीछू किश्ती लाह सोरांग रोह कनारे बानोस|
\v 54 ज़ेत्राह तेनोरिः किश्ती काह उत्रेसाह ,मानुशाए टा टेनोर लाह चोतोब काह रोइयोस |
\v 55 तेनोरिः देश केह ओर्रुह पोरुह ठूरीन पाह सेब ब्याज स्या लाह चारपाई गाश बेज़िदे ,सोह जिन कोन सोमाचार शूनेस होतिन छे गिनिह आछिन थीयेस्साह
\v 56 आई जिन बिह देश केह ,गोलिह केह ,नोघोर केह सारिंग केह जिन सोह नाशिन थीओस,मानुशाए ब्याज लेह होर लाह आनींन पाह बज़ार केह जागिह तिन लाह पोर्जयादे हून्देह साह किह आफरोह गाशो रोह तोक्च लाए छुंग नोहबेज ,आई जुनिए बिह तिज्लाह छुन्ग्दे थीयेस ,तेनोरिह सेबे सारोह फिरदे थीयेसाह|
\c 7
\p \v 1 तेह फरीसी सिह जांदे स्या होरी यरूशलेम देश काह आछिह याशु काछे ज़रिये साह |
\v 2 तेह तिनरोह एकया चेला होर लाह हाथ नोदौवी खाऊ खाएंन देखोस रीती रवाज़ केह हाथ नोदोउवी खानोह झूतोह थाक्दो थीयेओस|
\v 3 किज़ुबोल्ताह फरीसी सेह सेब यहूदी मानुषा आफरोह सयानो होर रोह रीती रवाज़ केह थाकते थीयेसाह आई ज़ेत्राह सेग एसा तोरिकाए हाथ नोदोईएस तेत्रेह सेग कीछे बिह नाखांदे थीयेसाह |
\v 4 आई बाज़ार का अछिंदे बिह ज़ेत्राह सेग नाउवी दोउवी ऐसा निफ्रेस तेत्राह सेग नाखांदे थीयेसाह ,आई होयोये मुलुक बाते होर लाह तेनोरिह मोन्यादे साह जेओ कोलिह ,लोटरी ,आई ताम्बोह रोह सेब बान्द्रू लाह मान्जिः ऐसा दोइदे थीयेसाह ,होई रीती रवाज़ मोंयामे लाह तेनोर काछे पोछ्याई थीयोस|
\v 5 होज़ रोह ताई तेनोरिह फरीसी सिह जांदे स्या होरिये तिन्लाह पूछोस ,तेरो चेला होरी स्यानो होर रोह रीती र्वाज़ केह किजु नाहांडदेसा?आई हाथ नोदोउवी खाऊ किजु खाएंन साह?
\v 6 तिनियेह तेनोर लाह बोलोस ,'यशायाहऐ तुमोरिह दोखा देंदे स्या होर रोह बारे केह ठीके बोली थीओ (भाविश्य्द्वानी )टानी थीओ|ज़ेव लिखिंदे बिह साह ,''यूह मानुषा खाके ताः मेर आदर टांदे साह लेकिन तेनोर मोन मुकाह मुलुक दूरस|
\v 7 एनोरिह बेकारे मेर नाओ गारदे साह किज़ुबोल्ताह मानुषा रोह ज़ुर्याउन हुकुम लाह धोरोम रोह बाते कोन शिख्यादेसा|''
\v 8 किज़ुबोल्ताह ,''तुमोरिह परमेशवर रोह हुकुम लाह नामान्याई मानुषा रोह रीती र्वाज़ लाह मोन्यादे सोह |''
\v 9 आई तिनियेह तेनोर लाह बोलोस तुमोरिह आफरोह रीती रवाज़ रोह ताई परमेश्वर रोह हुक्म लाह केयो एसाए टालिह बेज्दो सोह|
\v 10 किज़ुबोल्ताह मूसाए बोलिह थीओ ,''आफरोह आमा बुआ रोह आदर टानेओ ,आई कुन आफ्रोह आमा बुआ लाह मरे बाटा एस तिन लाह मारिह बेज़ेओ कोन|''
\v 11 लेकिन तुमोरी बोलदे सोह कुन बिह आफरोह आमा बुआ लाह बोल सोह किह जिया मुकाकेह तुमोर लाह लाब पोछ्दो सयास होसोह,''कुर्बानेस ''मोत्लोब यहूदी होर रोह रीती र्रवाज केह परमेशवर लाह दएंदेस |
\v 12 तेह तुमोरिह सोह मानुष लाह तिनरोह आमा सिह बाप लाह किछे बिह सेवा टानमे नेथेसाह|
\v 13 होयोये तुमोरिह आफरोह रीती रवाज जइज लाह तुमोरिये ज़ुर्याईस तिजरोह बजाए परमेश्वर रोह बाते लाह टालिःह बेज्दो सोह |आई होयो होयो मुलुक काम खोटदे सोह|
\v 14 तेह तिनियेह मानुषा लाह आफ काछे आराई दे बोलोस तुमोरिह सेबे मेर बाते शुनि तिज्लाह सोम्ज़ियोह |
\v 15 होयो किछे बिह चीज़ नूवाह जिह बाए काह नाशिह मानुषा लाह ज़ुठोह टाने =स लेकिन जिह मानुषा रोह बीतेह काह बाए आछेस तिज़िये तिन लाह ज़ुठोह टान्डोस |
\v 16 (आगोर ज़ास रोह शुन्मे लाह कान हूताह तेनोरिः शुनोह|)
\v 17 ज़ेत्राह सोह धोमाटी मानुषा काह घोरेह अओस,तेह तिनरोह चेला होरिये होई पारशिये रोह बारे केह तिन्काह पूछोस|
\v 18 तिनियेह तेनोर काह पूचोस तुमोरी बिह किया होयो नासोज़्सोआ ?तुमोरिह किया होतेग बिह नाजांदे सोआ किह किछे बिह चीज़ बाए का मानुषा रोह बीतेह नाश्तोस तिजिःह तिन्लाह ज़ुठोह नाटानोड्स |
\v 19 किज़ुबोल्ताह सोह तिनरोह मोन केह नूआ तिनरोह पेट केह नाश्तोह तेह गुसार खानअ केह निकिलिह नाश्तो|होयो बोलिदे तिनियेह खानोह स्या सेब चीज़ा लाह चोखो बोलोस|
\v 20 तेह तिनियेह तेनोर लाह बोलोस जिह मानुषा रोह बीतेह काह निकिल दोस होसोहे मानुष लाह ज़ुठोह टान्दोस |
\v 21 किज़ुबोल्ताह बीतेह काह मोत्लोब मानुष रोह मों काह मारे मारे विचार ,व्यभिचार ,चोरी ह्त्या ,पराई देन लाह आफरोह ज़ुर्यामेह |
\v 22 लोब ,दुष्टता ,छाल कपट ,आलसी ,मार आखितान्नोह ,निंदा ,शेखी सिह हुसाह लाग्नोह निकिल्दोस |
\v 23 यूह सेब मारे बाते बीतेह काए ताह निकिल्दोस तेह मानुषा लाह ज़ुठोह ज़ुर्याई बेज्दोस|
\v 24 तेह यीशु तिन्काछे काह निकिलिह सुर सिह सेडा देश केह अओस ,तेह एकाह घोरेह नाठोस तेह सोह सुन्चीयेंन थीयोस किह कुने बिह तिन लाह नोरोइए ताः ठीक थीयोह,लेकिन सोह चोरुई नोबोलोस|
\v 25 तेह चोटब एकःह देन मानुष जास रोह लोढिह छेल्दी केह लागुह थीयोस,सोह तिनरोह चोर्चा शुनिदे तिन्काछे आछिह तिनरोह खुंडी केह शाचिस|
\v 26 यूह यहूदी थीस ,आई सुउरिफं ज़ागा रिह थीस|तेसे तिनला ओरछे जाम्बु कोन पोरज्या ओस मेर छेल्ड़ी काह लागुह गारिह बेज़|
\v 27 तिनियेह तेस्लाह बोलोस पोइले छेलडू होर लाह जानोह बेज़ ,किज़ुबोल्ताह छील्दु पैर रोह खाऊ लाह कुकुरा लाह देनोह ठीक नूदो |
\v 28 तेसे बोलोस प्रभु तुह ठीके बोलींन सेह लेकिन कुकुरा बिह छेल्डउ पैर रोह चूर चार शोरून रोटिह लाह खांदे साह|
\v 29 तिनियेह तेसलाह बोलोस होइए बाते रोह बजाए तेर छेलड़ी काह लागुह निकिलिस तुह नाश|
\v 30 तेह सोह आफरोह घोरेह आछिंदे छेलड़ी लाह चारपाई गाश तिच्छो देखोस आई तेस काह सोह लागुह निकिलिह थीयोस|
\v 31 तेह सोह सुर सेन्दा देश काह निकिलिह दिकपुलिस बातिह नाशिह गालील देश रोह सोरांग काछे पोछोस |
\v 32 तेह मानुशाए एक टोल्दो जुन फाप्लिदो थीयोस तिन्काछे आनिदेह पोर्ज्याओस किह आफ्रोह हाथ तिन्गाश जाग|
\v 33 तेह तिनियेह तिन लाह धूमाटी मानुषा काह दूर नीदेह आफ्रोह औन्ठी तिनरोह कान केह बेजोस थूक फिक्याई तिनरोह ज़िब लाह छुन्गोस|
\v 34 तेह सोरगो लाह शाईन्दे कुम्चाई ओस तेह तिज्लाह बोलोस ''ईप्फ्ताह ''मोत्लोब ''खुलिऊ''
\v 35 चोटोब तिनरोह कान बिह खुलियोस तिनरोह जिब रोह गांडओ बिह खुलियोस |तेह सोह ऐसा साफ़ साफ बतायामे लागोस|
\v 36 तेह तिनियेह तेनोर लाह बोलोस चुत्कांग टानी थाकेयो कासे लाए किछे बिह मोब्लेओ लेकिन तिनियेह तेनोर लाह ज़ितेग बिह ठेक्याओस तेनोरिः ताह तिनरोह बारे केह बोदिए बोलिन थीयेसाह |
\v 37 तेनोरिह वाल हेरान फिरिन पाह बोलियेन थेयेसाह ,तिनियेह जिह बिह खोटिस सेब ताः बोलोये काम खोटोस,सोह टोलडो होर लाह शुन्नोस बेज्दोस,आई लाटो होर लाह बोल्मे लाह ताकोत देन्दोस|
\c 8
\p \v 1 ज़ेत्राह तादु कालिए फिरिह धूमाटी मानुषा जारीये साह तेह तेनोर केह खामे लाह किछे बिह नूदोस ,तेह तिनियेह आफरोह चेला होर लाह आराई बोलोस|
\v 2 माल्हा होई धू माटी मानुषा लाह पाप कोल्याईनोह आछीनेस किज़ुबोल्ताह एनोरिह त्रोंन दयार काह मुक्सीये साह एह आई एनोर केह कामे लाह किछे बिह नाइ|
\v 3 आगोर हाँऊ एनोर लाह भोखे घोरेज बज ताः एनोरिह बात केह ल्यामाई होतिश्ये थाक्सा|किज़ुबोल्ताह एकया एका ताः मुलुक दूर काह आछिस|
\v 4 तिनरोह चेला होरिये तिन्लाह पूछोस होई जान्गाल केह एनोरिह जानोह जितेग रोटि कुनिह किन काह आणि दीयेस|
\v 5 तिनियेह तेनोर काह पूछोस तुमोर केह कितेग रोटिस|चेला होरिये बोलोस सात रोटिः साह|
\v 6 तेह तिनियेह मानुषा लाह तोल बेश्मे लाह बोलोस |तेह सोह सात रोटी लाह चुंगी परमेश्वर ला ह शुक्रिया टनिः टुकरा टुकरा टानिदे आफरोह चेला होर लाह देनोस तेह तेनोरियेह मानुषा लाह बाँटओस |
\v 7 तेनोर काछे डदोंक लोडो लोडो माछी बिह थीयोस ,तिनियेह तिज्रोह ताई बिह शुक्रया टानिदे मानुषा लाह बांटो कोण चेला होर लाह बोलोस|
\v 8 तेनोरिह खाई जाए साह तेह चेला होरिये बोचुन्न टुकराहोर लाह जारीह सात छातो बोर्याओस|
\v 9 मानुषा ताः चार हज़ार सेग थीयेसाह तेह तिनियेह तेनोर लाह बिदाई टानोस |
\v 10 तेह सोह चोटोब आफरोह चेला होर सिह किश्ती केह बेशिदे दल्मानूता देश लाह नाठोस|
\v 11 तेह फरीसी आछिदे तिनसिह पूछियेन तान्ग्माएंन थीयेसाह आई तिन लाह पोर्ख्यामे लाह तिन लाह बोलोस तुह आमोर लाह सोरगो काह आछिसुह कोन एक चोमोत्कार देख्याओ |
\v 12 तिनियेह आफरोह मोन केह शोप टानींन पाह बोलोस यूह मानुषा किजु होयो सार लोरिदे हूंसा?हाँऊ टुमोर लाह सोच्कोए बोलिसू होई ज़ोमाना रोह मानुषा लाह किछे बिह सार या चोमोत्कार काताई नेदे उ
\v 13 तेह सोह तेनोर लाह शोठाई किश्ती केह बेशी सोरांग काह पार बिलेलाह नाठोस|
\v 14 चेला होरिह रोटिःह आन्नोह बिसरी थीयेसाह ,आई एखो किश्ती गाश तेनोर केह एक रोटी थीयोस |
\v 15 तिनियेह तेनोर लाह एसाए चित्रों थाक्मे लाह बोलोस किह ''शाइयो ,फरीसी सेह हेरोदेस रोह खमीर काह चोकसे थाक्यो |''
\v 16 तेनोरिः आफरी माज बाताईं थीयेसाह किह युह होयो होज़ रोह ताइये बोलिन ताः नुहुवेगा किज़ुबोल्ताह तामोर केह रोटिह नाइ|
\v 17 यीशुए ज़ानोस एनोरिह किह बाताई येन ,तिनियेह बोलोस तुमोरिह होयो किजू बाताइयेंन सोह किह टुमोर केह रोटिह नाइ ?तुमोरी कियाह आई बिह नोसोम्झियेन्न सोआ ?तुमोर रोह मोन कियाह होयो काठो फिरिह साह |
\v 18 आखी हुँदै भी कियाह तुमोरिह नेदेखिन सोआ ?आई कान हुईंनदे बिह कियाह नोशुनींन सोआ ?तेह तुमोर लाह कियाह काछे कोलांग नईया ?
\v 19 किह ज़ेत्राह मेईयेह पांच हज़ार लाह खाऊ देई थीयोह होतेत्राह पांच रोटिः चुकराई थीयो ,होतेत्राह केतेग छाटो रोटिः तुमोरिये जारीह थीयो ?तेनोरियेह बोलोस बाराह छाटो |
\v 20 आई ज़ेत्रेआह चार हज़ार मानुषा रोह ताई सात रोटिः चुक्राई थीओ होतेत्राह तुमोरिये केतेग छाटो जारीह थीओ ? चेला होरिये बोलोस सात छाटो|
\v 21 तिनियेह तेनोर लाह पूछोस तुमोरिह आई बिह नोसोम्झी सोआ कियाह तेह ?
\v 22 तेह तेनोरिह बेतसेदा देश केह आए साह |तेह मानुशाए एकह दुइये आखीइ कानो मानुष लाह तिन्काछे आनिदेह पोर्ज्या ओस किह इन लाह छुंग|
\v 23 सोहतिन लाह हात पाई देश काह बाए नीयोस तेह तिनरोह आखी केह थूक फिकाई तिन्गाश हाथ जागोस ,तेह तिन लाह पूछोस कियाह तुह देखिन सेआ ?
\v 24 तिनियेह आखी खोल्याई बोलोस हाऊ मानुषा लाह देखिन सूह तेनोरिह माला बोटा हान्दीन जेओ देखनो आछिंस |
\v 25 तेह तिनिये फिरिह तिनरोह आखी गाश हाथ ज़गोस ,तेह सोह कानोए घोरेह शाओस ,सारोह फिरिह थीयोस|आई सेब एसा एसा देखिन हून्दोस |
\v 26 तिनिये तिन्लाह सोम्ज्याई घोरेह बेजोस किह तुह फिरिः हओई देश केह कोदोंम बिह माज्गोह |
\v 27 तेह यीशु सिह तिनरोह चेला होरिह केसरिया फिलिप्पी रोह देश केह नाशिन हून्देह साह बात केह तिनिय्हे आफरोह चेला होर लाह पूछोस मानुष मालाह किह बोलदे साह |
\v 28 तेनोरिह बोलोस एकया बोलिन साह युहाना जुन धुबांग देंदो स्या ,लेकिन एकया एकया एलियाह आई एकया एकाया परमेश्वर बिले काह बोल्दो स्या होर माज काह एक्हस होयो बिह बोलदे साह |
\v 29 तिनियेह तेनोर लाह पूछोस,लेकिन तुमोरिः मालाह किह बोल्सोह पत्रसे तिनलाह बोलोस तुह मसीह सेह |
\v 30 तेह तिनियेह तेनोर लाह एसा सोम्ज्या ओस चित्रों टानिह थाक मेर बारे केह कासे लाए कीछे बिह मोब्लेओ|
\v 31 तेह यीशु आफरोह चेला होर लाह शिख्याएन्न हून्दोस किह मानुष रोह छेल्डउ लाह यूह ज़ुरुरिस किह सोह दुःख कोष्ट केह थाकस ,आई सयानो होरिह बोडोह पुजारी आई सेब जान्दो स्या मानुषा तिन लाह काताई जानीह मारिह बेज्साह ,तह सोह त्रोंन दयार काह सारोह फीरेस |
\v 32 तिनियेह यूह बाते तेनोर लाह साफ़ साफ़ बोलोस |होज़ गाश पतरसे तिन लाह कनारे नीदेह गालिह दीईएन हून्दोस |
\v 33 लेकिन तिनियेह शूरिदेह आफरोह चेला होर लाह शाओस तेह पतरस लाह गालिह देयेन्न बोलोस ,''दुष्ट शेतान ,मेर सोमने काह दूर फिर ;किज़ुबोल्ताह तुह परमेश्वर रोह बाते गाश नूआ ,लेकिन मानुषा रोह बाते गाश हान्द्दो सेह|
\v 34 तिनियेह दुमाटी मानुषा लाह सिह आफरोह चेला होर लाह आफसिह आराई तेनोर लाह बोलोस जून मेर पीछाए आछ्मेह छ्न्सोह तेनोरिह आफरोह ईएन्कार टानींदे आई आफ्र्हो क्रूस चुन्गिह मूक पीछ्हाए आछोह|
\v 35 किज़ुबोल्ताह जुन आफरोह प्राण बोच्यामे चान्सोह सोह तिज्लाह बोच्याई नोबोलोस,लेकिन जुन मेर ताई सिह समाचार रोह ताई आफरोह प्राण खोयाएस सोह तिज्लाह बोच्याएस |
\v 36 आगोर मानुष पुरोह धोरती आफ्रोह ज़ुर्याएस लेकिन आफ्रोह प्राण लाह बोच्याई नोबोलोहा टाएनेसं ,तह तिन्लाह कियाह लाब फीरेस ?
\v 37 मानुषा आफरोह प्राण रोह बोद्लाह किह डीएस ?
\v 38 जुन कीने बिह मूक सिह मेर सोह बाते काह ईदोई पापी सोंसार सिह मारे विचार ,व्यभिचार काह बोरियुन सोंसार रोह सोमने लाजाई साह मानुह्श रोह छेल्दु बिह ज़ेत्राह सोह आफ्रोह बुआ रोह महिमा केह सोरगो एल्कारा सिह आछेस ,तेत्राह सोह बिह तिन्काह लाज़ईयेस |
\c 9
\p
\v 1 तिनियेह तेनोर लाह बोलोस हाउ तुमोर लाह सोच्कोए बोलिंसुह किह जून ईंछे खोरो सोह तेनोर माज काह `एकया एकया होयो बिह साह ज़ेत्राह सेग परमेश्वर रोह राज़ लाह सोत सिह आछिन नेदेखे साह तिस्सेग मोर्नोह रोह जामांग नाज्म्या साह तिस्सेग नोमोरोह )|
\v 2 छोह दयार काह पीचू यीशुइ पतरस याकूब सिह युहान्ना लाह आफ्सिः एकह उष्टोह कांडो गाश नीयोस तिन्छे तेनोरिह एख्ले थीयेसाह |तेत्राहतिन्छी तेनोर रोह औखाए तिनरोह रूह बोदली योस|
\v 3 आई तिनरोह गाछो होयो चोम्किन थीयोस किह सोंसार रोह कुने बिह गाछो देंदो स्या होतेयोये शुक्लोह ज़ुर्याई नोसोकदोस|
\v 4 आई तेनोर लाह मूसा सिह एलियाह देखनो अओस तेन्दी यीशु सिह बाते बाताइयेन्न थीयेस |
\v 5 इज़ गाश पतरसे यीशु लाह बोलोस हे गुरूजी तामोर रोह ईंछे थाक्नो बोलोएस,होज़ रोह ताई आमोरिह ईंछे त्रोंन छानी ज़ुर्यासिह एकह ताऊ लाह एकह मूसा लाह आई एकह एलियाह लाह |
\v 6 सोह किह बोलुए नजानिन थीयोस ,किज़ुबोलता तेनोरिह वाल ढोरिःह थीयेसाह |
\v 7 तह जुह आछिदे तेनोर लाह लुब्यायोस आई होसोह जुह काह होयो काद शुन्नोह आओस किह ''यूह मेरोह चान्नोह छेल्डूस ''ईनरोह शुनोह |
\v 8 तेह तेनोरियेह चोटोब सेब ठाऐ शाओस ,तेह यीशु बास्क्यांग तीन्छे ताह कसे लाए नेद्खोस|
\v 9 कांडों गाश काह तोल जामाइदे बेरे येशुए तेनोर लाह बोलोस ,किह ज़ेत्रेह सेग मानुष रोह छेल्डउ मोरून काह फिरिः निज़िउवेस होई बाते कासे लाए मोब्लेओ |
\v 10 तेनोरिह येह होई बाते लाह कोलांग जागिह आफोर माज पूछ्हियेंन तान्ग्माएंन थीयेसाह ,मोरून काह फिरिह निज़िउवेस इज़ रोह किः मोत्लोब हूएस?
\v 11 तेह तेनोरिह येह तिन्काह पूछोस जांदे स्या होयो किजु बोलियेनेस किह एलियाह रोह पोइले आछ्नो ज़ुरुरिस?
\v 12 तिनियेह तेनोर लाह ज़ोबोब देनोस किह एलियाह सोच्कोए पोइले आछिदे सेब स्वारेस ,लेकिन मानुष रोह छेल्दु रोह बारे केह होयो किजु लिखिस किह सोह वाल दुःख कोष्ट कह थाकेस|आई तिन लाह कताई जान साह|
\v 13 लेकिन हाउ तुमोर लाह बोलिन्सू किह एलियाह ताह आछियेस आई जेव तिन्रोह बारे केह लिखिस ,मानुशाए जेव चाओस तिन्सिह टानिस|
\v 14 ज़ेत्रेह तेनोरिह ओरिक्या चेला होर काछे आएस ताः देखोस किह तेनोर रोह फिंडेरिह धुमाटई मानुष जारिह थीयेसाह ,आई जांदे सया तेनोर सेह पूछीयेन तान्ग्माएंन थीयेसाह|
\v 15 यीशु लाह देखिदीसे सेब बिशादी थीयेसाह ,आई तिन बिले लाह बीर बिरायेंन नाशिह तिन लाह डाल देनोस|
\v 16 तिनियेह तेनोर काह पूछोस तुमोरिः एनोर सिह किह पूछीयेन तान्ग्माएन्न सोह ?
\v 17 धुमाईट मानुषा माज काह एकह बोलोस ,''हे गुरूजी''हाउ मेरोह छेल्दु लाह जास केह लागू लागिस सोह बाते बिह नाब्ताएंस तिन लाह ताऊ काछे आनिह थीओह|
\v 18 सोह जिन बिह तिन लाह पान्दोस होतीं छरे लोट्याई तेह ओह खाकेह शुब्चो बोरयाई आई दांत पिश्तोस आई शुकिन नाशिन्स मेये तेरोह चेला होर लाह बोलहि ,किह लागुह लाह गारिः बेजोह लेकिन तेनोरिः तिज्लाह गारिह नोबलिन साह|
\v 19 होई शुन्दीसे तिनियेह तेनोर लाह बोल्स ,''ओह कोम बरोसा जागदे स्या मानुषा ''हाउ कतरे त्सेग तुमोर सिह थक्सू?आई केत्रेह सेग तुमोर रोह आस्याऊ ?तिन लाह मूकाछ्हे आनोह|
\v 20 तेह तेनोरिह येह तिनलाह यीशु काछे आनोस|तेह लागुए यीशु लाह देखिंदीसे होसोह चोटोब होसोह छेल्डू लाह मेकोस आई खाक्केह शुब्चोह बोर्याई ब्रिल्नाई येन थीयोस|
\v 21 तिनियेह तिन्रोह बुआ काह पूछोस ईंरोह यूह हालत कादू काह पीछूस?तिनियेह बोलोस ,''लोडी बेरेह काहएस|
\v 22 लागुह वेह इन लाह नांस टानमे रोह ताई काडू आग केह कादू पानी केह बेज़िस|लेकिन आगोर तुह टानिह बोलताह ,आमोर लाह पाप कोल्याउवी आमोर केह ऐसान टान |''
\v 23 यीशुए तिन्काह पूओछोस यूहकिह बातेस 'आगोर तुह टानी बोलताह ?'ब्रोसा टानदे सया काह सेब फिरिह सोक्दो |
\v 24 छेलडू रोह बुआइ चोटोब जोल्जोलाएंन पाह बोलोस'हे प्रभु हाँऊ बरोसा टान्दू सुह मेर बरोसा बोड्यामे लाह किताह तोरिका टान|
\v 25 ज़ेत्रेह यीशु ऐ देखोस किह मानुषा बीर बिराएंन पाह जारीएयेन्न साह|ताह तिनियेह लागुह लाह होयो बोलिन पाह गाली देनोस ,''हो लाटो टोल्ढो लागुह हाऊ ताऊ लाह हुकुम दियेंन सुह होन काह बाए निकिल ,आई फिरिह कादुए होनला माल्गेह |
\v 26 तेह लागुह ज़िन्ग्यायेन्न पाह तिन लाह होयो मेकिदे तिन काह निकलोस आई सोह छेल्डू मोरून मानुष रोह गान फीरोस तेह मुलुक ज़ोन ताः तिन लाह मोरिस बोलियेंन थीयेसाह |
\v 27 लेकिन यीशुए तिनरोह हाथ पाइनदे तिन लाह उज्याओस तेह सोह उजीयोस|
\v 28 ज़ेत्रेह सोह घोरे आओस ,ताः तिन्रोह चेला होरिये एख्ले केह तिनलाह पूछोस,''आमोरिह तिन लाह गारिह किजु नोबोलिह?''
\v 29 तिनियेह तेनोर लाह बोलोस ''होयो लागुह होरी ''बिना प्राथना रो आई कीछे बिह तोरिकाए निन्किल दोह|
\v 30 यीशु सिह आफ्रोह चेला होरिः तिन्छे काह नाशिन थीयेसाह |आई सोह गालील देशे नाष्टि बरेह होयो सुन्चियेंन थीयोस किः सोह किन थीयोस,होई बाते कुने बिह नाजान ताः बोलह थीयोह|
\v 31 किज़ुबोल्ताः सोह आफ्रोह चेला होर लाह ज्ञान शिख्याएं हून्दोस |आई तेनोर लाह बोलोस''मानुष रोह जातांग मानुषा रोह हाथे पाक्राईएस तेह तेनोरिह तिन्लाह मारिह बेज्साह ,आई,,,आई सोह फिरिह त्रोंन दयार काह जिउदो फीरेस|
\v 32 लेकिन होई बाते रोह मोत्लोब तेनोर रोह सोमोज केह नाओस ,तेबिह तेनोरिह पूछिह नोबोलिन थीयेसाह किज़ुबोल्ताह तेनोरिह तिन्काह डोरदे थीयेसाह|
\v 33 तेह तेनोरिः कफर्नाहूम देश केह पोछे साह आई एकह घोरेह थीयेसाह|तिन्छे यीशुए तेनोर काह पूछोस,''बात केह तुमोरिह बात केह किह बाताई येन थीए?''
\v 34 तेनोरिह चुट्कांग थीयेसाह किज़ुबोल्ताह तेनोरिह आफोर माज पाइयेंन थीयेसाह किह तेनोर माज काह कुन सेब काह बोडोस|
\v 35 तेह तिनियेह तोल बेशिदे सेबे बाराह ज़ोन लाह आफ काछे आर्याओस तेह बोलोस किह तुमोर माज काह जून सब काह बोडोह फिरनो चाए ताह एबरेह सेब काह बागे फिरिह सेबे रोह सेवा टान्नोह |
\v 36 तेह तिनियेह एकह लोडो छेल्डू लाह तेनोर काछे खोरो टानिदे तेह आफरोह कुमार केह चुन्घी बोलोस|
\v 37 जुन मेरो नाव ऐ होयो छेल्डू पैर लाह आफरोह मोन्या सोह,सोह मालाह मोंयाएंन हूएस सोह मालाह नुआ ,मेर बेज्दो स्या लाह मोन्याएन ज्यो हूएस |
\v 38 तेह युहन्नाए तिन लाह बोलोस ''हे गुरूजी ,आमोरिये एकह मानुष लाह तेर नाओए लागुह लाह गारनोह देखोह आमोरियेह तिन लाह होयो मोखोटे कोंकणी बोलिस ,किज़ुबोल्ताह सोह तामोर सिह एकेह या पीछाइ नाछिनस |''
\v 39 यीशुए तेनोर लाह बोलोस ''तुमोरिह तिन्लाह मना माटानेओ ,किज़ुबोल्ताह होय्यो कुने बिह नूहूएग जुन मेरो नाओए सोत रोह कामा खोटिदेह चोटोब पीछ्हाए काह मेरो खिलाफ बताएस ,
\v 40 किज़ुबोल्ताह जुन तामोर रोह खिलाफ नाटानेस ,सोह तामोर बिलाएस|
\v 41 जुन एकह लोटरी पानिह तुमोर लाह होयो कोन पीयाएस किह तुमोरिह मसीह रोह सोह|तेह हाउ टुमोर लाह सोच्कोए बोलिन्सू तिन लाह तिजरोह नतीज़ा पोरेसे|
\v 42 जुन बिह होई लोडे माज काह मुन्गाश ब्रोसा ज़ागेस कुने बिह तिन लाह पाप केह बेज़ेस तिन लाह क्यारोह केह गोट रोह जान बानिदे सोमोद्रांग केह बेज्नोए बोलोह हूएस|
\v 43 आगोर तेरोह हाथ ताऊ लाह पाप केह बेज़ ताह तिजलाह काटिह बेज़|ताऊ लाह होयोए ठीकस किह तुह ठूल्न्नु हाथ स्या फिरिरदे नोइयो ज़िन्दगी केह नाश्सेह ,किन होजरोह बोद्लाह तुह दुइए हाथ हूइदे बिह नोरोक रोह आग केह नाश्सेह ज़िन्छे सोह आग कादुए बिह निहिश्दो|
\v 44 (ज़िंछे तिज्केह एकह कीरेह बिह मोरमे नोमरेस आई आग बिह कादुए निहिश्साह |)
\v 45 अगोर तेरो खुंडी ताऊ लाह पाप केह बेजिन हूताह तिज्लाह काटिह बेज़|ताऊ होयोए ठीकस,खोरा फिरिदेह तुह नोइयो ज़िन्दगी केह नाश्सेह ,एकुम बेरेह किन तुह दुइये खुंडी हुईदे बिह नोरोक केह बेज़ेस |
\v 46 (तीन्छे तेनोर रोह एकह किरह बिह नोमोरदो आई आग बिह कादुए निहिश्दो |)
\v 47 अगोर तेरोह आखी ताऊ लाह पाप केह बेज़ ताः तिज्लाह गारिह बेज़ |कानो फिरिह ताऊ लाह परमेश्वर रोह राज़ केह नाश्नोह ठीक हूएस|जिन परमेश्वर राज़ टान्धोस |किन एकुम बेरेह तुह दुइये आखी हुईदे बिह नोरोक रोह आग केह बेज़ेस |
\v 48 (`जिन्छे तिन्रोह कीरेह बिह नोमोरदो आई आग बिह कादुए निहिश्दो|)
\v 49 किज़ुबोल्ताह ,''सेबे मानुषा लाह आगेह चोखो टानेस ,जेवो छेली लाह लोनेह चोखो ज़ुर्यादेस |
\v 50 लोन बोलोस लेकिन जामांग नाथाक ताह ,तेह तिजलाह किज़ियेह लोन स्या ज़ुरया सोह १ आफ़ोर माज़ मेल मिलाप जागोह आई सोसो केह गाल्शाउवी थाक्नोह रोह लोन जागोह|''
\c 10
\p \v 1 तेह फिरिह यीशु होसोह जागा काह निकलिह यहूदिया रोह सिमांग बातिह यार्दन गार काह पार आओस|धुमाटी मानुषा फिरिह तिन काछे जारिए साह ,तेह सोह पोइले रोह गाने तेनोर लाह फिरह शिख्याएंन हून्दोस|
\v 2 तेह फिरिह सोह फरीसी होरी तिन्छे आछिह तिन लाह पोर्ख्याम्मे लाह तेनोरियेह बोलोस किह मानुषा लाह आफ्रोह देन काह डेंग बान्नोह ठीकाह माठीक ?
\v 3 तिनियेह तेनोर लाह बोलोस तुमोर लाह मूसा ऐ ऐ किह हुकुम देईस |
\v 4 तेनोरियेह बोलोस मूसाए शोठ्यामे लाह एकह राजीनामा लिखिदेइ शोठ्यामे बोलिस|
\v 5 यीशुए तेनोर लाह बोलोस तुमोर रोह यूह काठो मों रोह बजाए तिनिये तुमोर लाह होयो हुकुम चेमाईस |
\v 6 लेकिन स्रष्टि रोह शुरू काए परमेश्वरे देन सेह पूषा कोन तेनोर लाह ज़ुर्याईस |
\v 7 होइए बजाए मानुष अफरोह अमा बुआ काह खेची फिरिह आफ्रोह देन सिह एकेह थाकेस|
\v 8 एह तेनदी एकेह डेह फिरिह थाक्साह ,किज़ुबोल्ताह तेंदी ऐह दुई नूआ लेकिन एकह डेह साह|
\v 9 होज़ रोह ताई जास लाह पर्मेश्वरेह जोड़ी बान्याईस तेनोर लाह मानुषा मोखोल माईयो |
\v 10 चेला होरिये फिरिह घोरेह नाशिह पीछ्हू तिजरोह बारे केह यीशु काह पूछोस |
\v 11 तिनियेह बोलोस जुन आफरोह देन लाह शोठ्याई आइयेक सेह जानेक टानेस सोह होयो आउखासे रोह खिलाफ कुकोर्मी हूएस |
\v 12 आई अगोर देन आफरोह पूषा लाह शोठ्याई आइयेक सेह जानेक तानेस सोह बिह आफरोह पोइले स्या पूषा रोह खिलाफ कुकोर्मी हूएस |
\v 13 तेह मानुषा लोडेह लोडेह छेल्डू पेर लाह यीशु काछे आणिन थीयेस ,किह सोह तेनोर गाश हाथ जागिह तेनोर लाह बोरगोत दीयेस ,लेकिन तिन्रोह चेला होरिये तेनोर काह दोबराई आनमे लाह नेद्नोस |
\v 14 यीशुए होयो देख्दीसे तेनोर गाश रोष अओस ,आई तेनोर लाह बोलोस छेल्डू पैर लाह मुकाछे आछ्नोह बेजो ,तेनोर लाह मोरोकाइयो किज़ुबोल्ताह परमेश्वर रोह राज़ कह होयो मानुषा रोए जागा साह |
\v 15 हाऊ तुमोर लाह सोच्कोए बोलिन्सू किह जून मानुष परमेश्वर रोह राज़ लाह छेल्डू पैर रोह गान फिरिदे नोम्न्याएस सोह काताई तिन्छे नोपोछेस |
\v 16 तेह तिनियेह छेल्डू पेर लाह कुमार केह चुन्गिः तेनोर गाश हाथ जागिह बोरगोत देनोस|
\v 17 तेह यीशु तिन्काछे काह निकिलिदे नाशिन हून्डोस बात केह एकह मानुष बीर बिराएँन पाह अछिदे तिन्काह जानू गाश टेक्याई तिन लाह पूछोस ,''हे बोओलोह गुरूजी ,हौउ कादुए खोतोंम निफिरदो स्या ज़िन्दगी रोह ताई केयो टानुह|
\v 18 यीएशुए तिनलाह बोलोस तुह मालाह बोलोह किजु बोलिसे ?कुने बिह भोलोह नूदो एखो एकेह |मोत्लोब परमेश्वर|
\v 19 तुह देऊन हुकुम लाह ताह जान्दोए सेह ह्त्या (गोंटो)मिफरेह ,मारे विचार स्या मिफ्रेह ,तुह चोर मिफरेह ,कासे रोह आल्कोह गोवाई मिएफरेह ,दोखा मीदीयेह ,आफरोह आमा बुआ रोह ईज्जोत टानेह|
\v 20 होसोह मानुषे तिन लाह बोलोस ,होई सेब ताः हाउ लोडी बरेह काहइ खोटदो थीयोस |
\v 21 यीशुए तिन लाह शाईदे ,तिन लाह पाप्र्याओस |तेह तिन लाह बोलोस ताऊ कह एकेह बाते रोह कमीस |नाशाह नाशिदे जिह ताऊ केह साह तिजलाह बिकिनी देह कंगाला लाह बाँट तेह ताऊ लाह सोरगो केह धोन धोलोत पोरेस ,तेह पाह मूक पीछाए आए|
\v 22 होई बाते गाश ताः तिनरोह मोन बिस्मोंतांग फीरोस ,आई सोह दुःख टानींन पाह निकिलिह ठूरोस किज़ुबोल्ताह ओश वाल साउकार थीयोस |
\v 23 यीशुए आफ्रोह चेला होर लाह शाइएदे बोलोस किह साउकार लाह परमेशवर रोह राज़ केह पोछ्मे लाह केतेग आसेस|
\v 24 चेला होरी तिन्रोह बात शुनिदे कताई हेरान फीरेसाह |होज़ गाश यीशुए तेनोर लाह फिरिह बोलोस ,'हो मेर छांगच ,जून धोंन धोलोत गाश बरोसा जागदे साह तेनोर लाह परमेश्वर रोह राज़ केह पोछ्ह्नो केतेग आसेस |''
\v 25 परमेश्वर रोह राज़ केह साउकार रोह पोछ्नो काह ताः ऊंट तिज्लाह सियोन रोह आखियेह निकिल नोह सुखस|
\v 26 तेनोरिह वाल बिशादी देह आफोर माज बाताइयेंन हून्देस किह तेह ईंछे कास रोह उदहार फीरेस|(कास लाह मुक्ति पोरेस)|
\v 27 यीशुए तेनोर लाह शाइनदे बोलोस मानुषा काह ताः निफ्राह लेकिन परमेश्वर काह फीरेस किज़ुबोल्ताह परमेश्वर काह सेब फिरदो |
\v 28 पतरस तिनलाह बोल्मे लागोस ,''शाओ ,आमोरी ताः सेब शोठ्याई देह तेर पीच्छाए आछिह सिह |''
\v 29 यीशुए बोलोस हाँऊ टुमोर लाह सोच्कोए बोलिसू किह होयो कुने बिह नाइ ज़ुनीये मेर ताई सिह सुसमाचार रोह ताई आफरोह घोर बोन ,भाई बोएन ,आमा बुआ लाह शोठा या इस याह आफरोह बाल बाचचा लाह शोठाईस|
\v 30 तेह होइए द्यारोह केह राह गुना घोर बोन ,भाई बोएन ,आमा बुआ लाह ,आफरोह बाल बच्चा ,ढोखरो डाटको दुःख कोष्ट सिह पोरेस लेकिन आछ्दो द्यारोह केह कादुए ख़तम निफिर्दो स्या जिन्दागी पोरेस|
\v 31 लेकिन मुलुक साह जून ईमरिह पोइलेए साह तेनोरिह पीछंआए फीरसाह ,जुन इमरिःह पीचाए काह साह तेनोरिह सेब काह आउखा फ़ीरेस|
\v 32 तेनोरिह यरूशलेम नाश्नोह बात केह थीयेस ,यीशु तेनोर काह आउखा आउखा हांडीन थीयोस चेला होरिह बिशादी थीयेस ,आई जून मानुषा तिन पीछाए हाडिन थीयेसाह तेनोरिह डोरे थीयेसाह तेह तिनिये तिन्रोह बाराह चेला होर लाह आफसेह नीदेह बोलिन थीयो,जिया तिन्गाश बितदो स्यास होसोह बोलिन थीयोस|
\v 33 शाओ तामोरिह यरूशलेम नाशिन सिह आई मानुषा रोह जातांग बोडोह पुजारी ,जांदे स्या होर रोह हाथ कह नाशेस |तेह तेनोरिः तिन लाह मारनोह लायेक जान साह ,तेह जून यहूदी नाइ तेनोर रोह हाथ केह दीसाह |
\v 34 तेनोरिह तिनरोह ठाटे टान साह ,तिन लाह थूकेह लान्ग्मास ,तिन लाह चाबुके लासाह तेह तिन्लाह मारिह बेज्साह तेह बिह सोह त्रोंन दयार काह पीछू मोरून मानुष काह जिउदो फीरेस|
\v 35 तेह जाबदी रोह छेल्डू याकूब सिह युहना यीशु काछे आछिदे बोलोस ,''हे गुरूजी ,आमोरिह जिह ताऊ काह चान्सिह ,आमोर रोह ताई सोह खोट |
\v 36 तिनियेह तेनोर काह पूछोस ,''हाउ तुमोर रोह ताई किह खोटुह तुमोरिह किह चांएनसोह ?''
\v 37 आम्बी लाह एकह लाह तेरोह ज़ाखा बिले एकह लाह खोजा बिले बेशाए ज़ेत्राह तुह तेरोह महिमा रोह राज़ के आस्सेस |
\v 38 यीशुए तेनोर लाह बोलोस ,''तुमोरिह किह मान्गेंन सोह तुमोरिह जांदे बिह सोआ?''जिह कोलिह के हाँऊ पीमेसू ,तुमोरिह किया पीह बोल्सोआ ?आई जुह डूबांग हाँऊ मान्ग्मे सुह तुमोरिह किया मांगिह बोल्सोआ?''
\v 39 तेनोरियेह तिनलाह बोलोस ,''आंह आमोरिह काह फीरेस|''यीशुए तेनोर लाह बोलोस ,''जिह कोलिह के हाँऊ पेमेसू सोह तुमोरिह पीसोह ,आई जिह दुबांग हाँऊ मान्ग्मे सुह तुमोरिह बिह तिज्लाह मान्ग्सोह|''
\v 40 लेकिन सोह जागा पर्मेश्वरेह जास रोह ताई तयार टानिस तेनोर लाह बास्क्यांग कासे लाए मेरो जाखा खोजा जाखा केह बेश्यानो होक मालाह नाइ |
\v 41 होयो शुन्दिसे ओरिक्या चेला होरिह याकूब ,युहन्ना काह रोशियेंन थीयेसाह |
\v 42 तेह यीशुए तेनोरिह सेबे लाह आफ काछे आर्याई बोलोस तुमोरिह जांदे सोह किह जून यूह हाकम होरिह साह तेनोरिह तेनोर गाश होक जागदे आई तेनोर माज़ जून बोडो साह तेनोरिह तेनोर गाश होक जागदे साह |
\v 43 लेकिन तुमोर माज होयो नूदो जून तुमोर माज बोडोह फिरनो चांदे सोह होसोह सेब काह लोडो फिरिह सेब रोह सेवा टान्नोह स्या|
\v 44 आई जुन तुमोर माज मुखिया फिरनो चान्सोह होसोह सेबे रोह नुकुर फिरनो सया|
\v 45 किज़ुबोल्ताह मानुष रोह ज़ातांग अफरोह सेवा टान्नोह बेज्मे आछिह नुआ ,लेकिन होजरोह ताई आछिस किह सबे रोए सेवा टानेस ,तेह मुलुक ज़ोन लाह छार्यामे आफरोह प्राण बिह देमें आछिस|
\v 46 तेनोरिह यारिहो देश केह आएसाह तेह ज़ेत्रह यीशु सिह तिनरोह चेला होरिह आई धुमाटी मानुषा यारिहो देश काह नाशिन थीयेस|तेत्राह एकह दुइये आखिए कानो माँगता तिनरोह नाओ बर्तिमाई (सोह तिमाई रोह छेल्डू थीयोस),सोलोक कनारे बेशिह थीयोस|
\v 47 तिनियेह शुनोस किह यीशु नासरी नाशिंस ,तिनियेह ज़ोर जोरिय तोखाइन्दे बोलोस ,''हो दाउद रोह छेल्डू यीशु मुगाश दया टान |''
\v 48 मुलुक जोने तिनलाह दोब्रयोस किह चुट्कांग थाक ,लेकिन सोह ताह बोदिये ज़िन्ग्यायेन्न हून्दोस ,'हो दाउद रोह छेल्डू 'मुगाश दया टान |
\v 49 यीशु रुकोस आई बोलोस किह तिन्लाह आर्याओस तेह मानुशाए होसोह दुइये आखिए कानो मानुष लाह बोलोस हिमोत ज़ाग उज़िउ सोह ताऊ लाह आर्याईंस |
\v 50 तिनियेह आफरोह गाछो फिक्याई चोटोब उज्विदेह यीशु काछे आओस|
\v 51 तेह यीशुए पूछोस तुह किह चान्से ,हाउ तेर ताई किह खोटुह |दुइये आखिए कानो मान्ग्ताए बोलोस .,,''हे गुरूजी ''हाँऊ फिरिह ऐसा शामे लाह आखिह चान्सू |
\v 52 यीशुए तिनलाह बोलोस नाश ,तेरोह ब्रोसाए ताऊ लाह चंगा टानिस|सोह चोटोब काए देखिन थीयोस तेह बात केह सोह बिह यीशु सीए पीछाए कह नाठोस|
\c 11
\p \v 1 तेह ज़ेत्राह तेनोरिह यरूशलेम काछे जेतुन कांडो गाश बेत्फागे सिह बेतानियाह पोछे साह तेह तिनियेह आफ्रोह चेला माज़ काह दुई ज़ोन लाह होयो बोलिन पाह बेजोस |
\v 2 होई पार देश केह नाशोह होतिन छे पोछ्तिसे एकह काचुक्च बानिह हूएस ,ज़िज गाश आई कुने बिह नेबेशिह हूएस ,तिजलाह खोल्याई आनेओ |
\v 3 अगोर तुमोर लाहकुनिह पूच्छेताह किह होयो किजु खोटींन सोह?तेनोर लाह बोलेओ प्रभु लाहइज़ रोह ज़ुरुरोतस|तेह तेनोरिह चोटोब तिजलाह ईंछे बेजसाह |
\v 4 तेनोरियेह नाशिह सोह काचुक्च लाह बाए खोलिह काछे बानिदे देखोस तेह तिजलाह खोल्यायेंन थीएसाह |
\v 5 तिन्छे जितेग मानुषा खोरो थीयेसाह तेनोर माज़ काह एकह आछिदे पूछोस तुमोरिह यूह किह खोटींन सोह?यूह काचुक लाह किजु खोल्यायेन्न सोह ?
\v 6 जेव यीशुए तेनोर लाह बोलिह थीओ तेनोरिये होत्योये बोलोस तेह सोह मानुशाए तेनोर लाहन नाश्मे लाह छार्याओस |
\v 7 तेनोरियेह काचुक्च लाह यीशु काछे आनिदेह आफोर रोह गाछो लाह तिज्गाह्स बेजोस तेह यीशु तिज्गाश बेशोस |
\v 8 तेह मुलुक ज़ोनेह आफोर रोह गछो लाह बात केह बेशाएंन आई ओरिक्याये दोखोरो काह बारचो काटींन पाह बात केह बेश्याओस |
\v 9 जुन तिनरोह आउखा सिह पीचाए काह हांडएन थीयेसाह तेनोरिह ज़िन्ग्याई ज़िन्गाई बोलिन थीयेसाह ,''होशाना''|धोन्यास तेनोरिह जुन प्रभु रोह नाओए आछ्तेह साह |
\v 10 तामोर रोह बुआ दाउद रोह राज़ ज़ह आछ्तोह सयास सोह धोन्यास सेब सोरगो केह होशाना |''
\v 11 यीशु यरूशलेम आछिदे परमेश्वर रोह थांग कह नाठोस ,तेह तिनिह सेब ठाए सेब चिजा लाह शाओस तेह सोह बाराह चेला होर सिह बेतनियाह देश लाह नाठोस ,किज़ुबोल्ताह एह ब्याल्थान फिरिह थीयोस |
\v 12 तेह आइयेक दयार ज़ेत्राह तेनोरिह बेतानियाह देश काह नाशिन थीयेसाह तेह यीशु लाहा बात केह भोख लागोस |
\v 13 तिनियेह दूर काह एकह अंजीर रोह हारोह बोट देखोस सोह अंजीर रोह बोट काछे किकियाह पोरेस ब्रोसाए नाठोस ,लेकिन तिन्छे ताह पात्थांगा बास्क्यंग किछे बिह निथियोस ,किज़ुबोल्ताह फोल रोह सीज़न निथियोस |
\v 14 होई बाते गाश तिनियेह बोलोस ,''एकाह पीछू तेरोह फोल कादुए कुने बिह खानोह नाचाई |''तिनरोह चेला होर बिह होयो बोल्नोह शुनिन थीयेसाह |
\v 15 तेह तेनोरिह यरूशलेम आएसाह तेह परमेश्वर रोह थांग कह नाशिह आई तिन्छे जून जून सौदा टानींन थीयेसाह तेनोर लाह बाए शेलाई बेजोस आई रुपया पईसा जाग नोह मेज़ लाह पोल्टाई पाल्टाई बेजोस ,आई कोंई बिकिन्दे स्या रोह सुटुल लाह फिक्याई बेजोस|
\v 16 आई परमेश्वर रोह थांग रोह जागा काह कासे लाए किछे बिह चीज़ काछई आछ्मेह नाश्मे नेनोस |
\v 17 तेह शिख्यानो केह बोलोस कियाह होयो निलिखी साह किह मेर घोर प्राथना टान्नोह घोर्स कोण लिखिह नईया |?लेकिन तुमोर ताः ईज्लाह ठाकू होर रोह चोरी नोह स्या उडार जुराई नईया |
\v 18 होयो शुनिदेह बोडो पुजारी सिह जांदे स्या शास्त्री मानुषा तिनलाह नाश टानमे लाह ठीक मोका लोरीयेन्न थीयेसाह ,तेनोरिह तिन्काहडोरदे बिह थीयेसाह किज़ुबोल्ताह सेब मानुषा तिनरोह शिख्यानो गाश हेरान फिरदे थीयेसाह|
\v 19 ब्याल फिरदीसे तेनोरिह नोघोर काह बाए नाठेसाह|
\v 20 तह दोथितादु फिरिह तेनोरिह होसोए बाते नाशिन थीयेसाहतेह तेनोरियेह सोह अंजीर रोह बोट लाह जिल काए शुखी देखोस|
\v 21 पतरस लाह सोह बाते कोलांग अओस तेह तिनियेह बोलोस ,''हे गुरूजी ,शाओ |यूह अंजीर रोह बोत जीज़ लाह तेयीयेह शोराप देई थीओ सोह शुकिस |
\v 22 यीशुए तेनोर लाह ज़बाब देनोस पअर्मेश्वर गाश बरोसा जागोस|
\v 23 हाँऊ तुमोर लाह सोच्कोए बोलिनसुह किह तुमोर माज काह कुन बिह होई पोरबोत लाह बोलोस किह होई ज़ागाह काह उपटी देह सोमोंद्रांग केह नाश्ह आई आफरोह मोन केह कीछे बिह शक शुबा नाजागो लेकिन बरोसा टाने ताह जिह बोलिनसु फीरेस तिनरोह ताई होत्योये फीरेस |
\v 24 होइए ताह एह तुमोर लाह हाँऊ बोलिन्सू किह जिह प्राथना टानिह तुमोरिह मांग सोह ,होसोये मोन केह जाने ताह किह तुमोर लाह पोरिस कोण ताह तुमोर ताई सोह फिरिह नाशेस |
\v 25 आई ज़ेत्रेह सेग तुमोरिह प्रार्थना टान्सोह कियाह तेत्रेह तुमोर रोह मोन केह कासे रोह ताई बिह बाते हुता तिनलाह शोमा टानो ,यूह होज़ रोह ताईस किह तुमोर रोह बुआ जुन सोर्गो केह थाक्तोस सोह बिह तुमोर रोह कितेग बिह वामांग खोतून कामास तिला शोमा टानेस |
\v 26 (आई अगोर तुमोरिह शोमा नाटनताह तुमोर रोह बुआ जुन सोर्गो केह थाक्तोस सोह बिह तुमोर रोह वामांग खोतून कामा रोह शोमा काताई नाट्नेस|
\v 27 तेह तेनोरिह फिरिह यरूशलेम आएसाहतेह ज़ेत्राह सोह परमेश्वर रोह थांग केह ओरुह पोरुह हांडीन थीयोस तेत्राह बोडोह पुजारी ,जांदे स्या मानुषा सिह सयानो होरिह तिन्काछे आछिदे पूछिन्न थीयेसाह |
\v 28 तुह होई काम किह होकेह खोटींन सेह?आई यूह होक ताउ लाह कुनिह देईस किह यूह होयो काम खोटींन सेह ?
\v 29 यीशुए तेनोर लाह बोलोस ,हाउ बिह तुमोर काह एकह बाते पूछ्सू तुमोरिह तिज्रोह ज़ोबाब दीयेताह हाँऊ बिह तुमोर लाह ज़ोबाब दीसू किह माल्हा होई हक़ कुनिये देईस |
\v 30 युहना रोह डूबांग किःह सोरगो काह या किह यूह मानुषा बिले कास ,होज़ रोह मालाह ज़बाब दीयोह |
\v 31 तेह तेनोरिह आफोर माज पूछियें तान्ग्माएंन थीय्साह किह अगोर तुमोरिह होयो बोलताह किह होसोह सोर्गो काह थीयो तेह सोह बोलेस किह तेह तुमोरिये बरोसा किजु नाटनोह ?
\v 32 आई अगोर तामोरिह बोलताह किह यूह मानुषा बिले कास ,,तेह मानुषा रोह डोरिस किह सेबे जांदे स्या किह युहाना सोच्कोए पर्मेषर बिलेह काह बोल्दो स्या थीयोह|
\v 33 होज़ रोए ताई तेनोरिह येह यीशु लाह बोलोस किह आमोरिह होज़ रोह बारे केह नाजांदे सिह |यीशुए बोलोस देमा हाँऊ बिह तुमोर लाह नोबोल्दो किह यूह काम हाँऊ किह होकेह खोटिन सुह | s
\c 12
\p \v 1 तेह यीशु पारशी केह तेनोर लाह बोल्मे लागोस एकह मानुषे दाख रोह बागीचा बेजोस ,तेह तिजरोह फिन्देरीह डानो बेजोस ,तेह एकह कुआंग कोटोस तेह एकह छानी बेजोस ,तेह जिमिदारा लाह गारीकेह देई आफुह आएकह देश केह नाठोस|
\v 2 तेह फोल पाच्नो द्यारो केह तिनियेह आफ्रोह एकह नुकुर लाहा होसोह ज़िमिदारा काछे बेजोस किह आफरोह हिसा जीतेग सया मागिह आने कोन |
\v 3 लेकिन तेनोरियेह ताह तिनलाह पाइनदे लोसिह लोसिह तिन्लाह खाली हाथे बेजोस |
\v 4 तेह तिनियेह एकह आइयेक नुकुर लाह तेनोर काछे बेजोस ,तेनोरियेह तिनरोह मुट्कान फारिदे तिनरोह बेजती टानिह गारिह बेजोस|
\v 5 तेह तिनियेह एकह आइयेके नुकुर लाह बेजोस तेनोरियेह तिनलाह ताह मारिये बेजोस |तेह तिनियेह मुलुक ज़ोन लाह बेजोस ,तेनोर मंज काह एकया लाह तेनोरियेह लोसोस एकया लाह मारिह बेजोस |
\v 6 एह तिन्काछे एखो एकेह थाकोस ,सोह तिनरोह बेनान्ग रोह जातांग थीयोस ,सेब काह पीछाए काह तिनियेह तिन्लाह बिह बेजोस किह तेनोरिह मेर जातांग लाह ताह ईजित टानेस |
\v 7 लेकिन तेनोरियेह अफोर माज राया टानिदे बोलोस ,होइए ताह होज़ रोह मालिक रोह जातांग स आछोह तामोरिह ईन्लाह मारिह बेज़ुंगे तेह यूह सेब दाख रोह बगीचा तामोर रोए फीरेस |
\v 8 तेनोरियेह तिन्लाह पाई मारिह बेजोस तेह तिनलाह दाख रोह बागीचा काह बाए फिक्याई बेजोस |
\v 9 यीशुए पूच्चोस ''एह होज़ रोह ताई दाख रोह बगीचा रोह मालिकके किह टानेस?''सोह तेनोरिह ज़िमिदारालाह नाश टानेस ,तेह दाख रोह बगीचा लाह ओरिक्या लाह देई बेज़ेस |
\v 10 तुमोरिये कियाह पवित्रशास्त्र केह होयो निशिखि थीयोआ,''जून जान लाह मिस्ततरिये मारे जानीह थीयो सोह कुना रोह ज़ोन निकलोस|
\v 11 यूह प्रभु रोह बिले काह फीरोस आई तामोर रोह नोजोर केह कादुए निफिरदो जेओस|''
\v 12 तेह यहूदी रोह मुखिया होरिये तिनलाह पाक्र्यामे चांओस ,किज़ुबोल्ताह तेनोरिह सोम्झी थीयेसाह किह यूह तेनोर रोए खिलाफ केह पार्शिये बोलिनस |लेकिन तेनोरिह मानुषा काह डोरिह तेह तिन्ल्लाह शोठ्याई निकिलिह ठूरायेसाह|
\v 13 तेह तेनोरियेह यीशु लाह बाते केह फोस्यामे लाह एकाह्या फरीसी सिह हेरोदी होर लाह तिन्काछे बेजोस |
\v 14 तेनोरियेह तिन्काछे आछिदे बोलोस ,''हे गुरूजी ,आमोरिह यूह ताह जांदे सिह किह तुह सोचो सेह ,आई तुह कासे काए डोरमे बिह नोड़ोरदो सेह ,किज़ुबोल्तह तुह मानुष रोह मुह्शाई नोबोल्दोह लेकिन मानुषा रोह ताई परमेश्वर रोह किह ईछास तिज्लाह सोचाइये शिख्यादों स्सेह |तेह कियाह केसर लाह लगान देनोह ठीकाह ,माठीक?आमोरिह देई या नेदेई ?
\v 15 तिनियेह तेनोर रोह कपटी मोन लाह जानोस तेह तेनोर लाह बोलोस तुमोरिह मालह किजु पोरखाएँन सोह?एकह चान्दी रोह बिटुरी तेह हाँऊ तिज्लाह शासुस
\v 16 तेनोरियेह आनोस तेह तिनियेह तेनोर लाहपूछोस यूह छाप कास रोहस ?तेनोरियेह बोलोस किह केसर रोहस |
\v 17 यीशुए तेनोर लाह बोलोस जिह केसर रोह तिज्लाह केसर लाह दीयोस ,आई जिह परमेश्वर रोहस तिज्लाह परमेश्वर लाह दीयोह |तेह तेनोरिह सोह बाते गाश काताई बिशादी थीयेसाह|
\v 18 तेह सदुकी होरिये बिह जिह बोलदे सअह किह मोरून मानुषा लाह फिरिह दुबारा जिउदो फिर्नो हुनोए नाइ ,तेनोरिह तिन्काछे आछिदे तिन्ल्काह पूछोस |
\v 19 हे गुरूजी ,मुसाए तमोर रोह ताई लिखिस किह आगोर कास रोह बाई छेल डू पैदा फिरीं सेग मोरताह तिनरोह देन सेस्या जिउंदी थाकता ,सोह मोरून मानुष रोह बाई स्याये जानेक टानिदे आफ्रोह बाई रोह ताई छेल्दु बिह पैदा टान्नोह सयास |
\v 20 सात भाई होरिह थीयेसाह ,सेब काह बोडो बाइये जानेक टानोस तेह छेलडू फिर्नो काह पोइलेये सोह मोरोस तेह आइयेक बाइये होसोह देन मानुष सिह जानेक टानोस सोह बिह बिना छेल्दु रोहोए मोरोस |
\v 21 तेह आइयेक बाइयेह तेस्सी जानेक टानोस सोह बिह बिना छेलडू फिरिए मोरोस ,होयोये आइके बिह टानोस |
\v 22 तेह साते रोह छेल्दु परेह निफ़िरिह मोरेसाह,तेह सेब काह पीछाए काह सोह देन बिह मोरिस |
\v 23 एह तेह दुबारा जिउदो फिरिह पीछू सोह कास रोह देन फिरेस |किज़ुबोताह सोताह साते रोए देन फिरिह थीस |''
\v 24 यीशुए तेनोर लाह बोलोस ,''तुमोरिह ह्जो रोह ताई गोलती केह नुसोआ किह तुमोरिह नाताह पवित्रे शास्त्र लाह जांदे सोह ,आई नाताह परमेश्वर रोह सोत लाह जांदे सोह ?
\v 25 किज़ुबोल्तहा ज़ेत्राह तेनोरिह मोरून मानुष काह फिरिह जिउदो फिरसाह तेह तेनोरिःह नाताह जानेक टानसाह ,आई नाताह जानेक टान्नोह हूएस ,लेकिन तेनोरिह सोर्गो एल्कारा रोह गान फिरिह थाक्साह |
\v 26 मोरून मानुष काह फिरिह ज़िउनोह बारे केह तुमोरिए मूसा रोह किताब केह ज़ोल्दो स्या जालचो रोह कोथा केह निशिखी थीयोआ ,किह परमेश्वर रेह तिन्लाह बोलिह ,''हाँऊ अब्राहम रोह परमेश्वर ,ईसहाक रोह परमेशवर ,आई याकूब रोह परमेश्वर सुह |
\v 27 परमेशवर मोरून मानुषा रोह नुआ ,लेकिन ज़िउदे सया रोह परमेश्वर ,एतेह तुमोरिह मुलुक गोलती केह नाशिःह सोह|
\v 28 जांदे स्या मानुषा माज काह एकेह आछिदे तेनोर लाह पूछिनो तान्ग्मानो शुनोस ,तेह यीशुए तेनोर लाह एसाए मोत्लोब रोह ज़ोबाब देईस देखिस जानोस किह तिनिह एसाए ज़ोबाब दएंदेस |तेह तिनियेह पूछोस किह सेब काह बोडो हुकुम कियास ?
\v 29 यीशुए तिन्लाह ज़ोबाब देनोस ,''सेब हुकुंम होर का बोडो हुकुम युह्स किह ,'हे इस्रायल शुन |प्रभु तामोर रोह परमेश्वर एकेह प्रभुस ,
\v 30 आई तुह आफ्रोह परमेश्वर सिह आफ्रोह सेब मोन ,सेब प्राण सेब बूदधि ,सेब ताकोतेह बेन्नांग ज़ागेह |'
\v 31 आई आई आइयेक हुकुम युहस ,'तुह आफ्रोह पडोसी से आफ्रोह गाने बेन्नांग जागेह |'होज़ काह बोडो किछे बिह हुकुम नूदो |''
\v 32 जान्दो स्या मानुशाए बोलोस ,''हे गुरूजी ,सेब काह बोलोह तेइयेह सोच्कोए बोलिस किह प्रभु परमेश्वर एक्स ,आइ सोह बास्क्यांग कुने बिह नाइ |
\v 33 आई तिन्सिह सेब मोन सेब प्राण ,सेब ताकोतेह बेन्नांग नोहकिछे जाग नोह स्या |आई आफ्रोह पोदोसी सेह आफ्रोह गाने जाग्नो स्या ,सेब होम्बली सिह ,बाकी ओरिक्या बलिदान काह बोडोस |''
\v 34 ज़ेत्राह यीशुए देखोस किह तिनियेह 'एसा सोम्जीदे ,एसा बोलोह ज़ोबाब देईस ,तेह तिनियेह बोलोस ,''तुह परमेश्वर रोह राज़ काह दूर नूसेह |''ईज्काह पीछू तह कासे लाए किच्छे पूछ्मे लाह हिम्मोत्ते निफ्रोस |
\v 35 तेह यीशुए परमेश्वर रोह थांग केह शिख्याएयेंन हून्दोस |तेत्राह तिनियेह पूछोस किह जांदे स्या मानुषा होयो किजु बोलियेंन साह किह मसीह दाउद रोह वंश ?
\v 36 दाऔदे ताह आफुए पवित्रात्मा केह फिरिंदे बोलोस ,''प्रभुए मेर प्रभु लाह बोलोस मेरो जाखा बिले बेश ,ज़ेत्राह सेग हाँऊ तेर दुश्मोना लाह तेर पाड नेबेजुह|'
\v 37 दौड़ ताह आफुए तिन्लाह प्रभु बोलिंस ,तेह मसीह तिनरोह वंश किन काह फिरिस ?तेह आई धुमाटी मानुषा तिन्रोह बाते लाह वाल घोरेह शुनिन थीयेसाह|''
\v 38 तिनियेह आफ्रोह ईलिम शिख्यानो केह तेनोर लाह बोलोस ,जांदे सया मानुषा काह चोकसे थाकेयो ,जून लाम्बो लाम्बो छुबा लाउइ थाकदे साह आई बाज़ार केह डाल बोलेह ताह चंदे साह ,
\v 39 आई यहूदी होर रोह प्रार्थना टान्नोह कोठी केह सेब काह बोलोह बेढोक सिह जिन भोज रोह जागास तिन्छे दूरी केह बेश्नो चांदे साह |
\v 40 तेनोरिह रान्डोलिह होर रोह घोर लाह खाई बेज्दे साह ,आई देख्यामे रोह ताई मुलुक मुल्कप्राथना टानीन कोण थाकदे साह |एनोर लाह बोदिये फटकार पोरेस |
\v 41 सोह यहूदी होर रोह प्रार्थना टान्नोह कोठी केह दान बेज्नोह भान्धार काछे बेशिह थीयोस |तिनियेह देखोस किह मानुषा केओ केओ दान भांडार केह बेज़िंस थीयेसाह ,तेह मुलुक साहुकाराए मुलुक मुल्क रुपया बेजोस |
\v 42 तीज माज एकह कंगाल रान्डोलईए आछिये दुई ताम्बो रोह पैइसा जिह एक रुपया का भी गाटो थाक्तोस सोह बेजोस |
\v 43 तेह तिनियेह आफरोह चेला होर लाह आर्याई देह बोलोस ,हाँऊ तुमोर लाह सोच्कोए बोलिन सुह किह यहूदी होर रोह प्र्रार्थना टान्नोह कोठी केह दान बेज्नो भान्धार केह दान बजते माज काहहोई कान्गाल रांडओलिए सेब काह बोदिह बेजिस |
\v 44 किज़ुबोल्ताह सेबे आफरोह कमाई काह बोदिउन लाह बेज़िस ,लेकिन होसे ताह आफरोह गाटो कमाई काह बेज़िस ,मोत्लोब आफरोह सेब कमाई एसेह बेज़िस| s
\c 13
\p \v 1 ज़ेत्राह ययीशु परमेश्वर रोह थांग काह निकलेन थीयोस ताह तिनरोह चेला होर माज काह एकेह तिन्लाह बोलोस ,''हे गुरूजी शाओ ,केओ बोडोड़ो जाना सिह केयो नाबो घोरस |''
\v 2 यीशुए तिनलाह बोलोस ,''तुह बोडोड़ो बोडो घोर लाह शाइन सेह कियास ईंछे एकह जान गाह्स जान बिह नाथ्केस .,जीज़ लाह नेब्जाह|''
\v 3 ज़ेत्राह येशु जेतून कांडों गाश परमेश्वर रोह थांग गाशे ज़ेवो बेशिह थीयोस ताः पतरस ,याकूब ,युहाना सिह अन्द्रियासे ओरिक्या काह खेची नाशिदे तिनकाह पूछोस |
\v 4 ''आमोर लाह बोल ,किह यूह बाते केत्राह फीरेस ?आई ज़ेत्राह यूह सबे बाते फिरदो सयास तेत्राह केनोह रुस्या निशानी पोरेस ?
\v 5 यीशुए तेनोर लाह बोलोस ,''चोकसे थाकेयो ,किह तुमोर लाह कुने बिह बेक्या नोह नांचाई |
\v 6 मुलुक मेर नाओए आस्स्स्साह आई बोल्साह,''हाँऊ होसोए सुह ,आई मुलुक ज़ोन लाह बेक्या साह |
\v 7 ज़ेत्राह तुमोरिह लोड़ाई रोह काद सिह लोदी रोह अफुआ बाते शुन्सोह तेत्राह मोढ़ोरेओ किज़ुओल्ताह होयो ताह फीरेसे ,लेकिन होतेत्रेह अंत निफराह|
\v 8 किज़ुबोल्तहा एकह ज़ात गाश आईयेक जात ,एकह राज़ गाश आईयेक राज़ लोड़ाई टानसाह |सेबठाऐ जुनुग नाशेस ,आई अकाल नाशेस ,यूह ताह दुःख रोह शुरुआते हूएस |
\v 9 लेकिन तुमोरिह आफरोह बारे केह चोकसे थाकेयो ,किज़ुबोल्तहमानुषा तुमोर लाह बोडो सभा होर केह दीसाह आई तुमोर लाह पंचायत केह सिह यहूदी होर रो प्रार्थना टान्नोह कोठी केह लोस्सा ,आई मेर बजाए हाकम सिह राजा काछे खोरो टाननसा किह तेनोर रोह ताई गोवाई फीर्सोह |
\v 10 लेकिन यूह ताह फिर्नोए चानोस किह पोइले सेब मानुषा मांज सुसमाचार रोह र्पचार फिर्नो ताः चानोस |
\v 11 ज़ेत्राह तेनोरिह टुमोर लाह पाई नीदेह खोरोह तटान्स्सहः तिन्छे किह बोलसु होज़ रोह बारे केह चिंता माटानेओ ,लेकिन ताऊ लाह तेत्राह जिह बोल्मे लाह बोलेस होसोए बोलोएओब ,किज़ुबोल्ताह बोलदे स्या तुह नुआअ लेकिन पवित्रेआत्मास |
\v 12 भाई लाह भाइयेह ,बुआए छेल्डू लाह ,मार्मे लाह पाक्र्यासाह आई छेल्डू पेरेह आमा बुआ रोह खिलाफ खोरो फिरिदे तेनोर लाह मार्नोह बेजसाह |
\v 13 आई मेर नावा रोह बजाए सेब मानुषा ताऊ दुशमोंन जान साह ,लेकिन जून अंत सेग हिम्मोत जागेस ,तिनर्होए उदहार फीरेस |
\v 14 तेह ज़ेत्राह तुमोरिह ससोह उजाड या धो सिह हिलई नोह चीज़ लाह ज़िन्छे सोह ठीक नूदो तिन्छे खोरोस कोन देखता तेत्राह जून यहूदिया कह सोह तेनोरिह कांधो गाश ठुराइयो |
\v 15 जून मुल्थांग गाश हूएस सोह किकियाह आनमे लाह तोल नाशिह द्यारोह मेछेकेयो |
\v 16 आई जून ढोखोरो केह हूसोह ,तेनोरिह आफ्रोह गाछो आनमे लाह पीछाए मान्ठेयो |
\v 17 तेनोरिह जून तादु कालिह दुई डे सिह हूसाह या खीर पीयाएंन हूएस तेनोरिह वाल दुःख भुक्ता साह |
\v 18 आई हहोयो प्रार्थाब्ना टानींन थाकेयो किह होसो द्यारोह हिमाद रोह नुहुनो चाई |
\v 19 किज़ुबोल्ताह सोह द्यारोह वाल दुःख रोह हूएस ज़ेव होई संसार रोह शुरुआत काह ईमरिः सेग फीरून नाइ ,नाह कादू होतेओ दुबारा कादु फीरेस |
\v 20 अगोर प्रभुए होसोह द्यारोह लाह गाटो टानी नूदो हूता ,तेह ताह कुने बिह प्राण स्या ईमरिःह सेग नाथाकनो हून्दो ,लेकिन परमेश्वरे जास लाह बिन्याई जागिस तेनोर रोह बजाए होसोह द्यारो लाह गाटो टानिह जागिस |
\v 21 होतेत्रेह तुमोर लाह कुन कुणीह बोल ताह किह शाओ 'मसीह ईंछेस 'या शाओ 'होंछेस 'तेनोर रोह बरोसा माटेने ओ |
\v 22 किज़ुबोल्ताह अल्कोह मसीह सिह आल्कोह परमेश्वर बिले काह बोलदे स्या खोरोह फिर्ससाह ,तेह तेनोरिह निशान ,चोमोत्कारसिह नाबो नोखो कामा बिह देख्या साह अगोर त्तेनोर रोह बोस चोले ताह याह तेनोरिह ताह परमेश्वरे बिन्याउन मानुषा बिह शुर्यानोह चक्कर केह थाक्साह |
\v 23 लेकिन तुमोरीह चोकसे थाकेयो |शाओ मेइयेह ताह टुमोर लाह आई बेला हूएन सगे बोलिह जागुंनस |
\v 24 ''होयो द्यारो केह होसोह बोडोड़ो मुसिबोत रोह द्यारोह काह पीछू दीउस बिह आयंरो फीरेस ,आई जोत बिह प्यान्शोह नीदीयेस |
\v 25 तेह सोर्गो केह तारो होरिह बिह शोर साह आई सोरगो रोह सेब सोत लाह ज़ुन्ग्ल्लाई बेज़ेस |
\v 26 तेह मानुषा मानुष रोह जातंग लाह बोडो सोत सिह आफरोह महिमा कहब जुह केह आछ्नोह देख्साह |
\v 27 होतेत्राह आफरोह सोर्गोब एल्कारा बेज़िदे ,धोरती रोह एकह कनारे काह ,सोरगो रोह आइयेक कनारे सेग ,सेब बिले काह आफ्रोह बिन्याउन मानुषा लाह जारेस |
\v 28 ''अंजीर बोट काह यूह सोम्झियो शिखियो |ज़ेत्राह तिज्रोह बारचो कोंग्लोह फिरदोस तेह पाथ्रांगा निकिल्डोस ताह तुमोरिह जांदे सोह किह एह रेनाम फिरिन्स |
\v 29 होयोये ज़ेत्राह तुमोरिह होयो फिरिन देख साह कियाह ?तुमोरी जानेयो किह सोह द्यारोह नेर आछिस बल्कि द्वारपीछाआएस |
\v 30 हाँऊ टतुमोर लाह सोच्कोए बोलिंसुह किह 'ज़ेत्राह सेग मानुषा जिउदो थाक्साह ,होतेत्राए होयो सेब बाते बीतेह्स |
\v 31 सोरगो सिह धोरती मिटिह नाशेस तेबिह मेरो बाते कादुए निमिटाह |
\v 32 ''होसोह द्यारो किह होसोह बेला कुने बिह नाजान दोस नातह सोरगो रोह एल्कारा ,नाताह मानुष रोह जातंग ,लेकिन एखो परमेश्वर बुआ होज़ रोह बारे केह जान्दोस |
\v 33 शाइयो ,चिताई थाकेयो ,किज़ुबोल्ताह तुमोरिह नाजांदे सोह किह सोह बेला केत्राह आछेस |
\v 34 यूह होसोह मानुष रोह गान्स जुनिए पोर्देश नाश्ति बेरेह आफरोह घोर शोट्ठ्याई नाशेस ,आई आफरोह नुकुरा लाह होक देई जागेस ,तेह सेबे लाए आफरोह आफरोह काम देइदे द्वारपाल लाह चितायाई थाके बोलिह हूएस |
\v 35 होज़ रोह ताई चिताई थाकेयो ,किज़ुबोल्ताह तुमोरिः जांदे नूसोह ,घोर रोह मालिक केत्राह आछेस ,सानिदी बेरेहेया ,आधो राटा ,या कुख्री बाशती बेरिया ,दोथी ब्याई पीछु आछेस |
\v 36 एकुम बेरे किन सोह स्या अचानक आछिदे तुमोर लाह सुतिंन देखे ताह |
\v 37 आई जिया तुमोर लाह बोलिंसू होसोहे सेबे लाए बोलिसुह किह चिताइन्दे थाकेयो |
\c 14
\p
\v 1 दुई दयार काह पीछू फसह सिह नुसुर माइयुन रोटिह खानोंह तीवार आछिन थीयोस |बोडो पुजारी सिह जांदे स्या मानुषा यूह बाते रोह ताक्केह थीयेस किह यीशु लाह चालेह केयो पाईदे मारिह बेज़िह|
\v 2 लेकिन बोलियेन थीयेसाह किह पोरोब रोह दयार केह होयो नाटनोह स्या ,किन मानुशाए बोबोल खोरो टानिह दीयेताह |
\v 3 ज़ेत्राह यीशु बेत्नियाह देश केह शमोन बु;स्या रोह घोरेह खाऊ खामे लाह बेशिह थीयोस तेत्राह एकेह देन मानुष संग मरमर रोह बान्द्रू केह जटामासी रोह चोखो सिह मुलुक कीमती इतर गिनिह आइस तेह तेसे संग मर्मर रोह बान्द्रू लाह टूटाइ देह इत्तर लाह तिनरोह मुटकन गाह्स उट्याओस |
\v 4 लेकिन तेनोर माज एकया एकया मंशा रोशे गालिह दियेंन पाह एकह आएकाह लाह बोलिन थीयेसाह |यूह इत्र लाह होयो ''फंगस लाह नूदो होयो किजु टानेंन हूएस |
\v 5 किज़ुबोल्तह होई इत्र लाह त्रोंन राह दीनार 'केह बिकिनिह तिज्लाह कंगाला केह बांठी बेज़िदो थीयो|''तेनोरिह तेसलाह टोफ्रिंन थीयेसाह |
\v 6 यीशुए बोलोस 'एस्लाहा छार्यायो ,'एस्लाह आसे किजु आसे टानींन सोह?एसेह मुकसिह बोलोए टानिस |
\v 7 कान्गाला ताह तुमोर सिह सोदाए थाक्साह आई तुमोरिह ज़ेत्रेह मोरज़ी तेनोर रोह ब्लोह टानही बोल्सोह ,हाउ तुमोर सिह सोदाए नाथाक्सू |
\v 8 जिह सोह टानिह बलिस एसे टानोस|एसेह मेरो आटयानो का पोइले जिजिया टानदे स्य साह तिज्रोह तयारी टानमे लाह मेर डे केह इत्र उट्याइस |
\v 9 हाउ तुमोर लाह सोच्कोए बोलिन्सू ,सेब सोंसार केह जिन बिह सुसमाचार रोह प्रचार फिरेस ,तिन्छे एसरोह बोलोह काम रोह बिह एस्लाह कोलांग जाग्मे लाह प्रचार टानसाह |
\v 10 तेत्राह यहूदा एस्क्रियोती जून सोह बाराह चेला माज काह एकह थीयोस ,बोडो पुजारी काछे नाशिदे यीशु लाह पाक्र्यामे लाह बाताईयोस |
\v 11 तेनोरी होयो शुन्दी सेह खुश फिरिह ,तेह यहूदा लाह रुपया दमे लाह तयार फीरेसाह ,आई सोह बिह मोका लोरियेन थीयोस किह तिनलाह केयो पाकराई बेज्नोह स्यास|
\v 12 नुसुर माइयुन रोटिह खानों पोरोब काह पोइले दयार तादु ज़ादुह तेनोरिह एकह तेवाररोह फसह खाच रोह छेली बेज्दे थीयेसाह ,यीशु रोह चेला होरिये तिनलाह [पूछोस 'तुह होसोह फसह खाच रोह बोज़ किन नाशिह खामे चान्से ?आमोरिह किन नाशिह भोज़ रोह तेयारी टानिह ?
\v 13 यीशुए आफ्रोह चेला होर माज काह दुई ज़ोन लाह होयो सोम्ज्याई बेज़ोस ,''नोघोर केह नाशोह 'एकह मानुष पानी रोह घोरोह कछाई देह तुमोर लाह बेठीयेस ,तिन पीछाए नाशेओ,
\v 14 तेह सोह जून घोरेह नाशेस तिन्छे रोह मालिक लाह बोलेओ ,'गुरूजी बोलिंस किह मेर पाउनो रोह कोमरा किनस ज़िन्छे हाँऊ आफरोह चेला होर सिह फसह रोह भोज खासु ?
\v 15 सोह तुमोर लाह एकह एसा स्वारून आगाश सया कोमरा दीयेस ,होतिन छेह तामोर रोह ताई फसह तेयार टानेओ |
\v 16 चेला होरिह निकिलिदे नोघोर केहआएसाह ज़ेव तिनियेह बोलिह थीयोस होते ओए पोरोस ,आई तेह तिन्छे फसह भोज तेयार टानोस |
\v 17 ज़ेत्राह ब्याल थान फीरोस ताह ,सोह बाराह चेला होर सिह आओस |
\v 18 ज़ेत्राह तेनोरिह बेशिह खाऊ खाएंन थीयेसाह ,तेह यीशुए तेनोर लाह बोलोस,'हाँउ टुमोर लाह सोच्कोए बोलिन्सू ,''जुन मुकसिह एकेह खाऊ खाएन सोह तुमोर माज काह एकेह मालाह पाक्राएस |'
\v 19 तेनोरिह मुलुक बिस्मोंतांग फीरेस ,तेह तेनोरिह एकह एकेह पूछोस कियाह होसोह 'हाँउ सुआ?
\v 20 तिनियेह बोलोस सोह तुमोरिह बाराह माज़ कास जून मूक सिह कोष्टी केह हाथ बेज़िंस|
\v 21 किज़ुबोल्ताह मानुष रोह जातंग ताह ,जेव तिनरोह बारे केह पवित्रे शास्त्र केह चेमाईस सोतह मोरेसे ,लेकिन होसोह मानुष लाह ताः हाय लागेस जास रोह वजाए मानुष रोह जातंग पाक्राईयेस |अगोर र तिनरोह ज़ोनोमे निफिरिह हुताह ठीक थीयो|
\v 22 ज़ेत्रेह तेनोरिह खाएने थीयेसाह ,यीशु रोटिह चुंगी तिज्लाहबोरगोत मागिदे तिज्लाह चुकराई तेनोर लाह देनोस ,आई बोलोस उदोह यूह मेरोह डेहस |
\v 23 तेह तिनियेह लोटरी चुंगी तिज्लाह बोरगोत मांगी तिज्लाह तेनोर लाह देनोस ,तेह तेनोरियेह तिज्लाह तेनोर लाह देनोस ,तेह तेनोरियेह तिज्लाह जूटोस |
\v 24 आई तिनियेह बोलोस यूह मेरोह कोसोम रोह् पोलाचस |जिह मुलुक मानुष रोह ताई बोयाइन सुह |
\v 25 हाँउ तुमोर लाह सोच्कोए बोलिंसू किह शुदुंग होतेत्रेह सेग कादुए बिह नुजुट सुह ज़ेत्रेह सेग परमेश्वर रोह राज़ केह नोइयो शुदुंग नुजुटुह |
\v 26 तेह तेनोरियेह एकह भजन लाइदेह जेतुन रोह कांदो गाश नाठेसाह |
\v 27 तेह यीशुए तेनोर लाह बोलोस ''तोमोरिह सेबे मालाह शोठ्याई तितर बितार फिर्साह ?किज़ुबोल्तह 'लिखून बिह साह किह हाँऊ पालास लाह मारिह बेज्सुह तेह बेरेह होरिह सेब तीतार बितार फिरसाह |''
\v 28 लेकिन ''हाँऊ आफरोह दुबारा ज़िउसुह किया ,तेत्रह टुमोर काह पोइले ऐ गालील देश काह नाश्सुह|''
\v 29 पत्रसे तिन्लाह बोलोस ''आगोर सेबे शोठाए ताह बिह ,हाँउ काताइ नोशोठ्याऊ |
\v 30 यीशुए तिन्लाह बोलोस हाँउ ताँउ लाह सोच्कोए बोलीन सुह ततुह आज ब्याले कुख्री रोह दुई पोल्तांग बाश्नो काह पोइलेए त्रोंन पोल्तांग मालाह इनकार टान्सेह |
\v 31 लेकिन तिनियेह बोदियेह जोर देइदे बोलोस ,''आगोर मालाह ताउ सीए मोर्नोह फिर ताह हाउ तेरोह इनकार नाटनुह |''होयोये सबे बिह बबोलोस |
\v 32 तेह तेनोरिह गत्सम्नी बोल्नोह एकह जागाह केह आएसाह ,तेह यीशुए आफ्रोह चेला होर लाह बोलोस ज़ेत्रह सेग हाँउ प्रार्थना टानही आस्सुह तिस्सेग ईंछे बेश्हिः थाकेयो |
\v 33 तेह सोह पतरस ,याकूब सिह युहन्ना लाह आफसिह नीयोस ,आई सोह मुलुक बिस्मोंतानाग पोछिह थीयोस|
\v 34 तेह तिनियेह बोलोस मेरोह मोंन काताइ बिस्मोंतांग फिरिस मालाह ताह काताइ मोरनोह ज़िउनोह जेओ लाइस ,तुमोरिह ईंछे बेशोह आई चिताई थाक्येओ|
\v 35 तेह सोह दोंक आउखा नाशहि माटी गाश उटटोह नाशिदे प्रार्थना टानिन हून्दोस किह किन फिरदो स्या हूताह होई दुःख रोह बेला मुन्गांश काह दूर बेजह |
\v 36 आई बोलोस ,''बुआ ,बुआ योह ताऊ काह ताह सेब काम फिरिह सोक्दो होई दुःख रोह कोलिह मुंकाछे काह दूर टान ,तेबिह ज़ेव हाँउ चाएन सुह ,होतेयो नुआ तुह जेवो चान्से होते ओए फिरनो चाई |''
\v 37 तेह सोह आछिह देह तेनोर लाह सुतिन देखिदे पतरस लाह बोलोस 'हो शमोन 'तुह कियाह सुतिन सेया ?तुह किया एकह घंटा बिह चिताई थाकिह नोबोलोआ ?
\v 38 चिताई थाकोह आई प्रार्थना टानिन थाकोह किन तुमोरी बिह ईमतान केह नोफोसेओ ,मोन ताह त्यारस ,लेकिन डेह कम जोरस |
\v 39 तेह सोह नाशिह फिरिह होते ओए प्रार्थना टानींन थीयोस |
\v 40 तेफिरिह आछिह तेनोर लाह सुतिन देखोस ,किज़ुबोल्ताह तेनोर रोह आखिह निजेह बूदीयेन हून्दोस आई तेनोरिह किह ज़ोबाब देई सोह बिह पोताए न्नाल्गिन थीयोस |
\v 41 तेह त्रोंन पोल्टांग रिह बेरेह टतेनोर लाह आछिदे बोलोस एह सुतिने थाकोह आई आराम टानोह ,होह|एसोह बेला आछिस ,'शाओ मानुष रोह जातांग पापी हरो रोह हाथ कह नाशिंस |
\v 42 'उज़ियो हान्ड़ो |''शाओ ,'मेरोह पकार्यादों स्या नेर आछिस |''
\v 43 सोह होयो बोलिने थीयोस किह यहूदा जून तिनरोह बाराह चेला माज काह एकह थीयोस ,बोडो पुजारी होरिह ,जांदे स्या होर सिह सयानो होर बिले कहा धुमाटी मानुषा गिनिह काछाई चोटोब तिन्छे पोछोस ,तेनोरिह शोठो सिह त्रोवा लाह काछई थीयेसाह |
\v 44 होतिनला पामेबेज्देस्या ऐ होत्नोरला होइ पोता देइ कि जासला हाऊ पपी देऊ होसोएस , होतिन्ला पाई दे चौकसीऐ नियो |
\v 45 होसो आछी , आई फटक होतिन गाछे नासी बोलेन , “ हे गुरु जी |”आई होतिन्ला मुलुक पपी देइ |
\v 46 ते होत्नोरिये होतिनगास हाथ बेजी दे होतिन्ला पाई |
\v 47 होत्नोर माज का जुन नेरांग उजुओ थिए , एक ऐ तलवार गिसिदे महायाजक रो दास गास चालाई , आई होतिनरो कान उड़ाई बेजी |
\v 48 यीशु ऐ होतिन्ला बोली , “किया तोमोरी डाकू जानिदे माअला पामे रो तांगे तलवार आई शोठोहोरी गिन्वीदे निकली सोआ ?
\v 49 हाऊ ता द्यारो मन्दिर के तोमोर सी साथ थाकी उपदेश देदो थियो , आई होतरे तोमोरिये माअला नापाइ : पर होई होयो ते फिरि कि चोखो शास्त्र रो बाते पूरा फिरेस |”
\v 50 होज्कापीछू सेऐब चेला होतिन्ला सोठाइ ठुरी |
\v 51 एक जोआन आफरों सालगि डेऐ गास चादर लावीदे होतिनरो पीछाऐ नासी ;आई मानुषा ऐ होतिन्ला पाई |
\v 52 पर होसो चादर सोठाईदे सालगि ठुरीदे
\v 53 ते होत्नोरिये यीशु ला मायाजाक गाछे नी ; आई सेऐब प्रधान याजक आई पुरनिये आई शास्त्री होतिनरो इनचे एकेऐ फिरि |
\v 54 पतरस दूर दूर थाकेन का होतिनरो पीछाय पिछाय महायाजक रो आंगन रो भीते सेऐग़ नासी , आई प्यादों रो साथ क्र बेसी आग ताफिमें लागी |
\v 55 प्रधान याजक आई सेऐब माहासभा यीशु ला मारी बेजमें ला होतिनरो खिलाफ के गवाह रो खोज के थिए , पर नोपोरी |
\v 56 क्यों बोलता मुलुक होतिनरो विरोध के आलको गवाह दियेन थिए , पर होत्नोरो गवाही एक जेव नीथियो |
\v 57 ते एकया मानुषा ऐ उजवीदे होतिनरो खिलाफ होई आलको गवाह देइ ,
\v 58 आमोरिये होनला होयो बोलेन सुनिदे , “हाऊ होई हाथऐ जुराऊदो मन्दिर ला डालासु, आई त्रोन दयार का आएक जुरासु , जि हाथ ऐ नुजूराऊन हुएग |
\v 59 होजगास भी होत्नोरो गवाही एक जेव निकली |
\v 60 ते माहायाजक ऐ माजार के ऊजूऔ फिरि यीशु का पूछी , “तु किछे जोबाव नेतोआ ? होई मानुषा तेरो खिलाफ के कि गवाही दियेन सा ?”
\v 61 परन्तु होसो चुटकांग थाकी , आई किछे जोबाव नेदेई | माहायाजक ऐ होतिन्ला पूछी , “किया तु होसो परम धन्य रो जताग मसीह सेआ ?”
\v 62 यीशु बोली , “ हाऊ सु :आई तोमोरी मानुषा रो जाताग ला सेबकाबोदीशक्तिसया रो जाखांगबिले बेसी , आई स्वर्ग रो जूऊ के आछेन देखसो |
\v 63 ते माहायाजक ऐ आफरों गाछो चिरीदे बोली , “ ऐ तामोरला गवाह रो कि जरूरतस ?
\v 64 तेइये होई निन्दा सुनी | तेरो कि रायस ?
\v 65 ते एकया ता होतिन्गास थूक फिकायन, आई एकया होत्न्रो मुह चोरेन आई होतिन्ला मोठो ऐ दियेन , आई होतिन्ला बोलेन , “ भविष्यवाणी टान |”आई प्यादोंहोरिये होतिन्ला पाई थप्पड़ देइ |
\v 66 जेतरे पतरस तोल आँगन के थियो , ते माहायाजक रो दासी होर माज का एक तोल आछी ,
\v 67 आई पतरस ला आग ताफियेन देखिदे होतिन्ला एसा साई आई बोली , “ तु भी ता होसो नासरी यीशु सी थियो |”
\v 68 होसो मुकरेनमावी , आई बोली , “ हाऊ ना ता जान्दोसू आई ना ता सोमजिदोसु कि तु कि बोलेन से |” ते होसो बाय डेलीअ गाछे नासी ; आई खुखरी बासी |
\v 69 होसो दासी होतिन्ला देखि जुन नेराग थिए फिरि बोल्मे लागी , “ होई होनोर माज का एक ऐस |”
\v 70 पर होसो फिरि मुकरी | आई दोंक का होत्नोरिये जुन नेरांग उजुओ थिए फिरि पतरस ला बोली , “ पक्का तो होत्नोर माज का एक से ; क्यों बोलता तु गलील का से |
\v 71 ते होसो बोलेन आई कसम खाऐन , “हाऊ होसो मानुष ला , जासरो तोमोरी चर्चा टानेनसो नाजन्दोसू |”
\v 72 ते फटक आएकबिरे कुखरी बासी | पतरस ला होसो बाते जि यीशु ऐ होतिन्ला बोली थियो याद आछी : कुखरी रो दुई बिरे बासनो का आउखा तु मालआ त्रोन बिरे इंकार टानसे |” आई होसो होई बाते ला सुन्च्वी दे रुमेअ लागी |
\c 15
\p \v 1 ब्यांदी सेह हासाले बोडोह पुजारी ,सयानो होरिह ,जांदे स्या आई सेबे बोडो सभा केह राया टानिह यीशु लाह बंदी टानोस आई तिनलाह नीदेह पिलातुस काछे देई बेजोस |
\v 2 पिलातुसे तिनलाह पूछोस ,''कियाह तुह यहूदी होर रोह राज़ाया ''यीशुए तिनलाह बोलोस किह ,''तुह आफुए ताह बोलिन सेह ''
\v 3 बोडोह पुजारी होरिह तिनलाह बाण मंत बाते होर रोह दोष बेजिन थीयेसाह
\v 4 पिलातुसे फिरिह पूछोस ,''किया तुह कीछे नोबोल्मेया ,शाओ|एनोरी ताऊ लाह कीतेग बाते होर रोह दोष बबेज़िन साह |''
\v 5 तेबिह यीशुए ताह कीछे बिह नोब्लिन हून्दोस ,पिलातुस ताह होई बाते गाश होयो हेरान फिरिन हून्डोस|
\v 6 पिलातुस होसोह पोरोब केह एकेह बोंदी लाह जिन लाह तिनरोह मानुषा चांदे सया तिन लाह छार्यान्दो थीयोस |
\v 7 एकह बारअब्बास नाओ स्या दंगा टानदे स्या सिह कैदी हून्दोस ज़ुनियेह तिन्छे लोडाई रोह बेरेह मानुषा मारी थीयोस |
\v 8 तेह धुमाटी मानुषा आगाश नाशिदे तिन लाह पोर्ज़ाईंन हून्दोस किह तूह जेव पोइले का टानिन आछ्दो सेह होत्योये टान |
\v 9 पिलातुसे बोलोस ,किया यहूदी होर रोह राजा लाह छार्याउआ तुमोरिह होयो चाएंन्सोआ |
\v 10 किज़ुबोल्ताह सोह तिनलाह पोता थीयोस किह बोडोह पुजारी होरिये तिनलाह रीशे पाक्र्याई आफ काछे आनिस|
\v 11 लेकिन पुजारी होरिये सेबे धुमाटी मानुषा लाह उकस्याई बोल्नोह बेज़िस किह तेनोर रोह ताई सोह बारअब्बास लाए छार्याओ कोन |
\v 12 होयो शुन्दीसे पिलातुसेह तेनोर लाह पूछोस ,'जिन लाह तुमोरिह यहूदी होर रोह राजा बोलिन सोह तिनलाह हाउ किह टानु ?''
\v 13 तेनोरिह ताह ज़िन्ग्याएंन साह तिन लाह क्रूस गाश बेज़ |
\v 14 पिलातुसे तेनोर लाह पूछोस किजु ईनिह किह गुनाह खोटिस ,तेबिह तेनोरिह ज़िन्ग्याएंन हूँदे साह किह तिन लाह क्रूस गाश बेज़ कोन |
\v 15 तेह पिलातुसे तेनोर लाह खुश टानमे कोण बारअब्बास लाह छार्याई यीशु लाह स्या कोड़ा ल्याई क्रूस गाश लात्क्याई मार्मे कोन तेनोर रोह हाथ केह देई बेजोस |
\v 16 सिपाई होरिये यीशु लाह बीतेह स्या बोडोह ब्यालिग़ केह नीयोस तिजरोह नाओ प्रोटोरियम हून्दोस ,तेह सेबे पोलटोंन आरर्याई आनोस|
\v 17 तेह तेनोरिह येह राजा रोह गाछो लायाई आई कांडो रोह मुकुट ज़ुर्याई तिनरोह मुटकन गाश जागोस |
\v 18 आई यहूदी होर रोह राजा ढाल बोलिन पाह तिन्लाह ढाल टानींन हून्देस |
\v 19 तेनोरियेह मुटकन लाह शोठोए दीयेन ,तिनलाह थूकेह लान्गामाएन ,जानू गाह खोरोह फिरिह ,तिन्लाह ढाल टानिन हून्देस |
\v 20 एह ज़ेत्राह तिन्रोह ठाटे टानिह शान्दिये साह तेह तिन्गाश काह सोह राजा रोह गाछो साल्माई फरोए गाछो लायाई ,तह तिनलाह क्रूस गाश बेज्मे लाह बाए नीयोस |
\v 21 एकह कुरेनी मानुष तिनरोह नाआओ शमोन (सोह सिकंदर सिह रफूस रोह बुआ हून्दोस )सोह आफरोह देश काह आछिन हून्दोस ,सोह तेनोर् लाह बेठउओस ,तेनोरियेह तिन्लाह यीशु रोह क्रूस बगार केह काछाई नीनोह बेज़ोस |
\v 22 तेनोरियेह यीशु लाह गुल्गुता बोल्नोह एकः ज़ागाह केह नीयोस ,ज़िज रोह मोत्लोब शोप्रोह रोह जागाह थीयोस|
\v 23 तिन्छे तेनोरियेह तिनलाह मुर्र बेज़िदे दाख रोह शुदुंग आनिह पीमेलाह देनोस ,लेकिन तिनियेह तिज्लाह नीपीयोस |
\v 24 तेह तेनोरियेह तिनलाह क्रूस गाश बेजोस तेह तिनरोह गाछो कास लाह कियाह पोरस होसोह बांठीमे लाह पोगोल होरिह बेज़ोस ,
\v 25 दोथी रोह नोऊ बाजे तेनोरियेह ,तिन्लाह क्रूस गाश बेज़ोस ,
\v 26 आई तिनरोह दोष रोह चिठ्ठी लिखिह तिजगाश बेज़ोस|तिजकेह तेनोरियेह लीखोस ''यहूदी होर रोह राजा |''
\v 27 तेनोरियेह दुई डाकू होर लाह एकह लाह तिनरोह जाखा बिले एकह लाह तिनरोह खोजा बिले क्रूस केह चढ़याओस |
\v 28 तेह पवित्र शास्त्रकेह लिखून सोह वचन पुरोह फेरोस किह सोह प्रादिस होर सिह गोनियेस |
\v 29 तेह बात केह हाडदे स्या मुटकन रुलाइन रुलाइन बोलियें थीयेस ,''वाह '' परमेश्वर रोह थांग लाह डोयाई फिरिह त्रोंन दयार काह ज़ुर्यान्दो स्या .
\v 30 क्रूस गाश काह तोल निकिलिह एयरेह आफ्लाह ताह बोच्याओ |
\v 31 बोड़ो पुजारी सेह ,जांदे स्या बिह होतेयोए आफोर माज़ ठाते टानिन थीयेसाह ,ईनियेह ओरिक्या लाह ताह बोच्याई ,लेकिन आफलाह बोच्याई नोबलोह |
\v 32 इस्राएल रोह राजा मसीह एह क्रूस गाश निकिलिदे आछेताह तेह आमोरिह ब्रोसा टानसीह |आई जून तिनिसिह साथ क्रूस गाश बेज़िह थीयोस तेंदीये बिह तिनरोह ठाते टानिन थीयेसाह |
\v 33 बारह बाजे काह पीछू त्रोंन बाजे सेग पुरोह संसार केह आयाँरोह फीरोस|
\v 34 त्रोंन बाजे यीशु ऐ ज़ोरिये बोलोस ,''इलोई ,ईलोई ,लमा शब्क्तनी ''जीज़ रोह मोत्लोब ,''हो मेरो परमेश्वर ,हो मेरोह परमेश्वर ,तेइयेह माल्काह किजु शोठाईस ?''
\v 35 जून तिन्छे नेरे थीयेसाह तेनोरियेह होयो शुन्दीसे बोलोस ,''शाओ''यूह इलियाह लाह आर्यांस |
\v 36 आई तेनोर माज़ काह एकेह बिरी बिरिह नाशिदे सपंज़ चुंगी तिजलाह लाम्ब्होह शोठो केह बानिह खाटो पानिह केह रुजयाई देह तिनलाह पिमेलाह देनोस ,आई तेह बोलोस पोखेयो ईन्लाह बोच्यामे लाह एलियाह आछेसाह किह नाछा शाउन्गेह |
\v 37 तेह यीशुए ज़ोरिये ज़िन्ग्याइन्दे आफरोह प्राण शोठ्याओस |
\v 38 तेह आई परमेश्वर रोह थांग रोह माज़र रोह पोल्दा माज़ार काह आगाश काह तोल्सेगे चीरीयोस |
\v 39 जुन पेरेदार तिन्छे खोरो ज़ेत्राह तिनलाह होयो ज़िन्ग्याएंन प्राण छुटया नोह देखोस ता तिनियेह बोलोस पाका यूह मानुष परमेश्वर रोह जातांग थीयोस |
\v 40 मुलुक मा बोएना बिह दूर काह शाएंन थीयेसाह ,तेनोर माज मरियम मगदलीनी ,होसोह याकूब सिह योसेसरोह आमा मरियन सिह ,सलोमी बिह थीयेसाह |
\v 41 ज़ेत्राह सोह गालील देश केह थीयोस तेत्रह तेनोरिह तिन्पीछाए नाशिन तेनोर रोह सेवा टानदे थीयेसाह |आई मुलुक माह बोएना बिह तिन्छे थीयेसाह जून तेनोर सिह यरूशलेम केह आछिह थीयेसाह |
\v 42 एह सानियेंन थीयोस तेह आई नान्शाई नोह दयारकाह पोइले रोह सोह तयारी टान्नोह सया दयार थीयोस जिह नाशाई नोह दयार काह पोइले स्या दयार थाक्तोस |
\v 43 तेह अरिमतिया देश केह थाक्दो स्या युसूफ आओस |जून बोडो सभा रोह बिह बिन्याउन मानुष थीयोस ,सोह आफुह बिह परमेश्वर रोह राज़ आछ्दो स्यास कोन शाई थाक्दो थीयोस|सोह हिम्मोटी टानिदे पिलातुस काछे नाशिदे यीशु रोह लोट मान्गोस |
\v 44 पिलातुस काताई हेरान फीरोस किह सोह होत्रोह हासाले मोरो साह कोन ,तेह तिनियेह पेरेदार लाह आर्याई देह पूछोस किह तिन्लाह मोरिदे बेला केतेग फिरिंस ?याह सोह केती बबेरेह मोरून पूछोस ?
\v 45 ज़ेत्रह पेरेददार काह सेब खोबोर तह लोट लाह युसूफ लाह देई बेजो कोन बोलोस |
\v 46 तेह तिनियेह मलमल बोल्नोह एसा बोल्लो चादर लोवुविह लोट लाह तोल गारिह तिजकेह बाट्लाई ,एकह उडार केह ज़ागोस ,सोह एकह बोडोड़ो डोंके कोटउन थीयोस |तिजकेह जागिह उडार रोह द्वार काछे एकह बोडो जाने बूदोस |
\v 47 मरियम मगदलीनी सिह योसेसरोह आमा मरियम बिह शाएँनथी किह तिनलाह किन्छे जागींस |
\c 16
\p \v 1 ज़ेत्राह नाशाई नोह दयार खोतोम फिरोस ताह मरियम मगदलीनी ,याकूब रोह आमा मरियम सिह सलोमिये बास स्या सामग्री लोइयोस किह नाशिदे तिन गाश बेज़्सी कोण |
\v 2 सोप्ताह रोह सेब काह पोइले स्या दयार तादु दोथी दीउस चिल्कदी बेरेह तेनोरिह उडार काछे नाठेसाह |
\v 3 तेनोरिह अफोर माज बाताई येन थीयेसाह किह तामोर लाह होसोह द्वार काछे काह जाँन लाह कुनिह पुरु टानिह दीयेस |
\v 4 ज़ेत्राह तेनोरिये उडार बिले शाओस ताह तानोरियेह देखोस किह तिन्छे काह जान ताह कुनिह ताह पुरु टानिस सोह मुलुक बोडो थीयोस |
\v 5 उडार केह बीतेह नशिदे तेनोरियेह टी तिन्छे एकह शुक्क्लोह गाछो बीज़ुइदे जवान मानुष दुरी बीलेह बेशिह देखोस |
\v 6 तिनियेह तेनोर लाह बोलोस हेरान मीफरेओ तुमोरिह यीशु न्नासरी जास लाह क्रूस गाश बेज़िह थीओ तिन लाह लोरीएन सोह|सोह जिउदो फिरिस ,सोह ईनछेह नाइ ,''शाओ ,यूह होसोहोए ज़ागास ज़िन्छे तिन लाह जागिह थीयोह |
\v 7 एह तुमोरिह नाशोह ,आई तिनरोह चेला होर सिह ,पतरस लाह बोलेओ ,सोह टुमोर काह पोइले गालील देश केह नाशिह्स |तुमोरिह तिनलाह होतिन छे देख सोह ,जेव तिनियेह तुमोर लाह पोइले काए बोलिह थीओ |
\v 8 उडार काह तेनोरिह ताः डोरे कामिन पाह निकिलिह ठूराइये साह,आई तेह तेनोरियेह कासे लाए कीछे बिह नोब्लोस किज़ुबोल्ताह तेनोरिह डोरे थीयेसाह |
\v 9 सोप्ताह रोह सेब काह पोइले स्या दयार तादु दोर्थिये सोह जिउदो सेब काह पोइले मरियम मगद्लिलनी जास काह तिनियेह सात लागुह होरिह गारिह थीयोह तेस्सिह बेठियोस |
\v 10 तेसे नाशिदे यीशु रोह कोन्या जून शॉप टानिंन ,रुवाइयेंन चिचाइयेंन थीयेसाहतेनोर लाह सेब बाते बोलोस |
\v 11 सोह जिउदो फिरिस आई तेसे देखिस कोन तेनोरियेह तेस्रोह बरोसा नाट नोस |
\v 12 ईज़्काह पीछू सोह आएके रुकेह तेनोर माज काह दुई ज़ोन लाह ,तेन्दी देश नाशित बेरेह तेन्दी सिह बेठियोस |
\v 13 तेनोरियेह बिह होई सोमाचार आयेक्या लाह बिह देनोस ,तेबिह तेनोरियेह तेन्दी रोह बिह बरोसा नाट नोस |
\v 14 तिज्ज्काह पीहू सोह तेनोरिह ग्याराह ज़ोन लाह बिह बेठुओस ,ज़ेत्राह तेबनोरिह खाऊ खाएं न थीयेसाह,आई तेनोर रोह ब्रोसा नात नोह गाश आई तेनोर रोह काठो मोन रोह ताई तेनोर लाह गोनोस ,किज़ुबोल्ता जिउदो फिरिह पीछू जून जुनिए बिह तिन लाह देखोस एनोरिये तेनोर रोह ब्रोसा नाटनोस |
\v 15 तेह तिनियेह तेनोर लाह बोलोस तुमोरिह सेब सोंसर केह नाशिदे मानुषा लाह होई सुसमाचार रोह प्रचार टानोह |
\v 16 जून बरोसा टानिदे डूबांग मान्गेस तेनोर रोह तेनोर रोह उधार पोरेस ,लेकिन जुन ब्रोसा नाट नोस सोह प्रादिस हूएस |
\v 17 ब्रोसा टानदे स्या रोह निशानी होयो हूएस किह तेनोरिह मेर नाओए लागुह् लाहगारसाह आई आएकह आएकह काद केह बताई साह |
\v 18 सांप लाह तेनोरिह चुंग साह ,अगोर तेनोरिह बीश बिह खाए ताह तेबिह तेनोर लाह कीछे फोरोक नोपोछा |तेनोरिह ब्याज लोह होर गाश हा थ जाग साह ,तेह तेनोरिह सारोह फिरसाह |
\v 19 प्रभु यीशु लाह तेनोर सिह बाताउविह पीछू सोरगो केह चुन्गिह नीयोस ,तेह आई सोह परमेशवर रोह दूरी केह बेठोस |
\v 20 तेह तेनोरियेह तिन्छे काह निकिलिह ज़ागा जागा केह प्रचार टानोस ,आई तेह प्रभु तेनोर सिह साथ काम खोटिने थीयोस ,आई होसोह निशाने रोह द्वारा वचन लाह मोज्बूत टानिन थाकोस |आमीन
