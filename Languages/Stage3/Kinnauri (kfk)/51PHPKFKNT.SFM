\id PHP - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h फिलिपियो
\toc1 फिलिपियो रो सुसमाचार
\toc2 फिलिपियो
\mt1 Philippians
\mt1 फिलिपियो
\c 1
\p \v 1 मसीह यीशु रो दास पोलुस आई तीमुथियुस रो बिले का , सेब चोखो मानुषा रो नाव जी मसीह यीशु के फिरिदे फिलिप्पी के थाक्तेसी ,अध्यक्षहोरी आई सेवा टान्देस्या रो समेत |
\v 2 तामोरो बुआ परमेश्वर आई प्रभु यीशु मसीह रो बिले का तोमोर ला अनुग्रह आई शांति पारो चाई |
\v 3 हांऊ जेतरे जेतरे तोमोरला याद टानदोसु , होतरे होतरे मेरो पर्मेषर ला धन्यवाद टान्दोसू :
\v 4 आई जेतरे केतरे तोमोरी सेब रो तांगे विनती टानदोसु , ते द्यारो ख़ुशीऐ विनती टानदोसु |
\v 5 होरो तांगे की तोमोरी शुरु द्यारो का आज सेग भी बोलो समाचार ला फेलामे ला मुक्सी साथ थिए |
\v 6 माला होई बाते रो बरोसा कि जुनिए तोमोर के बोलो काम सुरों टानिस , होसोए होतीला यीशु मसीह रो द्यारो सेग पूरा टानेस |
\v 7 ठिकस कि हांऊ तोमोरी सेब रो तांगे होयोऐ सुनचीव् , क्युकी तोमोरी मेरो मों के आछी बोसीसो , आई मेरो केदके आई बोलो समाचार रो जोबाव आई प्रमाण देमेंला तोमोरी सेबे मुक्सी साथसो
\v 8 होज्के परमेश्वर मेरो गवाहस कि हाऊ मसीह यीशु रो जेव प्रीति टानीदे तोमोरी सेब रो लालसा टा नसु |
\v 9 हाऊ होई प्रार्थना टानदोसु कि तोमोरो प्रेम ज्ञान आई सेब तरह रो विवेक रो साथ आई भी बोडियेंन नासो चाई ,
\v 10 होन्चेसेग की तोमोरी बोलो का भी बोलो बाते ला बोलो जानो , आई मसीह रो द्यारो सेग सोचो फिरि थाको , आई ठोकर नाखाईयो
\v 11 आई होसो धार्मिकता रो फोल का जी यीशु मसीह रो बिले का फिरदोस , भरपूर फिरेन नासो जिज्के परमेश्वर रो महिमा आई स्तुति फिरेन थाको चाइ |
\v 12 हे भाईहोरी , हांऊ चादोसु कि तोमोरी होई जानो कि मुगास जी बितिस , होतिज्के सुसमाचार ऐ बोड्विस |
\v 13 होन्चेसेग कि केसर रो राजभवन रो सेब पलटन आई बोचुन सेब मानुषा के होई प्रगट फिरि कि हाऊ मसीह रो तांगे केदसु ;
\v 14 आई प्रभु के जून भाईस , होत्नोर माज का एकया ता मेरो केद फिरनो रो कारण, हियाव बानीदे परमेश्वर रो वचन नोड़ोरीदे सुनामे ला आई भी हीम्मत टानेँन |
\v 15 एकया ता डाह आई रोलांग रो कारण मसीह रो प्रचार टान्देस आई गाटो बोलो इ|च्छाऐ
\v 16 एकया ता होई जानीदे कि हाऊ सुसमाचार रो तांगे जवाब देमेंला ठहराइसु , बोलो ऐ प्रचार टान दोसु |
\v 17 आई एकया ता बोलोए नुआ पर विरोध ऐ मसीह रो कोथा सुनादेस , होई सुन्च्वीदे कि मेरो केद माअला रोलांग पैदा टानेस |
\v 18 ते की फिरि ? केवल होईया कि हर प्रकार रो , या टा बानाऐ या ता सचाईऐ , मसीह रो कोथा सुनायादेस , आई हांउ होज्का खुशसु आई खुश थाक्सु भी |
\v 19 क्युकि हांऊ जान्दोसू कि फिरेस |
\v 20 हाऊ ता होइये बोदी लालच आई आशा टानदोसु कि हाऊ किछे बाते के नालाजायु , पर जेव मेरो प्रबल हिम्मत रो द्वारा मसीह रो बड़ाई मेरो डे रो द्वारा द्यारो फिरेन थाकिस, होयोऐ आई भी फिरनो चानो , चाहे हाऊ मोरू या जिव्सु |
\v 21 क्युकि मेरो तांगे जिव्दो थाक्नो मसीहस , आई मोरनो ऐ बोलोस |
\v 22 पर यधि डे के जिव्दो थाक्नो मेरो काम रो तांगे फाय्दा हुता ते हाउ नाजानदो ,की कासला चूनाउ |
\v 23 क्युकि हाऊ दुइये रो माजार के लटकनमावीसु ; मोन ता टानदोस कि कुच टानीदे मसीह गाछे नासी थाकु क्युकी होसो वाले बोलोस |
\v 24 परन्तु डे के थाक्नो तोमोरो तांगे आई भी जरुरिस |
\v 25 आई ते ता मालआ होजरो भरोसास ते ता हाऊ जान्दोसू कि हाऊ जिव्दो थाकसु , आई तोमोरी सेब सी थाकसू जिज्का की तोमोरी विश्वाश के मजबूत फिरेन नासो आई होतिज्के खुश थाको |
\v 26 आई जी घमण्ड तोमोरी मेरो बारे टान्देसो , होसो मेरो फिरि तोमोर गाछे आछ्नो का मसीह यीशु के बोदिएस |
\v 27 सिर्फ होतेगे खोटो कि तोमोरो चल चलन मसीह रो सुसमाचार रो लायक हनो चानो कि हाऊ आछी तोमोरला साऊ ; चाहे नाछेताभी , तोमोरो बारे होई सुनु कि तोमोरी एकऐ आत्मा के सिथर सो , आई एक मोन फिरिदे सुसमाचार रो विश्वाश रो तांगे मेहनत टानेन थाकते सो |
\v 28 आई किछे बाते के विरोधी का नोडोरतेसो ? होई होत्नोर रो तांगे विनाश रो साफ निशानस , परन्तु तोमोरो तांगे मुक्ति रो , आई होई परमेश्वर रो बिलेकास |
\v 29 क्युकी मसीह रो द्वारा तोमोर गास होई अनुग्रह फिरिस कि ना सिर्फ होतिन गास विश्वाश टानो पर होतीनरो तांगे दुःख भी चुगेव् |
\v 30 आई तोमोर ला होयोऐ मेहनत टानोसयास , जेव तोमोरीऐ मालआ टानेंन देखिस , आई इमरी भी सुन्देसो , कि हाऊ होयोऐ खोटतोसु |
\c 2
\p \v 1 1 ते यदि मसीह के दोंक शान्ति आई प्रेमऐ ढाढस आई आत्मा रो साथ ,आई दोंक करुणा आई द्या स |
\v 2 ते मेरो होई ख़ुशी पूरा टानो कि एक मोन थाको आई एके प्रेम , एके मोन , आई एके मनसा जागो |
\v 3 विरोधी या आलको बड़ाई रो तांगे किछे पर दीनताऐ एक आएक ला सोसो का बोलो सोमजीओ |
\v 4 सेबे आफरों ऐ बारे नुआ , आएका रो बारे भी सुनचीयो |
\v 5 जेव मसीह यीशु रो चाल थियो होतेव ऐ तोमोरो भी हूणों चानो |
\v 6 जुनिए परमेश्वर रो रूप के फिरिदे भी परमेश्वर रो तुल्य फिरमे ला आफरों वश के जाग्नो चीज नोसोम्ज्वी |
\v 7 आई अपने आप ला होयो जुराई , आई दास रो रूप धारण टानीदे ,आई मानुष रो गान फिरिदे |
\v 8 आई मानुष रो रूप के प्रगट फिरिदे अपने आप ला दीन टानी , आई होन्चेसेग आज्ञाकारी भी थाकी,कि क्रूस के मोरनो भी आसाई |
\v 9 होजरो तांगे परमेश्वरऐ होतिन्ला मुलुक बोडो भी जुराई , आई होतिन्ला होसो नाव देइ जी सेब नाव होरका बोडोस |
\v 10 कि जि स्वर्ग आई पृथ्वी गास आई जि पृथ्वी का पाड्स; होसो सेब यीशु रो नावऐ जाणो टेकेस |
\v 11 आई परमेश्वर बुआ रो महिमा रो तांगे सेबरो जीभ बोल्नो चानो कि यीशु मसीहऐ प्रभुस |
\v 12 ते हे मेरो बोलोहोरी ,जेव तोमोरी द्यारो बाते सुनिन आछी सो , होतेव ऐ इमरी भी ना केवल मुक्सी साथ थकेंन पो पर ऐ मेरो दूर थाक्नो का भी डोरेन आई कामेन पो आफरों आफरों मुक्ति रो काम पूरा टानेन नासो |
\v 13 क्युकि परमेश्वरएस , जुनिए आफरों इच्छाऐ तोमोरो मोन के इच्छा आई काम , दुइए बाते ला खोटमें ला प्रभाव बेजिस |
\v 14 सेब काम नोजोम्जोमाई आई नापावीदे खोट्नो |
\v 15 ताकि तोमोरी दोषनुदेहोरी आई बोले फिरिदे टेडा आई हूचकादेसया मानुष रो माजार परमेश्वर रो किछे भी कलंक नुदे छेल्डूपेरे फिरि थाको , जासरो माजार के तोमोरी जिंदगी रो वचन काछाविदे संसार के जोल्दोस्या दीया रो समान देखिदेसो |
\v 16 कि मसीह रो द्यारो मआला सेखी बेज्नो रो कारण फिरेस,कि ना मेरो दोडानो आई ना मेरो मेहनत खोट्नो फालतू फिरि |
\v 17 आई यदि मआला तोमोरो विश्वाश रो बलिदान आई सेवा रो साथ आफरों पोलाच भी बोयानफिरता ते भी हाऊ खुशसु , आई तोमोरी सेब सी खुसिये थाकतो सु | हालोत
\v 18 होतेव ऐ तोमरी भी खुश सो ,आई मुक्सी ख़ुशी तानों टानो |
\v 19 मआला प्रभु यीशु के आशास ,कि हाऊ तीमुथियुस ला तोमोर गाछे हासाल बेजसु ,ताकि तोमोरो सुनिदे मआला साग्णा पोरेस |
\v 20 क्युकि मुगाछे होयो स्वभाव साया कुने नाई, जून साफ़ मोने तोमोरो बारे सुनचियेस |
\v 21 क्युकि सेबे आफरों मोतलोब लोरिएन थाकते , ना कि यीशु मसीह ला |
\v 22 पर होतिन्ला ता तोमोरिये पोरखाई भी आई जानी भी , कि जेव बुआ छेल्डू सी खोटतोस, होतेव ऐ होत्निये बोलोकाचा ला फेलामे ला मुक्सी साथ मेहनत खोटिस
\v 23 ते ता मआला आशास , कि जेव ऐ मआला जानेस कि मेरो की हालोत फिरेस , होतेव ऐ हाऊ होतिन्ला हासाल बेज्सु |
\v 24 पर मेइए इप्फ्रदितुस ला जून मेरो भाईस , आई साथ काम खोटतेस्या आई संगी योधा आई तोमोरो दूत , आई जरूरी बाते केमेरो सेवा टहल टान्दोस्यास , तोमोर गाछे बेज्नो जरूरी सोम्ज्वी |
\v 25 पर मेइए इप्फ्रदितुस ला जून मेरो भाईस , आई साथ काम खोटतेस्या आई संगी योधा आई तोमोरो दूत , आई जरूरी बाते केमेरो सेवा टहल टान्दोस्यास , तोमोर गाछे बेज्नो जरूरी सोम्ज्वी |
\v 26 क्युकि होत्नोर रो मोन तोमोरी सेब सी लागी थियो , होरो तांगे होसो व्याकुल थाकतो थियो क्युकी तोमोरिये होतिन्रो बीमारी रो हाल सुनी थियो |
\v 27 आई पक्का होसो ब्याज्वी ता थियो , इनचे सेग कि मोरतोसया थियो , परन्तु परमेश्वर ऐ होतीं गास दया टानी, आई सिर्फ होतीं गास ऐ नुआ ,पर मुगास भी , कि मआला शोक गास का शोक निफिरा |
\v 28 होरो तांगे मेइए होतिन्ला बेज्मे ला आई भी कोशिश टानी कितोमोरी ह्तिन्ला बेठ्वी आई खुश फिरो आई मेरो शोक गाटो फिरेस |
\v 29 ते ता तोमोरी प्रभु के होतिन्सी खुशिये बेठियो , आई होयो रो इज्ज़त टानेव |
\v 30 क्युकि होत्नोरिये मसीह रो काम रो तांगे आफरों प्राण गास खतरा चुगीदे मोरनो रो नेर आछी थियो , ताकि जी कमी तोमोरो बिले का मेरो सेवा के फिरि , होतीला पूरा टानो |
\c 3
\p \v 1 हे मेरो भाईहोरी , प्रभु के ख़ुशीऐ थाको : होईये बाते तोमोर ला बार बार चेमामेंला माआला ता किछे कोष्ट निफिरतोस , आई होचके तोमोर रो कुशलतास |
\v 2 कुकुरा का बोच्ही थाकयो , होसो मारे काम खोटतेस्या का बोची थाको, होसो काट कूट खोटतेस्या का बोच्ही थाको |
\v 3 क्योबोलता खतनासया ता तामोरीये जून परमेश्वर रो आत्मा रो अगवाईऐ उपासना टानदेसी, आई मसीह यीशु गास घमण्ड टानदेसी आई डे गास भरोसा नाजागदेसी |
\v 4 पर हाऊ ता डे गास भी भरोसा तानी बोल्दोसू | यधि कुनआयका ला भी डे गास भरोसा जाग्नो विचार हुता , ते हाउ होतिजका भी बोदी जागी बोल्दोसू |
\v 5 आठ दयार तादु मेरो खतना फिरि , इस्राएल रो वंश , आई बिन्यामीन रो गोत्र कासु , इब्रानियों रो इब्रानी सु ; व्यवस्था रो बारे यदि बोलीता फरीसी सु |
\v 6 उत्साह रो बारेके अगर बोलअता चर्चला चाफरादोस्या ; आइय व्यवस्था रो धार्मिक्तारो बारेके यदि बोलता निर्दोष थीयो |
\v 7 परन्तु जि जि बाते मेरो फायदा रो थियो , होतिजला मेइये मसीह रो कारणऐ हानि सोमज्वीसु |
\v 8 हाऊ मेरो प्रभु मसीह यीशु रो पहचानरो बोडो कारण सेऐब बातेला हानि सोमजिदोसु | जिजरो कारणऐ मेइए सेऐबी चीज रो हानि फिरिदे , आई होतिज्ला कूड़ा सोम्जिदोसु , जिज्का हाऊ मसीह ला प्राप्त टानु |
\v 9 आई होतिज्के प्रकट फिरू ; ना कि मेरो होसो धार्मिकतारो साथ जुन मसीह गआस विश्वाश टानो रो कारणऐस आई परमेश्वर रो बिलेअ का विश्वाश टानता पोरतोस ;
\v 10 ताकि हाऊ होतिन्ला आई होतिनरो मृतुयजय रो सामर्थला , प्राप्त टानु |
\v 11 कि हाऊ की भी रितिऐ मोरून होर माजका जिवदो फिरनो रो पद सेऐग पाछू |
\v 12 होई नुआ कि मेइये पाईदेस , या सिद्ध फिरिसु ; पर होसो पदार्थ ला पामे रो तांगे दोडेन , जिजरो तांगे मसीह यीशुऐ मालआ पाई थियो |
\v 13 हे भाईहोरी , मेरो भावना होई नुआ कि हाऊ पाविदेसु ; परन्तु केवल होई एकऐ काम खोटतोसु कि जि बाते पीछाअ थाकिस होतिजला बिसरवीदे , आउखा रो बातेहोरपीछाय बोडियेनपो |
\v 14 निशान रो बिलेअ दोडाऐन नासतोसु , ताकि होसो ईनाम पाऊ जिजरो तांगे परमेश्वरऐ मालआ मसीह यीशु के आगास आराइस |
\v 15 तामोरी माज का जेतेग भी सिद्धसी , होईये विचार जागेव , आई यदि की बातेके तोमोरो आयकऐ विचार हुता परमेश्वर होतिज्ला भी तोमोर गआस प्रगट टानेस |
\v 16 ते ता जिनसेग पोछीसी , होतिजरो अनुसारए हानडो |
\v 17 हे भाईहोरी , तोमोरी सेऐब मिलनमाविदे मेरोजेव चाल हानडो , आई होत्न्होरला रोवई थाको जुन होई रीतिके हानडदेस जिजरो उदाहरण तोमोरी आमोरके पादेसो ;
\v 18 क्यों बोलता गयाक होयो चाल हानडदेस , जासरो चर्चा मेइए तोमोरसी बार बार टानिस ,आई इमरी भी रुएन रुएन पो बोलेनसु कि होतन्होरी आफरों चाल चलनऐ मसीह रो क्रूस रो दुश्मोनसा |
\v 19 होत्न्होरो अन्त विनाश सा , होतन्होरो भगवान पेटस , होत्न्होरी आफरों सोरोम रो बातेहोरगास रो शेखी बेज्देस आई पृथ्वी रो चीजहोरगास ,मोन बेजी थाकतेस | बाआत जूराएन सी |
\v 20 पर तामोरो स्वदेश स्वर्ग केस ; आई तामोरी एक मुकतिदेदोस्या प्रभु यीशु मसीह रो होतिन्चे का आछनो रो बातअ जूराएन सी |
\v 21 होसो आफरों होसो शक्ति रो प्रभाव रो अनुसार जिज्रो द्वारा होसो सेऐब चीज होरला आफरों बोअस के टानी बोल्दोस , तामोरो दीन-हीन रो रूप बोदलाई , आफरो महिमा रो डेअ रो अनुकूल जुराई दियेस |
\c 4
\p \v 1 होरो तांगे हे मेरो भाईहोरो , जिज्के मेरो मोन लागी थाक्तोस , जि मेरो ख़ुशी आई मुकुटसो , हे प्रिय भाई होरी , प्रभु के होयोए सिथर थाको |
\v 2 हाउ यूओदियाहोरला भी सोम्जादोसू आई सुन्तुखेहोरला भी ,कि होनोरी प्रभु के एक मोन थाको |
\v 3 हे सोचए साथकाम खोटतेस्याहोरी , हाऊ तोमोर का भी विनती टानेनसु कि तू होसो देनीपेरो मदद टान , क्युकी होत्न्होरिये मुक्सी साथ बोलोअ काचा फेलामेला , क्लेमेंस आई मेरो अन्य साथ काम खोटतेसया रो साथके मेहनत टानी , जास्रो नाव ज़िन्दगी रो किताब के चेमाइदेस |
\v 4 प्रभु के द्यारो खुशिये थाको ; हाऊ फिरि बोलेनसु , खिशिये थाको |
\v 5 तोमोरो कोग्लो सेऐब मानुषा गास प्रगट फिरनो चानो | प्रभु नेरऐस |
\v 6 किछे भी बाते रो जोरीअ माटानेव; परन्तु हर एक बातेके तोमोरो निवेदन , प्रार्थना आई विनती रो द्वरा धनय्वाद रो साथ परमेश्वर रो सामने उपस्थित फिरेव |
\v 7 ते परमेश्वर रो शांति , जि सेऐब समझहोरका पोरुस, तोमोरो जीवाआई तोमोरो विचारहोरला मसीह यीशु के सुरक्षित जागेस |
\v 8 ते ता हे भाईहोरी जि जि बाते सोचोस , आई जि जि बाते आदररो लायकस , आई जि जि बाते ठीकस , आई जि जि बाते चोखोस , आई जि जि बाते सारेस , आई जि जि बाते मोनलाबादोस्यास मतलब जि सेऐबगुण आई ख़ुशीरो बातेस होतिजगास ध्यान बेजेन थाको |
\v 9 जि बाते तोमोरिये मुकाआ सिखी , आई ग्रहण टानी , आई सुनिदे , ते पमेश्वर जुन शांति रो सोतास तोमोरसी साथ थाकेस |
\v 10 हाऊ प्रभु के मुलुक खुश सु कि ऐ होतेग दयार का पीछू तोमोरो जोरीअ मेरोअ बारेअ के फिरि जागृत फिरि ; पक्काआ तोमोरला शुरूके भी होज्रो विचार थियो , पर तोमोर्ला मोका नोपोरी |
\v 11 होई नुआ कि हाऊ मेरोअ गाटा रो कारण होयो बोल्दोसु ; क्युकी मेइए होई सीखविस कि जि दोसा केसु ; होतिज्के संतुष्ट टानु |
\v 12 हाउ दीन फिरनो भी जानदोसु आई बोड़ीनो भी जान्दोसू ; हर एक बाते आई सेऐब दोसाहोरके हाऊ जाआनो , बोखेअ थाकनो , आई बोडिनो गोटिनो सिख्वीसु |
\v 13 जुन मालाअ सामर्थ देदोस होतिज्के हाऊ सेऐब कुछ खोटी बोलसु |
\v 14 ते भी तोमोरिये बोलो खोटी कि मेरो दुःख के मेरो कोनेस फिरि |
\v 15 हे फिलिप्पियों , तोमोरी आफोरी भी जान्देसो कि बोलोअ काचा रो शुरु के , जेतरे हाऊ मकिदुनिया का विदा फिरि , ते तोमोरला सोठाइ आई ओरीक्या मण्डलीऐ लेन देन रो बारे के मेरो मदद नाटानि |
\v 16 होयोऐ जेतरे हाऊ थिस्सलुनिके थियो , ते भी तोमोरिये मेरोअ गाटी पूरा टानमें रो तांगे एक बिरे किया वरन दूइ बिरे किता बेजी थियो |
\v 17 होई नुआ कि हाऊ दान चादोसू परन्तु हाऊ होयो फोल चादोसु जि तोमोरो लाभ रो तांगे बोडियेन नासो चाइ |
\v 18 मुगाछे सेऐबी कुछ सा , वरन बहुतायतऐ बिस ; जी चीज तोमोरिये इप्र्फुदीतुस रो हाथ क्र बेजी थियो होतिज्ला पाईदे हाउ जाईदेसु , होसो ता सुखदेदोस्या सुगन्ध, ग्रहण टानो रो लायक बलिदानस , जि परमेश्वर ला बोलोअ लागतोस |
\v 19 मेरो परमेश्वर भी आफरों होसो धन रो अनुसार जि महिमा रो साथ मसीह येशु केएस , तोमोरो हर एक गाटा ला पूरा टानेस |
\v 20 तमोरो परमेश्वर आई बुआ रो महिमा युग युग सेऐग फिरेन थाको चाई |आमीन |
\v 21 हर एक चोको मानुषा ला , जि यीशु मसीह केऐस नमस्कार बोलोअ |जुन भाई मुक्सीस , तोमोरला नमस्कार बोलेनस |
\v 22 सेऐब चोखो मानुषा , ख़ासकर जुन केसर रो घरानारेस , तोमोरला नमस्कार बोलेनसा |
\v 23 तमोरो प्रभु यीशु मसीह रो अनुग्रह तोमोरो आत्मा सी थाकेस |
