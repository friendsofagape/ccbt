\id GAL - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h गलतियों
\toc1 गलतियों रो सुसमाचार
\toc2 गलतियों
\mt1 Galatians
\mt1 गलतियों
\c 1
\p \v 1 पोलुस रो जी न मानुष होर का आई ना मानुषा रो द्वारा ,मतलब यीशु मसीह आई परमेश्वर बुआ रो द्वारा ,जासला होतनी मोरून होरका जिवदो जुरैदे,प्रेरित सा -
\v 2 आई सेबे भाई होरी बिले का जुन मुक्सी साथ सा ,गलातिया रो कलीसिया होरो नाव :
\v 3 परमेश्वर बुआ आई तामोरो प्रभु यीशु मसीह रो बिलेका तोमोर ला अनुग्रह आई शा पोरीन न्ति थाको चाई |
\v 4 होतनी आफ्लाए तमोरो पाप रो तांगे देईस, ताकि तमोरो परमेश्वर आई बुआ रो मोरजी रो अनुसार तामोरला होई चोल्दोस्या द्यारो के मारे संसार का छुडाएस |
\v 5 होतिन्रो सतुति आई बड़ाई युग युग सेक थाको चाई |आमीन |
\v 6 माला हेरान फिरनो असतोस की जुनिए तोमोर ला मसीह रो अनुग्रह के आरई होतिज्का तोमोरी होतरो हसाल बोदली आएक ऐ रुसया सुसमाचार रो पीछाऐ जुकेंमिएँ सो |
\v 7 परन्तु होसो आएक सुसमाचार हुमें नुआ :ते बाते होई की केतेग होयो जुन तोमोर ला डोरादेस ,आई मसीह रो सुसमाचार ला बीगाडामें चादेस |
\v 8 परन्तु यदि तामोरी,या स्वर्ग का कुन दूत भी होसो सुसमाचार ला सोठ्या जी आमोरिये तोमोर्ला सुनाई देस,कुन ओरिक्य तोमोर्ला सुसमाचार सुनाता, ते शापित फिरेस
\v 9 जेव आमोरीऐ पहले बोली थियो, होतेव ऐ फिरि बोलिनसु की होसो सुसमाचार ला सोठया जीजला तेइए ग्रहण टनिस,यदि आएका सुसमाचार सुनाता,ते शापित फिरेस |
\v 10 ऐ हाऊ किया मानुषा ला मनादोसूआ या परमेश्वर ला ? किया हाऊ मानुषा ला खुश टानमे चादो सुआ ?यदि हाऊ इमरी सेक मानुषा ला ऐ खुश टानीन थाकतो ता मसीह रो दास नाथाक्तो थियो |
\v 11 हे भाई होरी हाऊ तोमोर्ला बोलीऐ बेज्सू की जी सुसमाचार मेइए सुनाईदेस, होसो मानुषा रो नुआ|
\v 12 क्युकी होसो मानुषा रो बिले का नोपोछी,आई न माला सीखाईदे, पर यीशु मसही रो परकाशन का पोरिदेस |
\v 13 यहूदी मत के जेतरे मेरो चाल चलन थियो होतिनरो बारे तोमोरीऐ सुनिदेस की हाऊ परमेश्वर रो कलीसिया ला मुलुक चाफरादो आई नष्ट टानदो थियो |
\v 14 मेरो आफरों ऐ जात सया ला जुन मेरोए बराबोर रे थिए,यहूदी मत के बोदी बोडीएन नासतो थियो आई आफरों बुआ तेते होरो परम्परा होरो तांगे मुलुक खुश थियो |
\v 15 परन्तु परमेश्वर रो, जुनिए माला मेरो आमा रो कुख का ऐ चुनाईदेस आई आफरों अनुग्रहऐ आरई देस |
\v 16 ते इच्छा फिरिदे की मुगास आफरों छेलडू ला प्रगट टानमे की हाऊ अन्यजाती के होतिन्रो सुसमाचार सुनाऊ, ते ना मेइए मासाउ आई पोलाच का सलाह मागिदे,
\v 17 आई ना यरूशलेम होत्नोर गाछे नासी जुन मुका पहले प्रेरित थिए,पर हासल अरब बिले नासिदे आई फिरि होतिन्चेका द्म्शिक बिले पोलठई आछी |
\v 18 ते त्रोन बोरास का पिछु हाउ केफा सी बेठीमें रो तांगे यरूशलेम नासी,आई होतिन गाछे पन्द्रह दयार थाकी |
\v 19 परन्तु प्रभु रो भाई याकुब ला सोठाई दे आई प्रेरित होर माज का कसे ला नेबेठिविदे |
\v 20 जी बाते हाऊ तोमोर ला चेमेन्सू साव, परमेश्वर हुदो जनि बोलदो सु की होसो आलको नुआ |
\v 21 होचका पिछु हाऊ सीरिया आई कलीसिया रो प्रान्त के आछी |
\v 22 22 पर यहूदी होरो कलीसिया ऐ जुन मसही के थी ,मेरो मुह कदुए नेदेखी थियो ;
\v 23 23 परन्तु होयो ऐ सुनीन थकती थी की जुन अमोरला पहले चाफरादो थियो ,होसो ऐ होसोए विश्वाश रो सुसमाचार सुनादोस जीजला पहले नष्ट तन्दो थियो |
\v 24 आई होसो मेरो बारे परमेश्वर रो महिमा टानदि थी |
\c 2
\p \v 1 चोदह बोरास का पिछु हाऊ बरनबास सी फिरि य्रुस्लेम बिले नासिदे , आई तीतुस ला भी साथ निदे |
\v 2 मेरो नास्नो इश्वर रो मोर्जी ऐ फिरिदे ;आई जी सुसमाचार हाऊ अन्यजाती के प्रचार तन्दोसू , होतिला मेइअ बोली ,पर एकांत के होतिन्ला ला जुन बोडो सोमजिदे थिए ,ताकि होयो निफरो चाई की मेरो होई टाइम रो या पीछेऐ दोड धुप फालतू निकलेस |
\v 3 परन्तु तीतुस ला भी जुन मुक्सी थियो आई जुन यूनानीस ,खतना टानमें ला जबरदस्त नाटानिदे |
\v 4 आई होसो होतनोरी आलको बोल्देस्या भाईहोरो कारण फिरि, आई चोरविदे आछी थिए, की होसो आज़ादी ला जी मसीह यीशु के आमोरला पोरदोस , भेद मांगीदे आमोरला दास जुराव
\v 5 एक घडी होत्नोर रो अधीन फिरमे आमोरी नेछीदे होरो तांगे की सुसमाचार रो सचाई तोमोर सी फिरि थाको चाई |
\v 6 ते जुन मानुषा जी सोमजिदे थिए होतनोरी चाहे जेव भी थिए माला होतिज्का किचे काम नुदो ;परमेश्वर कासे रो दोरफो निनकिल्दो होत्नोर का जी किछ सोमजिदे थिए, माला किचे भी नुदो |
\v 7 परन्तु होरो उल्टा जेतरे होत्नोरी देखि की जेव खतना टानुन मानुषा रो तांगे सुसमाचार रो काम पतरस ला देईस, होतेव ऐ खतना नाटानुन मानुषा रो तांगे माला सुसमाचार सुनामे देईस |
\v 8 क्युकी जुनिए पतरस का खतना टानुन माज का प्रेरिताई रो काम बोडो प्रभाव रो साथ खोटाई , होत्निए मुका भी अन्यजाती होरके प्रभावशाली काम खोटाईदे ,
\v 9 आई जेतरे होत्नोरिये होसो अनुग्रह ला जी माला पोरी थियो जानिदे , ते याकुब , आई केफा , आई यूहना ऐ जासला कलीसिया रो खम्बा सोमजिदे थिए , माला आई बरनबास ला संगती रो जाखाग हाथ देई की आमोरी अन्यजाती होर गाछे नास्सी आई होतनोरी खतना टानुन होर गाछे ;
\v 10 सिरिफ होई बोली की तामोरी कंगाल होरो सुधि माग , आई होइये काम ला खोटमें ला हाऊ आफुए कोशिश टानेन थियो |
\v 11 पर जेतरे केफा अन्यजाती के आछी , ते मेइए होतिन्रो मुह गासऐ होतिन रो सामना टानिदे , क्युकी होसो दोषी निकली थियो |
\v 12 होरो तांगे की याकुब रो बिले का एकया मानुषा रो आछ्नो का पहले होसो अन्यजाती होरसी खादों थियो , परन्तु जेतरे होतनोरी आछी ते खतना टानुन मानुषा का डोरे होतनोरी पीछाऐ हटन मावी आई किनारा टानमें लागी |
\v 13 होतिन सी साथ बोचुंन यहूदी होरीऐ भी कपट खोटी , इनचे सेग बरनबास भी होत्नोर रो कपट के पड्नमावी |
\v 14 पर जेतरे मेइअ देखि की होतनोर सुसमाचार रो सचाई गास सीधा चाल नाहाडीनस , ते मेइअ सेब गाछे केफा ला बोलीदे , जेतरे तू यहूदी हुई दे भी अन्यजाती होरो गान हाडदोसे आई यहूदी होरो गान नुआ ते तू अन्यजाती ला यहूदी रो समान हाडमें ला क्यों बोल्दोसे ?
\v 15 आमोरी ता जनम का ऐ यहूदी सी , आई पापी अन्यजाती का नुआ |
\v 16 ते भी होई जनि की मानुषा व्यवस्था रो काम का नुआ , पर सिर्फ यीशु मसही गास विश्वाश टाननो रो द्वारा धर्मि ठहरासी ,
\v 17 तामोरी जुन मसही के धर्मि फिरमे चादेसी, यधि आफुए पापी निकीलता ते किया मसही पाप रो सेवक सा ? कादुए नुआ |
\v 18 क्युकी जी किछ मेइए साराई बेजी ते होतिला फिरि जुराता , अपने आप ला अपराधी ठहरायादोसु |
\v 19 हाऊ ता व्यवस्था रो द्वारा व्यवस्था रो तांगे मोरी नासी की परमेश्वर रो तांगे जीव् |
\v 20 माला मसही रो साथ क्रुस गास चडायाई , ऐ हाऊ जिवदो नाथाकीसु , पर मसही मुके जिव्दोस ; आई हाऊ डे के इमरी जी जिव्दोसू होई सिर्फ होसो विश्वाश ऐ जिव्दोसू जी परमेश्वर रो छेल्दु गास सा , जुनिए मुक्सी प्यार जागी आई मेरो तांगे अपने आप ला देईस|
\v 21 हाऊ परमेश्वर रो अनुग्रह ला फालतू नेठरायादोसु ;क्युकी यधि व्यवस्था रो द्वारा धर्म हुदोता , ते मसही रो मोरनो फालतू थियो |
\c 3
\p \v 1 हे बुदी नुदे गलाती होरी , कुनिये तोमोरला लालच देईस ? तोमोरो ता मानाव आखी रो सामने यीशु मसही क्रूस गास देखाईस |
\v 2 हाऊ तोमोर का सिर्फ होइए जान्मे चाऐनसु की तोमोरिये आत्मा ला , किया व्यवस्था रो काम ऐ या विश्वाश रो समाचार ऐ पाईया |
\v 3 किया तोमोरी होयो बुदी नुदे होरिसोआ की आत्मा रो रीति गास शुरु टानिदे डे रो रीति गास अन्त टानसोआ ?
\v 4 किया तोमोरिये होतरो दुःख एला चुगिदेया ? परन्तु कदुए एला नुआ |
\v 5 जुन तोमोर ला आत्मा दान टानदोस आई तोमोर के सामर्थ रो काम खोटतोस , होसो किया व्यवस्था रो काम ऐ या सुसमाचार गास विश्वास ऐ होयो खोटतोसा ?
\v 6 अब्राहम ऐ ता परमेश्वर गास विश्वाश टानिदे आई होसो होतिरो तांगे धार्मिकता के गिनावी |
\v 7 ते ता होई जानो की जुन विश्वाश टानदेसयास , होत्नोरिये अब्राहम रो छेल्डूपेरेस |
\v 8 आई पवित्रशास्त्र ऐ पहले का ऐ होई जनिदे की परमेश्वर अन्यजाती ला विश्वाशऐ धर्मि ठहराऐस , पहले का ऐ अब्राहम ला होई सुसमाचार सुनाई की "तोउके सेब जाती होरी आशीष पासा |
\v 9 ते ता विश्वाश टानदेसया हुदे , होसो विश्वाशी स्ब्रहीम सी साथ आशीष पादेस| |
\v 10 ते ता जेतेग मानुषा व्यवस्था रो काम गास भरोसा जाग्देस , होतनोरी सेबे शाप रो अधीनस , क्युकी चेमाईस , “जुन कुन भी व्यवस्था रो किताब के लिखून सेब बाते ला खोटमें ला सिथर नाथाकता , होसो शापितस |
\v 11 पर होई बाते साफस की व्यवस्था रो द्वारा परमेश्वर रो इनचे कुने धर्मी नेठहराएस , क्युकी धर्मी जोन विश्वाश ऐ जिवदो थाकेस |
\v 12 पर व्यवस्था रो विश्वाश सी किछे सम्बन्द नुदो ;क्युकी "जुन होत्नोर ला मानेस , होसो होय्नोर रो तांगे जिवदो थाकेस |
\v 13 मसही ऐ जुन तमोरो तांगे शापित फिरि , तामोर ला मोल मागीदे व्यवस्था रो शाप का छुड़ाई , क्युकी चेमाईस , “जस कासला भी काठ गास लटकायादेस होसो शापितस |
\v 14 होई होरो तांगे फिरि की अब्राहिम रो आशीष मसही यीशु के अन्यजाती सेग पोछे , आई तामोरी विश्वाश रो द्वारा होसो आत्मा ला पासी जिजरो प्रतिज्ञा फिरि थियो |
\v 15 हे भाई होरी , हाऊ मानुष रीति ऐ बोलेन सु ;मानुष रो वाचा भी जी पक्का फिरदोस , ते न कुन होतिला टालादोस आई न होतिज्के की बोडादोस |
\v 16 अत: प्रतिज्ञा होरी अब्राहम सी आई होतिनरो वंश ला देई थियो | होई होयो नोबोलदोस , वंश होर्ला , “जेव मुलुक होरो विषय के बोलिस ; पर जेव एक रो विषय के की ,”तेरो वंश ला "आई होसो मसही स |
\v 17 पर हाऊ होई बोलेन सु : जी वाचा परमेश्वर ऐ पहले का ऐ पक्का टानि थियो , होतिला व्यवस्था चाररहा ओ बिसो दोस बोरास का पिछु आछी नाटालीदे की प्रतिज्ञा एला ठहराईऐस |
\v 18 क्युकी यधि मीरास व्यवस्था सी मिलन्मावी हुता ते फिरि प्रतिज्ञा सी नुआ , परन्तु परमेश्वर ऐ अब्राहम ला प्रतिज्ञा रो द्वारा देइदेस |
\v 19 ते फिरि व्यवस्था क्यों देई थियोस ?होसो ता अपराध होरो तांगे पीछाऐ का देई की होसो वंश रो आछें सेग थाको चाई , जासला प्रतिज्ञा देई थियो , आई होसो स्वर्गदूत होरो द्वारा एक माजरसया रो हाथ के ठहराईस |
\v 20 माजर ता एक रो नाथाक्तोस , परन्तु परमेश्वर एकऐस |
\v 21 ते किया व्यवस्था परमेश्वर रो प्रतिज्ञा होरो विरुद्सा ? कादुए नुआ |क्युकी यधि होयो व्यवस्था देदे थिए जुन जिंदगी देई बोल्दी , ते दिमागे धार्मिकता व्यवस्था का थियो |
\v 22 परन्तु पवित्रशास्त्र ऐ सेबला पाप रो अधीन टानिदे , ताकि होसो प्रतिज्ञा जिजरो आधार यीशु मसही गास विश्वाश टानोस , विश्वाश टानदेसया ला पूरा फिरेस |
\v 23 पर विश्वाश रो आछ्नो का पहले व्यवस्था रो अधीनता के तामोरो रखवाली थाकतो थियो , आई होसो विश्वाश रो आछेन सेग जी प्रगट फिर्दोस्या थियो , तामोरी होतिनरो ऐ बन्धन के थक्नोस्या |
\v 24 होरो तांगे व्यवस्था मसही सेग पोछानो रो तांगे तामोरो सिखादेस्या फिरि की तामोरी विश्वाश ऐ धर्मी ठहराईसी |
\v 25 परन्तु जेतरे विश्वाश आछी थियो , ते तामोरी ऐ सिखादोसया रो अधीन नाथ्क्नोस्या |
\v 26 क्युकी तोमोरी सेबेऐ होसो विश्वाश रो द्वारा जी मसही यीशु गास सा , परमेश्वर रो संतान सो |
\v 27 आई तोमोर माज का जेतेग ऐ मसही के बपतिस्मा मगिदेस होत्नोरिये मसही ला लाविदेस |
\v 28 ऐ न कुन यहूदी थाकी न कुन यूनानी , न कुन नुकुर न आजाद , न कुन देन ना पूसा क्युकी तोमोरी मसही यीशु के एक सो |
\v 29 आई यधि तोमोरी मसही रो हुता अब्राहम रो वंश आई प्रतिज्ञा रो अनुसार वारिस भी हसो |
\c 4
\p \v 1 हाऊ होयो बोल्दोसू की वारिस जेतरे सेग छेल्डूस , यधपि सेब चीज रो स्वामीस , ते भी होतिन्सी आई दस के किछे फर्क नुदो |
\v 2 परन्तु बुआऐ ठहरायाउन टाइम सेग संरशक होरी आई प्रबन्दक होरो वश के थाक्तोस|
\v 3 होतेव ऐ तामोरी भी , जेतरे लोडे थिए , संसार रो आदो शिक्षा रो वश के फिरिदे दास फिरि थिए |
\v 4 परन्तु जेरते टाइम पूरा फिरि , ते परमेश्वर इ आफरों छेल्डू ला भेजी आई देनमानुष का ज्रोमी दे , आई व्यवस्था रो अधीन उत्पन फिरि दे ,
\v 5 ताकि व्यवस्था रो अधीन होर्ला मोल मगिदे छुडेस , आई तमोर ला लेपालक फिरनो रो जगह पोरस |
\v 6 आई तोमोरी जी पुतु सो , होरो तांगे परमेश्वरऐ आफरों पुतु रो आत्मा ला , जी "हे अब्बा , हे पिता बोलिदे आरादोस, तमोरो जीवा के बेजिदेस |
\v 7 ते ता तो ऐ दस नुआ , परन्तु पुतुसे ; आई जेत्रे पुतु फिरि , ते परमेश्वर रो द्वारा वरिश भी फिरि दे |
\v 8 पहले ता तोमोरी परमेश्वर न नाजनी दे होतिन्रो दस थिए जी स्वभाव का परमेश्वर नुआ ,
\v 9 पर ऐ जी तोमोरीय परमेश्वर ला रोविदेस वरन परमेश्वर इ तोमोर ला रोविदेस , ते होसो कमजोर आई निक्मी आधो शिक्षा रो बाते रो पिछाए क्यों फिरते सो , जिज्रो तोमोरी फिरि दस फिर्मे चासो?दे
\v 10 तोमोरी द्यारो होरी आई मोसरो होरी आई नियत टाइम आई बोरास होर्ला मनादेसो |
\v 11 हाऊ तोमोरो बारे के डोरदोसु , कही होयो निफ्रो चाइ की जी मेहनत मेइय तोमोरो तांगे खोटिस होसो एला ठहराएस |
\v 12 हे भाई होरी , हाऊ तोमोर का वनती टानेंनसु , तोमोरी मेर जेव फिरो ; क्युकी हाऊ भी तोमोरो गान फिरि सु ; तोमोरी मेरो किछे निबीगाडाइस |
\v 13 पर तोमोरी जांदे सो की पहले पहले मेइअ दे रो निर्बलता रो कारण तोमोर ला सुसमाचार सुनाई |
\v 14 आई तोमोरिये मेरो से रो दशा ला जी तोमोरो परीक्षा कारण थियोतनिदे , मरे नजनिदे ; न होतिज्का नफरत टानिदे ; आई परमेश्वर रो दूत वरन होतरे मसीह रो समान माला ग्रहण टानिदे |
\v 15 ते होसो तोमोरो ख़ुशी मोनानो किन नासी ? हाऊ तोमोरो ग्वहा सु की यधि फिर्दोस्या हुता तोमोरी आफरों आखी भी गरिदे मला दियो |
\v 16 ते किया दिमांग बोल्नोरो तांगे हाऊ तोमोरो दुश्मन फिरिसू आ ?
\v 17 होत्नोरी तोमोर्ला कोनेस ज़ुरामें ता चादेस , पर बोलो उदेश्य ला नुआ ; वरन तोमोर्ला अलग टानमें चादेस की तोमोरी होतिन्लाए कोनेस जुराता कोन |
\v 18 पर होई भी ठिकस की बोलो बाते के हर बाते गास हर टाइम कोंस जुरामें ला कोशिश टानोसया , न सिर्फ होसोऐ टाइम की जेतरे हाऊ तोमोर सी थाक्तोसू|
\v 19 हे मेरो लोडेछेल्दु होरी , जेतरे सेग तोमोर के मसीह रो रूप निफरेस , होतरे सेग हाऊ तोमोरो तांगे फिरि जच्चा जेव रो पीड़ा होरी सहन टानीन थाकतोसु |
\v 20 इच्छा ता होई थाक्तोस की ऐ तोमोर गाछे आछी आएक ऐ रुस्या बोलू , क्युकी तोमोरो बारे के हाऊ उल्जन के सु |
\v 21 तोमोरी जी व्यवस्था रो अधीन फिर्मे चादेसों , मला बोलो , किया तोमोरी व्यवस्था रो नुसुन्देया ?
\v 22 होयो चेमाईस की अब्राहम रो दुई छेल्दुपरे फिरि ; एक दासी का एक स्वतंत्र देन का |
\v 23 परन्तु जून दासी का फिरि दे , होसो डे रो रीती का जोन्मी दे ; आई जून स्वतंत्र देन का फिरि , होसो प्रतिज्ञा रो अनुसार जोरमिदे |
\v 24 होई बाते के दृष्टान्त सा , होई देनीपरे मानाव दुई वाचा होरिस , एक ता सीने पहाड रो जिज्का दस इ उत्पन फिर्देस ; आई होसी हाजिरा स |
\v 25 आई हजीरा मानाव अरब रो सीने पहाड स , आई आदुनिक यरूसलेम होतिरो तुल्य स , क्युकी होसो आफरों छेल्दु समेत दासत्व केस |
\v 26 पर आगस रो यरूसलेम स्वतंत्र स , आई होसो तामोरो आमास |
\v 27 क्युकी चेमाईदेस , “ हे बाडी तू जी न जनती खुश थाक; तू जसला पीड़ा होरी नुचुग्दी , क्यारो खोलाइदे जय जयकार टान ; क्युकी सोठायाउन रो संतान सुहागिन रो संतान का भी बिदिस "|
\v 28 हे भाई होरी , तामोरी इसहाक रो समान प्रतिज्ञा रो संतान सी |
\v 29 आई जेतरे होसो टाइम के डे रो अनुसार जोन्मुदो आत्मा रो अनुसार जोन्मुदो ला चाफरादो थियो , होतेव इ इमरी भी फिरदोस |
\v 30 परन्तु पवित्रशास्त्र की बोल्दोस ? दासी सी आई होतेरो छेल्दु ला गारी बेजो , क्युकी दासी रो छेल्डू स्वतंत्र देंन रो छेल्डू रो साथ उतरादिकारी नुएग |
\v 31 ते ता हे भाई होरी , तामोरी दासी रो नुआ परन्तु स्वतंत्र देंन रो छेल्डूपेरे सी |
\c 5
\p \v 1 मसीह ऐ स्वतन्त्रता रो तांगे तमोर्ला आजाद टानिदेस ; अत; होज्के सिथर थाको , आई दासतव रो कोल के फिरि नाबाईयो |
\v 2 साव हाऊ पोलुस तोमोर ला बोलेन सु की यधि खतना टानता , ते मसीह का तोमोर ला किछे लाभ निफरेस |
\v 3 ते भी हाउ सेब एक खतना टानदेसया ला जतायासु की होतीं ला सेब व्यवस्था मानानो फिरेस |
\v 4 तोमोरी जी व्यवस्था रो द्वारा धर्मी ठहराइमें चादेसी , मसीह का अलग आई अनुग्रह का सोरिदेसो |
\v 5 क्युकी आत्मा रो कारण तामोरी विश्वाश ए आशा टानुदो धर्म रो बाट जोतादेसी |
\v 6 मसीह यीशु के न खतनाटानून आई ना खतना नाटानून किछे काम नुदो , परन्तु केवल विश्वाश , जी प्यार रो द्वारा प्रभाव बेज्तोस |
\v 7 तोमोरी जून एसा एसा दोडयेन थिए | ऐ तोमोर ला कुनिये रुकाइ की सत्य ला नोमोनाइयो |
\v 8 होयो सिकिनोस्य तोमोरो आरादो बिले का नुआ |
\v 9 दोंक जेव खमीर सेब मुछुन चिकास ला खमीर ज़ुराइ बेजतो |
\v 10 हाऊ प्रभु गास तेरो बारे के भरोसा जाग्दो सु की तोमोरो किछे आएक विचार नुएग :परन्तु जी तोमोर ला डोरादोस , होसो जून कुन भी क्यों नुहुएग दण्ड पाएस ऐ |
\v 11 परन्तु हे भाई होरी यधि इमरी सेग हाऊ खतना रो प्रचार टानदो हुता , ते क्यों इमरी सेग चाफराइदो थियो आ ? ते ता क्रूस रो ठोकर नासीन थाकी |
\v 12 ठीक थाकतो थियो की जून तोमोर ला डावाडोल टानदेस , होत्नोरी आफरों अंग ला ए काटी बेज्देस |
\v 13 हे भाई होरी तोमोरी स्वतंत्र फिर्मे रो तांगे आरई सो : परन्तु होयो निफरो चाइ की होई स्वतन्त्रता डे रो काम रो तांगे अवसर फायर्स , वरन प्यार ऐ एक अएक रो दास फिरो |
\v 14 क्युकी सेब व्यवस्था होई एक ऐ बाते के पूरा फिरदोस , तू आफरों पड़ोसी सी आफरों समान प्यार जाग|
\v 15 पर यधि तोमोरी एक आएक ला दांत ऐ काटता आई चिरी खादेस , ते चोकस थाको की एक आएक रो सत्यानाश नाटानेव् |
\v 16 पर यधि तोमोरी एक आएक ला दांत ऐ काटता आई चिरी खादेस , ते चोकस थाको की एक आएक रो सत्यानाश नाटानेव् |
\v 17 क्युकी डे आत्मा रो विरोध के आई आत्मा डे रो विरोध के लालच टानदोस , आई होई एक आएक रो विरोदिस , होरो तांगे की जी तोमोरी खोटमें चादेसो होसो खोटी नोबोलो |
\v 18 आई यधि तोमोरी आत्मा रो हाडाऊन के हाडते हुता व्यवस्था रो अधीन नाथकेव् |
\v 19 डे रो काम ता प्रगटस , मतलब मारे विचार , मारे काम , लुचपन ,
\v 20 मूर्तिपूजा, टोना , बेर , पाईनो , इर्ष्या, रोष विरोध , फुट , विधर्म ,
\v 21 डाह , मतवालापन लिलाक्रिडा आई होनोरो आएक आएक कामस , होरो बारे हाऊ तोमोर ला पहले का ऐ बोलेन सु जेव पहले बोली भी थियो , की होयो होयो काम खोटतेसया परमेश्वर रो राज्य रो वारिस नुएग |
\v 22 पर आत्मा रो फोल प्यार, ख़ुशी , शांति , धीरज , कृपा भलाई , विश्वाश ,
\v 23 नम्रता ,आई सयमस ;होयो होयो काम रो विरोध के किछे भी व्यवस्था नुआ |
\v 24 आई जून मसीह येशुरेस , होत्नोरिये डे ला होतिरो लालच आई इछाहोरो समेत क्रूस गास चडाइ बेजिस |
\v 25 यधि तामोरी आत्मा रो द्वारा जिवदे हुता , ते आत्मा रो अनुसार हाडनो भी |
\v 26 तामोरी घमण्डी फिरि ना एक आएक ला रोलानोस्या , आई ना एक आएक सी डाह खोटेव |
\c 6
\p \v 1 हे भाई होरी , यधि कुन मानुष की अपराध के पाई ता तोमोरी ता आत्मिक सो , नम्रता रो साथ होयो सबाला , आई आफरों भी चोकसी जागो की तोमोरी भी परीक्षा के नोपोडेव |
\v 2 तोमोरी एक आएक रो बरो चुगो , आई होयो मसीह रो व्यवस्था ला पूरा टानो |
\v 3 क्युकी यधि कुन किछे नुदे हुता भी अपने आप ला कुछ सोम्जिदो ,तो अपने आप ला दोखा देदोस |
\v 4 पर हर एकया आफरोंऐ काम ला जाच टानो , आई ते आएका रो बारे के नुआ परन्तु आफरों ऐ बारे के होत्नोर्ला घमण्ड गारमे रो अवसर हुगो |
\v 5 क्युकी हर एक मानुषा आफरोंऐ बारोअ चुगेस |
\v 6 जून वचन रो शिक्षा पादोस , होसो सेब बोलो चीज होरके सिखादेस्या ला भागी टानेव
\v 7 धोखा ना खाइयो ; परमेश्वर मजाक के नुउडायाएस , क्युकी मानुष जी भी बोदोस होसो ए लोदोस |
\v 8 क्युकी जून आफरों डे रो तांगे बोदोस , होसो डे रो द्वारा विनाश रो कटनी काटेस ; आई जून आत्मा रो तांगे बोदेस , होसो आत्मा रो द्वारा द्यारो रो जिंदगी रो कटनी काटेस |
\v 9 तामोरी बोलो काम खोटमें ला हिमत नाहारीनोसया , क्युकी तामोरी डीला नुता ठीक टाइम के कटनी कठियेस |
\v 10 ते ता जिन सेग मोका पोरेस तामोरी सेब ला बोलो टानोसया , बोदीभाग ता विश्वाशी भाई होरो साथ |
\v 11 साव, मेइए क्यों बोडो बोडो अक्षर होरिये तोमोर्ला आफरों हाथे चेमाइदेस |
\v 12 जून मानुषा डे रो दिखावा टानमे चादेस होत्नोरिये तोमोरो खतना रो तांगे दबाव बेजदेस , सिर्फ होरो तांगे की होत्नोरी मसीह रो क्रूस रो तांगे नाचाफराइये चाइ कोन |
\v 13 क्युकी खतना टानमे बेज्देस्या आफोरी ता व्यवस्था गास नाहाडदे , पर तोमोरो खतना होरो तांगे टानमे चादे की तोमोरो डे रो दशा गास घमण्ड टानमे |
\v 14 पर होयो नुएग की हांउ की आएक बाते गास घमण्ड टानु , सिर्फ तमोरो येशु मसीह रो क्रूस रो , जिजरो द्वारा संसार मेरो नजर के आई हांऊ संसार रो नजर के क्रूस गास चडायाइसु |
\v 15 क्युकी ना खतना ना खतनानाटानून किछे नुदो , परन्तु नोऊ सृष्टी |
\v 16 जेतेग होई नियम गास हाड्ता होत्नोर गास, आई परमेश्वर रो इस्राएल गास शांति आई दया फिरेन थाको चाइ |
\v 17 आउखा ला माला कुने दुःख नेदेइयो , क्युकी हांउ येशु रो दागो ला आफरों डे के नी हाडदोसु |
\v 18 हे भाई होरी , तामोरो प्रभु यीशु मसीह रो अनुग्रह तोमोरो आत्मा सी थाको चाइ | आमीन |
