\id 1TI - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4 0 License
\h 1 तीमोती
\toc1 1 तीमोती रो सुसमाचार
\toc2 1 तीमोती
\mt1 1 Timothy
\mt1 1 तीमोती
\c 1
\p
\v 1 पोलुस बिले का जून तमरो मुक्तिदाता परमेश्वर ,आई तमरो आशा रो आधार मसीह यीशु रो आज्ञा ऐ मसीह यीशु रो प्रेरित स ,
\v 2 तिमुथियुस रो नाव जून विस्वास के मेरो सोचो छेल्डू स : बोवा परमेश्‍वर,आई तमरो प्रभु यीशु मसीह का ,तावला अनुग्रह आई दया,आई शान्‍ति पोरेंन थाके |
\v 3 जेव मेई ऐ मकिदुनिया नासदी बेरे तवला सोम्जायाई थियो ,की इफिसुसके थाकी कुछ मानुषा ला आज्ञा दिए की आईक तरह रो शिक्षा निदियो ,
\v 4 आई होसो होयो कोथा गा आई वाल ऐ वंशावलिगा मोन नेबेजे ,जिज्का बहस फिरदोस ;आई परमेश्वर रो होसो इंतजाम रो अनुसार नाही,जी विस्वास का सम्‍बन्‍ध जगडोस;होयो ऐ फिरि बी बोल्दोसू |
\v 5 आज्ञा रो मोत्लोब होय की चोखो मोनआई बोलो विवेक ,आई बिना कपट रो विस्वास का बेदान पैदा फिरदो |
\v 6 होज्ला सोठायी केतेग मानुषा मुडेन्मावीबोक्बास बिले भात्केन्न माविस ,
\v 7 आई व्‍यवस्‍थापक ता फिर्मे चाहन्दे ,पर जी बाते होरी बोल्देस आई जिज्ला पका तानी बोल्देस ,होतिज ला सोम्जिंदे बी नाही |
\v 8 पर आमे जन्देसी, की अगर कुन नियोमला नियोम रो रीती ऐ काम के अन्ता होसो बोलो बाते स |
\v 9 होय जानी की नियोम धोर्मी मानुष ला नोवा पर अधोर्मिगा ,निरंकशा , भक्तिहीना , पापिगा , गन्दा गा आई अशुद्धा , माँ-बाप ला घात तान्देस्सा, हत्यारा गा ,
\v 10 व्यभिचारिगा , पुरूषगामिगा , मानुषा ला बिकिन्देसा , जली बोल्देसा , आई जली कोसोम खान्देसा ,आई होज्ला छाराई चोखो ऊपदेश रो सेब विरोधी गा ला ठहरायाई स |
\v 11 होई ऐ सबका धोन्य परमेश्‍वर रो महिमा रो होसो सुसमाचार रो अनुसार स ,जी माला देयिस |
\v 12 आई हावु मेरो प्रभु मसीह यीशु रो जुन्य माला शक्ति देयिस ,धन्यवाद तान्दोसू ;की होतिनिये माला विश्‍वासयोग्‍य सोम्जुविंदे आपरो सेवा ला ठहरायाई |
\v 13 हावू ता पहेले निंदा तान्दोसा,आई स्तायांदोसा ,आई आयरो तान्दोसा थियो ते बी मुगा दया फिरी ,क्यों बोलता मेंई अविश्वास रो दोशा के बिनासोचे सोम्जे होई काम खोटी थियो |
\v 14 आई तमोरो प्रभु रो अनुग्रह होसो विश्‍वास आई बेदान सी जी मसीह यीशु के स ,मुलुक फिरी |
\v 15 होई बाते सोचो आई हर एक तरह का मानानो लायक स की मसीह यीशु पापिगा गा ला मुक्ति देमे ला होई संसार के अच्छी ,जिज्के सबका बोडो हवु सु |
\v 16 पर मग गा होज्रो तयेन्न दया टानी की हावु सेब का बोडो पापी ला यीशु मसीह अप्रो पूरा सहनशीलता , की जून मानुषा होतीं गास केतरेऐ नेछेकिदोसा जिंदगी ला विस्वास तानेस, होतें ला हावु एक आदर्श फिरू |
\v 17 ऐ सनातन राजा यानि अविनाशी नेदेखुन कादू ऐ द्वि नुवा परमेश्‍वर रो आदर आई महिमा युगानुयुग फिरेन थाके |आमीन।
\v 18 हे पुतु तीमुथियुस, होसो भविष्‍यवाणिगा रो अनुसार जी पहेले तेरो बारे ऐ टानी थियो ,हावु होई आज्ञा देयें सु ,की तू होतें रो गान बोलो लोशिनो सा लोशियन थाक |
\v 19 आई विस्वास आई बोलो विवेक ला पाई थाक जिज्ला दूर तानो रो वजह ऐ केतेग रो विस्वास रो रु सा जहाज दुबेन्मावी |
\v 20 होतेने ऐ माजी का हुमिनयुस आई सिकन्‍दर स जसला मेई शेतन ला देयिस की होतेने निन्दा तानो निसिखिये |
\c 2
\p
\v 1 ऐ हावुसेब का पहेले होई पोर्जा सु ,की विनती, आई प्रार्थना,आई निवेदन, आई धन्‍यवाद, सेब मानुषा ला तान्नो चाहनो |
\v 2 राजा गा आई सेब बोडो कुर्शी सा ला होज्रो तायेन्न की टेम आराम आई चेन ऐ सेब भक्ति आई गम्‍भीरता ऐ जिंदगी बितायाए |
\v 3 होय ताम्रो मुक्ति देन्दोसा परमेश्वर ला बोलो लाग्दो आई भन्दो बी ,
\v 4 जून होय चाहन्डोस ,की सेब मानुषा रो मुक्ति फिरमे ; आई होसो सोच ला ऐसा ऐ रोई यु |
\v 5 क्यों बोलता परमेश्वर एक ऐ ,आई परमेश्वर आई मानुषा रो माजार के बी एक ऐ मजोमी स , यानि मसीह यीशु जून मानुष स ,
\v 6 जुनिए अप्ला सेब रो तयेन्न छुटकारा रो कीमत के देई ;ताकि होतीं रो गवाही ठीक ठीक टेम दियी बोल्मे |
\v 7 हावू सोच बोल्दो सु ,जाली नोबोल्दोसू,की हावु होई ऐ मोक्साद ऐ प्रोचार तान्दोसू आई प्रेरित आई बेसाला विस्वास आई सोच रो उपदेश ठहरायाई स |
\v 8 होज्रो तयेन्न हवू चाहन्दो सु ,की हर जगह पूंषा बिना रोष आए विवाद रो चोखो हाथा ला आगा टानी प्राथना तानेन्न थाक्यो |
\v 9 होयो ऐ देनो पेरे बी लाज आई कोनरोल ऐ सारो गाचो ऐ अप्ला स्वरों ;न की बाल बालमे ,आई सुनो , आई मोती गा ,आई कीमती गाछो ऐ ,
\v 10 पर बोलो कामा ऐ ,क्यों बोलता परमेश्वर रो भक्ति मगडी से देनी पेरे ला होई ठीक बी स |
\v 11 आई देन ला चुटकान पूरा टोल थाकी दे सिखिनो चाहनो |
\v 12 हावु बोल्दोसू ,की देन मानुष उपदेस निदियो ,आई न पुन्षा गा आज्ञा चलायाओ, लेकिन चुट्कान थाक्यो |
\v 13 क्यों बोलता आदम पहेले ,होयिज का बाद हवा तानी |
\v 14 आई आदम नेबहकायाई, पर देन आछी दे बहकायामे रो अपराधी फिरी |
\v 15 तेबी देन छेल्डू पेरे जोर्मी दे मुक्त फिरेस,अगर तेने कोनतरोल अए विसवास , बेदान,आई चोखो के पाका थाके |
\c 3
\p
\v 1 होई बाते सोच, की जून पोरधान ~ फिर्मे चाह्डोस, ते होसो बोलो काम रो इछा जग्डोस |
\v 2 होय जरुरी स की पोर्धान निर्दोष, आई एक ऐ देन रो पुन्षा , संयमी, सुशील, सभ्‍य, मेहमान बजी तान्दोसा , आई सिखान्दोसा निपुण हुनो चाहनो ।
\v 3 पियक्‍कड़ या लोश्दोसा न चाहनो ; लेकिन कोंग्लो हुनो चाहनो, आई पईन्दोसा ,आई न रुपया पैसा रो लालची नोंदो चाहनो |
\v 4 अप्रि घोर रो बोलो इंतजाम तान्दोसा हुनो चाहन्दो ,आई छेल्डू पेरे ला सेब गम्‍भीर ऐ टोल (अधीन) जाग्दो सा चाहनो |
\v 5 (जेत्रे कुन अप्रो घोर रो ऐ इंतजाम ठीक तरह ऐ जगमे न जन्दो हुन्ता, ते परमेश्वर रो गिरजा ला रखवाली क्यों तानेस ?)
\v 6 आई नो चेला नोनो चाहनो ,होयो निफिरे की घोमोंड़ टानी दे शेतन रो गान दण्ड पामे ला |
\v 7 आई बे सागा के बी होतीं रो नव बोलो हुनो चाहनो होयो निफिर्नो चाहनो की की निन्दा फिरिन दे शेतन रो फंदा के फिसमे ला |
\v 8 होयो ऐ सेवक ला बी गम्‍भीर हुनो चाहनो ,द्वि रंग सा ,पियक्‍कड़,आई नीच कमाई रो लोभी नुन्दो चाहनो
\v 9 पर विस्वास रो बेद ला चोखो बुधी ऐ टोलाई जगदोसा |
\v 10 आई होय बी पहले फोर्खियो ,ते अगर निर्दोष निकलता ते सेवक रो काम खोटे ।
\v 11 होयो ऐ देनी पेरे ला गम्‍भीर हनो चाहनो ;दोष बेज्दिसे नोंदो चाहनो ,पर सचेत आई सेब बाते के विश्‍वासयोग्‍य हनो चाहनो |
\v 12 सेवक एक ऐ देन रो पुन्षा हुनो चाहनो आई छेल्डू पेरे ला आई अप्रो घोर रो बोलो इंतजाम तान्दोसा हुनो चाहनो |
\v 13 क्यों बोलता जून सेवक काम बोलो तरीका ऐ इंतजाम तान्डोस,तेने अप्ला बोलो कुर्शी आई होसो विस्वास के, जी मसीह यीशु के स , बोडो हिमात फोर्डोस |
\v 14 हावु तव्गाछे हसाल अछ्मे ला आशा जागदी बेरे बी होय बाते होरी होज्रो तयेन्न चेम्मंदो सु ,
\v 15 की अगर हावु अछ्मे बेरी ता ते तू जाने की परमेश्वर रो घोर के जी जियुन्दे गिरजा स ,आई जी सोच तो खम्बा आई फ़ोन्डेसन स ; क्यों बोर्त्नो चाहनो
\v 16 आई होज्के सन्‍देह नाही की भक्ति रो भेद गम्‍भीर स ,यानि ,होसो जी डेह के प्रोकोट फिरी ,आत्मा के धोर्मी ठहरेन्मावी ,स्वर्ग्दुता ला देखनो आछी ,बेसागा होतिज्रो प्रोचत तानी, आई माहिमाके आगा उजई बेजी |
\c 4
\p
\v 1 लेकिन आत्मा साफ तरह ऐ बोलेंस की आछ्दोसा टेम के केटेग मानुषा भार्मादेसा आत्मा गा ,आई दुष्‍टात्‍मागा रो शिक्षागा के मोन बेजी विस्वास का बेहकेन्न मयेस ,
\v 2 होय होसो जाली मानुषा रो कारण ऐ फिरेस ,जास्रो विवेक मानों जोलेन लोह ऐ दागाही हु
\v 3 जून शादी तानमे ला रोकएश, आई खाऊ रो की की चिजा का पुरु थाक्मे आज्ञा दियेस ; जिज्ला परमेश्वर ऐ हिज्रो तयेन्न तानी की विश्वासी आई सोच ला रोईन्देसा होतिज ला धोंयावाद सी खायियो |
\v 4 क्यों बोलता परमेश्वर रो तुराव्दो हर एक चीज बोलो स ,आई की बी चीज मोना तानो जो नाही ;पर होय की धन्यवाद सी खानों चाहनो ;
\v 5 क्यों बोलता परमेष्वार रो आई प्राथना रो द्वारा चोखो फिरदोस |
\v 6 अगर भाई-साईं ला होई बाते होरी ला याद दिलायेन्न थाकता ,ते मसीह यीशु रो बोलो सेवक ठहराये से; आई विस्वास आई होसो बोलो उपदेश रो बाते होरी का ,जी तू मनायेन्न अछि स ,तेरो पालन-पोषण फिरें थाकेस |
\v 7 पर गन्दा आई बूढीवी कोथा होरी का अलग थाक ;आई भक्ति रो तायेन साधना तान |
\v 8 क्यों की डेह रो साधना ऐ कम फायदा पोर्डोस , पर भक्तो सेब बाते होरी के फायदा स ,क्यों की होय टेम के आई अछ्दोस्सा जिंदगी रो बी प्रतिज्ञा होज्रो तयेन्न स |
\v 9 होय बाते सोच आई सेब बाते होरी का मनायानो योग्य स |
\v 10 क्यों बोलता आमे मेहनत आई कोशिस होज्रो तयेन्न तान्देस की आमरो आशा होसो जियुन्दो परमेश्वर गा स ;जी होसो मानुस रो आई आपरो ऐ विस्वसिगा रो मुक्तिदाता स |
\v 11 होय बाते होरी ला आज्ञा देई आई सिखाया |
\v 12 कुने तेरो जवानी ला मारे नाजाने;पर वोचन ,आई चाल चलन, आई प्रेम,आई विश्‍वास,आई चोखो के विश्‍वासिगा रो तयेन्न आदर्श फीर ।
\v 13 जेत्रे सेग हावू न छु ,तेत्रे सेग सिखिनो आई उपदेश देमे आई सिखायामे लागी बादो थाक |
\v 14 होसो वरदान जी तव्के स ,आई भविष्‍यद्वाणी रो द्वारा बुजरुक ऐ हाथ जागदी बेरे तवला पोरी थियो , पाका ऐ नोडोरे |
\v 15 होसो बाते होरी ला सुन्चियें थाक आई होतिज के अप्रो ध्यान बेजी थाक, ताकि तेरो उनती सेब गा देखनो आछे
\v 16 तावला आई तेरो उपदेश रो चोकसी तान |होय बाते होरी के पाका थाक , क्यों बोलता होयो तानेन्न थाकता ,ते तू अप्रो ,आई तवला सुन्देसा ला बी मुक्ति रो कारण फिरसे |
\c 5
\p
\v 1 कुने बुढो पेरे ला न डाटायाए;पर होतिन्ला बोवा जनि दे सोम्जाया, आई जोवाना ला भाई जानीनदे ;
\v 2 बूढी होरी ला आमा जनिंदे ;आई जोवन देनी परे ला पूरा चोखो ऐ बोहिन जनिंदे, सोम्जाया |
\v 3 होसो बिद्वा गा ला जून सोच के बिद्वा स आदर तान |
\v 4 आई जून बिद्वा रो छेल्डू परे या कनाल्डू पेरे हुता ,ते तेने पहेले आपरो ऐ खानदान के भोक्ति रो बोर्ताव तानों ,आई अप्रो आमा- बोवा होरी ला होतें रो हक देनो सिखियो ,क्यों बोलता होई परमेश्वर ;अ बोलो लाग्डोस |
\v 5 जून सोच के ऐ बिदवा स ,आई होतेस रो कुने नुता ,होसो परमेश्वर गा आशा जाग्दिस ,आई रात दियुसे विनती आई प्रार्थना के लागी थाक्दिस |
\v 6 पर जून भोगविलास के पोडेन्माविस, होसो जियुन्दो ऐ मोरून स |
\v 7 होय बाते होरी रो बी आज्ञा दे ताकि होतेने निर्दोष थाके |
\v 8 पर जून कुन अप्रो ला ई सोसो ला आपरो खानदान रो फिकर नाटानता ,ते होसो विस्वास का मुक्रेंन्मायेन्न स , आई अविश्‍वासी का मारे फिरीस |
\v 9 होसो बिद्वा रो नाव चेमावी जागो जस्रो उम्र साठ बोरोस का कम नाही ,आई एक ऐ पुन्षा रो देन थाकी स ,
\v 10 आए बोलो कामा के बोलो नाव जागी हुन्ता ,जुनिए छेल्डू पेरे ला टानी हुन्ता ; मेहमान रो आदर टानी हुन्ता ,चोखो मानुषा रो खुंडीदोई हुन्ता ,दुखी गा रो मोदोत टानी हुन्ता,आई हर एक बोलो काम के मोंन बेजी हुन्ता |
\v 11 पर जोवन बिद्वा होरी रो नव नेचेमायीयो,क्यों बोलता जेत्रे होतेने मसीह रो विरोद टानीनदे सुख-विलास के नासीनदे ,शादी तानमे चाहन्दिस ,
\v 12 आई दोषी तह्रेंमयिदिस ,क्यों बोलता तेने आपरो पहेले रो विस्वास ला सिठाई स |
\v 13 आई होज्रो साथ साथ होसो घोरे घोरे रिट्टी सुस्ती फिर्नो सिखिनदिस,आई सिर्फ सुस्ती नुवा ,पर बोक्बास तानेन्न थाक्दिस आई आईक रो काम के हाथ बी बेज्दिस आई जरुरत नुन्दो बाते होरी बोलेदिस |
\v 14 होज्रो तयेन्न हावू चाहन्डोस की जोवन बिद्वा गा शादी ताने ;आई छेल्दु पेरे जोन्मे आई घोरबार समबालाये,आई किछे विरोध ला बोद्लाम तानमे मोका निदिये |
\v 15 क्यों बोलता कोई ता बोई शेतन रो पिंछे फिरी नासी |
\v 16 अगर कुन विश्‍वासिनी ऋ इनचे बिद्वा गा हुन्ता,ते होसो होतेंरो मोदोद तानेयो की गिरजा गा बारो निफ़िरे ,ताकि होसो होतें रो मोदोद टानी बोल्मे , जून सोक के ऐ बिद्वा गा स |
\v 17 जून बुजरुक बोलो इंतजाम तान्देस ,खास ता होतेने जून वोचोन सुनायामे आई सिख्यामे मेहनत तान्देस ,द्वि गुना आदर रो बराबोर सोम्जियो |
\v 18 क्यों बोलता चोखो शास्त्र बोल्डोस ,"ठुर्दोसा दामो रो मुह नाबानेयो ," क्यों बोलता “मजदूर अप्रो मजदूरीरो हक्‍कदार स ।”
\v 19 की दोष कुन बुजरुक गा बेजी तन्गमा ता ते बिना द्वि या त्रोंन गवाह रो बिना होतिज ला सुने |
\v 20 पाप खोठ्देसा ला सेब रो सामने सोम्जाया,ताकि आई मानुषा बी डोरे |
\v 21 परमेश्‍वर,आई मसीह यीशु, आई चुनायान स्‍वर्गदूता ला मिजुद जनिन्दे हावु इतला देयेंसू की तू मोंन खोअलायाई होई बाते होरी ला मान्या ,आई की बी काम पक्शिए नोखोते |
\v 22 कासे गा हासाल हाथ नोतोले आई आईक रो पाप के भागी नोफिरिये ;आपने आपु ला चोखो टानी थाक |
\v 23 अंगमे सिर्फ पानी जुन्दोसा नाथाके ,पर तेरो पेट आई बार बार बेजिनो तयेन्न गाठो गाठो दाखरस बी काम के आन |
\v 24 कुन कुन मानुषा रो पाप रो काम प्रोकोट फिरदोस ,आई इंसाफ ला पहेले ऐ पोछ्दे स ,पर कुन कुन रो पिंछे का अछ्डोस |
\v 25 होयो ऐ कुछ बोलो काम बी प्रोकोट फिरदो ,आई जी होयो निफिर्डोस ,होसो बी चोरुवी नोबोल्दो |
\c 6
\p
\v 1 जेतेग दास कोल के टोल स ,होतेने अप्रो अप्रो मालिक ला बोडो ऐ आदर रो योग्य सोम्जिये ,ताकि परमेश्वर रो नाव आई उपदेश रो निंदा नोफिर्मे ला |
\v 2 आई जस्रो मालिक विश्वासी स ,होंला तेने भाई हुनो तयेन्न लोडो नाजानेयो ;लेकिन तेन ला बी सेवा ताने ,क्यों बोलता होज्ज्का फायदा तोलान्देसा विश्वासी आए प्रेमी स |होय बाते होरी रो उपदेस दे आई सोम्जएं थाक |
\v 3 अगर कुन आई ऐ तरह रो उपदेश देन्डोस आई पाका बाते होरी ला ,यानि तमरो प्रभु यीशु मसीह रो बाते होरी ला आई होसो उपदेश ला नामानाय्डोस, जी भोक्तो रो अनुसार |
\v 4 ते होसो घमंडी फिरी ,आई किछे नाजन्डोस , लेकिन तिन ला विवाद आई शब्‍द रो तर्क तानो रो रोग स , जिज्का डाह, आई झगडा , आई निन्‍दा रो बातें, आई बुरे-बुरे सन्‍देह,
\v 5 आई होसो मानुषा के बेकार रो रगड़े-झगड़े पैदा फिरदो, जस्रो दिमांग खराब फिरीस आई तेने सोच का पुरु नासी स ,जून सोम्जिन्देस की भक्ति कमाई रो द्वार स |
\v 6 पर सन्‍तोष सी भक्ति बोडो कमाई स |
\v 7 लेकिन टेम न होय संसार के की कछावी अछि आई न इनचे के नि बोलदे |
\v 8 आई अगर तामके खामे आई लाय्मे की हुता ,ते होज्गा ऐ सनतुसत फिर्नो चाहनो |
\v 9 पर जून सेठ फिर्मे चाह्डोस ,होसो होयो परीक्षा,आई फंदा आई मुलुक बेकार आई नुकसान सा लालच के फोस्दो ,जी मानुष ला बिगाड़ादोस आई विनाश रो समुन्द्रंग के दुबयांडोस |
\v 10 क्यों बोलता रुपया रो लोभ सेब तरह रो बुराई गा रो जड स,जिज्ला पामे ला किशिस तानेन्न पो केटेग ऐ विस्वास का भोटकेंनमावी अपने आप ला कई तरह रो दुःख ऐ चाल्नो टानी स |
\v 11 पर ऐ परमेश्‍वर रो मानुष ,तू होय बाते होरी का ठुर ; आई धर्म, भक्ति, विश्‍वास, प्रेम, धीरज, और नम्रता रो पीछा टान ।
\v 12 विस्वास रो बोलो कुस्ती लोशियु ;आई होसो नेछेकीडोसा जिंदगी ला पाई जाग ,जिज्रो तयेन्न तावला आराई थियो ,आई मुलुक गवाह गा रो अंगमे मानायाई थियो |
\v 13 हावू तवला परमेश्वर ला जून सेब ला जियुन्दो जगडोस ,आई मसीह यीशु ला गवाह टानी जुनिए पुन्‍तियुस पीलातुस रो सामने बोलो अंगीकार टानी,होय आज्ञा देन्दोसू ,
\v 14 की तू आमरो प्रभु यीशु मसीह ला प्रोकोट फिरेन सेग होई आज्ञा ला निष्‍कलंक आई निर्दोष जाग ,
\v 15 जिज्ला होसो ठीक टेम के देखेस , जी परमधन्‍य आई एखेले अधिपतिआई राजा होरी रो राजा ,आई प्रभुओं होरी रो प्रभु स ,
\v 16 आई अमर तो सिर्फ होसो ऐ स,आई होसो अगम्‍य प्यान्शो के थाक्दोस ,आई होतीं ला कुने मानुषा ऐ नेदेखी आई न कादू देखि बोल्दो | होतिन्न रो प्रतिष्‍ठा आई राज् युगानुयुग थाकेस | आमीन।
\v 17 होय संसार के सेठा ला आज्ञा देकी तेने अभिमानी निफिरे आई चंचल धन गा आशा नाजागे,लेकिन परमेश्‍वरगा जून तामरो सुख रो तयेन्न सेब कुछ मुलुक देन्डोस |
\v 18 आई भलाई तानेयो ,आई भोलो कामा के धोनी फिरियो ,आई मुक्ति आई मोदोद देमे ला तेयार थाक्यो ,
\v 19 आई अंगमे ला एक बोलो फोंड़ेसंन बेजी जागेयो ,की सोच जिंदगी ला बोस के तानमे |
\v 20 हे तीमुथियुस होय धरोहर रो रखवाली तान आई जी ज्ञान ला ज्ञान बोल्नो ऐ बिसरीनो सा स ,होतिज रो अशुद्ध बकबास आई विरोध रो बाते का पुरु थाक |
\v 21 केटेग ऐ होय ज्ञान रो स्वीकार टानी विस्वास का भात्केन्नमाविस | तुमला अनुग्रह फिरें थाके |
