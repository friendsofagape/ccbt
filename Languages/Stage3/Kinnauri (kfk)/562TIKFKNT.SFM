\id 2TI - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4 0 License
\h 2 तीमोती
\toc1 2 तीमोती रो सुसमाचार
\toc2 2 तीमोती
\mt1 2 Timothy
\mt1 2 तीमोती
\c 1
\p \v 1 पौलुस रो बिले का जि परमेश्वर रो ईच्छाऐ मसीह यीशु रो प्रेरितसा , होसो जिंदगी रो कसम रो अनुसार जि मसीह यीशु केऐस |
\v 2 मेरो चानो जाताग तीमुथियुस रो नाव : बुआ परमेश्वर आई तामोरो प्रभु मसीह यीशु रो बिले का तोमोरला , अनुग्रह , दया आई शान्ति पारो चाइ |
\v 3 हाऊ मेरो प्राथनाहोरके दिन रात लगातार ताउला याद टानेनपो परमेश्वर ला धन्यवाद देदोसु , जासरो सेवा के आफरों पूर्वजहोरो रीतिगास साफ ज्ञानए टानदोसु |
\v 4 तेरोअ मिस्तीला याद टानि टानि दे मेरोअ हासालऐ मोरज़ी फिरदोस कि त़ाऊ सी बेठीऊ आई खुश ऐ बोरीऊ |
\v 5 हाऊ तेरोअ किछेभी कपट नुदो विश्वाश ला भी याद टानदोसु , जि आऊखा तेरोअ आपी लोइस आई तेरो आमा यूनीके के विधमान थियो , आई मालाअ पाकास कि होसो ताउके भी सा |
\v 6 होरो तांगे हाउ ताउला याद दिलाऐनसु कि परमेश्वर रो होसो वरदान ला फिरिजालाव जि मेरोअ हाथके जागनो रो द्वारा ताउला पोरिस |
\v 7 परमेश्वरऐ तामोरला भीरुता रो नुआ , परन्तु सामर्थ , प्रेम आई संयम रो आत्मा देइस |
\v 8 अत: तू ना तामोरो प्रभु रो साक्षी देमेअ ला , ना मुकाअ , जून होतीन रो बनदीसु , लाजाइयो ; परन्तु परमेश्वर रो सामर्थ रो अनुसार बोलोअ काचा रो तांगे मुक्सी दुःख चुगअ |
\v 9 जुनीऐ तामोरो मुक्ति टानि ,आई चोखो आरानो ऐ आराइदे , तामोरो कामहोरो अनुसार नुआ , परन्तु आफरों ऐ उदेश्य आई अनुग्रह रो अनुसार जि मसीह यीशु के ज़िन्दगी बोरकाऐ तामोरगास फिरि |
\v 10 परन्तु ऐ तामोरो मुक्ति देदोस्या मसीह यीशु रो प्रगट फिरनो रो द्वारा प्रकाशित फिरिस , जुनिए मौत रो नाश टानि आई बोलोअ काचा रो द्वारा जिंदगी आई अमरतागास परकाश बेजीअ |
\v 11 होरो तांगे ता प्रचार टानदोस्या , प्रेरित आई सिखयादोस्या नियुक्त टानि |
\v 12 आई होरो तांगे हाउ होई दुःख भी चुगदोसु , ते भी हाउ लाजाइदो नुआ , क्युकी हाऊ जान्दोसू कि मेइए कासगास विश्वाश टानिस , आई मलाअ पूरा पाकास कि होसो मेरोअ धरोहर रो रुनमे रो तांगे होतादु सेऐग समर्थस |
\v 13 जि बोलो वचन तोमोरिये मुकाआ सुनिदे , होतिज्ला होसो विश्वाश आई प्रेम के , जि मसीह यीशु केस , आफरों आदर्श जुराई जाग |
\v 14 चोखो आत्मा रो द्वारा , जि तामोर के थाकतोस , होसो उतम धरोहर रो
\v 15 तू जान्दोस कि होतेनहोरी सेऐबे जून एशिया केस , मुका विमुख फिरिदेस , जिज्के फुगिलुस आई हिरमुगिनेस सा |
\v 16 उनेसिफुरुस रो कुटिग गास प्रभु रो कृपा फिरो चाई, क्युकी होतनिए मुलुक मलाआ उत्साह टानिस , आई मेरोअ जंजीर होरका लाजाइनो निफरिस |
\v 17 होजरो विपरीत ,जेतरे होसो रोम आछी ते होतनिए बोडो कोशिश टानीदे मुक्सी बेठ्वीदे -
\v 18 प्रभु टानो चानो किहोसो दयार तादु होतिनला प्रभु रो बिले का दया पोरनो चानो आई जि जि सेवा होरी होतनिए इफिसुस के टानिस , होतिज ला तो एसाऐ जानदोसे |
\c 2
\p \v 1 होरो तांगे हे मेरो जाताग , होसो अनुग्रह के जि मसीह यीशु केस , बलवंत फिरो चाइ ,
\v 2 आई जि बाते तेइये मुलुक गवाह होरो सामने मुकाअ सुनिस , होतिज्ला होयो विश्वाशटानोजेव मानुष के सोपाव जून आएक्या ला भी सिखानो रो लायक हु |
\v 3 मसीह यीशु रो बोलोअ योधा रो समान मुक्सी साथ दुःख चुग |
\v 4 कुनेभी योधा जून लड़ाई के नासतोस आपने आप ला द्यारो रो झंझट के होरो तांगे नोफोसादो कि होसो आफरों भरती टानदेस्या ला खुश टाने |
\v 5 होयोए जेतरे अखाड़े के नासतोसया पहलवान अगर विधि रो अनुसार नोलोसीता ते होसो इनाम नापादोस |
\v 6 मेहनत टान्दोस्या किसान ला ऐ सेबअ का पहले नाजअ रो भाग पोरनो चानो |
\v 7 जि हाऊ बोलेनसु होतिजगास ध्यान दे , क्युकी प्रभु ताउला सेऐब बाते रो समझ दियेस |
\v 8 मेरोअ बोलोअ काचा रो अनुसार दाऊदरो वंश मोरूनहोरका जिवदो फिरि यीशु मसीह ला याद जाग |
\v 9 होइए बोलोअ काचा रो तांगे हाऊ दुःख चुग्दोसू , इनचे सेऐग कि अपराधि रो गानअ बादुआ केसु परन्तु परमेश्वर रो वचन किछे भी बन्धन के नाइ |
\v 10 होरो कारण हाऊ चुनाउन मानुषा रो तांगे सेऐब कुछ आसादोसु , कि होत्न्होरी भी होसो मुक्ति ला जि मसीह यीशु केस , आई होतीनसी साथ अनन्त महिमा ला पाऐस |
\v 11 होई कथन विश्वाश टानो लायक कि यदि तामोरी होतिनसी मोरीहुता ते होतिनसी जिवदो भी फिरसी |
\v 12 यदि तोमोरी धीरजऐ आसाएता ते होतिजरो साथ राज भी टानसों यदि तामोरी होतिनरो इन्कार टानता ते होसो भी तामोर ला इन्कार टानेस |
\v 13 यदि तामोरी विश्वाशघात टानदेसया हुता , ते भी होसो विश्वाश रो योग्य फिरि थाक्तोस , क्युकी होसो आफुए आफरों इन्कार टानि नोबोल्दोस |
\v 14 होतन्होरला होई बातेरो याद दिलाव् आई परमेश्वर रो सामने होतेन्होरला चेतावनी दे कि शब्द रो बारे के तर्क वितर्क माटानेव् जि फल्तुस आई सुन्देस्या ला विनाश रो कारणस |
\v 15 अपने आप ला परमेश्वर रो ग्रहण टानो योग्य होयो काम खोटतेस्या ठहरानो रो कोशिश टानो जिजिए लाजाइनो नोपोछनो चानो ,आई जि सोचोअ रो वचनला ठीक ठीक काम के आनेस |
\v 16 पर सांसारिक आई व्यर्थ रो बकवाद का दूर थाकेव् , क्युकी होजिये मानुषा अभक्ति के आई भी बोडियेंन नासाआ |
\v 17 आई होत्नोरो बाते किजुन आखा रो घान फेलेनमाइयेस |हुमिनयुस आई फिलेतुस होतनोर माज काएस :
\v 18 जुन होयो बोलि साचहाइ का दुर नासिस कि तामरो पुनरुतहान पहिरिस कि होतेने बातकेनमायुनस
\v 19 ते भी परमेश्वर रो पाका नीव अटल थाकतोस जीजगास होई छाप लागिस , “परमेश्वर आफरों मानुषा ला रोईदोस , “ आई हर एक जून प्रभु रो नाव मागदोस , होसो दुष्टता का बोची थाकेस " |
\v 20 बोडो घोरे ना सिर्फ सुनो सी चांदी वरन दुरा आई माटी रो भी बानदरु थाकतोस एकया ता आदर ला एकया अनादर रो तांगे |
\v 21 अत: यदि कुन आफला होई बातेहोरका शुध जागता ते होसो आदर रो लायक्स , चोखो , स्वामी रो तांगे फायदा आई सेऐब बोलोअ काम रो तांगे तयार टानून पात्रस |
\v 22 जवानी रो इच्छा का नास आई जून मानुषा साफ मोनए प्रभु रो नाव मागदेस होत्नोरो साथ धर्मरो ,विश्वाश , प्रेम आई शांति रो अनुकरण टान |
\v 23 परन्तु मुर्खता आई ज्ञानऐबोरविदे विवादहोरिये होई जानीदे आलाग थाक कि होजिये रोलाग पैदा फिरदोस |
\v 24 परमेश्वर रो दास ला झगड़ालू नुआ , वरन सेऐब पद गास दया टानदोस्या , लायक सिखादोस्या , आसादोस्या
\v 25 आई विरोधीहोरला बोलोए सोम्जादोस्या हुनो चानो ; की जानोस परमेश्वर होत्नोरला पछतानो रो मोन दियेस कि होत्न्होरी भी सच्चाई ला रोइसा ,
\v 26 आई सचेत फिरि दे शेतान रो फंदा का बोची निकलेस , जुनिए होत्न्होरला आफरों इच्छा पूरा टान में बन्दी जुराई जागिस |
\c 3
\p
\v 1 ते होयो जान , की आखिर देयर के मुस्किल रो तेम आछेस |
\v 2 क्यों बोलता मानुष मोत्लोबी ,लोभी,डिंग मारादोसा, घमंडी ,निंदा तन्दोसा ,आमा बोवा रो आज्ञा नुसुन्दोसा,बोलो नाबातादोसा ,जुठो
\v 3 बिनाबदन रो,माफ़ नातान्दोसा , दोष बेज्दोसा ,कण्ट्रोल नातान्दोसा,कठो ,बोलो रो भेरी ,
\v 4 विश्‍वासघाती,ढीठ, घमण्‍डी,आई परमेश्वर ला नोवा सिर्फ सुखविलास ला ही चाह्दोसा |
\v 5 होतें भक्ती रो भेष ता देखंदेस, पर होतिज रो शक्ति ला नमनायेदे ;होयो का पुरु थाकेयो |
\v 6 होते का ऐ होयो मानुष स ,जून हलको खुन्दी ऐ घोर के अचछदेस, आई होसो कमजोर देनी पैर ला बोस के तान्देस,जून पाप का दबेंमविस आई हर प्रोकर रो अभिलाषा रो बोस के स |
\v 7 आई हमेशा शिखियें ता थक्दो स पर सोच रो पहचान सग कडुवी ऐ नोपोछ्दो स |
\v 8 आई जेव यान्नेस आई यम्ब्रेश ऐ मूसा रो विरोद तानी थियो होयो ऐ होने बी सोच रो विरोद तन्देश : होने ता होयो मानुषा सा ,जस्रो बुद्धि भ्रष्‍ट फिरिस आई तेने विस्वास रो बारे के निकम्मा गास स |
\v 9 पर तेने होज का अंगमे बोडूवी नोबोला, क्यों बोलता होतें रो अज्ञान सेब मानुष गस प्रोकोट फिरि थियो ,होयो ऐ हों रो बी फिरेस |
\v 10 पर तेईये उपदेश, चाल चलन ,मनसा ,विश्‍वास, सहनशीलता, प्रेम, धीरज,आई सतायामे ,आई दुख के मेरो साथ देनो |
\v 11 आई होयो दुखा के बी जी अन्‍ताकिया आई इकुनियुम आई लुस्‍त्रा के माला आछी थियो आई औरिक दुखा के बी ,जी माला आछी थियो ; परन्तु प्रभ ऐ माला होसो सेब का चुडायाई |
\v 12 पर जेतेग यीशु के जिंदगी बितायामे चाहेंसो होतेने सेब ला सतायेस |
\v 13 आई दुष्ट ,आई बेह्कायादेषा धोखा दियें पो ,आई धोखा खाएं पो ,बिगड़ें मायेन नासेस |
\v 14 पर तो होई बाते होरी गा ला जी तेयेन्न सिखिवी स आई जानी स , होय जनि दे पका फिरि थाक ; की तेयेन्न होज्ला कास का सिखिवी थियो ,
\v 15 आई लोडो का ऐ पवित्र शास्‍त्र तेरो जनून स ,जी तवला मसीह गा विस्वास तन्मे का मुक्ति पा में का दिमाग सा तानी बोल्दो |
\v 16 हर एक पवित्रशास्‍त्र परमेश्‍वर रो प्रेना का जुराईस आई उपदेश ,आई सोम्जिमे,आई सुधारायामे ,आए धोर्म रो शिक्षा रो ताएँ फयेदेमोंद स ,
\v 17 ताकि परमेश्‍वर रो मानुषा सिद्ध फिरे, आएए हर एक बोलो कामा ला खोतमे तेयार फिइरमे |
\c 4
\p
\v 1 परमेशवर आएए मसिह यिशु रो गवाह तानि,जुन जयुनदो रो आएए मोरुनदो रो इनसाफ़ तानेस ,होतिज ल आएए होतिजरो परोकोत फिरमे ,आएए रज रो याद दिलायएए दे हवु तवला आदेश दियेन सु
\v 2 कि तु वोचोन रो परोचार तान ;टेम के बेटम के तेयार थाक,सेब तरह आसानो ,आई शिक्षा सी उलाहना दे ,आई डाटाया ,आई सोम्जाया |
\v 3 क्यों बोलता होयो टेम अच्छेस, मानुष पुरे उपदेश आशायाई नोबोला पर काण रो खोर्जनो रो तयेन्न आपरो अभिलाषा गा रो गान अप्रो ताएँ मुलुक उपदेश देन्दोसा गा ला इकठ्ठा टानेस |
\v 4 आई अप्रो कान सोच का पुरु तानी कोथा कहानिगा के बेजेस |
\v 5 पर तू सेब बाते होरी गा सावधान थाक,दुःख काटाया ,सुसमाचार प्रोचार रो काम खोट आई तेरो अप्रो सेवा ला पूरा टान |
\v 6 क्यों बोलता ऐ हवू फीकी सी बराबोर सु ,आई मेरो आखिर देयर आछिस |
\v 7 मई ऐ बोलो कुस्ती लोस्वी स मई मेरो हड पूरा तनिस स , मई विश्वास रो चोकिदारी टानिस |
\v 8 अंगमे अचछदो सा देयर के ला माला होसो धोर्म रो मुकुट जागिस ,जिज्ला प्रभु , जून धोर्मी स ,आई इंसाफ तान्दोसा , माला होसो देयर के दियेस आई माला ऐ नुवा ,होतें सेब ला बी जून होतीं रो प्रोकोट फिर्मे ला बोलो जान्देस |
\v 9 मूक गाछे हासल आछे में कोशिस टान |
\v 10 क्यों बोलता डेम्स ऐ होई संसार ला बोलो जनि दे माला सोठाई स आई थिस्‍सलुनीके ला नासिस ,आई क्रेसकेंस गलतिया ला आई तीतुस दलमतिया ला नाशिस |
\v 11 सिर्फ लिका मुक्सिस : मरकुस ला काछवी आ ; क्यों बोलता होसो सेवा के ला माला मुलुक काम रोस |
\v 12 तुखिकुस ला मई ऐ इफिसुस ला भेजी स ।
\v 13 जी बागा ला त्रोआस के करपुस रो इनचे सोठई अछी थियो, होतिन्ला जेत्रे तू आछे,आई किताबा ला खास धोर्म रो चिठ्ठी गा ला काछावी आछे |
\v 14 सिकन्‍दर ठठेरा ऐ मूक सी मुलुक मरे टनिस प्रभु होतिन्ला आपरो कामा रो अनुसार बोदला दियेस |
\v 15 तू बी होतीं का बोची थाके ,,क्यों बोलता होतिनी आमरो बाते होरी ला वाल ऐ विरोद तानी |
\v 16 मेरो पहेले जवाब मग्नो रो टेम के कसे ऐ मेरो साथ नि दिया ,बल्कि सेबे ऐ मेरो साथ सोठई: भोलो फिर्नो चाहनो ,की होज्रो हिसाब किताब होतें ला देनो निफिरता |
\v 17 परन्तु परमेश्वर मेरो मोदोदगार थियो ,आई माला तगत देई:ताकि मुका पूरा पूरा प्रोचार फिर्मे ला ,आई सेब बे सा सुनमे ला ; आई हावू ता ब्राग रो खाक का बोचायावी सु |
\v 18 आई प्रभु ऐ माला हर एक मरे कामा का बोचायाई ,आई आपरो स्वर्ग राज के मुक्ति देईन दे पोछेएस :होतीं रो ऐ महिमा सोडा कल के फिरें थक्नो चाहनो | आमीन
\v 19 प्रिसका आई अक्विला ला , आई उनेसिफुरूस रो पेरे ला नमस्‍कार |
\v 20 इरास्‍तुस ता कुरिन्‍थुस के ऐ थाकी , आई त्रुफिमुस ला मई ऐ मीलेतुस के बेज्वुन्दे सोठायी |
\v 21 सेलो फिर्नो का पहले आछ्नो रो कोशिश तान : यूबूलुस, आई पूदेंस, आई लीनुस आई क्‍लौदिया, आई सेब भाइ साई होरी माजी का तवला नमस्‍कार |
\v 22 प्राभू तेरो आत्मा सी थक्नो चानो : तुम गास अनुग्रह फिरें थक्नो चाहनो |
