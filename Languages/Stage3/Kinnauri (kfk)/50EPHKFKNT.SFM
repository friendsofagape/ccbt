\id EPH - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h इफिसियों
\toc1 इफिसियों रो सुसमाचार
\toc2 इफिसियों
\mt1 Ephesians
\mt1 इफिसियों
\c 1
\p
\v 1 पोलुस रो बिले का जून परमेश्वर रो इच्छा का यीशु मसीह रो प्रेरित्स, होसो चोखो आई मसीह यीशु के विश्वाशी रो नाव जी इफिसुस के सो :
\v 2 तामोरो बुआ परमेश्वर आई प्रभु यीशु मसीह रो बिले का तोमोर ला अनुग्रह आई शांति पोरेन थाको चाइ |
\v 3 तामोरो प्रभु यीशु मसीह रो परमेश्वर आई बुआ रो धन्यवाद फिरो चाइ की होतनी तामोर्ला मसीह के स्वर्ग रो जगह रो सेब प्रकार रो आत्मिक आशीष देइदेस |
\v 4 जेव होतनी तामोर ला जगत रो उत्पति का पहले होतिज्के चुनाइस की तामोरी होतिनरो नेर प्यार के चोखो आई किछे दोष नुदो हुएग |
\v 5 आई अप्रो इछा तो बोलो मोत्लब रो अनुसार तमला सोसो ला पहेले का ठहरायाई की ईशी माशी रो द्वारा टेम धोर्म छेल्डू पेरे पिरमे ,
\v 6 की होतिन्रो होसो अनुग्रह रो महिमा रो स्तुति फिरेन थाको चाई, जिज्ला होतनी तमोरला होसो प्रिय के सेंत – मेंत देइदेस |
\v 7 तोमोरला होतिज्के होतिनरो पोलाच रो द्वारा छुटकारा , आई अपराध होरका माफ़ , होतिन्रो होसो अनुग्रह रो धन रो द्वारा पोरिस ,
\v 8 जिज्ला होतनी सेब ज्ञान आई समझ समेत तामोर गास बहुतायाक ऐ खोटी |
\v 9 क्युकी होतनी आफरों इच्छा रो भेद होसो बोलो अभिप्राय रो अनुसार तामोर ला बोलीदे , जिज्ला होतनी आपके ठानाइ थियो ,
\v 10 की टाइम रो पूरा फिर्नो रो होयो प्रबंद फिरो चाइ की जी कीच भी स्वर्ग केस आई जी कीच पृथ्वी केस , सेब कुछ होसो मसीह के एक टानो |
\v 11 होतिजके जिज्के तामोरो भी होतिनरोऐ मनसा ए जी आफरों इच्छा रो मत रो अनुसार सेब कुछ खोटतोस, पहले का ऐ ठहरायाइ नासीदे मीरास |
\v 12 की तामोरी , जुनिए पहले का ऐ मसीह गास आशा जागी थियो , होतिन्रो महिमा रो स्तुति रो कारण फिरेस |
\v 13 आई होतिजके तोमोर गास भी , जेतरे तोमोरिये सचाई रो वचन सुनीजी तोमोरो उधार रो सुसमाचार सा आई जीज गास तोमोरिये विश्वाश टानिदे , प्रतिज्ञा टानून चोखो आत्मा रो छाप लागी |
\v 14 होसो होतिन्रो मोल देउदो होरला छुटकारा रो तांगे तमोरो मीरास रो बयाना सा , की होतिन्रो महिमा रो स्तुति फिरो चाइ |
\v 15 होरो कारण , मेइए भी होसो विश्वाश रो समाचार सुनिदे जी तोमोर के प्रभु यीशु गास सा आई सेब चोखो मानुषा गास प्रगट सा ,
\v 16 तोमोरो तांगे धन्यवाद टानमे नोसोटादोसु ,आई मेरो प्राथना के तोमोर ला याद टानींन थाकतोसु |
\v 17 की तमोरो प्रभु यीशु मसीह रो परमेश्वर जून महिमा रो बुआस , तोमोर्ला आफरों पहचान के ज्ञान आई प्यासों रो आत्मा दियेस,
\v 18 आई तोमोरो मोन रो आखी प्यासों फिरो चाइ की तोमोरी जानो की होतिन्रो आरानो रो आशा किया , आई चोखो मानुषा के होतिरो मीरास रो महिमा रो धन केनोस ,
\v 19 आई होतिजरो सामर्थ तामोर गास जून विश्वाश टानदेस , केतेग महानस , होतिजरो शक्ति रो प्रभाव रो होसो काम रो अनुसार
\v 20 जी होतनी मसीह के खोटी की होतिन्ला मोरून का जिवदो ज़ुराइ स्वर्ग रो जगह के आफरों जखाग बिले
\v 21 सेब प्रकार रो प्रधानता , आई अधिकार , आई सामर्थ , आई प्रभुता रो , आई हर एक नाव का आगास , जून न सिर्फ होई इ लोक के पर आछ्तोसया लोक के भी मगसा, बेठाया ;
\v 22 आई सेब कुछ होतिन्रो खुंडी पाड बेजी ; आई होतिन्ला सेब चीज गास सिरोमणि ठहराइदे कलीसिया ला देइदे ,
\v 23 होई होतिन्रो डे स ,आई होतिनरोए परिपूरणता सा जून सेब के सेब कुछ पूरा टानदोस |
\c 2
\p \v 1 आई होतनिये तोमोर ला भी जिवदो जुराईस , जून आफरों अपराध होरी आई पाप होरो कारण मोरी थिए |
\v 2 जिजके तोमोरी पहले होई संसार रो रीती गास , आई आसमान रो अधिकार रो हाकिम अथार्थ होसो आत्मा रो अनुसार हांडते थिए जी इमरी भी आज्ञा नामानेदेस्या के काम खोटतोस |
\v 3 होजके तामोरी भी सेब का सेब पहले आफरों डे रो लालच के द्यारो बितादे थिए , आई डे आई मों रो इच्छा पूरा टानदे थिए , आई अन्य मानुषा रो गान स्वभाव का ऐ रोष रो छेल्दु पेरे थिए |
\v 4 परन्तु परमेश्वरऐ जून दया रो धनिस, आफरों होसो बोडो प्यार रो कारण जिजिएहोतिनी तामोर सी प्यार टानि ,
\v 5 जेत्रे तामोरी अपराध होरो कारण मोरी थिए ते तामोरला मसीह रो साथ जिवदो जुराई (अनुग्रह का ए तोमोरो उधार फिरिस
\v 6 आई मसीह यीशु के होतीं सी साथ चुगीदे , आई स्वर्ग रो जगह के होतिन सी साथ बसाइस
\v 7 की होसो आफरों होसो कृपा ऐ जी मसीह येशु के तामोर गास, आछ्तोसया टाइम के आफरों अनुग्रह रो किछे सीमा नुदो धन देखाई |
\v 8 क्युकी विश्वाश रो द्वारा अनुग्रह ऐ तोमोर रो उधर फिरिदेस ; आई होई तोमोरो बिले का नुआ , वरन परमेश्वर रो दानस ,
\v 9 आई ना कर्म होरो कारण , होयो निफरो चाई की कोई घमण्ड टानेस
\v 10 क्युकी तामोरी होतिनरो जुराईदेसी , आई मसीह यीशु के होसो बोलो कम होरो रो तांगे सृजाइस जासला परमेश्वर ऐ पहले का तामोरो खोटमें रो तांगे तेयार टानिस |
\v 11 होरो कारण याद टानो की तोमोरी जी डे रो रीती का अन्यजाती सी (आई जून मानुषा के हाथ रो ज़ुराउन खतनाऐ खतनासया बोल्देस , होत्नोरी तोमोर्ला खतना नाटानून बोल्देस
\v 12 तोमोरी होसो टाइम मसीह का अलग टानून , आई प्रतिज्ञा रो वाचा होरो भागी निथिये आई आशा हिन् आई इश्वररहित थिए |
\v 13 पर ऐ मसीह येशु ऐ तोमोरी जी पहले दूर थिए , मशी रो पोलाच रो द्वारा नेरान फिरि सो |
\v 14 क्युकी होसो ऐ तामोरो मेलस जुनिए दुइये ला एक टानिदे आई अलग टानदोसया दीवार ला माजर के थियो डोई बेजीदे ,
\v 15 आई आफरों डे के दुश्मन अतार्थ होसो व्यवस्था जिजरो आज्ञा होरी विधि रो रीती गास थियो , मिटाई बेजी की दुइये का आफरों के एक नोउवो मानुष उत्पन टानिदे मेल टानि बेज ,
\v 16 आई क्रूस गास बेर ला नाश टानिदे होतिनरो द्वारा दुइये ला एक डे ज़ुराइदे परमेश्वर सी मिलाव |
\v 17 होतनी आछी दे तोमोरी जी दूर थिए आई होत्नोर ला जून नेर थिए , दुइए ला मेल मिलाप रो सुसमाचार सुनाई |
\v 18 क्युकी होतिजरो द्वारा ताम्बी रो एक आत्मा के पिता रो पहुच थाक्तोस |
\v 19 ते ता ऐ तोमोरी विदेशी आई मुसाफिर नाथकी सो , परन्तु चोखो मानुषा रो साथ स्वदेशी आई परमेश्वर रो घराना रो फिरि सो |
\v 20 आई प्रेरित होरी आई भविष्यवक्ता होरो नीव गास , जिजरो कोना रो जान मसीह यीशु आफुएस , ज़ुराउदेसो |
\v 21 जिज्के सेब रचना एक साथ मिलनमावी प्रभु के एक चोखो मंदिर फिरिन थाकतोस,
\v 22 जिज्के तोमोरी भी आत्मा के द्वारा परमेश्वर रो थाक्नोसया जगह फिरनो रो तांगे एक साथ फिरदेस |
\c 3
\p \v 1 होरो कारण हाऊ पोलुस जून तोमोरी अन्यजाती रो तांगे मसीह यीशु रो बन्दीसु
\v 2 यधि तोमोरिये परमेश्वर रो होसो अनुग्रह रो प्रबंद रो समाचार सुनी , जी तोमोरो तांगे मला देइस ,
\v 3 अतार्थ होई की होसो भेद मुगास प्रकाशन रो द्वारा प्रगट फिरि , जेव हाउ पहले ऐ पूरा पूरा लिखी सु ,
\v 4 जिजला तोमोरी सिखवी दे जानसो की हाउ मसीह रो होसो भेद किन सेग सोम्जादोसू |
\v 5 जी अन्य टाइम के मानुष रो छेल्दु पेरला होयो नोबोली थियो ,जेव की आत्मा रो द्वारा ऐ होतिरो चोखो प्रेरित होरी आई भविष्यवक्ता होर गास प्रगट टानिदेस |
\v 6 अथार्त होई की मसीह यीशु के सुसमाचार रो द्वारा अन्यजाती मानुषा मीरास के साझी ,आई एक ऐ डे रो आई प्रतिज्ञा रो भागी सी |
\v 7 हांउ परमेश्वर रो अनुग्रह रो होसो दान रो अनुसार , जी होतिरो सामर्थ रो प्रभाव रो अनुसार माला देइदेस , होसो सुसमाचार रो सेवा टानदोसया फिरि |
\v 8 मुगास जी सेब चोखो मानुषा माज का लोड़ो का भी लोड़ो सु , होई अनुग्रह फिरि की हाऊ अन्यजाती होरके मसीह रो आगम्य धन रो सुसमाचार सुनाऊ ,
\v 9 आई सेब गास होई बाते प्रकाशित टानु की होसो भेद रो प्रबंध कियास , जून सेब रो सृजनहार परमेश्वर के आगुई का ऐ गुप्त थियो |
\v 10 ताकि ए कलीसिया रो द्वारा , परमेश्वर रो अलग प्रकार रो ज्ञान होसो प्रधानहोरी आई अधिकारी होर गास जून स्वर्ग रो जगह केस , प्रगट टानोसया |
\v 11 होसो सनातन मनसा रो अनुसार जी होतनी तामोरो प्रभु मसीह यीशु के टानि थियो |
\v 12 जिज्के तामोरला होतिज्गास विश्वाश टानमे ला साहस आई बरोसा रो साथ परमेश्वर रो नेर आछ्मे रो अधिकारस |
\v 13 ते टा हाउ विनती टानदोसु की जी क्लेश तोमोरो तांगे फिरेंस , होतिजरो कारण साहस नोसोठाइ यो , क्युकी होतिज्के तोमोरो महिमास |
\v 14 हाऊ होरोऐ कारण ऐ होसो बुआ रो सामने जानू टेकादोसु ,
\v 15 जिज्का स्वर्ग आई पृथ्वी गास, हर एक घराना रो नाव जागते थिए ,
\v 16 16 की होसो आफरों महिमा रो धन रो अनुसार तोमोरला होई धान दियो की तोमोरी आफरों आत्मा का आफरों फितरी मनुष्यत्व रो सामर्थ पाईदे बलवन्त फिरेन नासो ;
\v 17 आई विश्वाश रो द्वारा मसीह तोमोरो जीवा के बोसेस की तोमोरी प्रेम के जड़ पाई दे आई नेव बेजिदे ,
\v 18 सेब चोखो मानुषा रो साथ बोलो बोलो सोमजिनो शक्ति पाँव की होतिज्रो चोड़ाई , आई लम्बाई ,आई उचाई ,आई गहराई केतेगस ,
\v 19 आई मसीह रो होसो प्यार ला जान बोलो की जी ज्ञान का पोरुस की तोमोरी परमेश्वर सेब भरपूरी सेग सेबपूरा फिरो |
\v 20 ssऐ जून होयो सामर्थीस की तामोरो विनती आई समझ का मुलुक बोदी काम खोटी बोलेस , होसो सामर्थ रो अनुसार जी तामोर के काम खोटतोस,
\v 21 कलीसिया के आई मसीह यीशु के होतिनरो महीमा पीढी का पीढ़ी सेग युग युग सेग फिरो चाई आमीन |
\c 4
\p \v 1 ते ता हाऊ जी प्रभु के बंधी सु तोमोर का विनती टानदोसु की जी आरनोरो रो तांगे तोमोरला आराइदे थिए , होतिरो योग्य चाल हांडो,
\v 2 अतार्थ सेब दीनता आई नम्रता रो साथ ,आई धीरज जागीदे प्यार के एक आएक ला सहन टानो ;
\v 3 आई मेल रो बंधन के आत्मा रो एकता जाग्मे रो कोशिश टानो |
\v 4 एक ऐ डेस , आई एके आत्मास, जेव तोमोर ला आराई थियो आफरों आराउन के एक ऐ आशास
\v 5 एक ऐ प्रभुस ,एक ऐ विश्वाश ,एक ऐ बप्तिस्मा |
\v 6 आई सेब रो एक ऐ परमेश्वर आई बुआस , जून सेब गास आई सेब रो बीच के ,आई सेब केस |
\v 7 पर तामोरी माज का हर एक ला मसीह रो दान रो परिमाण ऐ अनुग्रह पोरिदेस |
\v 8 ते ता होसो बोल्दोस ,की होसो उस्टो गास चोडी ,आई ब्न्धुआइ ला बानीदे नि , आई मानुष ला दान देई
\v 9 9 होतिनरो चडनमाइनो का ,आई की पोरदो थियो सिर्फ होईया , की होसो पृथ्वी रो तोली जगह के भी उतरी थियो |
\v 10 आई जी उतरी थियो होसो होसोएआ जून सेब आसमान रो आगाश चडनमाई भी , की सेब कुछ पूरा टानेस |
\v 11 आई होतनी केतेग जों ला भविष्यद्कता ठहराइ दे , आई केतग जोन ला सुसमाचार सूनादेस्या नियुक्त टानिदे ,आई केतेग जोन ला रुनदेसया आई उपदेशक नियुक्त टानिदे देइस |
\v 12 जिजका पवित्र मानुषा सिद्ध फिरो चाई, आई सेवा रो काम खोटो चाई, आई मसीह रो डे उन्नति पाएस |
\v 13 जेत्रे सग की तामोरी सेब का सेब विश्वाश,आई परमेश्वर रो छेल्दु रो पहचान के एक निफिरता , आई एक सिद्ध मानुष निफिरता आई मसीह रो पूरा डील डोल सेग नोबोडीता
\v 14 ताकि तामोरी आउखा ला लोडे छेल्डू पेरे नाथाकी ,जी मानुषा रो ठग विधा आई चुस्त ऐ होतनोरो भ्र्ह्म रो युक्ति होरो , आई उपदेश रो , हर एक बयार ऐ उच्छाऐ, आई जिंचे ना किंचे रिटादेस |
\v 15 परन्तु प्यार के सचाई के हांडेन पो ,सेब बाते के नासी दे होतिनरो मुड़कानस अतार्थ मसीह के बोडीएन नासेव |
\v 16 जिज्का सेब डे हर एक जोड़ रो सहायता ऐ एक साथ मिलनमाइवी दे , आई एक साथ गठनमाइवी होसो प्रभाव रो अनुसार जी हर एक भाग रो परिमाणऐ होतिजके फिरदो स , अपने आप ला बोडादोस ,की होसो प्यार के उन्नति टानीन नासेस |
\v 17 ते ता हाऊ होयो बोल्दोसू ,आई प्रभु के जतादोसू की जेव अन्यजाती मानुषा आफरों मोन रो अनर्थ रो रीती गास हाडदेस ,तोमोरी ऐ का फिरि होयो नाहाडेव् |
\v 18 क्युकी होत्नोर रो बुधि आयारो फिरिदेस आई होतिरो ज्ञान नुनो रो कारण जी होत्नोर केस होत्नोरो मोन काठो रो कारण ऐ होत्नोरी परमेश्वर रो जिंदगी का आलग टानुदो होरिस |
\v 19 आई होत्नोरी सुन्न फिरि दे लुचपन के लागीदेस ,की सेब प्रकार रो गन्दाकाम लालच ऐ खोटो चाई |
\v 20 पर तोमोरिये मसीह रो होयो शिक्षा नापाई दे सो |
\v 21 परन्तु दिमांगे तोमोरिये होतिनरो सुनिदे , आई जेव यीशु के सोचोस , होतिजके सिखाई देबीस |
\v 22 की तोमोरी आउखा रो चल्चन रो मनुष्यत्व ला जी भरमादेसया इच्छा रो अनुसार भ्रष्ट फिरीन नासतोस , गारी बेजो |
\v 23 आई आफरों मोन रो आत्मिक स्वभाव के नोवो फिरेन नासो |
\v 24 आई नोवो मनुषत्व ला लाइयो ,जी परमेश्वर रो अनुसार सोचो रो धार्मिकता ,आई पवित्रता ऐ सृजाईस |
\v 25 ते ता आलको बातानो सोठाइदे सेबे आफरों पड़ोसी ला दिमाग बोलो , क्युकी तामोरोई आपस के एक आएक रो अंग सी
\v 26 रोष ता टानो ,पर पाप माटानेव : बेलाआरेन सेग तोमोरो रोष नाथाक्नो चानो |
\v 27 आई ना शेतान ला मोका दियो
\v 28 चोर खोटतोस्या फिरि चोर नोखोटे ; वरन बोलो काम खोटमें आफरों हाथे महेनत टाने; ते टा की जासला प्रयोजन हएग , होतिन्ला देमें होतिन गाछे की की हूं |
\v 29 किछे गन्दा बाते तोमोरो खाका निकिल्नो चानो , पर जरूरत रो अनुसार होसोए जी उन्नति तो तांगे ठीक सा , ताकि होतिजिये सुन्देस्या गास अनुग्रह फिरेस |
\v 30 30 आई परमेश्वर रो चोखो आत्मा ला हेरान माटानेव् ,जास का तोमोर गास छुटकारा रो द्यारो रो तांगे छाप देइदेस |
\v 31 31 सेब प्रकार रो कोडुओ आई प्रकोप आई रोष , आई कलह आई निन्दा सेब दुश्मनी समेत तोमोर का दूर टानेव् |
\v 32 आई एक आएक गास दया ,आई करुना हुनो चानो , आई जेव परमेश्वर ऐ मसीह के तोमोरो अपराध माफ़ टानिस , होतेवऐ तोमोरी भी एक आएक रो अपराध होरला माफ़ टानो |
\c 5
\p \v 1 ते टा चाने जाताग पेरो नाइ परमेश्वर रो सदृश फिरो |
\v 2 आई प्रेम के हाड़ो ; जेव मसीह ऐ भी तोमोर सी प्यार टानी , आई तामोरो तांगे अपने आप ला सुख रो तांगे परमेश्वर रो आउखा भेट टानी दे बलिदान टानीदे |
\v 3 आई जेव चोखो मानुषा रो योग्यस ,होतेव तोमोर के मारेविचार ,आई किछे भी प्रकार रो अशुद काम ,या लालच रो चर्चा निफिरनो चानो |
\v 4 आई ना नालाजेनो,ना मुड़ता रो बाते , ना ठटा रो , क्युकी होई बाते बोलो नुदो , वरन धन्यवाद ऐ सुनेव |
\v 5 क्युकी तोमोरी होई जन्देसो, की व्यभीचारी,या अशुद जोन,या लालची मानुष रो , जून मूर्ति पूजतेसिया रो बराबरस , मसीह आई परमेश्वर रो राज्य के मीरास नुदो |
\v 6 कुन तोमोर ला फालतू बाते रो तांगे दोखा नेदेनो चानो , क्युकी होई काम रो कारण प्र्मव्श्वर रो रोष आज्ञा नामानादेस्य्या गास भटकनमिदोस |
\v 7 होरो तांगे तोमोरी होत्नोर रो सहभागी निफिरेव |
\v 8 क्युकी तोमोरी टा पहले आन्यारो थिए परन्तु ऐ प्रभु के प्यासोंसो ,ते ता प्यासों रो संतान रो नाइ हाडो |
\v 9 क्युकी प्यासों रो फोल सेब रो भलाई ,आई धार्मिकता ,आई सोचोस |
\v 10 आई होई पोरखया की प्रभु ला की बादोस ?
\v 11 आई अन्यारो रो किछे फोल नुदो काम के सहभागी निफिरे , वरन होतिज्गास उलाहना दियो |
\v 12 क्युकी होतिनरो गुप्त काम रो चर्चा भी सोरोम रो बातेस
\v 13 पर जेतेग काम गास उलाहाना देदेसी होसो सेब प्यासों ऐ प्रगट फिरदोस ,क्युकी जून सेब कुछ ला प्रगत टानदोस ,होसो प्यासोंस |
\v 14 होरो कारण ऐ होसो बोलदोस ,हे सुतेस्या चीताव आई मुर्दा होरका जिवदो फिर ; ते मसीह रो ज्योति ताउगास चमकेस |
\v 15 ते टा ध्यान ऐ साव , की क्यों चाल हाडदेसों ; निरबुधि होरो नाइ नुआ पर बुधिमान होरो नाइ हांडो |
\v 16 आई अवसर ला बहुमोल सोमजियो ,क्युकी द्यारो मारेस |
\v 17 होरो कारन निरबुधि निफिरो पर ध्यान ऐ सोम्जियो ,की प्रभु रो इच्छा कियास ?
\v 18 ते दाखरस ऐ मतवाला निफिरो ,क्युकी होजी लुचपन फिरदोस ,पर आत्मा ऐ परिपूर्ण फिरेन नासो |
\v 19 आई आपस के भजन आई स्तुतिगान आई आत्मिक गेत लाएँन थाको ,आई आफरों आफरों मोन के प्रभु गाछे लाएंन आई कीर्तन टानेंन थाको |
\v 20 आई द्यारो सेब बाते रो तांगे तामोरो प्रभु यीशु मसीह रो नाव ऐ परमेश्वर बुआ रो धन्यवाद टानींन थाको |
\v 21 आई मसीह रो डोरे एक आएक रो अधीन थाको |
\v 22 हे देऐनि पेरे ,आफरों आफरों पूसआ रो होयो अधीन थाको ,जेव प्रभु रे सो |
\v 23 क्युकी पूसआ देऐन रो मुडकानस जेव की मसीह कलीसिया रो मुडकानस , आई तोमोरिये डे रो उधारकर्ता सो |
\v 24 पर जेव कलीसिया मसीह रो अधीनस ,होतेव ऐ देऐनि पेरे भी सेब बाते के आफरों पूसआ रो अधीन थाको |
\v 25 हे पूसआ होरी ,आफरों आफरों देऐनि पेरसी प्यार जागो ,जेव मसीह ऐ भी कलीसिया सी प्यार जागी दे आपने आप ला होतिरो तांगे देइदे |
\v 26 की होतीला वचन रो द्वारा पानी के दोविदे शुध टानि दे चोखो जुराव |
\v 27 आई होतीला होयो तेजस्वी कलीसिया जुराई दे आफरों मास खड़ा जुराए, जिजके ना कलक ,ना झुररी,ना किछे होयो चीज हनो चानो ,वरन चोखो आई निर्दोष हुनो चानो |
\v 28 होयो उचितस ,की पूसआ आफरों आफरों देऐन सी प्यार जगदोस,होसो अपने आप सी प्यार जाग्दोस |
\v 29 क्युकी कुने ऐ कादूए भी आफरों डे सी दुश्मनी नाजगी वरन होतिजरो पालन पोषण टानदोस , जेव मसीह भी कलीसिया सी टानदोस |
\v 30 होरो तांगे की तामोरी होतिनरो डे रो अंग सी |
\v 31 होरो कारण मानुषा आमा बुआ ला सो ठाइदे आफरों देंऐन सी मिलन्मावी थाकेस , आई होतेन दुई एक तन फिरि थाकेस |
\v 32 होई भेद ता बोडोस ,पर हाऊ मसीह सी कलीसिया रो बारे बोलेन सु |
\v 33 पर तोमोर माज का हर एक आफरों देऐन सी आफरों जेवऐ प्यार जागेव , आई देऐन भी आफरों पूसआ रो डोर मानाय |
\c 6
\p \v 1 हे छेल्डू पेरे, प्रभु के आफरों आमा बुआ रो बातेसुन्देस्या फिरो , क्युकी होई बोलोस | होई बोलोस |
\v 2 आफरों आमा आई बुआ रो इज़त टान ( होई पहला आज्ञास , जिज्रो साथं प्रतिज्ञाबीस |
\v 3 की तेरो भला हु , आई तू धरती गास मुलुक दयार जिवदो थाकसे |
\v 4 आई हे छेल्डूपरेसया होरी आफरों छेल्डू पेर ला रोष निदिलाइयो परन्तु प्रभु रो शिक्षा , आई चेतावनी दियेन पो , होत्नोरो पालन पोषण टानो |
\v 5 हे खाट होरी , जून मानुषा डे रो अनुसार तोमोरो मालिक्स, आफरों मोन रो सिधाई ऐ डोरिन, आई कामेन पो , जेव मसीह रो , होतेव वे होतनोरो आज्ञा ला भी मानाव |
\v 6 आई मानुषा ला खुश टानदेसया नाई देखामे रो तांगे सेवा माटानेव, पर मसीह रो दास होरो नाई मोन ऐ परमेश्वर रो इच्छा ऐ हाड़ो |
\v 7 मानुषा रो नुआ ,मतलब प्रभु रो इच्छा जानिदे आफरों इच्छाऐ खोटो |
\v 8 क्यों बोलता तोमोरी जान्देसो, जून कुन जेव बोलो काम खोटता , चाहे दास हु , चाहे स्वतन्त्रता ; प्रभु का होयो ऐ पाएस |
\v 9 आई हे मालिक होरी , तोमोरी भी धमकी सोठाआईदे होत्नोर सी होयो ऐ व्यवहार टानो , क्युकी जांदे सो आ , की होत्नोर सी तेरो स्वामी स्वर्ग केस ,आई होसो कासे रो पक्ष नातान्डोस |
\v 10 निदान , प्रभु के आई होतिनरो शक्ति के बलवन्त फिरो |
\v 11 परमेश्वर रो सेब हतियार बानो ; की तोमोरी शेतान रो युक्ति होरो सामने उजो फिरि बोलो |
\v 12 क्यों बोलता तामोरो होई युद्ध , पोलाच आई मासाउ ऐ नुआ , परन्तु प्रधान आई अधिकारी होर का , आई होई संसार रो अन्यारो के हाकिम होरका , आई होसो दुष्टा रो आत्मिक सेना होर्कास जून आकाश केस |
\v 13 होरो तांगे परमेश्वर रो सेब हथियार बानो , की तोमोरी मारे द्यारो के काम आछी बोलेस ,आई सेब कुछ पूरा टानिदे सिथर थाको चाइ |
\v 14 ते सचाई ऐ आफरों टेर कसाईदे , आई धर्म रो जिलम लावी दे |
\v 15 आई खुडी के मेल रो सुसमाचार रो तयारी रो चीदरी लावीदे |
\v 16 आई होत्नोरी सेब रो साथ विश्वाश रो डाल गीनविदे सिथर थाको जिज्का तोमोरी होसो दुष्ट रो सेब जोल्दोस्या तीर ला हिसाई बोलो |
\v 17 आई उधार रो टोफी , आई आत्मा रो तलवार जी परमेश्वर रो वचनस मागो |
\v 18 आई हर टाइम आई हर प्रकार ऐ आत्मा के प्राथना, आई विनती टानेंन थाको , आई होरो तांगे चीताएन थाको ,की सेब चोखो मानुषा रो तांगे द्यारो विनती टानेन थाको |
\v 19 आई मेरो तांगे भी , माला बोल्दी बिरे होयो प्रबल वचन दिए , की हिम्मत ऐ सुसमाचार रो भेद बोली बोलू जिजरो तांगे हाऊ जंजीर ऐ जकड़ाइ दे राजदूत सु |
\v 20 आई होई भी की हांउ होतिनरो बारे के जेव माला चाई हिम्मत ऐ बोलू |
\v 21 आई तुखिकुस जुन बोलो भाई आई प्रभु के विश्वाशयोग्य सेवा टानदोसयास तोमोर ला सेब बाते बोलेस , की तोमोरी भी मेरो हालोत जानो की हाऊ क्यो थाकतोसु |
\v 22 होतिन्ला मेइय तोमोर गाछे होरो ताइये बेजीस , की तोमोरी मेरो हालोत जानो , आई होत्नोरी तोमोरो मोन होरला शांति दियेस |
\v 23 परमेश्वर बुआ आई प्रभु यीशु मसीह रो बिले का भाई होरला शांति आई विश्वाश रो साथ प्यार पोरेन थाको चाइ |
\v 24 जुन तामोरो प्रभु मसीह सी सोचचो प्यार जाग्देस, होत्नोरी सेब गास अनुग्रह फिरेन थाको चाई |
