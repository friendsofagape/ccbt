\id JHN - Kinnauri Bible
\ide UTF-8
\rem Copyright Information: Creative Commons Attribution-ShareAlike 40 License
\h युहन्ना
\toc1 युहन्ना रो सुसमाचार
\toc2 युहन्ना
\mt1 John
\mt1 युहन्ना
\c 1
\p
\v 1 शुरू के वचन थीओ ,आई वचन परमेश्वर के सी थीओ ,आई वचन परमेश्वर थीओ |
\v 2 होइए शुरू के परमेश्वर रो साथ थीओ |
\v 3 सेब होतिसका पैदा फिरी ,आई जी भि पैदा फिरी ,होतिसका कीछे होतिस्रो बिना पैदा निफिरी |
\v 4 होतिसके जीवन थीओ ,आई होसो जीवन मंशा ला प्यान्शो थीओ |
\v 5 आई प्यान्शो अयांरो के चिल्कधो ,पर अयांरो ए होतिन्ला नो मोनायी |
\v 6 परमेश्वर रो बिले का बेज़िंधे एक मानुष अछि जास्रो नाओ युहन्न्ना थीओ
\v 7 होसो अछि ताकि होसो प्यान्शो रो गवाही फिरता , कि सेब होतिन्रो कारन बिश्वास टांधे
\v 8 होसो अपुए ता प्यान्शो निथीओ , पर ते अछि ताकि होसो प्यान्शो रो गवाही फिर्मे
\v 9 होसो सोचो प्यान्शो जी एक एक मानुषा ला प्यान्शो टान्धो ,संसार के अछ्धो सया थीयो
\v 10 होसो संसार के थीओ ,आई संसार होतिसका पैदा फिरी ,आई संसार ए होतिन्ला नोरोवी
\v 11 होसो सोसो सया गाछे आछि आई होतिनला अप्रो सा ए नामानाई
\v 12 पर जून कुनिये भि होतिन्ला अपनाई ,होतिनीये होतेनला परमेश्वर रो चिग्झा फिर्नो रो हक देई , मतलब होतिन्होरला ज़ो होतिन्रो नाओ के बिश्वास टांधे सा ला
\v 13 होनोरी न ता पोलाच का , न डे रो इच्छा ए ,न मानुष रो ईछाए ,मगर परमेश्वर का पैदा फिरीस
\v 14 आई वचन डेसया फिरि, आई अनुग्रह आई सचाईए बोरविदे तामोरो माजार के बोसवी ,आई तामोरिये होतिन्रो होयो महिमा देखि , जेव बुआ रो एक्लोता रो महिमा
\v 15 युहन्ना ए होतिन्रो बारे गवाही टोखयानदे आई बोलि ,''होई होसोए जस्रो बारे माइये बोलि ,'होसो की जून मेरो पीछाये का आछेन्स होसो मुका बोडोस , क्यों ब्बोलता होसो मुका आउखा थीओ
\v 16 क्यूंकि होतिस्रो सेबका पूरा माझ का अमोरिये सेबे ए ला पोरी ,मतलब किरपा गाश किरपा
\v 17 क्यूंकि नियम मूसा बिले का देई ,मगर किरपा आई सोचो ता यीशु मसीह बिले का पोछी
\v 18 परमेश्वरे ला कुनेये काधू नेदेखि : एकलोता छेल्डू जून बुआ रो मोठ्ले बेशी ,होतिनिये होतिन्ला प्रोकोट टानी
\v 19 युहन्ना रो गवाही होई : जेतरे यहुदिहोरिये युहन्ना गाशे यरुशलम का पंडिता ला आई लेवी होरिला पुछमे बेजी , ''तु कुन ? ''
\v 20 ते होतिनिये होई मानायाई -आई मना नाटनी ,बल्कि मानई की ,''हाँऊ मसीह नून्धो सु ''
\v 21 ते होनोरिये होतिन्ला पूछी ,''ते फिरि तू कुन?''किया तू एलियाह या ? होतिनी बोली , हाँऊ नून्धो ; ते किया तू होसो भविष्यबोल्दोस्य्या या ?''होतिनिये ज़ोबाब देई की ,नुआ
\v 22 ते होतिन्होरिये होतिन्ला पूछी ,''ते तु कुनसे ? ताकि अमोर्ही आफरों बेज्देस्य्या ला ज़ोबाब दिए तु अफरो बारे के कि बोल्दोसे ?
\v 23 होतिनिये बोलि जेव यशायाह भविष्यबोल्दोस्य्या ए बोलीस ,हाँऊ जंगल के एक आरादोसया रो काद सु , की तोमोरी बागवान रो बात सीधा टानो
\v 24 होनोरी फरिसिहोर्रो बिलाएँ का भेजुन थीए
\v 25 होनोरिये होतिनका होई प्रश्न पूछी , ''अगर तु मसीह नुता ,आई ना एलियाह आई न होसो भविष्यबोल्दोस्य्या नुता ,ते बी बपतिस्मा (पानी के ढूबानो )क्यूँ देनदोसे ?''
\v 26 युहन्ना ए होतिन्होरला ज़ोबाब देई ,''की हाँऊ ता पानि रो बपतिस्मा देंधोसु ,पर तुम्होररो माजार के एक मानुष ऊजोओस ,जसला तुम्होरी नाज़न्धे
\v 27 मतलब मेरो पीछू अस्धो सयास , जस्रो चिन्दरी रो तस्मा खोल्यामे रो लायक बी हावू नूदो सु
\v 28 होई बाते यरदन रो पार बेतिनियाह के फिरी , जिन युहन्ना बप्तिस्मा देंधो थीओ
\v 29 आएक दयार होतीनिये यीशु ला अफरो बिलाए आछेन देखिदे बोलि , शाव , होई परमेश्वर रो खाचस , जून संसार रो पाप चुँगी नीदोस
\v 30 होई होसोऐस , जस्रो बारे मएइए बोलि थियो , की एक पूसामानुष मेरो पिंछे आछेंस , जून मुका बोडोस , क्यों बोलता होसो मुका आउखा थीयो
\v 31 आई हाँऊ भि होतिन्ला नोरोइंधो थीओ ,पर हाँऊ ते पानी रो बपतिस्मा देयेन अछेन ताकि होसो इस्रायल गाश प्रकट फीरेस ''
\v 32 आई युहन्ना ए होई बोलिंधे साक्षी देई :''मइए आसमान का आत्मा ला कबूतर रो गान उतरेन पो शाई आई होसो होतिन्गाश बेसी
\v 33 आई हाँऊ ता होतिन्ला नोरोइधो थीओ ,पर जुनिए माला पानि रो बपतिस्मा देणनो बेज़ी ,होतिनिये माला बोलि ,'जास गाश तु आत्मा ला उतरेन आई बेसी शाए ,पवित्र आत्मा रो बप्तिस्मा देंधोस्या होसोए'
\v 34 मेंईए शाई आई गवाही देई कि होसोए परमेश्वर रो छेल्डू ''
\v 35 आईक देयर फिरि युहन्ना सी हितिन रो चेलाहोरी माझ का दुई जोंन उजो थीये
\v 36 आई होतिनिये यीशु ला नाशेंन शाईन्धे बोलि ,''शाओ , होई परमेश्वर रो खाच स ''
\v 37 आई दुइये चेला होतिला शुनिंधे येहशु रो पीछाए फिरी
\v 38 यीशु ए शुरिंधे होतिन्होरला पीछाए आछेन देखि आई होतिन्होरला बोली ,'' तुम्होरी कासला लोरीयेन्न सो ?'' होतिन्होरिये होतिन्ला बोलि ,''हे गुरूजी ,तु किन थाग्धो ?''होतिनिये होतेंला बोलि ,''आछाता ते देक्सो
\v 39 ''ते होतेनहोरिये अछिंदे शाई कि होसो किन थाग्धो , आई होतादु ए होतिन् सी थाकी ,क्यूंकि ब्यालथान के लगभग चार बज़ेइ थीओ
\v 40 जुनिहोरिये युहन्ना रो बाते शुनि आई यीशु रो पीछाए नशी होसो दुई माझ का एक शमोन पतरस रो बाई अन्द्रियास थीओ
\v 41 होतिनिये पोएले अपरो खास बाई शमोन ला बेट्वी होतिन्ला बोलि ,''अम्होर्ला मसीह मतलब ख्रीष्ट पोरी ''
\v 42 आई होतिनिये होतेन होर्ला यीशु रो नेर आनी ,यीशु ए होंजगाश नज़र टानिंधे बोलि ,''तु युहन्ना रो छेल्दु शमोन से :तु केफा ,मतलब पतरस बोलिसा ''
\v 43 आएक देयर तादु यीशु ए गालील के नाश्नो रो फेसला टानी ,आई फिलिप्पुस ला बेठवि होतीला बोलि ,''मेरो पीछाए हानड ''
\v 44 फिलिप्पुस ता अन्द्रियास आई पतरस रो देश रो बेतसेदा रो थाक्दो सा थिओ
\v 45 फिलिपुसे नात्नैल ला बेठ्वी होतिन्ला बोलि ,''जस्रो बारे के मूसा ए नियम के आई बविस्य बोल्दो सा होरिये भि चेमाई ,होसो तमोर्ला पोरी ,होसो युसूफ रो छेल्डू ,नासरत रो यीशु स ''
\v 46 आई नतनैल ए होतिन्ला बोलि ,''कि नास्रत का की चीज़ बी बोलो निकली बोल्दोआ ? ''फ़िलिपुस ए होतिन्ला बोलि ,''नासिणदे शऊणगे ''
\v 47 यीशु ए नात्नैल ला आपु बिले आछेन शाइंधे होतिन्रो बारे के बोलि ,''शाओ ,असली एक इसरायली जासके किछे कपट नूदो ''
\v 48 नतनैल ए होतिन ला बोली ,''तु मला क्यो ज़न्धो ?'' यीशु ए होतीला ज़वाब देयी बोलि ,''ईजका पोएले कि ताउन्ला फ़िलिपुस ए अराई ,जेतरे तु अंजीर रो बोट पाड थीओ ,मेइए ताअऊला देखि थियो ''
\v 49 नतनएल ए होतिन्ला ज़वाब देई ,'' गुरु तु परमेश्वर रो छेल्डू से ,तु ईसरयाल रो महाराजा से ''
\v 50 यीशु ए होतिन्ला ज़वाब देयी बोलि , ''मईए जी ताउन्ला बोलि कि माएइए ताउन्ला अंजीर रो बोट पाड़ देखि ,किया तु होज्रो तायें विस्वास टानदोंआ ? तु इज्का भि बोडो-बोडो काम देखसे ''
\v 51 होनिये फिरी बोलि ,'' हाँऊ तुम्होरला सोचो सोचो बोलेन्सु कि तुम्होरी स्वर्ग ला उगारिविधे आई परमेश्वर रो स्वर्गदूताहोरी ला मानुष रो छेल्डू गाश ,तोल आछेंन आई आगाश चोडेनमाएइएन शांदे ''
\c 2
\p \v 1 त्रों दयार का गालील रो काना के एक दाचो थीओ ,यीशु रो अमा होन्चे थी|
\v 2 यीशु आई होनरो चेला होरी भि दाचो के आराई थीएए|
\v 3 जेतरे दाख रो पानी घोटी ,ते यीशु रो अम ए होतिन्ला बोलि ,''ह्तोइन्होर्र गाशे दाखरस नूदो '|'
\v 4 ते यीशु ए होतेसला बोलि ,'' ए देन ,मेरो ताउंसी कि काम ?मेरो समय ईमरी नाछी '' |
\v 5 होनरो अमाए नुकुरा ला बोलि ,''जी कुछ होई तुम्होरला बोलेस ,होसोए खोटो ''
\v 6 होतिंचे यहूदीहोररो चोखो कोर्नो रो प्रथा रो हिसाब ए जान रो छो लोटकू ज़ागी थीओ हरएक के लगभग त्रोंन भीशे दोष या चार भीशे अछ्दो थीओ
\v 7 यीशु ए होतिन्होरला बोलि ,''लोत्कू ला पानी ए बोराव '' आई होतिन्होरी ए लोटकू ला बोरी बोराई
\v 8 ते होनिये होतिन्होरला बोलि ,''ए दोमरीच गरिंधे भोज रो प्रधान गासे नीओ '' आई होतिन्होरिये नी
\v 9 जेतरे भोज रो प्रधान ए होसो पानी पी जी दाख रो पानी फिरी थीओ ,आई नाज़न्धो थीओ कि होसो किन का अछि -पर जून नुकुरा ए पानी गारी थीओ होतिन्होरी जंधे थीए -ते भोज रो प्रधाने लारो ला अराई ,
\v 10 आई होतिन्ला बोलि ,'' हरेक मानुष पोएले बोलो दाखरस देंदो ,आई जेतरे मंशा पींधे जईन्धे ,ते मारे देंदे ताईए ता बोलो दाखरस ईमरी सेग ज़ागी नि ''
\v 11 गालील रो काना के यीशु ए अप्रो नाभिनोखी निशान्होररो शुरुआत होयो कोरिंधे अप्रो महिमा प्रकट टानी ,आई होतिन्रो चेला होरिये होतिनके विश्वास टानी
\v 12 होतिज़ माझ का यीशु ,होनरो अमा ,होनरो बाई होरी, आई होनरो चेलाहोरी कफरनहूम ठुरी आई होतिंचे कुछ दयार थकी
\v 13 यहुदिहोर्रो फसह रो त्यौहार नेर थीओ ,आई यीशु येरूशलेम नशी
\v 14 आई मंदिर के होने ज़ो ,मोल्ज़ेबेरे ,आई कोंयी बिकिन्धेस्या आई रुपया कोलामान्धेस्या बेशीनधे पाई
\v 15 आई बोल्टो रो एक चाबुक जुराई ,आई होसो सेबला मोल्ज़ेबेरे आई ज़ो रो साथ मंदिर का बाए गारी ,आई रुपया कोल्म्यधोस्य रो पेसा बिखेराई आई बेंचा ला पोल्टाई
\v 16 आई कबूतर बिकिन्धेस्य ला बोलि;होनोरला इंचे का नीओ :मेरो बुआ रो गोर ला व्यापार रो गोर नुज़ुराओ
\v 17 ते होतिन्रो चेला होर्ला कोलंग असी कि होई चेमाइंधे ,तेरो गोरे रो घुन खान्धो
\v 18 होतिचके यहुदिहोरिये होतिनसी बताई ,तु जी होई खोटेन ते अम्होर्ला कुंस्या निशान देखाएन ?
\v 19 यीशु ए होतिन्होरला ज़बाब देई;कि होई मंदिर ला शराव ,आई त्रों दयार के हाँऊ होसला खड़ा टान्धो
\v 20 यहुदिहोरिये बोलि;होई मंदिर ला टुअमे ला दुईबिशे छो बोराश लागी ?
\v 21 परन्तु होने अप्रो डे रो मंदिर के बारे के बोलि थीओ
\v 22 ते जेतरे होई मोरदो का जी ते होतिन्रो चेला होर्ला कोलंग असी थीओ कि होने होई बोलि थीओ,आई होतिन्होरिये पवित्रशासतर आई होसो वाचंरो जी यीशु ए बोलि थीओ,अहसास टानी
\v 23 जेतरे होसो येरूशलेम के फसह रो टेम के त्यौहार के थीओ ,ते सबे होसो निशाना ला जी होसो देखान्दो थीओ शाइंधे होतिन्रो नाओ के विशवास टानी
\v 24 परतु तेषु आपला होतिन्होररो भरोसाए नाज़गी,क्युकी होसो सेबला ज़न्दो थीओ
\v 25 आई होनला पोएले का ही योजना निथीओ ,कि मानुष रो बारे कुन गवाही दीएस ,क्युकी होसो अपुए ज़न्दो थीओ ,कि मानुष रो जिवा के कि ?
\c 3
\p \v 1 फरीसी माज का निकेदेमुस नाओ रो एक मानुष थीओ जून युहुदिहोररो सरदार थीओ 
\v 2 होतिनिये रात के यीशु गाछे नाशींधे होतिन्ला बोलि,अमहोरी जांदे ,कि तु परमेश्वर रो होतिनिये रात के यीशु गाछे नाशींधे होतिन्ला बोलि,अमहोरी जांदे ,कि तु परमेश्वर रो 
\v 3 यीशु ए होतिन्ला ज़ोबाब देई; कि हाँऊ ताउंसी सोचो सोचो बोलसु, अगर कुन नया सिरा का नोजोरमता ते परमेश्वर रो राज्य ला नेदेख्दो 
\v 4 नीकेदेमुसे होतिन ला बोलि ,बुडो मानुष क्यों जोरमी बोल्दो? कि होसो अप्रो अमा रो गोरोब का दुबारा जोनोम मांगी बोल्दोआ ?
\v 5 यीशु ए ज़बाब देई ,कि हाँऊ तुम्होरसी सोचो सोचो बोलसु ;जेतरे सेग कुन मानुष पानी आई आत्मा रो का नोजोरमता ते होसो परमेश्वर रो राज्य के नासी नोबोल्दो 
\v 6 जि डॆ का ज़ोरमी होसो डे ,आई जी आत्मा का ज़ोरमी होसो आत्मा स 
\v 7 निबिशादीओ कि माईये तुम्होरला बोलि, ' होई ज़रूरी कि तु नोवो ज़नोम मागे 
\v 8 बागुर जिन्चे चान्दो होतिन्चे नाशदो आई तु होतिजरो आवाज़ शुन्दो ,मगर होई नाज़न्दो कि होसो किन्चे का अस्स्दो आई किन्चे ला ठुरदो, हरेक मानुष जून आत्मा का जोंम्दो होसो होयोएस ''
\v 9 नीकेदेमुसे ज़ोबाब देईनदे होतिन्ला बोलि ,''होई सेब क्यो फिरदोस ?''
\v 10 यीशु ए ज़ोबाब देईनदे होतिन्ला बोलि ,''कि तु इसरायली होरो गुरु नून्दोआ,ते भि होसो बाते ला नोसोम्झिएंन ?''
\v 11 हाँऊ तुम्होरला सोचो सोचो बोलेन्सू कि जी आमे जान्दे होसोए बोलदे,आई जी अमोरिये शाई होतिस्रो गवाही देंदे ,आई तुम्होरी अम्होररो गवाही नोमोनादे 
\v 12 जेतरे माएइए तुम्होरसी होई धोरती रो बाते बोलि ते तुम्होरिये विश्वास नाटनदे , आगर हाँऊ तुम्होरला सवर्ग रो बाते बोलता ते तुम्होरी किन्चे का विश्वास टाणदे ?
\v 13 आई कुने सवर्ग के नोचोड़ी ,केवल होसो जी सवर्ग का तोल आछि ,मोतलब मानुष रो छेल्डू 
\v 14 आई ज्यो मूसा ए ज़गल के सांप ला आगाश चुँगी , होत्योए होई ज़रूरी कि मानुष रो छेल्डू ला बी आगाश चुन्गनो चानो 
\v 15 कि जून कुन भि विश्वास टानता होसो होतिज के सोदा रो ज़िन्दगी पाएस 
\v 16 ''क्युकी परमेश्वरे संसार का होयो बेदान टानी कि होतिनिये अप्रो एकलोता छेल्डू देई ,कि जून कुन भि होतिन्गास विश्वास टानता होसो नाश निफिरेस ,पर सोदा रो ज़िन्दगी पाएस 
\v 17 क्युकी परमेश्वरे अप्रो छेल्डू ला संसार के होज्रो ताएँ नेबेज़ी की संसार ला गोलोत ठेरानो रो ताएँ ,मगर होई कि संसार होतिन्रो दवारा मुक्ति पायेस 
\v 18 जी होतिनके विश्वास तानेस होसो दोषी नेठेराई  जुनिए विशवास नाटानी होसो गोलोत ठेराई ,क्युकी होतिनिये परमेश्वर रो एकलोता पुतु रो विशवास नाटानी
\v 19 आई दोष होई कि ज्योति ज़ोगत के अस्सी ,पर मंशा ए ज्योति का बोदी अयांरो ला देमान टानी ,क्युकी होतिन्होररो काम मारे थीओ 
\v 20 क्युकी हरेक मानुष जून गोलोत खोटदो ,ज्योति सी दुश्मनाई टानदो ,आई परकाश के नास्दो कि कही होतिन्रो गोलोत काम प्रोकोट ता निफिरा 
\v 21 मगर जून सोचो बात के हाड्धो ज्योति गाशे अस्स्दो ,जुनका होई प्रोकोट फिरदो कि होतिन्रो काम परमेश्वर रो तरफ का खोटी ''
\v 22 होई बाता रो बाद यीशु आई होतिन्रो चेलाहोरी यहूदिया रो प्रदेश के असी,आई होई होन्चे होतिन्होररो साथ थाकिंदे बपतिस्मा देन्दो थीओ 
\v 23 युहन्ना भि शालेम रो नेर एनोन के बप्तिस्मा देंदो थीओ ,क्युकी होतिंचे पानी बोदी थीओ,आई मंशा बप्तिस्मा मागदे थीए 
\v 24 क्युकी युहन्ना होसो टेम सग जेल के नेब्ज़ी थीओ
\v 25 रीति रो बारे विवाद फिरीते युहन्ना रो चेला होररो कुंता यहूदी रो साथ शुध कोर्नो रो 
\v 26 आई होतिन्होरी युहन्ना गाशे अससिंदे होतिंसी बोलि ,''गुरु ,होसो जून यरदन नदी रो होन्चे पार तेरो साथ थीओ ,आई जस्रो तेइए गवाही देई ,शाओ होसो बप्तिस्मा दीएन ,आई सबे मंशा होतिन्गाशे असेंन ''
\v 27 युहन्ना ए ज़वाब देंदे बोलि ,'' जेतरे सेग मानुष ला स्वर्ग का नेदेंदे तेतरे सेग होसो केछे प्राप्त नोकोरदो
\v 28 तुम्होरी सेब मेरो गवाही देंदे ,कि मएइये बोलि थीओ ,'हाँऊ मसीह नूनदो ,मगर होतिन्रो आउन्खा बेज़िसू '
\v 29 लारो होसो जस्रो लारी ,पर लारो रो दोस्त जी उजिंदे होतिन्रो शुन्दो ,लारो रो आवाज़ शुनिंदे बन बंध खुश फिरदो  आई होत्योये मेरो होई ख़ुशी पूरा फिरी 
\v 30 ज़रूरी होई कि होसो बोदिंदे आई हाँऊ काम फिरू 
\v 31 ''जी आगाश का असदो होसो सबका बढकर ; जी होई धरती होसो धरती का आई धरती रो बाते कोरदो होसो जी स्वर्ग का असदो सेबका बोडो 
\v 32 जी केछे होतिनिये शाई आई शुनिदे होसो होतिन्रो ए गवाही देंदो ,ते कुने मानुष होतिन्रो गवाही ग्रहण नाटनदो 
\v 33 असे होतिन्रो गवाही ग्रहण टानी होतिनिये होसो बाते के स्टेम्प बेज़िकी परमेश्वर सोचो 
\v 34 क्युकी जासे परमेश्वरे बेजी होसो परमेश्वर रो बाते कोरदो ,क्युकी होसो बगेर किसी नाप रो बिना आत्मा देंदो 
\v 35 बुआ पुतु ला देमान टानदो ,आई होतिनिये होतिन्रो हाथ सेब देई 
\v 36 जी पुतु गाश विशवास टानदो अनंत जीवन होतिनरो,पर जी पुतु ला नामान्यान्दो जीवन नेदेख्दो ,पर परमेश्वर रो गुस्सा होतिन्गाश फिरदो ''
\c 4
\p \v 1 फिरि जेतरे प्रभु ला पोता चोली की फरिसिहोरिये शुनि की यीशु युहन्ना का बोदी चेला ज़ुर्यन्दो आई बप्तिस्मा देन्दो 
\v 2 ते भी यीशु नुआ बल्कि होतिन रो चेला होरी बप्तिस्मा दीएन थीए 
\v 3 ते होसो यहूदिया ला शोठाइनदे फिरि गालील के नाशी
\v 4 आई होंला सामरिया गाशे का नाशनो फिरि
\v 5 ते होसो सामरिया रो सूखार नाव रो एक नोगर के आछि ,जी होसो भूमि गाछेस जसला याकुब ऐ अप्रो चेल्डू युसूफ ला देई थीओ;
\v 6 आई याकूब रो कुआं होतिंचे थीओ  ज्यो सफ़र का शादुवीदे यीशु कुआंग गाछे होयोइए बेशी थीओ होतेरे टेम लगभग बारह बजे थीओ 
\v 7 होतीस माझ का एक सामरी देन पानी बोरयामे आछी  यीशु ऐ होतेसला बोली ,' मला पानी पीआओ''
\v 8 क्युकी होतिन्रो चेला होरी खाऊ लोइमे ला नोगोर के नाशी थीए 
\v 9 ते होसो सामरी देन ऐ होतिन्ला बोली, ''होई की बाते की तू यहूदी हूवी भी ,मुका पानी मागेंन से ? हाँउ ता सामरी देंन सु  '' यहूदी मानुसा ता सामरी होर सी कीछे बी रिश्ता नाज़गादे 
\v 10 यीशु ऐ ज़बाब दियेन्न पो होतेसला बोली, ''अगर तू परमेश्वर रो वरदान ला जान्दी आई होई भी की होसो कुनस जून ताऊनला बोलेन ,'मला पानी पीआओ ,'ते तू होतिनका माग्दी ,आई होसो ताउन्ला ज़िन्दगी रो पानी देन्दो''
\v 11 देन ऐ होतिनला बोली, '' श्रीमान ,तांउ गासे पानी बोर्यामे कीछे नाइ ,आई कुआंग भी गहरास ,ते तांउ गासे होसो ज़िन्दगी रो पानी किनका आछि ?''
\v 12 की तू अम्होररो बुआ याकूब का भी बोडो आ जुनिए अम्होर्ला होई कुआंग देई ,आई जिजका होतिनिये अपु आई अप्रो चेल्डू होरिये आई होतिन्रो सेम्चेना ऐ बी पी ?''
\v 13 यीशु ऐ ज़ोबब दियेन्न पो होतेसला बोली, ''जून कुन बी होई पानी का पीन्दो स ,होसो फिरि तिशाएस ,
\v 14 पर जून कुन भी होसो पानी का पीएस जी हाउ होतिन्ला दीसु ,सोदाइ काल सेग निटीसाईएस ,पर होसोपानी जी हाँउ होतिन्ला देसु होतीज के सोदाइ रो ज़िन्दगी रो ताएँ ग्वासाईदोसा पानी रो चस्मा फिरदो ''
\v 15 देने होतिनला बोली,''श्रीमान ,होई पानी मला भी दे ,जिज्का की माला फिरी टीश नालागो चाई ,आई न ही पानी बोरयामे इंचे सेग अछनो नोफिर्नो चानो ''
\v 16 यीशु ऐ होतेसला बोली, ''नाश तेरो पूषा ला इंचे आराइ आन ''
\v 17 देन ज़बाब देईनदे होतिनला बोली  ''मेरो कुने पूषा नाही  ''यीशु ऐ होतेसला बोली ''तएइए ठीक बोली ,'मेरो कुने पूषा नून्दो ,' 
\v 18 क्युकी तेरो पांच पूषा फिरिंदे स ,आई ऐ जी ताऊ गछेस हून होसो भी तेरो पूषा नूआ ,होई तेइये सोचोए बोलीस ''
\v 19 होसो देने होतीं ला बोली ,''श्रीमान ,माला लागेंनकी तू गुरु हून्दो 
\v 20 अम्होररो आगुवी रो मानुसा ऐ होई कांडो गास आराधना टानि , आई तुमोरी बोलेन सो की येरूशलेम ए होसो ज़गहस जिन मनुसा ला आराधना टाणनो स्या ''
\v 21 यीशु ऐ होतेसला बोली, '' यो ढेखोर ,मेरो विशवास टान की होसो टेम अछेन जेतरे तुम्होरी न ता होई कन्डो गास आई ना येरूशलेम के बुआ रो अराधाना टान्सो 
\v 22 तुम्होरी होतिन्रो आराधना टानदे जसला तुम्होरी नाज़न्दे ,अम्होरी होतिन्रो आराधना टानदे जासला अम्होरी जानदे ,क्युकी मुक्ति यहूदी होर माज काएस 
\v 23 पर होसो टेम आछेंस , मतलब असिंदे ,जेतरे सोचो आराधना टान्देसा बुआ रो आराधना आत्मा आई सोचाई ए टानेश , क्युकी बुआ आप्रो ताए होयोए आराधना टान्देसा चादोस
\v 24 परमेश्वर आत्मा स ,आइ ज़रूरी सा की होतिन्रो आराधना टान्देसा आत्मा आई सोचाई सी अराधाना टानेयो ''
\v 25 देने होतिन्ला बोली, ''हाँउ जांदी सु की मसीह जसला ख्रीष्ट बोल्देस , असदो सयास जेतरे होसो असदो ते तमोर ला सेब कुछ बोलेस ''
\v 26 यीशु ऐ होतेसला बोली, ''हाँउ जी ताऊनसी बाताएन्न ,होसो ऐ सु '
\v 27 होतीज माझ होतिन्रो चेला होरी आछि आई होतिनला एक देंन सी बताएंन देखि दे हेरान फिरि  ते कुनेए होई नूपूछी की तू की चान्दो से या तू होई देंन सी क्यू बताईएन 
\v 28 होसो देने ए अप्रो लोटकु होतिन्चे शोठाई आई नोगरांग के नाशी मानुषा ला बोली,
\v 29 ''आछो ,एक मानुष ला शाओ जुनीए होसो सेब कुछ बोली जी माएइए खोटी माला बोलिंदे किन होइये ता मसीह नुआया ?''
\v 30 होतिन्होरी नोगरांग का निकली दे होतीन गासे नासमें लागी 
\v 31 होशोए टेम के होतिन्रो चेला होरियेए होतिन्ला प्रार्थना टानी , ''गुरु ,की की खो  ''
\v 32 पर यीशु ऐ होतिन्होर्ला ज़ोबाब देई ,''मुग गाछे खामे ला होयो खाऊ स जिज्रो बारे ए तुम्होरी नाज़न्दे ''
\v 33 चेला होरी आपोर रो माज के बोलियेन्न , ''किन कुन ए होनरोताएँ खाऊ आनी ता नुवाया ?''
\v 34 यीशु ऐ होतेंला बोली, ''मेरो खाऊ होई की हाँउ मेरो बेज्दोस्या रो इच्छा पूरा टानु आई होतिन्रो काम पूरा टानी ''
\v 35 कीया तुम्होरी होयो नोबोल्देआ ,' ऐ लो मे ला चार मोसारो ए थाकीस ? शाओ ,हाँउ तुम्होर्ला बोलेंसू : अप्रो आखी अगा टानो आई डोखोरो ला शाओ की होसो लो मे ला पाखुईस 
\v 36 लोन्देसा ला ऐ मुज़ुरी पोरेंनस आई होसो सोदा रो ज़िन्दगी रो ताण्गे फोला कोठा टानेंन की बोंदो स्या आई लोंदो स्या दुइये बेठउइन्दे ख़ुशी मनाई बोलदे 
\v 37 क्युकी इंचे होई कहावत सोचो फिरदो : 'एक बोंदो,आई आएक लोंदो '
\v 38 माइएये तुइम्होर्ला होसो डोखोरो लोनो बेजी जिच्च्के तुम्होरिये कोस्ट नोखोटी : आएक ऐ कोस्ट खोटी आई तुम्होरी होतिन्होररो कोस्ट रो फोल के भागी फिरि  ''
\v 39 होसो नोगोर रो मुलुक सामरीहोरिये यीशु गास विशवास टानी ,क्युकी होसो देन ए होई बाते रो द्वारा गवाही देई थियो : ' जी किछ माएइए खोटी होसो सेब हो तिनीए माला बोली'
\v 40 जेतरे सामरी होरिये अछीणदे होतिन्ला पोर्जाई की होसो होतिनरो सी एके थाके , ते होसो दुई दयारसेग होतिन्होर सी एके थाकी 
\v 41 होतिन्रो वचन द्वारा मुलुक आईक्या मानुसा ऐ भी होतिन गास विशवास टानी 
\v 42 ते होतिन्होरी होसो देन ला बोलमें लागी, ''ऐ अम्होरी तेरो बोलनो ऐ विशवास नाटनदे ,क्युकी अम्होरिये अपुए शुनिनदे स , आई अम्होरी जानी की होइये स सोचोए संसार रो मुक्ति दाता स ''
\v 43 होसो दुई दयार रो पीछू का होसो होतिंचे का निकिलिंदे गालील बिले नासी 
\v 44 क्युकी यीशु ऐ होई गवाही देई की गुरु ला अप्रो देश के इजत नाटानदेस 
\v 45 जेतरे होसो गालील के पोछी ,ते गलिलि होरिये होतिन्रो स्वागत टानी  होतिन्होरी ता होसो सेब कामा ला शाईन्दे जी होतिनिये त्योआर रो द्यारो के येरूशलेम के खोटी थियो , क्युकी होतिन्होरी अपुए होसो त्योआर के होतिंचे नाशी थीए 
\v 46 ते होसो गालील रो काना के अछि जिंचे होतिनिये पानी ला दाखरस के जुराइ थीओ होतिंचे एक राजकर्मचारी थीओ ,जास्रो चेल्डू कफरनहूम के बेजुई थीओ 
\v 47 जेतरे होतिनिये शुनि दे की यीशु यहूदिया का गालील देस के आछिन्देस, ते होसो होतीं गाछे नाशी , आई होतिन्ला पोर्जामे लागी की आछिंदे मेरो चेल्डू ला ठीक टानें - क्युकी होसो मोरेंनो के थीओ 
\v 48 यीशु ऐ होइज गास का होतिन्ला बोली , '' जेतरे सेग तुम्होरी निशाँन आई चमत्कार नेदेखसो ,तेत्रे सेग विश्वास नाटसो  ''
\v 49 सरकारी मुलाज़िमे होतिनला बोली, ''श्रीमान ,मेरो चेल्डू रो मोरनो का पोएले हांड''
\v 50 यीशु होतिन्ला बोली ,''नाश ,तेरो चेल्डू जिउन्दोस '' होसो मानुषे यीशु रो वचन के विशवास टानी आई ठूरी 
\v 51 जेतरे होसो बात के थीओ ते होतिन्रो सेवका होतिनसी बेठवि आई बोलमें लागी, ''तेरो छेल्दु जिउन्दोस ''
\v 52 होतिनिये होतिन्होर्ला पूछी ,''होसो कुन सा टेम के बोलो फिरेंन थीओ ? ''होतिन्होरिये बोली, ''हिज एक बजे हो तिन रो बुखार उतरी थीओ ''
\v 53 ते बुआ ऐ सोम्झुई की होई ठीक होसो टेम के फिरि जेतरे यीशु ऐ बोली थीओ , ''तेरो छेल्डू जिउन्दोस  ''आई आपसी सी अप्रो पेरे ऐ विशवास टानी 
\v 54 होई आएक निशान थीओ जी यीशु ऐ यहूदिया का अछणदे गालील के देखाई थीओ 
\c 5
\p \v 1 होई बातेरो पीछाए का यीशु यहुदिहोर्रो एक तीवार के येरूशलेम ला नाशी
\v 2 येरूशलेम के मोल्ज़े बेरे रो द्वार गाछे एक सोर हून्दो,जी ला इब्रानी के बेतहसद बोलहूँदे,जस्रो पांच ओसारे हून्दो 
\v 3 होतिसके मुलुक होयो मंशा थाग्दऐ थीए जी बिमार ,काने,खोरा आई शुकिंदे अंग स्या थीए 
\v 4 (क्युकी ठीक टेम के परमेश्वर रो स्वर्गदूता कुआंग के उतरिंदे पानी ला हिलायांदे थीए :पानी हिलान्मैंदे ही जी कुन भी पोएले उतरदो थीओ होसो ठीक फिरदो थीओ चाए होतिन्रो ज्यो भी बिमारी क्यू न हुएस )
\v 5 होतिन्चे एक मानुष थीओ जी बिशो ठारह साल का बीमारी के पोड़ी थीओ
\v 6 यीशु ऐ होतिन्ला लेटी शाई नदे आई होई जानिंदे किन्होसो मुलुक दयार का होई हालात के हून्दो ,होतिन्ला पूछी,''की तू ठीक फिरमे चांई आ ?''
\v 7 होसो बज़ुइने होतिन्ला ज़ोबाब देई, ''ऐ प्रभु,मेरो गासे होयो कुने मानुष नून्दो की जेतरे पानी थोक्लाई ,ते माला कुआंग के उतारेस;पर मेरो पोच्छ्नो सेग अएक मुझका पोएले
\v 8 यीशु ऐ होतिन्सी बताई ,''उजू ,अप्रो चारपाई ला चुंग ,आई हांड ''
\v 9 होसो मानुष अचानक ठीक फिरि आई अप्रो चारपाई ला चुगिंदेहान्द्मे लागी 
\v 10 होसो सबत रो द्यारो थीओहोत्यो ते यहूदी होरी जी ठीक फिरि थीओ ,बोलेन लागी,''आज ता सबत रो द्यारो नि ,ताउन्ला चारपाई चुनग्मे ठीक नून्दो''
\v 11 होतिनिये होतिन्होर्ला ज़ोबाब देई,''जसे माला ठीक टानी ,होतिनिये माला बोली,'अप्रो चारपाई ला चुंग आई हांड ''
\v 12 होतिन्होरिये होतिन्ला पूछी ,''होसो कुन मानुष हून्दो जासे ताउन्ला बोली ,' चारपाई ला चुंग आई हांड '?''
\v 13 पर जी ठीक फिरि थीओ ,होसो होई नाज़न्दो थीओ की होसो कुन हून्दो ,क्युकी होतिंचे भीड़ फिर्नो रो वजह ऐ यीशु होसो ज़गह का चुटकंग ठूरी 
\v 14 होतिसका पीछू यीशु ऐ होतिन्ला सांधे के शाईन्दे होतिस्सी बोली,''शाओ ,तू ठीक फिरि ,ऐ कदुए पाप नोखोटे ,होयो निफिरा की होसका भी बोडो मुसीबत ताँउ गाश अछेस ''
\v 15 होसो मानुषे असिंदे यहुदिहोर्ला बोली की होसो यीशु थीओ जासे मला चंगा टानी
\v 16 होतिसरो वजह ऐ यहूदी होरी यीशु ला असे टानी,क्युकी होसो होई कामा ला सबत के द्यारो के खोटदो थीओ 
\v 17 परन्तु होनिये होतिन्होरला ज़ोबाब देई ,''मेरो बुआ ईमरी सेग काम खोटदो ,आई हाँउ अपु भी काम खोट दो ''
\v 18 होई बाते रो वजह ऐ यहुदिहहोरी होंला मारी बेज्मे रो आई भी बोदी लोरी ,क्युकी होसो न केवल संबत रो द्यारो रो नियम ला तोडेन्न थीओ आई परमेश्वर ला अप्रो बुआ बोलिंदे अप्रो आप ला परमेश्वर रो बराबर ठेराइन थीओ 
\v 19 ते यीशु ऐ ज़ोबाब देईनदे होतिन्होर्ला बोली ,''हाँउ तुइन्होर्ला सोचो -२ बोलेन्सु की पुतु अपु केछे नातान्दो ,सिर्फ होसो जी बुआ ला खोतेन शांदो ,क्युकी जी केछे भी बुआ खोतदो ,होसोये काम ला पुतु भी रीति सी खोतदो 
\v 20 क्युकी बुआ पुतु ला बेदान कोरदो हून्दो,होसो होई कामा ला होतिन्लादेख्यान्दो जिन्ला होसो अपुए खोटदो हून्दो ,आई होसो होनोरका भी कई बोडो काम देखान्दो जसका तुम्होरी हेरान फिरदे 
\v 21 क्युकी ज्यो बुआ मूरुनदो ला जिआन्दो आई होतिन्होर्ला ज़िन्दगी देन्दो ,होत्योये पुतु भी जसला चान्दो ज़िदगी देन्दो 
\v 22 क्युकी बुआ कुन रो न्याय नोखोत्दो ,परन्तु होतिनिये न्याय खोट्नो रो हक पुतु ला सोपाई ,
\v 23 की सेब मंशा पुतु ला होत्यो आदर खोटे ज्यो बुआ ला आदर खोतदे थीए जी पुतु रो आदर नोकोर्दे होसो बुआ रो आदर भी नोकोरदे जसे होतिन्ला बेजी 
\v 24 हाउ तुम्होरला सोचो बोलेन्सु ,जी मेरो वाचाव शूनिन्दे मेरो बेज्नो स्या के विशवास टानदो ,अनंत जिन्दागी होतिन्रो हून्दो ,आई होतिन्गाश दंड रो आज्ञा नून्दो ,पर मोरनो का पार हूइन्दे होसो ज़िन्दगी के प्रवेश तानिंदे 
\v 25 हाउ तुम्होरसी सोचो सोचो बोलेन्सु ,होसो टेम अस्सेन्न ,आई ईमरी हून्दो ,जेतरे की मोर्स्दे स्या परमेश्वर रो पुतु रो शब्द शुन्दे ,आई जी शुन्दे होतिन्ह्रोरी जींदे 
\v 26 क्युकी ज्यो बुआ अपु के ज़िन्दगी जाग्दो होत्योये होतिनिये पुतु के भी अपुए ज़िन्दगी जाग्नो रो हक देई ,
\v 27 आई होतिनिये होन्ला न्याय खोटनो रो हक देई ,क्युकी होसो मानुष रो पुतु हून्दो 
\v 28 ईच्के हेरान निफिरियो ,क्युकी टेम आसेन हून्दो जेतरे की होतिन्होरी जी कबर के हूंदे होतिन्रो काद शूनिन्दे ,निकिलिंदे असदे ,
\v 29 जितेन्होरिये बोलो काम खोटी हूँदे ज़िन्दगी रो पुनुरुथान ताए ,जितेन्हीरिये मारे काम खोटी हूँदे दंड रो पुनुरुथान ताए 
\v 30 ''हाउ अपु अप्रो बिलाएं का केछे खोटी नोबोल्दो ज्यो शुन्दो होयोएये न्याय कोरदो आई मेरो न्याय सोचो ,क्युकी हाउ अप्रो नाइ अप्रो बेज्नो स्या रो इच्छा चान्दो 
\v 31 अगर हाउ सिर्फ अप्रो बारे के गवाही दीता ,ते मेरो गवाही सोचो नून्दो 
\v 32 मेरो बारे के साक्षी देन्दो स्या एक अएक भिओ हून्दो ,आई हाउ जान्दो की जी सक्षियो होसो देन्दो होसो सोचो हून्दो 
\v 33 तुम्होरी ऐ युहाना का पूछी आई होतिनिये सोचो रो साक्षी देई 
\v 34 परन्तु अप्रो बारे मानुष रो गवाही न्चान्दो ,पर होई बाते हानू ते बोलसु ,की तुम्होरी मुक्ति पोरेस 
\v 35 होसो ता जोल्दो स्या आई चिल्क्दो स्या दीओ थीओ आई तुम्होरला होतिन्रो ज्योति के ख़ुशी मनाओ बोलो लागी
\v 36 पर जी मेरो साक्षी हून्दो होसो युहन्ना रो का बोडो हून्दो ,क्युकी बुआ जी काम ला पूरा तानमे ला माला देई मतलब होसो काम जी हाउ खोतदो ,होसोए मेरो बारे के गवाही देंदे की बुआ ऐ माला बेजी 
\v 37 बुआ जसे माला बेजी ,होतिन्निये ही मेरो गवाही देईनदे तुम्होरिये ना ता होतिन्रो शब्द काडू शूनी आई ना ता रूप शाई 
\v 38 आई होतिन्रो वचन तुम्होर्के फिरि थाक्दो ,क्युकी जसे होतिन्ला बेज़ि हून्दो ,तुम्होरी होतिन्रो विशवास नोकोरदे 
\v 39 तुम्होरी पवित्रशास्त के लोरिंदे क्युकी तुम्होरी सुन्चिंदे की होतिसके अनंत जिंदगी पोरदो ,आई होसो ही हून्दो जी मेरो बारे के गवाही देंदे ,
\v 40 आई तुम्ह्रोरी मेरो नेर असनो न्चांदे की ज़िन्दगी पाईन्दे 
\v 41 हाउ मंशा का तारीफ़ नाचान्दो ,
\v 42 पर हाउ तुम्होरला जान्दो की परमेश्वर रो देमान नून्दो ,
\v 43 हाउ अप्रो बुआ रो नाओ गा असी आई तुम्होरी माला ग्रहण न्तान्दे अगर आइक्या अप्रो नाओ ऐ असता ते तुम्होरी होतिन्ला ग्रहण तान्धे 
\v 44 तुम्होरी क्यों विशवास तान्धे जेतरे की तुम्होरी एक अएक का आदर चांदे आई जी आदर तुम्होरला अद्वेत परमेश्वर रो बिलाए का ,पामे न्चांदे ?
\v 45 होई नुसुन्चियो की बुआ रो सांमने हाउ तुम्होरला गोलात ठेरासु तुम्होरला गोलोत ठेरंदो स्या ता मूसा हून्दो जिस गाश तुम्होरिये आशा जागी
\v 46 क्युकी मूसा गाश विशवास टानता ते मेरो भी विशवास टानदे ,क्युकी होतिनिये मेरो बारे के चेमाईनदे 
\v 47 पर अगर तुम्होरी होतिन्रो चेमाउन बाते के विशवास नातान्दे ते मेरो वचन गाश क्यों विशवास टा नदे ?''
\c 6
\p \v 1 होसो बाते रो पीछाऐ ,यीशु गालील रो झील -तिबिरियास -के होतीस पार नाशी|
\v 2 आई एक बोडो भीड़ होतिनरो पीछ्हाए हाढेन थी ,क्युकी होतिन्होरी होसो हेरानी रो काम ला शाएंन थीए जी होसो बिमारा गाश खोतदो थीओ
\v 3 यीशु पहाड़ गाश चोढ़ीनदे अप्रो चेला होर गासे बेशी
\v 4 यहूदी होररो फसह रो त्योआर नेर थीओ
\v 5 जेतरे यीशु ऐ अप्रो अखी ला उज़ाई एक बोडो भीड़ ला अप्रो नेर आसीन शाई,ते फिलिपुस ला पूछी,''एन्होररो खाऊ ला अम्होरी किन्चे का रोटि ला लोइंदे ?''
\v 6 होसो होतिन्ला पोरखामे ला होई बोलेन थीओ ,क्युकी होसो अपुए जान्दो थीओ की खोटमें थीओ
\v 7 फिलिपुसे ज़ोबाब देई ,''दुई रा दीनार रो भी रोटि होतिन्होर्ला नाछंग्मान्दो की हर एक ला गाटओ २ पोरीस''
\v 8 होतिन्रो चेला माझ का एक मतलब शामों न पतरस रो भाई अन्द्रियास ऐ होंला बोली,
\v 9 ''इंचे एक चिगजा हून्दो जस गाशे जो रो पांच रोटि आई दुई मछली हून्दो ,पर होएतेक मंशा होई की हून्दो?''
\v 10 यीशु ऐ बोली,''मंशा ला बेशाओ''होसो जगह के मुलुक खोर थीओ ते पुषा ,जी गिनती के पांच हज़ार थीए ,बेशी
\v 11 तेतरे यीशु ऐ रोटि पाई ,आई हो लासे बोलिन्दे ,होतिन्होर्ला जी बेशी थीए ,होतिसरो ज्यो ही मछली होर्ला भी जेतेक होतिन्होरी चांदे थीए बंठीनदे
\v 12 जेतरे होतिन्होरी खाइंदे छ्हेकी ते अप्रो चेला होर्ला बोली,''बोचुन्दो टुकड़ा होर्ला मेट्याओ की केछे ख़राब निफिरे ''
\v 13 होतिसरो ताए होतिन्होरिये होतिसला मेटाई आई जो रो पांच रोटि रो टुकड़ा का ,जी खांदे स्या बोची थीओ ,बारह खुट्टू बोरी
\v 14 जेतरे मंशा ऐ होसो आश्चर्यकूरोम ला जी होतिनिये खोटी थीओ शाई ते होतिन्होरिये बोली,''सोचोए होई होसोए गुरु हून्न्दो जी संसार के अस्धो स्या थीओ ''
\v 15 ते येशुए होई जानिंदे की होतिन्होरी मला जोरिये अज ज़ुर्यामें ला नीनो चंआई ,फिरि पहाड़ के एख्ले ठूरी
\v 16 जेतरे बेयाल फिरि,ते होतिन्होररो चेला झील रो कनारे नाशी ,
\v 17 आई नाव गाश बेश्नो रो पीच्छु होतिन्होरी काफरनहूम बिले नश्मे ला झील ला पार खोत्मे लागीआयांरो फिरि थीओ आई यीशु ईमरी सेग होतिन्होररो नेर नाछी थीओ
\v 18 तेज़ आंधी चल्मे रो वज़ह ऐ झील के लहरें उजीयेंन थीओ
\v 19 जेतरे होतिहोरी पांच या छो किमी सेग चालाएंन नाशी,ते होतिन्होरिये यीशु ला झील के हांडएन आई नाव रो नेर अछेनं शाई ,आई होतिन्होरी डोरी
\v 20 परन्तु होने होर्तिन्होरला बोली ,''हाऊँ हून्दो ,मोडोरो''
\v 21 होतिन्होरी होंनला नाव गाश बेशामे ला तेयार फिरि आई हसाल नाव होसो जगह के पोछी जिंचे होतिन्होरी ठूरेंन थीए
\v 22 अएक दयार भीड़ ला जी झील रो अएक बिले थाकी थीओ होई पोता चोली की सिर्फ एक लोउधो नाव होतिंचे थीओ ,आई ही भी की यीशु चेला होर्के साथ नाव के नेबेशी थीओ ,परन्तु चेला होरी ही होतीस पार नाशी थीए
\v 23 ते तिबिरियास का होसो जगह रो नेर आएक लौड़ो नाव असी जिंचे होतिन्होरिये रभु ला हो लासे बोलिंदे रोटि खाई थीओ
\v 24 जेतरे भीड़ ऐ शाई की न ता होतिंचे यीशु हून्दो ,न ही होंरो चेला ,ते होतिन्होरी अपुए लौड़ो लौड़ो नाव के बेशी यीशु ला लोरियेंन काफरनहूम पोछी
\v 25 होतिन्होरी जेतरे होतिन्ला झील रो अएक बिले पाई ,ते होतिन्ला बोली,''गुरु,तू इंचे कतरे अछि?''
\v 26 यीशु ऐ ह्तोइन्होर्ल ज़ोबाब देंदे बोली,''हाँउ तुमोरला सोचो सोचो बोलेन्सु,तुम्होरी माला ते नोलोरियेंन की तुम्होरिये निशाँ शाई ,परन्तु ते की तुम्होरिये रोटि खाई आई जाई
\v 27 होसो खाऊ ला मेहनत नाटानो जी नाश फिरदो ,परन्तु होसो खाऊ ला जी अनंत ज़िन्दगी सेग थाक्दो ,जूनला मानुष रो पुतु तुम्होरला देन्दो ,क्युकी बुआ मतलब परमेश्वरे होतीस गाश छाप बेजीनदे'' '
\v 28 ह्तोइस्रोताए होतिन्होरिये ह्तोइंला बोली,,''परमेश्वर रो काम खोत्मे ला अमोरी की खोटे?''
\v 29 यीशु ऐ ज़ोबाब देंदे बोली,''परमेश्वर रो काम होई की जसे होने बेज़ी जोतीं गाश तुम्होरी विशवास टानो ''
\v 30 होतिसरो ताए होतिन्होरिये होंला बोली,''फिरि तू कुन स्या निशाँ देखाएंन की अम्होरी ताऊ गाश विशवास टाने?तू कुन स्या काम खोटदो ?
\v 31 अम्होररो पूर्वजा ऐ ज़ंगल के मन्ना खाई ,ज्यो लिखिंदे हून्दो,'होतिनिये होतिन्होर्ला खामे ला सवर्ग का रोटि ''
\v 32 होतिसरो ताए यीशु होतिन्होरसी बोलुई ,''हाँऊ तुम्होरसी सोचो सोचो बोलेन्सु ,मूसा ऐ तुम्होरला रोटि स्वर्ग का नेदेई ,परन्तु मेरो बुआ ही हून्दो जी स्वर्ग का तुम्होरला सोचो रोटि देन्दो
\v 33 क्युकी परमेश्वर रो रोटि होसो जी स्वर्ग का उतुरदो ,आई संसार ला ज़िन्दगी देन्दो''
\v 34 ते ह्तोइन्होरिये होतिन्ला बोली,''प्रभु ,होई रोटि अम्होरला हमेशा दीऐ ''
\v 35 यीशु ऐ होतिन्होर्ला बोली,''ज़िन्दगी रो रोटि हाँऊ हून्दो :जी मेरो गासे असदो ,भोखे नाथाक्दो ,आई होसो जी मुज गाश विशवास टानदो ,कदुए चीसे नाथाक्दो
\v 36 परन्तु तुम्होरला बोली हून्दो की तुम्होरिये माला शाईनदे पर ते भी विशवास नातान्दे
\v 37 होसो सेब जी बुआ मला देन्दो ,मेरो गासे असदो ,आई जी कुन भी मेरो गासे असदो हाँऊ निश्चय ही नागार्दो
\v 38 क्युकी हाँऊ अप्रो ख़ुशी नुआ ,परन्तु अप्रो बज्मे स्या रो ख़ुशी पूरा तानमे ताए स्वर्ग का उतरिहूँदो
\v 39 जासे माला बेजी होतिन्रो ख़ुशी होई की हर एक जी होतिनिये माला देई हून्दो,होतीस माझ का केछे बि शो नोकुरु ,परन्तु अंतिम दयार के जिउन्दो उजाऊं
\v 40 क्युकी मेरो बुआ रो ख़ुशी होई की हर एक जी पुतु ला शांदो ,आई होतिन गाश विशवास टानदो ,ह्पोसो अनंत ज़िन्दगी पाई ,आई हाँऊ अपु होतिन्ला अंतिम दयार के जिउन्दो कोरदो ''
\v 41 ह्तोइस्रो ताए यहूदी होरी कोद्कुधामे लागी ,क्युकी होतिनिये बोली ,''होसो रोटि जी स्वर्ग का उतरी होसो हाँ उ सु ''
\v 42 आई होतिन्होरी बोलनो लागी ,''की होई युसूफ रो पुतु ,यीशु नुआ या ,जासरो अमा बुआ ला अमोरी जानदे ?ऐ होई क्यों बोलेन ,की हाँऊ स्वर्ग का उतरी सु?''
\v 43 यीशु ऐ ज़ोबाब देंदे होतेन्होरला बोली,''आपस के मुकुडाइयो
\v 44 मेरो नेर कुने नास्दो जेतरे सेग बुआ जासे माला बेजी हून्दो होतिन्ला अप गासे निगिशिता ,आई एंटी दयार होतिन्ला जिउन्दो कोरदो
\v 45 गुरु ह्रोर्रो चेमाउन्दो के लिखी हून्दो,'आई होतिन्होरी सेब परमेश्वर रो बिलाए का शीखिंदे 'हर एक जसे बुआ का शुनि आई शिखी हून्दो होसो मेरो गासे असदो
\v 46 होई नुआ की कुने बुआ ला शाई हून्दो,परन्तु जुन परमेश्वर रो बिलाए का हून्दो ,सिर्फ होतिन्हिये ही बुआ ला शाई हून्दो
\v 47 हाँऊ तुम्होरला सोचो सोचो बोलेंसू जी विशवास टानता ,अनंत जन्दगी होतिन्रो हून्दो
\v 48 ज़िन्दगी रो रोटि हाँऊ सु
\v 49 तुम्होर्रो पीच्छु रो मंशा ऐ ज़ंगल के मन्ना खाई ,आई होतिन्हीओरी ता मोरिन्दे
\v 50 होई होसोए रोटि हून्दो जी स्वर्ग का उतुरदो की जी कुंभी होतिसका खांदे होसो नोमोर्दो
\v 51 जिउन्दो रोटि जी स्वर्ग का उतारी होसो ,हाँऊ सुअगर कुन होसो रोटि का खाता ते होसो हमेशा जिंदा थाक्दो ,आई जी रोटि हाँऊ संसार रो ज़िन्दगी ताए देन्दो होसो मेरो मसौ हून्दो''
\v 52 ईच्के यहूदी आपस के होई बोलेन पो बताईमे लागे ,''होई मानुष अमोरला अप्रो मसौ खामे ला क्यों दीएन ? ''
\v 53 यीशु ऐ होतिन्होरला बोली,''हाँऊ तुम्होरला सोचो २ बोलेंसू ,जेतरे सेग तुमोरी मानुष रो पुतु रो मसौ न्खाता आई होतिन्रो पोलाच नीपीता ,तुमोर के ज़िन्दगी नून्दो
\v 54 जुन मेरो मसाऊ खानदो आई मेरो पोलाच पीन्दो ,अनंत ज़िन्दगी होतिन्रो ,आई होतिन्ला अंतिम दयार के हाँऊ जिउन्दो कोरदो
\v 55 मेरो मसौ जी सोचो खाऊ हून्दो आई मेरो पोलाच सोचो पीनो रो चीज़ हून्दो
\v 56 ज्जुन मेरो मसौ खानदो आई मेरो पोलाच पीन्दो ,होसो मुझके फिरि थाक्दो आई हाँऊ होतिसके
\v 57 ज्यो जिउन्दो बुआ ऐ माला बेजी ,आई हाँऊ बुआ रो वजह ऐ जिन्दा हून्दो,त्यों जी माला खानदो मेरो वजह ऐ जिउन्दो थाक्दो
\v 58 होई होसोए रोटि जी स्वर्ग का उतरी ,होतोये नुआ जी पूर्वज ऐ खाई आई मोरिन्देहोई रोटि ला जुन खाता ,होसो हमेशा जिन्दा थाक्दो ''
\v 59 होतिनिये होई बाते अरध्नाल्य होत्रे बोली जेतरे होसो काफरनहूम के शिखान्दो थीओ
\v 60 होतिसरो ताए होतिन्ह्रो चेला होरिका मुलुके जेतरे होई शुनि ते बोली ,''होई ता मुश्किल बाते हून्दो : ईस्ला कुन शुनि बोलदो?''
\v 61 परन्तु यीशु ऐ होई जानिंदे की होइत्न्रो चेला होरी ईच्के कुढ्कुधा इन ,होतिन्होरसी बोली,''की तुमोरला ईचकआ धाके लगेन्सा ?''
\v 62 अगर तुमोरी मानुष रो पुतु ला आगाश नासेन शाता जिंचे होसो पोएले थीओ ,ते की खोटदे ?
\v 63 आत्मा ही जिंदगी देन्दो ,दे का केछे फायदा नून्दोजी बाते माईइए तुम्होरला बोली ,होसो आत्मा आई जिंदगी हून्दो
\v 64 परन्तु तुमोरका कुछ हूँदे जी विशवास नाटनदे''क्युकी यीशु पोएले का ही जान्दो थीओ की विशवास नाज़गदे स्या कुन हूँदे,आई होसो कुन हून्दो जी माला पक्र्यानदो
\v 65 आई होने बोली,''माइएये तुम्होरसी ते बोली की कुने मेरो गासे नाछी बोलदे ,जेतरे सेग की बुआ रो बिलाए का होतिन्ला नेदाएइ हून्दो ''
\v 66 होतिसरो फल स्वरुप होतिन्रो चेला माझ का मुलुक वापिस ठूरी आई फिरि होतिन्रो साथ नूठूरी
\v 67 ते यीशु ऐ होसो बारह सी बोली ,''की तुमोरी भी ठूर्मे चाई आ ?''
\v 68 शामों पत्रसे होतिन्ला ज़ोबाब देई,''प्रभु अमोरी कास गासे नाशे?अनंत ज़िन्दगी रो बाते ता तेरो गासे हून्दो
\v 69 अमोरी विशवास टानी ,आई जानिंदे की परमेश्वर रो चोखो मानुष तू ऐ हून्दो ''
\v 70 येशुए ज़ोबाब देई,''की माएइए अपु तुमोरी बारह ला नुचुनी आ ?पर फिर तुम्होर का एक राकास हून्दो''
\v 71 होंरो मतलब शामों ईस्क्रियोती रो पुतु यहूदा सी थीओ,क्युकी होसो बारह माझ का होसोए होतिन्ला पक्रयामे थीओ
\c 7
\p \v 1 होई बाते का पीच्छु यीशु गालील के रितें थीओ होसो यहूदिया के नान्छामे चान्दो थीओ,क्युकी यहूदी होरी होतिन्ला मारी बज्मे ला लोरेइन थीए|
\v 2 यहूदी होररो त्योआर मतलब कुटिंग रो त्योआर नेर थीओ|
\v 3 होतिसरो ताए होतिन्रो बाई होरिये होतिन्ला बोली,''इंचे का ठूरिंदे यहूदिय नाश ,की तेरो चेला होरी भी होसो कामा ला शांदे जी ला तू खोटदो|
\v 4 क्युकी होयो कुने नून्दो जी प्रसिद्ध फिरमे चाई आई चोरिये केछे खोटदो अगर तू होई काम ला खोटदो ते अप्रो आप ला संसार गाश प्रकट टान''|
\v 5 क्युकी होतिन्रो बाई होरी होतिन गाश विशवास नाटनदे थीए|
\v 6 होतिसरो ताए यीशु ऐ होतिन्होरला बोली,''मेरो टेम ईमरी सेग नाछी ,परन्तु तुमोरो ताए सेब टेम ठीक हून्दो|
\v 7 संसार तुमोरला नफरत नाटनदो परन्तु मुज्सी कोरदो,क्युकी हाँऊ होई बाते रो गवाही दीएन की होतिन्रो काम मारे हून्दो|
\v 8 तुमोरी अपुए त्योआर के नाशो ,हाँऊ होई त्योआर के ईमरी नोंछदो ,क्युकी मेरो टेम ईमरी सेग पूरा नाछी ''|
\v 9 होतिन्होरसी होई बाते बोल्मे का पीछू होसो गालील के ठेरी|
\v 10 परन्तु जेतरे होंरो बाई होरी त्योआर के नाशी ,ते होसो अपु भी ठूरी,,सेब रो सामने नुआ ,परन्तु मानाईयो चोरिन्दे |
\v 11 होतिसरो ताए यहूदी होरी होंला त्योआर के लोरीएन थीए ,आई पूछींन थीए ,''होसो किन हून्दो ?''
\v 12 आई भीड़ होतिन्रो बारे बुढबु ढ आएंन थीए कुछ मंशा बोलिन थीए ,''होसो बोलो मानुष हून्दो''अएक मंश्हा बोलिन थीए,''नुआ ,होसो मंशा ला ठगाएंन ''|
\v 13 फिरि भी यहूदी होररो डोरे कुने खुलिन्दे नोबोलेंन थीओ|
\v 14 परन्तु जेतरे त्योआर रो आदो दयार बीती थीओ ते यीशु सांदे ठूरी आई उपदेश देमें लागी |
\v 15 होतिसरो ताए यहूदी होरी हेरान फिरिन्दे बोली,''होई मानुष निशीखिंदे क्यों ज्ञानी फिरि ? ''
\v 16 ते यीशु ऐ ज़ोबाब देईनदे बोली ,''होई उपदेश मेरो नुआ ,परन्तु होतिन्रो जासे माला बेजी |
\v 17 अगर कुन मानुष होतिन्रो इच्छा पूरा कोरमे ला तयार हूता ते होसो होई शिक्षा रो बारे जान्दो की होई परमेश्वर रो बिलांऐ का हून्दो या हाँऊ अप्रो बिलाए का बोलेन्सु|
\v 18 जू अप्रो बिलांऐ का बोलिन होसो अप्रो तारीफ़ चान्दो ,परन्तु जुन अप्रो बज्मे स्या रो तारीफ़ चानदो ,होसो सोचो हून्दो,आई होतिनके केछे अधर्म नून्दो|
\v 19 की मूसा ऐ तुमोरला नियम निदिया या आई फिर भी तुमोर माझ का कुने नियम रो पालन नोखोटदो ?तुमोरी क्यों माला मार्मे ला लोरियेंन?''|
\v 20 भीडे ज़ोबाब देई,''तांउ के दुष्टात्मा हून्दोकुन ताऊला मार्मे ला लोरियेंन ?''
\v 21 यीशु ऐ ज़ोबाब देईनदे होतिन्होरला बोली,,''माईए एक काम खोटी आई तोमोरी सेब हेरान फिरि|
\v 22 तिस्रो ताए मूसा ऐ तुमोरला खतना रो नियम देई- ते नुआ की होई मूसा रो हून्दो परतु पूर्वज रो बिलांऐ जा ,आई तुमोरो सबत रो द्यारो के मानुष रो खतना कोरदे हूँदे |
\v 23 अगर सबत रो द्यारो के मानुष रो खतना ते कोरदे हूँदे कीमूसा रो नियम रो उलन्घन निफिरता , होतिसरो ताए की माएइए सबत रो द्यारो के एक मानुष ला पूरा ठीक चानी की तुमोरी मुझका रोशी ?
\v 24 शकल शाई न्याय नोखोटो ,परन्तु धार्मिकता ऐ न्याय खोटो ''|
\v 25 अत ;येरूशलेम रो दतुरिक मंशा बोल्मे लागी ,की होसो होई मानुष नून्दो जसला अमोरी मार्मे रो कोशिस टानेंन ?
\v 26 पर शाओ,होसो ता खुलिन्दे बाताएंन ,आई होतिन्होरी होंसी केछे नोबोलेन कही अफसरा ला होई पोता नोचोली आ की होइये मसीह हून्दो?
\v 27 ते भी अमोरी जानदे होई मानुष किन्रो हून्दो ,परन्तु जेतरे मसीह असदो ,ते कुने नाज़न्दे की होसो किन्रो हून्दो''|
\v 28 तेतरे यीशु ऐ सांद के जिगाइन्दे बोली ,''तुम्रोई माला जानदे ,आई होई भी जानदे की हाँऊ किन्चे का अछि हाँऊ आपुए नाछी ,परन्तु जासे माला बेजी होसो सोचो हून्दो ,जसला तुमोरी नाज़न्दे |
\v 29 हाँऊ होतिन्ला जान्दो क्युकी होतिन्रो बिलाए का हून्दो ,आई होतिनिये ही माला बेजी हून्दो'' |
\v 30 ते होतिन्होरी होंला पामे रो कोशिस टानेन थीए ,ते कुने ऐ होतिन गाश हाथ नेबेज़ी ,क्युकी होतिन्रो टेम ईमरी सेग नाछी थीओ|
\v 31 परन्तु राश माझ मुलुक मंशा होतिन गाश विश्वास टानी आई बोली,''जेतरे मसीह असता ते की होसो होई मानुष का आई भी बोदी निशाँ देख्यान्दो आ?''
\v 32 फरीसी होरिये रश माझ का होतिन्रो बारे काना फूसी कोरेंन शुनि ,आई ग्रोक्चा आई फरिसिहोरिये होतिन्ला पामे ला सिपाई होर्ला बेजी |
\v 33 ते यीशु ऐ बोली,''हाँऊ दोम्रीच टेम तुमोरो आई साथ हून्दो ,तेतरे हाँऊ होतिन्गाशे नास्दो जासे माला बेजी|
\v 34 तुमोरी माला लोरिन्दे ,परन्तु नापांदे ,आई जिंचे हाँऊ हून्दो ,होतिंचे नाछी बोलदे ''|
\v 35 ते यहुदिहोरिये आपस के बोलियेंन ,''होई मानुष किन्चे नाश्मे चाई की अमोरी होतिन्ला नापांदे ?की होई नाश्मे चाई जीजुन युनानिहोर्रो माझ छत्रे कतरे थाक्दे हूँदे ,आई की यूनानी होर्ला भी शीख्यान्दो आ?
\v 36 होई क्यों बाते जी होनिये बोली,तुमोरी माला लोरिन्दे आई न्पांदे आई जिन हाँऊ तुम्हरी नाछ्दे?''
\v 37 त्योआर रो अंतिम दयार ,जी मुख्य दयार थीओ ,यीशु उजी ,ई जिगाइन्दे बोली,''अगर कुंचीसे हून्दो ते मेरो गाशे अस्सो आई पीओ|
\v 38 जुन माला विशवास टानदो ,ज्यो पवित्रशास्त्र के बोलिन हून्दो ,'होतिन्रो दिल जीवा का ज़िन्दगी रो पानी रो नाले बह्न्दो ''|
\v 39 परन्तु होने होई पवित्रात्मा रो बारे बोली र्थीओ ,जसला होतिन्रो विशवास टानदे स्या पाधे थीए ,होतिसरो ताए की पवित्रात्मा ईमरी सेग नेदेई थीओ ,क्युकी यीशु ईमरी सेग महिमा के नोपोछी थीओ|
\v 40 ते राश माझ का दतिरिक मंशा ऐ जेतरे होई वचन ला शूनी ते बोली,''होई पक्का होसो गुरु हून्दो ''|
\v 41 आएके बोली,''होइये मसीह हून्दो''फिरि कुच्छ अएक मंशा ऐ बोली,'',क्यों ,की मसीह ठीक गालील का आसतो आ ?''|
\v 42 की पवित्र्शास्त्रे के होई नेचेमाई या की मसीह दाउद रो वंश का आई बेतलेहेम देश का आसतो ,जिन दाउद थक्धो थीओ?''
\v 43 होतिसरो ताए भीड़ के फूट पोढो न्माई |
\v 44 होतिन्होरी माझ का कुच्छ होतिन्ला पामे चांई थीए परन्तु कसे ऐ होतिन्गाश हाथ नेबेज़ी |
\v 45 तेतरे सिपाही होरी वापिस अछि नदे ग्रोक्चा आई फरिसिहोर गासे असी होतिन्होरिये होनोर्ला पूछी ,तुमोरी होतिमला क्यों नानि ?''
\v 46 सिपहिहोरिये ज़ोबाब देई,''आल सेग होई बाते कासे ऐ कदुए नोबोली ज्यो होई बोलदो ''|
\v 47 ते फरिसिहोरिये होतिन्होर्ला ज़ोबाब देई ,''कही,तुमोरी भी ता नेठेगायाई आ?
\v 48 की अदिकारी होरका कसे ऐ ह्तोइंगाश विशवास टानी आ ?
\v 49 परन्तु होई भीड़ जी नियम ला नाज़न्दे ,श्रापित हून्दो''
\v 50 नीकेदेमुस ऐ -जी पोयेले होतिन्ग्स्शे असी आई होतिन्होरी माझ का एक थीओ-होतिन्होर्ला बोली,
\v 51 ''की अमोर्रो नियम कुन मानुष ला ,जेतरे सेग होतिन्रो नुशुनता आई होई नाज़दिन्दे की होसो की खोटदो ,दोषी ठेरा नदी आ?''
\v 52 होतिन्होरिये होतिन्ला ज़ोबाब देंदे बोली,''की तू भी ता गालील रो नून्दो आ ?लोरी आई शाओ गालील का कुन गुरु प्रोकोट निफिरी ''|
\v 53 (आई सेब अप्रो अप्रो गोर बिले नाशी)
\c 8
\p \v 1 परन्तु येशु जेतुं रो पहाड़ के नाशी 
\v 2 दोथी फिरि होसो सांद के असी;सेब मंशा होतिन्गासे असिआइ होसो बेशिन्दे होतिन्होर्ला उपदेश देई 
\v 3 तेत्रे शास्त्री आई फरिसिहोरी एक दें ला अनी जसला व्यभिचार के पाई थीओ,आई होतेसला मजहर के उजाइन्दे येशु ला बोली ,
\v 4 ''ऐ गुरु ,होई देन ला व्यभिचार के पाईनदे
\v 5 नियम के मूसा इ आज्ञा देईनदे की होयो देन ला जाने देंदे अत:तू होई दें रो बारे की बोल्दो ?''
\v 6 होतिन्होरिये होतिन्ला पोरखामे ला होई बाते बोली थीओ ताकि होतिन्गाश दोष बज़्मे ला कुने बात पोरेस परन्तु येशु जुकिंदे औन्ठीऐ जमीन के लिखी
\v 7 जेत्रे होतिन्होरी होतिन्ला पूछीने थाकी ते सीदा फिरिंदे होतिन्होर्ला बोली''तुम्होर माझ जून निष्पाप हून्दो,होसोए पोएले होसला जान फिक्याओ ''
\v 8 आई फिरि जुकिंदे जमीन औन्ठीऐ चेमानो लागी
\v 9 परन्तु होतिन्होरी होई शुनिंदे बोडो का लौड़ो सेग ,एक एक कोरिंदे ठूरीआई येशु एख्ले थाकी,आई देन होतिंचे ही माझार के थाकी 
\v 10 येशु इ सीदा फिरि होतेसला बोली,''ऐ देन ,होतिन्होरी किनचे ठूरी?की कासे ऐ ताऊ गाश दंड रो आज्ञा नेदेई आ?''
\v 11 होतेसे बोली ,''ऐ प्रभु ,कासे ऐ नेदेई''येशु ए बोली,''हांउ भी ताऊ गाश दंड रो आज्ञा नेदेंदो ;नाश ,आई फिरि पाप नोखोटे '')
\v 12 येशु ऐ फिरि मंशा ला बोली ,''संसार रो ज्योति हाँउ हून्दो;जून मेरो पीछाए थाक्दो होसो अयांरो के नाहनद्दो ,परन्तु ज़िन्दगी रो ज्योति पांदो ''
\v 13 फरिहोरिये होतिन्ला बोली ,''तू अप्रो साख्शी अपुए दीएन ,तेरो साक्षी ठीक नून्दो ''
\v 14 येशु इ होतिन्होर्ला ज़ोबाब देई,''भले ही हाँउ अप्रो साक्शो अपुए दीऍन सु ,ते भी मेरो गवाही ठीक हून्दो ,,क्युकी हाँउ जान्दो की हाउ किनका असी आई किन्ला नाशेन्न ?परन्तु तुमोरी नाज़न्दे हाँऊ किनका असेन या किनला नाशेन्न 
\v 15 तुमोरी डे रो अनुसार न्याय खोटदे ;हाँऊ कासे रो न्याय नोकोरदो 
\v 16 तुमोरी डे रो अनुसार न्याय खोटदे ;हाँऊ कासे रो न्याय नोकोरदो 
\v 17 तुमोरी डे रो अनुसार न्याय खोटदे ;हाँऊ कासे रो न्याय नोकोरदो 
\v 18 एक ता हानू अपु अप्रो गवाही देंदो ,आई एक बुआ मेरो गवाही देंदो जासे माला बेजी ''
\v 19 होतिन्होरिये होतिन्ला बोली ,''तेरो बुआ किन हून्दो?''येशुए ज़ोबाब देई ,''न ता तुमोरी मला जानदे ,न मेरो बुआ ला ,अगर माला जानता ते बुआ ला भी जानदे हूँदे''
\v 20 होई बाते ह्तीनिये सांद के उपदेश दीएन पो कुठार के बोली ,आई कासे ऐ होतिन्ला नपाई ,क्युकी होतिनरो टेम ईमरी सेग नाछी थीओ
\v 21 होतिनिये फिरि होतिन्होर्ला बोली,''हाँऊ नाशेन्सू ,आई तुमोरी माला लोरिन्दे आई अप्रो पाप के मोरदे ;जिंचे हाँऊ नाशेन्न ,होतिंचे तुमोरी नासी बोलदे ''
\v 22 होतीस गास यहुदिहोरिये बोली ,''की होई अप्रो आप ला मार्दो आ ,जी बोलीन ,'जिंचे हाँऊ नाशेंन होतिंचे तुमोरी नासी बोलदे ?''
\v 23 होतिनिये होतिन्ला बोली,''तुमोरी टोल रो हूँदे ,हाँऊ आगाश रो हून्दो ;तुमोरी संसार रो हूँदे हाँऊ संसार रो नून्दो 
\v 24 होतिस्रो ताए ते माएइए तुमोर ला बोली की तुमोरी अप्रो पाप के मोरदे ,क्युकी अगर तुमोरी विशवास नाटनता की हाँऊ होसोए ते अप्रो पाप के मोरदे ''
\v 25 होतिन्होरिये होतिन्ला बोली ,''तू कुन ?''येशु इ होतिन्होर्लाबोली ,''होसोए हून्दो जी शुरू का ऐ तुमोर ला बोलीं असी ''
\v 26 तुमोरी बारे मला मुलुक बोल्नोस्या आई निर्णय कोर्नोस्या ;परन्तु मला बेज्दोस्या सोचो ,आई जी माएइए होतिनका शुनि होसोए संसार ला बोलिन्सू ''
\v 27 होतिन्होरी होई नोसोम्झिये की आमोर सी बुआ रो बारे बोलींन हून्दो ''
\v 28 तेत्रे येशु ऐ बोली ,''जेत्रे तुमोरी मानुष रो पुतु ला आगाश चढ़ायांदे ,ते जांदे की हाँऊ होसोए ;हाँऊ अप्रो बिले का केछे नोखोट दो परन्तु ज्यो मेरो बुआ ऐ शिखाई होसोए बाते बोलेन हून्दो 
\v 29 मेरो बेज्दोस्या मेरो साथ हून्दो ;होतिनिये माला एखाले नोशोठाई क्युकी हाँऊ हमेशा होसोए काम खोटदो जसका होसो खुश फिरदो ''
\v 30 होसो होई बाते बोलीं ही थीओ की सबे ऐ होतिन्गाश विशवास टानी 
\v 31 ते येशुए होसो यहुदिहोर्ला जितेनोरिये होतिन्गाश विशवास टानी थीओ ,बोल्मे लागी,''अगर तुमोरी मेरो वचन गाश फिरि थाकता ,ते सोचोए तुमोरी मेरो चेला फिरदे ,
\v 32 आई तुमोरी सोचो ला जांदे आई सोचो तुमोर्ला आज़ाद कोरदो ''
\v 33 होतिन्होरिये होतिन्ला ज़बाब देई ,''अम्होरी इब्राहीम रो वंश हूँदे आई ईमरी सेग कसे रो दस निफिरी ,ते तू क्यों बोलेन 'तुमोरी आजाद फिरदे '?''
\v 34 येशुए होतिन्होर्ला ज़बाब देई ,''हाँऊ तुमोर्ला सोचो सोचो बोलेंसू ,हर एक जून पाप खोटदो पाप रो दस हून्दो
\v 35 दस हमेशा गोरे नाथाक्दो ,पुतु हमेशा थाक्दो
\v 36 होतिस्रो ताए अगर पुतु तुमोर्ला आजाद कोरता ते तुम्होरी सोचोए आजाद फिरदे 
\v 37 हाँऊ ज़ान्दो की तुमोरी इब्राहीम रो वंश हूँदे ते भी माला मारमे चाई ,क्युकी मेरो वचन तुमोररो जीवा के ज़गह नापान्दो 
\v 38 हाँऊ होसोए बाते बोलीं जी अप्रो बुआ रो इंचे शाई ;होतोए तुम्होरी भी होसोए काम खोटदे जी तुम्होरिये अप्रो बुआ का शुनि ''
\v 39 होतिन्होरिये ज़बाब देंदे होतिन्ला बोली ,''अम्होर्रो बुआ ता अब्राहम हून्दो ''येशुइ होतिन्होरसी बोली ,''अगर तुमोरी इब्राहीम पुतु होरी हूता ते इब्राहीम रो ज्यो काम खोटो 
\v 40 परन्तु ऐ तुमोरी मेरो ज्यो मानुष ला मार्मे चाइ जुनिए तुम्होर्ला होसो सचाई ला बोली जी मईइए परमेश्वर का शुनि -होयो ता इब्राहीम ऐ नोखोटी 
\v 41 तुमोरी अप्रो बुआ रो कामा ला खोटेंसो ''होतिन्होरिये होतिन्ला बोली,''अमोरी व्यभिचार का नोज़ोर्मी ,अमोर्रो एक ही बुआ हून्दो मतलब परमेश्वर''
\v 42 येशुऐ ह्तोइन्होर्सि बोली ,''अगर परमेश्वर तुमोर्रो बुआ हूता ,ते तुम्होरी माला डिमां कोरदे थीए ,क्युकी हाँऊ परमेश्वर का निकिली अस्सिंदे :हाँऊ अप्रो इच्छा ऐ नाछी ,परन्तु होतिनिये ही माला बेज़ी 
\v 43 जी हाँऊ बोलींन होतिसला तुमोरी क्यों नोसोम्झिएन्न ?होई ते हून्दो क्युकी तुमोरी मेरो वचन नुशुनी बोलदे 
\v 44 1 तुम्होरी अप्रो बुआ शैतान का हूँदे ,आई अप्रो बुआ रो लालसा ला पूरा कोरमे चाई होसो शुरू का ऐ खुनी हून्दो ,आई सचाई के स्थीर नाथाकी ,क्युकी होतिसके सचाई ही नून्दो जेत्रे भी होसो अल्को बातान्दो अप्रो स्वभाव का ही अल्को बातान्दो ,क्युकी होसो अल्को हून्दो आई अल्को रो बुआ हून्दो 
\v 45 हाउ सोचो बोल्दो ,ते तुम्होरी मुज गाश विशवास नाटनदे 
\v 46 तुम्होरी माझ का कुन माला पापी ठेरान्दो?अगर हाउ सोचो बोलता ,ते तुम्होरी मेरो विशवास क्यों नाटनदे ?''
\v 47 जून परमेश्वर रो हून्दो होसो परमेश्वर रो बाते शूँदो -तुम्होरी ते होतिन्होर्रो नोशुन्दे क्युकी तुमोरी परमेश्वर का नूंदे ''
\v 48 यहुदिहोरिये ज़बाब देंदे होतिन्ला बोली ,''की अमोरी ठीक नोबोलिन आ की तू सामरी आई ताऊके दुष्ट आत्मा हून्दो ?''
\v 49 येशु ऐ ज़बाब देई ,''मुझके दुष्टात्मा नून्न्दों ,परन्तु हाउ अप्रो बुआ रो आदर कोरदो ,आई तुमोरी मेरो बेजाती कोरदे 
\v 50 हाउ अप्रो प्रतिष्ठा नचाऊ ,एक हून्दो जून चांदो आई न्याय खोटेंन 
\v 51 हाउ तुम्होर्ला सोचो सोचो बोलेंसू अगर कुने मेरो वचन रो पालन कोरता होसो कभी मोरनो ला नशान्दो ''
\v 52 यहुदिहोरिये होतिन्ला बोली,''ऐ अमोरिये जानी की ताउनके दुष्ट आत्मा हून्दो इब्राहीम मोरी आई गुरु होरी भी ,पर तू बोलींन की अगर कुने मेरो वचन रो पालन कोर्ता ,ते होसो कभी नोमोर्दो
\v 53 निश्चय तू अमोर्रो बुआ इब्राहीम का बोडो नून्दो जून मोरी गुरु होरी भी मोरी तू अप्ला की सोम्झिन्दो ?''
\v 54 येशु इ ज़बाब देई ,''अगर हाँऊ अपु अप्ला प्रतिष्ठा दीता ,,ते मेरो प्रतिष्ठा केछे नून्दो माला प्रतिष्ठा देन्दोस्य मेरो बुआ हून्दो ,जस्रो बारे तुमोरी बोलदे होसो अमोर्रो परमेश्वर हून्दो 
\v 55 तुमोरिये ता होतिन्ला नाज़नी ,परन्तु हाँऊ होतिन्ला जान्दो अगर हाँऊ बोलू की हाँऊ होय्तिन्ला नाजान्दो ते हाँऊ तुम्होर्रो कथांन अल्को ठेरुन्दो ,परन्तु हाँऊ होतिन्ला जान्दो ,आई होतिन्रो वचन रो पालन कोरदो 
\v 56 तुमोर्रो बुआ इब्राहीम मेरो द्यारो देखनो रो आशा ऐ खुश फिरि होतिनिये शाई भी ,आई मगन फिरि ''
\v 57 इज़ गाश यहुदिहोरिये होतिन्ला बोली ,''तू ईमरी दुई भीशे दोष रो भी नून्दो की ताइये इब्राहीम ला शाई ?''
\v 58 येशु ऐ होतिन्होरला बोली ,''हाँऊ तुमोर्ला सोचो सोचो बोलेंसू ,एचका पहेले इब्राहीम ज़ोर्मी ,हाँऊ हून्दो''
\v 59 तेत्रे होतिन्होरिये होतिन्ला मारमे ला जान चुंगी ,परन्तु येशु चोरुईनदे ससांधे का बाए नाशी 
\c 9
\p \v 1 फिर हंडदी बेरे होने एक मानुष ला शाई जी जोनोम का अंधा थीओ 
\v 2 आई होतिन्रो चेला होरिये होई बोलिंदे होतिन्ला पूछी ,''गुरु ,कसे पाप कोरी ,होई मानुष ए या होनरो अमा -बुआ ए ,कि होई कानो ज़ोरमी ?''
\v 3 यीशु ए ज़बाब देई ,''न ता होई मानुषे पाप खोटी , न होनरो अमा -बुआ ए ,पर होई ते फिरी कि परमेशवर रो काम होंके प्रोकोट प्रोकोट फिरो 
\v 4 ज़ुरूरी होई कि जसे मला बेजी होतिन्रो काम अम्होरी द्यारो दयारो का खोट्नो आयारो असदोस्या ,जेतरे कुने मंशा काम नोखोटी बोलदे 
\v 5 जेतरे सग हाँऊ ,हाँऊ संसार रो प्रकाश सु''
\v 6 जेतरे होसो होई बोलि छेकी ,ते होने माटी गाश थूक फिकाई ,आई होसो थूक ला माटी सी मिशाई ते होसो माटी ला कानो रो आखी के बेज़ी
\v 7 आई होतिंसी बोलि,'' नाश ,बेज्नो रो कुंद के दोए ''तेतरे होतिनिये नाशिंदे दोई ,आई शाएंन पो वापिस असी 
\v 8 तेतरे पडोसी ,आई जुनिए होनला भीख मागनो शाई ,बोल्मे लागी ,''कि होई होसो आ जी भीख मग्दो थीओ ?''
\v 9 आएके बोलि,''होई होसोये हून्दो''अएक मंशा ए बोलि ,''नुआ ,पर होई होतिन्रो ज्यो ,''होसो बोलेन थकी ,''हाँऊ होसोये ''
\v 10 ते होतिन्रो होंनका पूछी ,''ते तेरो आखी क्यो खूलुई ?''
\v 11 होतिनिये ज़ोबाब देई ,''यीशु नाओ रो मानुषे माटी ला ओली ,आई मेरो आखी के बेजी ,आई मला बोलि,'ला नाश आई दो,ते मएइये नाशिंदे दोई ,आई हाँऊ शामे लगी ''
\v 12 आई होतिन्होरिये होनला बोलि ,''होसो किन हून्दो?''होतिनिये बोलि,''हाँऊ नाज़न्दो ''
\v 13 होतिन्होरिये होतिन्ला जी पोएले का कानो थीओ फरिसिहोर गासे अनी 
\v 14 जून दयार यीशु ए माटी ला बेज़िन्दे होतिन्रो आखी ला ठीक टानी होसो सबत रो दयार थीओ 
\v 15 फिरी फरिसिहोरिये होतिन्ला पूछी कि तु क्यो शामे लागी आई होतिनिये होतिन्होरला बोलि,''होतिनिये मेरो आखी के माटी बेजी ,,आई मईए आखी ला दोई आई ए हाँऊ शाएंन ''
\v 16 ते फरिसिहोर का दतुरिक मंशा ए बोलि ,''होई मानुष परमेश्वर रो बिलाए का नून्दो ,क्युकी होई सबत रो दयार ला नोम्न्यादो ''पर अएके बोलिंदे,''एक पापी मानुष होई निशाना ला क्यो देखाई बोल्दो ?''आई होतिन्होर माज दरार पोदोंमाई
\v 17 होत्योये होतिन्होरिये होसो कानो मानुष ला फिरी बोलि,''होतिनिये तेरो आखी ठीक टानी तु होतिस्रो बारे कि बोलेन?''होतिनिये बोलि,''होसो गुरु हून्दो ''
\v 18 ते यहुदिहोरिये होतिन्रो बाते रो विशवास नाटानि कि होसो कानो थीओ आई ए शामे लागी,जेतरे सेग होसो होतिन्होरिये होसो नज़र पाऊंदो मानुष रो अमा बुआ लाआराइन्दे ,
\v 19 होई नूपूछी ,''कि होई तुम्होररो लाटू नाएइया ,जसला तुम्होरी बोलदे कि कानो ज़ोरमी थीओ?ते ए होई क्यो शाएं?''
\v 20 होतिन्रो अमा बुआ ए ज़ोबाब देइनीन्दे बोलि,''अम्होरी ज़न्दे कि होई अम्होररो पुतु आइ होई कानो ज़ोरमी थीओ,
\v 21 पर होई क्यो शामे लागी अमहोरी नाज़न्दे ,या कसे होनरो आखी खोलाई अम्होरी ला नोपोताहोनला ए पूछो-होसो स्यानो हून्दो,आई होसो अप्रो बारे आपुए बोलेस''
\v 22 होतिन्रो अमा बुआ ए यहुदिहोररो डोरे ते होयो बोलि,क्यु बोल्ता यहूदी पोएले का ए एक्बिले फिरी थीए अगर कुन होतिन्ला मसीह मान्यता ते गिरजा का बाए टानदे थीओ
\v 23 होस्रो ताएइये होतिन्रो अमा बुआ ए बोलि,''होसो स्यानो होनला ए पुछो''
\v 24 आखिरी के होसो मानुष ला जी कानो थीओ अएक बेरे अराई आई होतिंसी बोलि,परमेश्वर रो महिमा कोरअम्होरी जांदे कि होई मानुष पापी हून्दो''
\v 25 ते होतिनिये ज़ोबाब देई ,''हाँऊ नाज़न्दो होई मानुष पापी हून्दो या नाइ हाँऊ ता एक बाते ज़न्दो ,कि हाँऊ कानो थीओ ए शांदो ''
\v 26 होतिस्रो ताए होतिन्होरिये होतिन्ला पूछी ,''होतिनिये तेरो साथ कि खोटी?तेरो आखी ह्तोतिनिये क्यो खोलाई ?''
\v 27 होतिनिये होतिन्होरला ज़ोबाब देई,''मएइये तुम्होरला पोएले का ए बोलि ,आई तुम्होरिये नूशूनी ,फिरी अएक बेरे क्यो शूननो चांई?कि तुम्होरी बि होनरो चेला फिर्मे चांई ?''
\v 28 आई होतिन्होरिये होतिन्ला खरा-खोटी शूनाइदे बोलि,''तु ही होतिन्रो चेला ,पर अम्होरी ता मूसा रो चेला हूँदे
\v 29 अम्होरी जांदे कि परमेश्वरे मूसा सी बताई ,पर होई मानुष रो बारे अम्होरी नाज़न्दे कि किन्रोस ''
\v 30 होसो मानुषे होतिन्होरला ज़ोबाब देईनदे बोलि ,''अरे ,होई ता बोडो बिशादिनो रो बाते कि तुम्होरो नाज़न्दे कि होसो किनरोस ,ते भि होतिनिये मेरो आखी खोलाई 
\v 31 अम्होरी जांदे कि परमेश्वर पापीहोरोरो नूशून्दो ,परन्तु अगर कुन परमेश्वर रो डोर मान्यदोस्या हूता ,आई होतिन्रो इच्छा पूरी टानता ते होसो होतिन्रो शून्न्दो 
\v 32 शुरू के होई कादुए शूननो नाछी कि कुन ए ज़ोनोम रो कानो मानुष रो आखी ला खोलाई 
\v 33 अगर होई मानुष परमेश्वर रो बिलाए का नूहूता ते होसो केछे खोटी नोबोल्दो थीओ''
\v 34 होतिन्होरिये होतिन्ला ज़ोबाब देईनदे बोलि ,''तु ता पापा के ही ज़ोरमी हून्दो कि तु अम्होर्ला शिखाएन आ?''आई होतिन्होरिये होतिन्ला गारिन्दे बाए टानी
\v 35 यीशु ए शुनिकी होतिन्होरिये होनला गारिंदे बाए टानी ,ते होतिंसी बेठीनदे होतिन्ला बोलि,''कि तु मानुष रो पुतु गाश विशवास तांडो आ?''
\v 36 होतिनिये ज़ोबाब देईनदे बोलि,''होसो कुन सा प्रभु ,कि हाँऊ होतिनके विशवास कोरु?''
\v 37 यीशु ए होतिंसी बोलि,''ताएइये होतिन्ला शाई बीस ,आई होसोये जी ताउसी बाते बताएन ''
\v 38 आई होतिनिये बोलि,''प्रभु,हाँऊ विशवास टानि ''आई होतिनिये झुकिंदे नमस्ते टानी
\v 39 तेतरे येशुए बोलि,''हाँऊ होई दुनिया के न्याय ताई असी सु कि जी नेदेख्दे होसो शांदे ,आई जी शांदे होतिन्होरी कानो फिरे ''
\v 40 फरीसी होरका दतुरिक मंशा होतिन्रो साथ थीए होई बाते शुनिंदे होतिन्होरिये होतिन्ला बोलि,''कि अम्होरी भि कानो सा?''-
\v 41 यीशु ए होतिन्होरसी बताई ,''अगर तुम्होरी कानो हूता ते तुम्होर्के केछे पाप नून्दो थीओए तुम्होरी बोलेन कि 'अम्होरी शाएंन,'ते तुम्होररो पाप फिरी थक्दो
\c 10
\p \v 1 ''हाँऊ तुम्होरला सोचो सोचो बोलेंसू ,होसो जून द्वार का मोल्ज़ेबेरे रो शाला के प्रवेश नाटनदो पर अएक बिले का प्रवेश टानदो,होसो चोर आई डाकू हुंदो
\v 2 पर जून द्वार का प्रवेश टानदो,होसो मोल्ज़ेबेरे रो पालस हुंदो
\v 3 द्वार रो पालस होतिन्रो ताए द्वार खुल्यान्दो आई मोल्ज़ेबेरे होतिन्रो आवाज़ ला रोइंदी ,आई होसो अप्रो मोल्ज़ेबेरे रो नाओ गारी गारी बेद्दो आई होतिन्होरला बाए नींदो
\v 4 जेतरे होसो अप्रो सेब मोल्ज़ेबेरे ला बाए गारिंदे होतिन्होरो आउन्खा आउन्खा हांडदो ,आई मोल्ज़ेबेरे होतिन्रो पीछाए हांडदी ,क्युकी होतिन्होरी होतिन्रो आवाज़ ला रोइंदी
\v 5 आई होतिन्होरी जस्कसे रो पीछहाए कादुए नाहंडदो ,पर होतिनका दूर ठूरदो ,क्युकी होतिन्होरी अएक रो आवाज़ नोरोइंदो ''
\v 6 यीशु ए होतिन्होरला होई द्रिशटानत बोलिपरन्तु होतिन्होरी नोसोमझुई कि होई होरी कि बाते जी होई अम्होरसी बोलिन
\v 7 ते भि यीशु ए होतिन्होरला फिरी बोलि ,''हाँऊ तुम्होरला सोचो सोचो बोलसु ,मोल्ज़ेबेरे रो द्वार हाँऊ सु
\v 8 जून भि मुझका पोएले अससी होसो सेब चोर आई डाकू हुँदै,पर मोल्ज़ेबेरे होरिये होतिन्होर्रो नूशुनी
\v 9 द्वार हाँऊ सुयदि जस कसे मेरो द्वार का प्रवेश टानदे होतिन्होरी उध्दार पान्धो,आई बीते बाए असेन नासेन थाक्दो आई चारा पान्दो
\v 10 चोर सिर्फ छो खोटमें ,मारी बेज्मे ,आई नाश खोटमें ला अस्स्दोहाँऊ ते अस्सी कि होतिन्होरी जीवन ला पाई ,आई बोदी पाई
\v 11 बोलो पालस हाँऊ हून्दो ,बोलो पालस मोल्ज़ेबेरे रो ताँए अप्रो ज़ान देंदो
\v 12 होसो जी मजदूर हून्दो पर पालस नून्दो ,आई न ता मोल्ज़ेबेरे होररो मालिक नून्दो ,भेदिया ला अससिंदे शाईनदे शोठाईनदे ठूरदों आई भेड़िया शोल्माइन्दे होतिन्होरला छत्रे कतरे बेज्दो
\v 13 होसो ते ठूरदों क्युकी आपु मजदूर आई होतिन्ला अप्रो मोल्ज़ेबेरे रो चिंता नून्दो
\v 14 बोलो पालस हाँऊ सु हाँऊ अप्रो मोल्ज़ेबेरे ला रोइंदो आई मेरो मोल्ज़ेबेरे मला रोइंदी-
\v 15 होत्योये बुआ मला ज़न्दो आई हाँऊ बुआ ला ज़न्दो -आई हाँऊ मोल्ज़ेबेरे होररो ताए अप्रो जान देंदो
\v 16 मेरो आई भि मोल्ज़ेबेरे हूँदे जी होई खूर रो नूंदेमाला होतिन्होरला भि आनोस्या ज़रूरीआई होतिन्होरी मेरो आवाज़ शुन्दी ,ते होतिन्होररो एक ही तोलांग एक ही पालस थक्दो
\v 17 बुआ ते मला देमान टानदो कि हाँऊ अप्रो जांन देंदोसु ताकि हाँऊ दुबारा मागु
\v 18 कुने ह्तोइसला मुझका खोसी नोबोल्दे ,पर हाँऊ होतिसला अपुए देंदो मला होतिसला देनो रो हक ,आई फिरी मागनो रो हक हून्दो आई आज्ञा माएइए अप्रो बुआ का पाईनदे ''
\v 19 होसोबाते रो वज़ह ए यहुदिहोर के दुबारा फूट पोढ़ी
\v 20 आई होतिन्होर माज़ह का गयाक मंशा बोलेन लगी ,''होंके दुष्टात्मा हहून्दो आई होई पागल हून्दो तुम्होरी होनरो क्यूँ शुनेन ?''
\v 21 अएक मंशा बोलेन थीए ,''होई बाते होतिन्रो नून्दो जसके दुष्टात्मा थाक्दो कि दुष्टात्मा कानो रो आखी खोल्यांदी आ?''
\v 22 होसो टेम येरूशलेम के समर्पण-पर्व मोनाई
\v 23 हिमाद रो टेम थीओ ,आई यीशु मंदिर के सुलेमान रो आँगन के हांडेन थीओ
\v 24 ते यहुदिहोरिये होतिन्रो चार ठाए जारुईनदे होतिन्ला बोलि,''तु केतरे सग अम्होरला दुविधा के जाग्दो ?यदि तु मसीह हूता ते अम्होर्ला साफ़ साफ़ बोल ''
\v 25 येशुए होतीन्होरला ज़वाब देई ,''माईए तुम्होरला बोलिंदे पर तुम्होरी विश्वास नाटनदे :जी काम हाँऊ बुआ रो नाओ का खोटदो होसोये मेरो बारे के साक्षी देंदे
\v 26 पर तुम्होरी विश्वास नाटनदे क्युकी तुम्होरी मेरो मोल्ज़ेबेरे माज़ का नूंदे
\v 27 मेरो मोल्ज़ेबेरे मेरो आवाज़ शुन्दी हाँऊ होतिन्होरला जान्दो ,आई होतिन्होरी मेरो पीछाए पीछाए हांडदी
\v 28 हाँऊ होतिन्होरला अनंत जीवन देन्दोसू होसो कादु नाश निफिर्दी ,आई होतिन्होरला मेरो हाथ का कुने खोसी नोबोल्दे
\v 29 मेरो बुआ ,जसे होतिन्होरला मला देई ,सेब का बोडो ,आई कुने होतिन्होरला बुआ रो हाथ का खोसी नोबोल्दे
\v 30 हाँऊ आई बुआ एके ''
\v 31 यहुदिहोरिये होतिन्ला पथराव टान्मेला जान चुँगी
\v 32 यीशु ए होतिन्होरला ज़ोबाब देई ,माएइए बुआ बिले का बन बन बोलो कामा खोटी होतीस माज़ का तुम्होरी कुंस्य बाते ताए मला पथराव टानेंन ?''
\v 33 यहुदिहोरिये होतिन्ला ज़ोबाब देई ,''अम्होरी बोलो काम रो ताए ताउन्ला पथराव नाटानेंन ,पर परमेश्वर रो निंदा रो वज़ह ए कोरेंन ,आई ते कि तु मानुष हूइंदे आपला परमेश्वर बोलेन से ''
\v 34 यीशु ए होतिन्होरला ज़ोबाब देई ,''कि तुम्होररो नियम के होई निलिखी ,'माएइए बोलि ,तुम्होरी भगवन हूँदे?'
\v 35 ते भि होनिये होनोरला भगवान बोलि जुन्गासे परमेश्वर रो वचन पोछी (आई पवित्रशास्त्र रो गोलोत ठेराई नोबोल्दे ),
\v 36 ते जसला बुआ ए चोखो ज़ुराइन्दे होई संसार के बेज़ी ,कि तुम्होरी होतिनरो बारे के ते बोलदे आ ,'तु निंदा कोरेन ,'क्युकी माए बोलि,'कि हाँऊ परमेश्वर रो पुतु सु '?
\v 37 यदि हाँऊ बुआ रो काम नोखोटता ते तुम्होरी मेरो विशवास नाटानो ,
\v 38 पर यदि हाँऊ होतिसला खोटता ते चाहे तुम्होरी मेरो विशवास नाटनता ,होसो काम रो वज़ह ए ता विश्वास टानो कि तुम्होरी जानो आई सोम्झियो कि बुआ मुझके आई हाँऊ बुआ के ''
\v 39 अत:होतिन्होरिये होतिन्ला फिरी पामेला कोशिश टानी ,पर होसो होतिन्होर्रो हाथ का बोची निकली नदे
\v 40 आई होसो फिरी यरदन रो पार होसो ज़गह के नाशी जिन युहन्ना बप्तिस्मा देंदो थीओ ,आई होतिंचे थक्मे लगी
\v 41 मुलुक मंशा होतिन्गाशे होई बोलदे थीए ,''युहन्ना ए ता कुने निशान नेदेखाई ,फिर भि जी भि होतिनिये होई मानुष रो बारे बोलिथीओ ,होसो सेब सोचो थीओ ''
\v 42 आई होतिंचे मुलुक मंशा ए यीशु के विश्वास टानी
\c 11
\p
\v 1 लाजर रो मोरनो 1 मरियम सी होतेर रो बोएन मार्था रो देश के बेत्निय्य्हा रो लाजर नाव रो एक मानुष थियो
\v 2 होई होसोए मरियम थी जुनिए प्रभु ग़ास इत्र बेजिदे होतिनरो खुंडी ला आफरों बाल ऐ गुसी थियो | होतेसरोए भाई लाजर ब्याज्वी थियो
\v 3 होरो तांगे बोएना ए काचा बेजी,कि "प्रभु" शाव, जासई तु प्रेम जागतोसे, होसो ब्याज्वीस
\v 4 परन्तु जेतरे यशु ए होयो सुनिदे बोलि, होई ब्याज मोरनोसया नुआ, होई ता परमेश्वर रो महिमा रो तांगेस, कि होनरो द्वारा परमेश्वर रो जाताग रो महिमा फिरेस
\v 5 आई यीशु ता मार्था आई होतेसरो बोएन आई लाजर सी प्रेम जागतो थियो
\v 6 ते होतनी जेतरे सुनी, कि होसो ब्याज्वीस, ते जी जागाह के होसो थियो, होतिंचे दुई दयार आई थाकिदे
\v 7 ते होतिजका पिछु होतनी चेला होरला बोलि, "हाडो, तामोरी फिरी यहूदीहोर गाछे नासुगे
\v 8 चेला होरिए होतींनला बोलि, "हे प्रभु" इमरी ता यहूदी ताऊला पाथारए देमे चादे थिए, आई किया तु फिरी भी होतीनचे नासमेआ ?
\v 9 यीशु ए जोबाव देइ, किया दयार का बारह घंटा नथाक्तोआ?अगर कुन दिउसे हाणड़ता, नोठोगसाइदो,क्यों बोलता होसो होई संसार रो प्यासों ला देख्तोस
\v 10 परन्तु यदि कुन राट हाणड़ता होसो ठोगसाइदो ,क्यों बोलता होतरे प्यासों नाथाक्तो
\v 11 होयो बोलि का पीछू होतनी होत्नोरला बोलि, शाव तामोर रो कोनेस लाजर सुतिदे, परन्तु हाउ होतीनला उजामे नाससु
\v 12 ते चेलाहोरिये होतींन ला बोलि,“प्रभु अगर होई सूती हुता बोचेस
\v 13 यीशुए ता होतिनरो मोरनो रो बारे बोलि थियो, होत्नोरी सा होयो सोम्ज्वी कि होसो निज के सुतनोरो बारे के बोली
\v 14 होज्गास का यीशु ए साफ बोलि, कि लाजर मोरिदे
\v 15 आई हाऊ तोमोरो कारणए खुशसु कि हाऊ होतिनचे नीथीयो, जिज्गास तोमोरी विश्वाश टानो आछो ,तामोरी सेएबे होतीन गाछे नासुगे
\v 16 ते थोमा ऐ जासला दिदुमुस बी बोलदे थिए, आफरो साथ रो चेलाहोरला बोलि, अछो, तामोरी बी होतीन सी मोरमे नासुगे यीशु रो बेतनिय्हा के पोछ्नो
\v 17 ते यीशु आछी, ते होतिन्ला पोता लागी कि होतीनला आली के जागिदे चार दयार फिरिदे
\v 18 बेतनिय्याह यरुशलेम रो नेरांग, दुई किलो मीटर दूर थियो
\v 19 आई मुलुक यहूदी मार्था सी मरियम गाछे होतेसरो भाई रो दोसन बातामे अछि थिए
\v 20 ते जेतरे मार्था ए होई सुनी कि यीशु आछेंन ते होसो होतीन सी बेठिमे नासी, परन्तु मरियम सा गोरे बेसी थाकिदे
\v 21 मार्था ए यीशु ला बोलि, "प्रभु यदि तु इनचे हुदोता,ते मेंरो भाई कादुए नोमोरदो थियो
\v 22 आई बी हाऊ जानदिसू कि तु परमेश्वर का जी कीच बी मागता, परमेश्वर ताऊला दियेस
\v 23 यीशुए होतेसला बोलि, तेरो भाई फिरी ज़िवदो फिरेस
\v 24 मार्था ए होतीन ला बोलि, अंतिम द्यारो के जेतरे फिरी उजिनोसा होतादु होसो उजिएस
\v 25 यीशुए होतेसला बोलि, “ फिरी जिवदो फिरनो आई जिंदगी हाउएसु जुन मुगास विश्वास टानदोस अगर होसो मोरता बी फिरी जिवेस
\v 26 आई जुन जिवेस, आई मुगास विश्वास टानदोस होसो कादुए नोमोरेस, किया तु होई बाते गास विश्वाश टानदिया ?
\v 27 होतेसे होतीनला बोलि, आं प्रभु, मेइये विश्वाश टनिस, कि तु ए परमेश्वर रो जाताग मसीहसे, अतार्थ होसोए जुन संसार के अछ्तोसया थियो
\v 28 होयो बोलिदे होसो नासी, आई आफरों बोएन मरियम ल आरई मेसे मेसे बोलि, “ गुरु होईयेस आई ताऊला आरएनसा
\v 29 जेतरे होतेसे होयो सुनीदे ते होसो हासल उजिदे होतिन सी बेठिमे नासिदे
\v 30 यीशु आई देशके नोपोछी थियो, आई होसो होसोए जागह के थियो, जिन मार्था होतिन्ला बेठवी थी
\v 31 ते जुन यहूदीहोरी होतनोरसी साथ घोरे थिए आई होतेसला शांति दियेन थिए, होई देखिदे मरियम हासल उजिदे बाआय नशिंदे होयो सोम्झवी कि होसो आली गास रूमेला नासी, ते होतेसरो पिछाय नासिदे
\v 32 जेतरे मरियम होतिनचे पोछी जिन यीशु थियो, ते होतीनला देखतीसे होतीन रो खुंडीके नासी होयो बोलेन, “ प्रभु होतरे तु इनचे हुंदोता मेरो बाई नोमरदो थियो
\v 33 ते यीशु ये होतेसला आई होसो यहूदीहोरला जुन होतिनसी आछी थिए रुनो देखि, ते जीवा नाबावी, आई डोरिदे बोली, तोमोरिये होतिनला किन जागीस
\v 34 होत्नोरिये होतिनला बोलि, “ प्रभु आ नाशी साउगे
\v 35 यीशु रुइदे
\v 36 ते यहूदिहोरी बोलेन, “ शाव होई होतीन सी केतेग प्रेम जागदोस
\v 37 परन्तु होत्नोर माज केतेग जोनए बोली, किया होई जुनिए कानो रो आखी खोलाइदे, होई मानुष ला मोरनो का नुरुकादो थयोआ? लाजर ला ढोनो
\v 38 ते यीशु मोनके परेशान फिरी आली गास आछी, होसो एक उडार थियो, आई एक पाथार होतिज गास जागी थियो
\v 39 यशु ये बोलि, “ पाथार ला पुरु बेजो होसो मोरून मानुष रो बोएन मार्थाए होतीन ला बोलि, “ प्रभु ऐ ता होतिच्का गांध आच्छेंन हुगो, होतिन्ला मोरिदे आजता चार दयार फिरेन
\v 40 यीशुए होतेसला बोलि , किया मेइये होयो नोबली थियोआ कि अगर तु विशवास टानता परमेश्वर रो महिमा ला देखसे ?
\v 41 ते होतेन्होरिये होसो पाथार ला सिकाईदे ते यीशु ऐ आफरों आखीऐ आगस ला साईंदे बोलि, “ हे पिता तेरो धन्यवाद टानसु कि तेईए मेरो सुनीस
\v 42 आई हाऊ जान्दोसू कि तु द्यारो मेरो सुन्दोसे, परन्तु चारो तरफ उजोओ मानुषा रो तागे मेइए होयो बोलि, जिज्का कि होनोरी विशवाश टानसा कि तेइये माला बेजीदेस
\v 43 होयो बाते बोलि पिछु होतोनिये जोरिये टोखाई, हे लाजर निकली आ
\v 44 जुन मोरी थियो होसो आली गास का हाथ खुडी बनवी दे होयोऐ निकली आछी, आई होतिनरो मुह गाछोए बानी थियो यीशुऐ होत्नोर ला बोलि, होनरो बानुन ला खोलाव आई होनला नासने बेजो
\v 45 ते जुन यहूदीहोरी मरियम गाछे आछी थिए,आई होतिनरो होई काम देखीयीशु रो सेएब काम ला देखिदे, होतन्होर माज का,मुलुकजोनए होतिन गास विश्वाश टानिदे
\v 46 परन्तु एकयाऐसा फ़िरिसियो होरगाछे नासिदे बोलि यीशुऐ कि कि खोटीदे
\v 47 होतिजगास का महायाजक आई फरीसी महासबाहोरीये एकेज़ुराइदे होयो बोलिएंन, तामोरी कि खोटेन?होई मानुष ता वाल निशान देखाएनस
\v 48 यदी तामोरी होनला होयोए छाराता ते सेब मानुषा होन्गास विशवास टानेस, आई रोमी होरी अछिन्दे तामोरो जागाह आई जाति दुइये गास अधिकार टानेस
\v 49 ते होतेन्होर माजका काइफा नाव सा मानुष जुन होतादु बोराश सबका बोडो थियो, होतनी होयो बोलि तोमोरी किछे नाजंदे
\v 50 आई न होयो सुनचिदे, कि तोमोरो तांगे होई ठीकस,कि तामोरो मानुषा रो तांगे एक मानुष मोरेस आई ना होई कि सेएब जाति नाश फिरेस
\v 51 परन्तु होतनी होयो अफरो तरफ का नोबली पर होतादु बोरास रो महायाजक फिरिदे भविष्यवाणी टानि, कि यीशु आफरों जाति रो तांगे मोरेस
\v 52 आई होसोए जाति रो तागे नुआ आई होरो तागेबी कि परमेश्वररो ओरु पोरु नासुन छेलडूपेरला एके टानेस
\v 53 ते होतादु का पिछु होत्नोरिये होतिन्ला मारनोरो चाल चालाईदे
\v 54 ते होतादु का पिछु यीशु यहूदीहोर रो माजार के प्रगट फिरि नाहाडदो थियो, परन्तु होतिनचेका इफ्राइम नाव रो एक देशके नासिदे जुन जांगल रो नेराग थियो, आई चेलाहोरसी होतीनचे थाकिदे
\v 55 यहूदीहोरो फसह रो तिवार नेरांग थियो आई देशका मुलुक मनुसा फसह का पलहे यरुशलेम नासी कि सोसो ला सुद्ध टानमें
\v 56 ते होत्नोरी यीशु ला लोरीएं थिए आई सान्द्के एके फिरिदे आफोर माज होयो बाताइयेन ,किया तोमोरी होयो जनीनआ कि होसो तिवार के नाछ्दोआ ?
\v 57 मुखिया याजकहोरी आई फरीसीहोरिए होयो आज्ञा गारी थियो कि कास कास ला होई पोता हुता कि यीशु किन बोलियों ते होतीन ला पामे
\c 12
\p
\v 1 ते यीशु फसह का छो दयार पलहे बेतनियाह आछी, जिन लाजर थियो ,जालआ यीशुए मोरून का जिवदो ज़ुराई थियो
\v 2 ते होतिन्च्चे होत्नोहोरी ए होतिनरो तांगे खाऊ ज़ुराईदे, आई मार्था सेवा टानिन थी होत्नोर सी जून खाऊ खामें बेसी थिए, होत्नोर माज लाजर बी थियो
\v 3 ते मरियमए जटामासी रो आधा किलो मेहगा असली सेंट आनीदे यीशुरो खुडी के बेजिदे आई आफरों बालए होतिनरो खुडी गुसिदे आई इत्र रो बासए गोर मिठो बास सया फिरिदे
\v 4 परन्तु होतनोरो चेलाहोरी माज का यहूदी इस्क्रियोती नाव सा एक चेला ऐ, जुन होतिन्ला दोखाऐ पामे चादो थियो , बोली
\v 5 होई सेंट ला त्रोनरा दीनार के बीकनी दे कंगाल होरला क्यों नेदेइ ?
\v 6 होतनी होई होरो तांगे नोबोली थियो , कि होतिन्ला कंगाल्होरो फिकर थियो , परन्तु होरो तांगे बोलि की होसो चोर थियो आई होतींन गाछे उन रो थेला थाकतो थियो आई जी किछ बी होतिज्के बेजते थिए होतीजका होसो चोरदो थियो
\v 7 ते यीशु ऐ बोलि, होल्ला मेरो दफ़नायेन्न द्यारो तादुला थाकने बेजो
\v 8 क्यों बोलता कंगाल ता तोमोरसी द्यारो थाकेतेस, परन्तु हाऊ तोमोरसी दयारो नाथ्कू
\v 9 ते यहूदीहोरो बोडो बिड ला होई पोता लगी कि यीशु होतिनचेस, ते होत्नोरि यीशु रो तागेए आछी नुआ परन्तु होरो तागे बी आच्छी कि लाजर ला शामे, जासला यीशुए मोरून का जिवदो ज़ुराइ थियो
\v 10 परन्तु बोडो प्जारीहोरीए लाजर ला बी मारी बेज्मे रो बी चाल जुराई,
\v 11 क्यों बोलता होतिनरो कारण मुलुक यहूदी नासीदे, आइ यीशु गास विश्वाश टानी यरुसलेम के जितिनो
\v 12 काआलेतादु तिवार के आछुन मुलुक मानुषा ऐ होई सुनी कि यीशु यरुसलेम आछेंनस
\v 13 ते मानुषा खजूर रो डाली काछाविदे होतीन सी बेठिमे निकली आई टोखेंएमें लागी, होशाना, धन्यस इस्राएल रो राजा, जुन प्रभु रो नावए आछदोस
\v 14 आई यीशु ला एक फोच रो छेल्डू पोरिदे, ते होतिज्गा बेसी, जेव लिखीस
\v 15 हे सियोन रो टूनी, मोडोरे, शाव तेरो राजा फोच गास बेसी आछेनस
\v 16 होतेन्होरो चेला पहले ता होई बाते नोसोमझवी , ते यीशु रो महिमा फिरी का पिछु होत्नोरला याद आछि कि होई बाते होतिनरो बारे लिखी थियो आई मानुषा ऐ होतीन सी होयोए टानी थियो
\v 17 लाजर ला कब्र का बाये आरामे आई होतिन्ला मोरून का जिवदो जुरानो रो टाइम के जेतेक मानुषा यीशु गाछे थिए,होतन्होरी होतिर रो गवाही दिएँन थिए
\v 18 होरो कारणऐ मानुषा होतिनसी बेठिमे आछी क्यु बोलता होतेन्होरिए सुनी थियो, कि होतनी होई हेरान फिरनो कम देखाई
\v 19 ते ता फरीसीहोरीए एक आएक ला बोली , सुन्चीयो तोमोर का किछे निफिरदो शाव संसार होतिन पिछाएँ फिरी
\v 20 जुन मानुषा होसो तिवार के भजन टान्मे आछी थीये , होत्नोर माज एकया यूनानी थिए
\v 21 होई फ़िलिपुस गाछे जुन गालील के बेत्सेदा के थाकतो थियो , आछीदे होतीनला पूछेमें लागी, कि “ श्री मान आमोरी यीशु सी बेठिमे चांदेसी
\v 22 फ़िलिपुसए आछीदे अनिद्र्यास ला बोलि, ते अनिद्र्यास सी फ़िलिपुसए नासिदे यीशु ला बोलि
\v 23 आई यीशुए जोबाव दिएन पो बोलि, ए होसो टाइम आछी की मानुष रो जातागरो महिमा फिरमे ला
\v 24 हाऊ तोमोर ला दिमांग- दिमांग बोलेनसु , कि जेतरे सेएग गेहू रो दाना माटी गास सोरदे नोमोरदो, ,होसो एख्ले थाक्दोस परन्तु जेतरे मोरदोस, होतेरे मुलुक फोलदोस
\v 25 जुन आफरों प्राण ला बोलो जान्दोस, होसो होतीजला सोबेजेस; आई जुन आफरों प्राण ला होई संसार के बेदान नाटान्दोस होसो होतीनला सोदा रो जिंदगी सेग बोच्चाई जागेस
\v 26 अगर कुन मेरो सेवा टान्मे चाहता मेरो पिछाएँ आछो; आई जिन हाउसु ,मेरो सेवक भी होतिन चे हुवेग अगर कुन मेरो सेवा टानता,ते बुआ होतिनरो इज़त्त टानेस
\v 27 ऐ हाऊ मोनके डोरेनसु, ऐ हाऊ की बोलु ? “ हे बुआ " माआला होई टेम का बोचा ? परन्तु हाऊ होईए टेम रो मोल्तोब ए होई टेम सेग पोछी सु
\v 28 " हे बुआ" आफरो नाव रो महिमा टान: ते होयो आकाशवाणी फिरी, मेई होतिनरो महिमा टानीस , आई ते बी टानसू
\v 29 ते जुन मानुषा उजुओ का सुनें थिए होत्नोरी बोली कि गुर-गुर नसेन, आएका ऐ बोलि, स्वर्गदूत ऐ होतिनला बाताई
\v 30 यीशु ऐ जोबाव दियेन पो बोलि ,होई काद मेरो तांगे नुआ परन्तु तोमोरो तागे फिरिस
\v 31 ऐ होई संसार रो न्याय फिरेन्स , ऐ होई संसार रो शासक ला गारी बेज देसा
\v 32 आई माला अगर पृथ्वी गास का आगा चडायेस ते सेब ला मुगाछे आरासु
\v 33 होयो बोलि होतिनी होई प्रकट टानी, कि होसो क्यो मोंत मोर्दोस्य
\v 34 होतिज गास का बिड ए होतींला बोली , कि आमोरिये नियम के होयो सुनीस कि मसीह अम्बोर फिरि थकेस , ते तु क्यों बोली बोल्दो से , कि मानुष रो छेल्डू ला उस्ठो गास च्डायानो जरूरीस ? होई मानुष रो छेल्डू कुनस ?
\v 35 होज्रो ताईए यीशु ऐ होत्नोर ला जोबाव दिएन पो बोलि ,प्याणसों आई दोंकेस तोमोर रो माजर केस तेस्एग हाडेन- हाणडो , होयो निफिरनो चाहनो की अन्यारो तोमोरला आछी बुदेस, जुन अन्यारो के हड्दोस होसो नाजन्दो की केमाये नास्नो स्यास
\v 36 जेतरे सेक प्याणसों तोमोर सी सा, प्याणसों गास विश्वाश टानो, ताकि तोमरी प्याणसों रो छेल्डू फिरी बोल्सो होई बातेहोर्ला बोलि पिछु होसो होतींनचे का ठुरी आई होत्नोर का चोरवी थाकी
\v 37 आई होतनी होत्नोर ला होतरो निशान देखाई, ते भी होत्नोरिए होतीं गास विश्वाश नाटानेन थिए
\v 38 जिजका कि यशायाह नबी रो होसो वचन पूरा फिरेस जी होतनी बोलिस प्रभु, कुनिये ताम होर्रो काचा गास विश्वाश टानिस सा ? आई प्रभु रो हाथ कास गास प्रोकट फिरिस ?
\v 39 होरो तागे होत्नोरी विश्वाश टानी बोली , क्यु बोलता यशायाह ऐ फिरी होयो बोलि
\v 40 होनी हॉनर रो आखी ला कानो आई मोन ला काठो जुराईस, किन होयो ता निफ्रा कि होनोरइ आखी ए देख सा , आई मोन के सोम्जीता, आई मोन ला एक जुराता, आई होऊ होतिन्होर्ला चंगा टानु
\v 41 यशायाहऐ होई बाते होरो तांगे बोलि, क्युबोलता होत्निए होतीं रो महिमा देखि , आई होतनी होत्नोर रो बारेए बाते बोलि
\v 42 ते बी अधिकारी होरी माज का मुलकए होतींन गास विसवाश टानिदे ,परन्तु फरीसियो रो तांगे होत्नोरी खुलेआम माना दे निथिये , किन होयो ता निफ्राया अराधनालय का गारी बेजेस
\v 43 क्यों बोलता मानुषा रो प्रशंसा होत्नोर ला परमेश्वर रो प्रशंसा का बोदी बोलो लाग्दो थियो
\v 44 ते यीशु ऐ आराईदे बोलि, “ जून मुगास विश्वाश टान्दोस , होसों मुगास नुआ, होसो ता मेरो बेजतोस्या गास विश्वाश टान्दोस
\v 45 आई जुन माला देक्दोश ,होसो होतीं ला देखतोस जुनी माला बेजिदेस
\v 46 हाऊ संसार के प्यासों फिरी आछी सु ताकि जून कुन मुगास विश्वाश टानता होसो आयंरो के नाथाकेस
\v 47 अगर कुन मेरो बाते सुनिदे होतीला नोमोनाता , ते हाऊ होतिन्ला दोषी नेठेरादोसू , क्यों बोलता हाऊ जगत ला दोषी ठेरा नुआ, लेकिन संसार रो मुक्ति टान्मे अछीसु
\v 48 जून माला नोमोनाडोस,आई मेरो वचन ला नामानाडोस,होतींन ला दोषी ठेरादोसा ता एकऐस : मोल्तोब मेइए जी वचन बोलिस, होसोए आखिररो द्यारो के होतीं ला दोषी ठेरायेस
\v 49 मेइए आफरों बिले का बाते नोब्लिदेस , लेकिन बुआ ए जुनिए माला बेजिदेस होतनीये माला आज्ञा देईस, कि माला की बोल्नोसा ? आई हाऊ की की बोलू ?
\v 50 आई होऊ जान्दोसु ,कि होतींन रो हुकुम सोदा रो जिंदगीस ते ता हाऊ जी बोल्दोसु ,होसो जेव बुआ ए माला बोलिस होयोए बोल्दोसु
\c 13
\p \v 1 ते फसह रो तिवार का पहले, जेतरे यीशु होई जनिदे कि मेरो होसो गडी आछीस कि होऊ जगत ला सोठआई दे पिता गाछे नस्नोसया, ते सोसोसया सी जून संसार के थिए जयो प्यार टंडो थियो होत्नोर सी होयोऐ पिछाएँ सग तानीदे 
\v 2 आई जेतरे खाऊ खादीबिरे जेतरे शेतानऐ पहले काऐ शमोन रो छेल्डू यहूदा इस्क्रियोती रो मोनके होयो बेजी थियो कि होसो होतीं ला दोखाए पाएस ,
\v 3 ते यीशु होई जानी दे बी कि पिताए सेब कुछ मेरो हथके देइस , आई होई कि परमेश्वर गाछे का अछिसु आई परमेश्वर गाछे वापस नसतो सयासु 
\v 4 खाऊ खानो का उजविदे आफरों गाछो ला गरिदे एक ठाऐ जागी आई तोलिया चुगीदे आफरों चेहर ला बानी दे 
\v 5 ते होत्निए एक बन्दरू के पानी बोरईदे चेला होरो खुंडी ला दोएयन आई जी तोलियाए आफु चेहर बनवी थियो होतीजी हित्नोर रो खुंडी ला गुसीन 
\v 6 आई जेतरे होसो शमोन पतरस गाछे अछि ते पतरसए होतीं ला बोलिदे हे प्रभु किया तु मेरो खुंडी दोयांदोस्या या ?
\v 7 यीशु ए जोबाव दियेन पा बोलि , जी होऊ इमरी खोटेंनसु , होसो तु इमरी नोसोम्जिसे परन्तु तु होचका पीछू सोम्जिसे 
\v 8 पतरसऐ होतीं ला बोलि ,तु मेरो खुंडी कादुए दोयाई नोबोलसे  यीशुए होतीं ला जोबाव देइदे , यदि होऊ ताऊला नोदोयाऊता मुक्सी तेरो किछे रिश्ता नुदो 
\v 9 शमोन पतरसऐ होतीं ला बोलि , हे प्रभु ते तु मेरो खुंडीए नुआ हाथ सी मुट्कंग बी दोयांदोस्या 
\v 10 यीशुए होत्नोर ला बोलि , जुन पूरा दोविदेस होतिन्ला खुंडी रो सिवाय आई किछे दोइनोरो जरूरतए नुदो ,होसो पूरा शुध आई तोमोरी शुध सो , परन्तु सेब का सेब नुआ 
\v 11 होसो ता होतींन ला जन्दो थियो जुन होतीं ला चालए पादो सया थियो, ते ता होतनी बोलि तोमोरी सेब का सेब शुद नुआ 
\v 12 जेतरे होतनी खुंडी दोयाई छेकीदे आई आफरों गाछो लावीदे खाऊ खामें भेसी, ते होतनी होत्नोर ला बोलि किया तोमोरी सोम्ज्वी कि मेइए तोमोर सी कि खोटी ?
\v 13 तोमोरी मला गुरु सी प्रभु बोलदे सो  दिमांगए बोलदे सो होऊ होसोए सु 
\v 14 मइए ता प्रभु सी गुरु हुई दे बी तोमोर रो खुंडी दोयाएदे ,ते तोमोर ला बी एक आएक रो खुंडी दोयानो चानो 
\v 15 क्युकी मेइअ तोमोर ला नमूना देखाई तोमोरी बी होयो खोटो जेव मेई तोमोर सी खोटीस 
\v 16 हाऊ तोमोर ला धीमाग बोलेन सु कि दास अफरो स्वामी का बोडो नाथाक्तो , न ही बेजुन अफ्र्रो बेजदोसया का बोडो थाकतो 
\v 17 तोमोरी होई बाते जन्द्देसो अगर होज्गास हाडता तिमोरी दोन्यासो सो 
\v 18 होऊ तोमोरो सेब रो बारे ता नोब्लेनसु  होऊ होतींन ला जान्दो सु जासला मेइअ चुनाइस ,परन्तु होई होरो तांगे कि पवित्र शास्त्र रो वचन पूरा फिरेस जून मेरो रोटि खाएनस होतनी मुगास खुंडी चूगिस 
\v 19 होयो फिर्नो का पहले होऊ तोमोर ला बोलि ,जगेंनसु कि जेतरे होई पूरा फिरेस, ते तोमोरी विश्वाश तन्सो कि होसो होऊए सु 
\v 20 होऊ तोमोर ला धीमाग धिमांग बोलेन सु कि जलअ हाऊ बेज्दोसू होतीला जून ग्रहण टानदोस ,होसो मला ग्रहण टानदोस आई जून मला ग्रहण तन्डोस होसो मेरो बेज्तोस्या ला ग्रग्रहण टानदोस 
\v 21 होयो बोलिका पीछू यीशु मोन के दुखी फिरिदे, आई गवाई देइ बोलेन हाऊ तोमोर ला धिमांग धिमांग बोलेन सु कि तोमोर माजका एक मला पानेबेज्सो 
\v 22 चेला होरी एक आएक ला साएन क्युकी होत्नोरी नोसोम्ज्वी कि होई कासरो बारे बोलिन 
\v 23 होतिनरो चेला होरी माज का एक जसी यीशु प्यार जगदो थियो ,यीशु रो बिले उटो बेसी थियो 
\v 24 ते शमोन पतरस ऐ होतिनरो बिले इशारा तनिदे बोलि ,अमोला बोल होसो कुन जसरो बारे होई बोलेन 
\v 25 होत्निए यीशु रो छाती रो बिले होयोए उटटो होतींन ला बोलि , प्रभु होसो कुंस 
\v 26 ते यीशुए जोबाव देइदे ,जसला हांऊ होई रोटि रो टुकड़ा डुबाइ दिसू ,होसोए हुएग ते होत्निए टुकड़ा ला रूजाई दे शमोन इस्क्रियोती रो छेल्डू यहूदा ला देई 
\v 27 आई टुकड़ा मग्दिसे शैतान होतीं के आछीदे ते यीशुए बोलि जी तु खोटदोसे हासल खोट 
\v 28 परन्तु जुन मेज गास खाऊ खामें बेसी थिए होत्नोर माज का कुने होई जानी नोबली कि होई होनी कि मतलबए बोलि 
\v 29 यहूदा गाछे रुपया रो थेला थकतो थियो, एकया सया होयो जनेन थिए कि यीशु होनला होई बोलेन, कि तिवार ला चानो चिजा लोयु बोलेन अथवा होई कि कंगाल होर ला कि कि दे बोलिंस 
\v 30 ते होसो टुकड़ा मागी का पीछू हासल बाए नासिदे आई होसो राट रो टाइम थियो 
\v 31 जेतरे होसो बाए नासिदे ते यीशु ए बोलिदे, ऐ मानुष रो छेल्डू रो महिमा फिरिदे आई परमेश्वर रो महिमा होतिचके फिरी 
\v 32 अगर होतिज्के परमेश्वर रो महिमा हुता , ते परमेश्वर भी आपके होतिनरो महिमा टनेस आई हासल टनेस 
\v 33 छेल्डू होरी, हाऊ आई दोनक तिमोर सी एके सु  तोमोरी मला लोरिसो ,आई जव मेइअ यहूदाहोरला बोलि थियो तोमोर ला बी बोलेन सु कि जिन हाऊ नसतोसया सु ,तोमोरी आछी नोबोल्सो 
\v 34 हाउ तोमोर ला एक नोऊ आज्ञा दिईनसु ,कि तोमोरी एक आएक सी प्यार तानो जेव मेइअ तोमोरसी प्यार तनिदे होतेव ए तोमोरी बी एक आएक सी प्यार तानेव 
\v 35 अगर तोमोरी एक आएक सी प्यार जगता, ते होजीए जनसा कि तोमोरी मेरो चेला सो 
\v 36 शमोन पतरसए होतींन ला बोलि, प्रभु तु किन नस्तोस्या ?यीशुए जोबाव देइदे जिन हांऊ नसेन सु तु इमरी होतिंचे मुक पिछाएँ आछी नोबोल्दोस्य, परन्तु होचका पीछू आछ्से 
\v 37 पतरसए होतींन ला बोलि ,प्रभु इमरी हाऊ ताऊ पिछाएँ क्यों अछि नोबोल्दो ?हाउ ता तेरो टेंगा प्राण बी दिसू 
\v 38 यीशुए जोबाव देई किया तु मेरो तांगे तेरो प्राण दिसेया ?हाऊ ताऊला धिमांग धिमांग बोएन सु कि जेतरे सेक तु त्रोन बिरे मला नजन्दो बोलसे, होत्रे सेग मुर्गा नाबसा 
\c 14
\p \v 1 तोमोर रो मोन मरे निफिर्नो चानो परमेश्वर ग़ास विश्वाश टानो आई मुगास बी जागो
\v 2 मेरो बुआ रो गोरे थक्मे ला मुलुक जगह अगर नुदो हुता ,हाऊ तोमोर ला नोब्ल्दो थियो क्युकी होऊ तोमोर ला जगह जुरामें नसतो सु
\v 3 आई हाऊ नासिदे तोमोर रो तांगे जगह जुरासु ते आछी दे तोमोर ला आफसी निसु कि जिन हाऊ, सु तोमोर बी होतिंचे थाकयो
\v 4 आई जिन हाऊ नसेन सु होतीं चे रो बात तोमरी बी जांदे सो
\v 5 थोमा ए होतींन ला बोलि ,"हे प्रभु " आमोरी नजंडे कि तु किन नस्दो से ते बात क्यो जान्सी ?
\v 6 यीशु ए होतेला बोलि ,बात सचाई आई जिंदगी ता हाऊए सु बिना मेरो द्वारा कुने पिता गाछे नोपोछेस
\v 7 अगर तोमोरी मला जानी हुता ते मेरो बुआ ला बी जांदे ए का होतिन्ला जांदे बी आई देखि बी
\v 8 फ़िलिपुस ए होतीं ला बोलि , "हे प्रभु "आमोर ला बुआ ला देखा आई आमोर ला होतेगे बतेरा
\v 9 यीशु ए होतीं ला बोलि, फ़िलिपुस हाऊ होत्रो दयार का ताऊ ए सु, ते बी मला तु नजन्दो ?जुनीए मला देखि होतनी बुआ ला बी देखि तु क्यो बोलेन कि पिता ला देखाव ?
\v 10 किया तु विश्वाश नतन्दोआ कि हाऊ बुआ के सु आई बुआ मुकेस ?जी वचन हाऊ तोमोर ला बोल्दो सु होसो मेरो तरफ का नोबोल्दोसू परन्तु बुआ जून मुक्सी थक्तोस होसोए अफरो काम खोटतोस
\v 11 मेरो विश्वाश टानो कि हाऊ बुआ के सु आई पिता मुकेस , या ता मेरो काम गास ता विश्वाश टानो
\v 12 हाऊ तोमोर ला धिमांग धिमांग बोलेन सु कि जून मुगास विश्वाश टानदोस ,आई जी काम हाऊ खोटतोसु , होसो बी खोटेस आई होज्का बी बोडो बोडो काम खोटेस क्युकी हाऊ बुआ गाछे नस्तोसू
\v 13 आई जी किछ बी तोमोरी मेरो नाव का मागता , होसोए खोटसु कि छेल्डू के बुआ रो महिमा फिरेस
\v 14 यदी तोमोरी मुका मेरो नावए कि मागता ते हाऊ होतीनला ला खोटसु चोखो अत्मा रो प्रतिज्ञा
\v 15 अगर तोमोरी मुक्सी प्यार टानदे हुता , ते मेरो आज्ञा ला मानाव
\v 16 आई हाऊ पिता का विनती टानसु ,आई होसो तोमोर ला नोवो कोनेस दीएस कि द्यारो होसो तोमोर रो साथ थाकेस
\v 17 अथारत सतया रो आत्मा , जला संसार ग्रहण तानी नोबोल्दोस क्योंकि होसो होतीं ला न देखतोस आई न जन्दोस ,परन्तु तोमोरी होतीला जांदे सो क्युकी होसो तोमोर सी साथ थक्तोस आई तोमोर के हुगो
\v 18 हांऊ तोमोर ला सोकरांग नोसोठ्यासु हांऊ तोमोर गाछे आछ्सू
\v 19 आई दोंक का संसार मला नेदेखेस , परन्तु तोमोरी मला देख्सो हांऊ जिन्दा सु ते तोमोर बी जिंदा थक्सो
\v 20 होतादु तोमोरी जन्सो कि हांऊ आफरों बुआ के सु , आई तोमोरी मुके सो आई हांऊ तोमोर के सु
\v 21 जस गाछे मेरो आज्ञा सा आई होसो होतिरो पालन टानदोस , होसोए मुक्सी प्यार टानदोस आई जून मुक्सी प्यार टानदोस , होतींन सी मेरो बुआ प्यार टानदोस आई हांऊ होतीं सी प्यार टानसु आई सोसो ला होतीं गास प्रकट टानसु
\v 22 यहूदाए जून इस्क्र्यौती नीतियों , होतनी बोलि, “ प्रभु" होयो किफिरी कि तु आफला आमोर गास प्रकट टानमें चादो से आई संसार गास नुआ ?
\v 23 यीशुए जोबाव दिएन पो होतीं ला बोलि , कुन मुक्सी प्यार टंडो हटा होस्सो मेरो वचन ला मानेस , आई मेरो बुआ होतीं सी प्यार टनेस आई आमोरी होतिन्गाच्चे आसी आई होती सी थक्सी
\v 24 जुन मुक्सी प्यार नातान्डोस, होसो मेरो वचन ला नमनादोस आई जी वचन तोमोरी सुन्देसो होसो मेरो नुआ होसो ता मेरो बुआ जुनिए मला बेजीदे
\v 25 होई बाते मेइअ तोमोर सी थकी तोमोर ला बोलि देस
\v 26 परन्तु चोखो आत्मा , जिल्ला बुआ मेरो नावए बेजेस , होसो तोमोर ला सेब बाते सिखएस ,आई होसो सेब जी मेइअ तोमोर ला बोलि होसो सेब याद दिल्यास
\v 27 हांऊ तोमोर ला संगना दिएन , सु आफरों संगना तोमोर ला दिसू , होयो नेदऊ जेव संसार तोमोर ला देदोस तोमोर रो मोन नोबोद्लिनो चानो आई न ता नोडोरनो चानो
\v 28 तिमोरीए सुनिया कि मेइअ तोमोर ला कि बोलि ,हाऊ नसेनसु आई फिरी तोमोर गाछे अछ्सू यदि तोमोरी मुक्सी प्यार टांनदेता खुश फिरदे थिए क्युकी हांऊ बुआ गाछे नस्दोसू क्युकी बुआ मुका बोडोस
\v 29 आई होयो फिर्नो का पहले मेइअ तोमोर ला बोलिस ,कि जेतरे होयो फिरेस ते तोमोरी विश्वाश टानसो
\v 30 हाऊ ए तोमोर ला बोदी नोबोल्सू ,क्युकी होई संसार रो शासक आछेंस ,आई होतींन रो मुगास किछे अधिकार नुदो
\v 31 परन्तु होरो तागे कि संसार जानेस कि हाऊ बुआ सी प्यार टानदोसु आई जेव बुआ ए मला आज्ञा देइ थियो होतेव ए होतीला सुन्दोसू उजियो होन्चे का नासुगे
\c 15
\p \v 1 ''सोचो दाखलता हाँऊ सु ,आई मेरो बुआ किसान 
\v 2 एके एक डाली जी मुझके आई जी नोफोल्धि ,होतिसला होई कटी बेज्धो ,आई एक एक ढाली जी फोल्धि होतिसला छाटा न्धो ताकि होसो आई फोलिंधो 
\v 3 '' तुम्होरी होसो वचन रो वज़ह ए चोखो फिरी
\v 4 तुम्होरी मुझके बोनी थाको हाँऊ तुम्होर्के ज्यो डाली अगर दाखलता के निफिरता ,ते अपोए नोफोल्धि ,होत्योए अगर मुझके निफिरता ते नोफोल्धे 
\v 5 हाँऊ दाखलता सु ,तुम्होरी डालीं जी मुझके फिरी थक्धोनाई हाँऊ होतिसके ,होसो बोधि फल धेंधो ,कि तुम्होरी मुझका खेची फिरी किछे खोटी नोबोल्धे 
\v 6 अगर कुंता मुझके तटानें न नाथाके ,ते होई डाली रो कथन फिकियंधे आई शुक्धो ,आई मंशा कथा टानी आग के जोल्यंधे आई होसो जोल्धि 
\v 7 अगर तुम्होरी मुझके थाको ,आई मेरो वचन के तुम्होरी फिरी थाको ते जी चाई होसो मागो ,आई होसो तुम्होरो ताए फिर्धो 
\v 8 मेरो बुआ रो महिमा होज़े ए फिर्धो कि तुम्होरी फल आनो ,ते ता तुम्होरी मेरो चेला नि 
\v 9 ज्यो बुआ ए मला प्यार टानी ,मइए भि तुम्होरला प्यार टानी ,मेरो प्यार के फिरी थाको 
\v 10 अगर तुम्होरी मेरो आज्ञा रो पालन नाटनता ते तुम्होरी मेरो प्यार के बोनी थक्धे ,होत्योए ज्यो माइये अप्रो बुआ रो आज्ञा ला शुनि ,आई होतिन्रो प्यार के फिरी थकी
\v 11 होई बाते माइये तुम्होरला ते बोलि कि मेरो ख़ुशी तुम्होर सी ,आई तुम्होर्रो ख़ुशी पूरा फिर्नो चनो
\v 12 मेरो आज्ञा होई कि ,ज्यो मइए तुम्होरला दमन टानी ,होत्योए तुम्होरी एक अएक ला देमन टानो 
\v 13 होतिसका बोडो दमन कसे रो नाइ ,कि कोई अप्रो रो ताई अप्रो जान देंदे 
\v 14 जी कि माइये तुम्होरला आज्ञा देई यदि होतिसला कोरता ,ते तुम्होरी मेरो दोस्त होरी 
\v 15 ईमरी का पीछू हाँऊ तुम्होरला दास नोबोल्दो ,क्यूंकि दास नाज़न्धो ,कि होतिन्रो मालिक कि खोटधो :पर माइये तुम्होरला मित्र बोलि ,क्यूंकि माइये जी बाते तुम्होरला बोलि मेरो बुआ का शुनिं ,होसो सेब तुम्होरला बोलि 
\v 16 तुम्होरिये मला नोलोरी पर माइये तुम्होरला लोरुई आई तुम्होरला जागी ताकि तुम्होरी नाशिंधे पाल आनो ; आई तुम्होर्रो पाल थकधो ,कि जी तुम्होरी मेरो नाओ का बुआ का मागधे ,होसो तुम्होरला देई 
\v 17 होई बाते रो आज्ञा हाँऊ तुम्होरला ते देधो ,कि तुम्होरी एक अएक ला देमन टानो 
\v 18 यदि संसार त्म्होरसी दुश्मनी टा नता ,ते तुम्होरी जांदे ,कि होतिनिये तुम्होरका पेले मुझसी भि दुश्मनी टानी 
\v 19 यदि तुम्होरी संसार रो हूता ,ते संसार अप्रो मंशा सी देमन जाग्धो ,पर होई कि तुम्होरला संसार माझ का चुँगी ते संसार तुम्होरसी दुश्मनी टान्धो 
\v 20 जी बाते माइये तुम्होरसी बोलि ,कि दास अप्रो मालिक का बोडो नाथाग्धो ,होतिन्ला याद टानो :यदि होतिन्होरिये माला तंग कोरता ;अगर होतिन्होरी मेरो बाते मान्याता ,ते तुम्होर्रो भि मान्यधे 
\v 21 मगर होई सेब होतिन्होरी मेरो नाओ रो वजह ए तुम्होर्रो साथ कोरधे क्यूंकि होतिन्होरी मला बेज्धो सया ला नाझंधे 
\v 22 अगर हौं नाच्धा आई होतिन्होरी सी बाते नोकोर्ता ,ते होतिन्होरी नेठेर्धे पर ए होतिन्होरी अप्रो पाप ताई केछे बहाना नाई 
\v 23 जून मुझसी दुश्मनी ज़ाकता ,होसो मेरो बुआ सी भि दुश्मनी ज़ग्धे 
\v 24 यधि हाँऊ होतिन्होरी के होसो काम नाटन ता ,जी आई कसे ए नोखोटी ते होतिन्होरी पापी नेठेर्धे ,पर ए ता होनोरिये मला आई मेरो बुआ दूईए ला शाई ,आई दुईए सी दुश्मनी खोटी 
\v 25 आई होई ते फिरी ,कि होसोये वचन फिर्धो ,जी होतिन्होर्रो व्यवस्था के लिखी ,कि होतिन्होरिये मुझसी बिना वजह ए बेर टानि 
\v 26 पर जेतरे होसो सहायक अछ्धा ,जसला हाँऊ तुम्होर गाशे बेझ्सू ,मतलब सोचो रो आत्मा जी बुआ बिले का निकिल्धो ,ते होसो मेरो गवाही देंधो
\v 27 आई तुम्होरी भि मेरो गवाह क्यूंकि तुम्होरी शुरू का ए मेरो साथ थिए 
\c 16
\p \v 1 ''होई बाते माइये ताउला ते बोलि ,ताकि तुम्होरी दके खानों का बोची थाको 
\v 2 होतिन्होरी तुम्होरला मंदिर का गारी बेज्दे ,पर होसो समय अछ्दो सया जी तुम्होर्र्ला मार्दो ,सोमोझ्दो कि परमेश्वर रो सेवा टानेंन 
\v 3 आई होतिन्होरी होयो ते टांडेदे क्यूंकि होनोरिये न ता बुआ ला जानी न माला 
\v 4 आई होई बाते माए ते बोलि जेतरे समय अछादो ते तुम्होर्र्ला याद अछदो कि माए तुम्होर्ल होई बारे के बोलि थीओ ,आई होई बाते माए तुम्होरला शुरू के ते नोबोली थीओ क्यूंकि हाँऊ तुम्होर्रो साथ थीओ 
\v 5 '' पर ए हाँऊ अप्रो बेज्नो सया गाशे नाशेंशु ,आई तुम्होरी माझ कुने नुपूछादो ,'तु किन नाशेन्न ?'
\v 6 पर होई कि माए होई बाते तुम्होरसी बोलि ,तुम्होर्रो जीवा शोपे बोरी 
\v 7 पर हाँऊ तुम्होरला सोचो सोचो बोलसु ,कि मेरो ठुर्नो तुम्होरला बोलो ,कि अगर हाँऊ नुठुरू ते होसो कोनेस तुम्होर गाशे नास्धो ,अगर हाँऊ ठुरता ते होतिन्ला तुम्होर गाशे बेस्सू 
\v 8 आई जेतरे होसो अस्स्धो ते संसाअर ला पाप आई धार्मिकता रो बारे लाज़वाब करेगा 
\v 9 पाप रो बारे होई कि होनोरी मला विशवास नाटा नदे ,
\v 10 आई धार्मिकता रो बारे होई कि ,हाँऊ बुआ गाशे नास्स्सू ,आई तुम्होरी मला फिरी नेदेख्दे ,
\v 11 न्याय रो बारे होई कि ,संसार रो राजा दोषी ठेराई
\v 12 हाँऊ तुम्होरला आई भि बाते बोल्मे सु ,मगर ईमरी तुम्होरी होतिसला नेसेहा बोल्धे 
\v 13 पर जेतरे होसो मतलब सोचो रो आत्मा अस्स्धो ,ते तुम्होरला सेब सोचो रो बात बोल्धो ,क्यूंकि अप्रो बिलाए का नोबोल्धो ,पर जी शुन्धो ,होसो ए बोल्धो ,आई अस्स्धो सया बाते तुम्होरला बोल्धो
\v 14 होसो मेरो महिमा टांडधो ,क्यूंकि होसो मेरो बाते माझ का गारिंधे तुम्होरला बोल्धो 
\v 15 जी बुआ रो ,होसो सेब मेरो;इसीलिए माए बोलि ,कि होसो मेरो बाते गाह्स का गारिंधे तुम्होरला बोल्धो 
\v 16 काम समय तुम्होरी मला नेधेखधे ,आइफिरी होसो समय मला धेखदे 
\v 17 ते होनरो कई चेला होरिये अप्रो माझ बाताई ,होई कि ,जी होई अम्होरसी बोल्धो ,कि इझ माझ तुम्होरी ने धेखधे ,आई होतीस माझ का माला धेखधे ?आई होई ते कि हाँऊ बुआ गाशे नास्सु ?
\v 18 ते होतिन्होरिये बोलि ,होई होतीस माज जी होई बोल्धो ,कि बाते ?अम्होरी नाझंधे ,कि होई कि बोल्धो 
\v 19 यीशु ए होई जानिंधे ,कि होनोरी मुझका पुछमे चाइंधे ,होनोरला बोलि ,कि तुम्होरी अपुरी माझ होई बाते रो बारे के पूछताछ कोरेना ,कि होतीस माझ तुम्होरी माला नेधेखधे ,ई होतीस माझ माला धेखधे 
\v 20 हाँऊ तुम्होरला सोचो सोचो बोलसु ;कि तुम्होरी रुंधे सया आई शोप टांधेसया ,मगर दुनिया ख़ुशी मनाधोसया :तुम्होरला दुख फिर्धो ,पर तुम्होरो दुख ख़ुशी फिर्धो 
\v 21 जेतरे देन चिग्झा जागदी ते होतेसला दुख थाख्दो ,क्यूंकि होतेस्रो दुख रो समय अछि ,पर जेतरे होसे चिग्झा जागी छेकी ते होई ख़ुशी का कि होई जगत के एक मानुष ज़ोरमी ,होसो कष्ट ला फिरी कोलंग नाटान्धी 
\v 22 आई तुम्होरला ए ता दुख नि ,मगर हाँऊ तुम्होरला फिरी बेठिसससु आई तुम्होरो जीवा के फिरी ख़ुशी थक्दो ;आई तुम्होर्रो ख़ुशी कुने तुम्होरका खोसी नोबोल्धो 
\v 23 होसो दयार तुम्होरी माला केछे नूपूछधे :हाँऊ तुम्होरला सोचो सोचों बोलसु ,अगर बुआ का जी माघता ,ते होसो तुम्होरला मेरो नाओ का तुम्होरला देंधो 
\v 24 ईमरी तुम्होरिये मेरो नाओ के केछे नामघी ;माघ्ता पोर्धो ताकि तुम्होरो ख़ुशी पूरा फिर्नो चानो 
\v 25 मइए होई बाते तुम्होरसी दीरिष्ट अंत के बोलि ,पर होओं समय अस्स्धो ,कि हाँऊ तुम्होरसी धृष्टा तांत के आई नोबोल्धो पा र्खुलैंधे बुआ रो बारे के बोल्धो 
\v 26 होतीस दयार तुम्होरी मेरो नाओ गाश का माघ्धे ,आई हाँऊ तुम्होरला होई नोबोल्धो ,कि तुम्होर्रो ताए बुआ ला मनास्सू 
\v 27 क्यूंकि बुआ तुम्होरला अफोए तुम्होरसी प्यार टान्धो ,इसिलए तुम्होरिये माला प्यार टानी ,आई होई भि बिश्वास टानी ,कि हाँऊ बुआ बिले का अछि 
\v 28 हाँऊ बुआ का निकिलिंधे संसार के अछि ,फिरी संसार ला छराई बुआ गाशे नास्सु 
\v 29 होनरो चेला होरियेब बोलि ,शाओ ,ए ता तु खुलिंधे बोलिन ,आई केछे दृष्टान्त नोबोल्धो 
\v 30 ए अम्होरो जानी ,कि तु सेब जांधो ,आई ताउन्ला पर्योजन नुआ ,कि कुन ताउन्ला पूछधो ,ईजका अम्होरी बिश्वास टांधे ,कि तु परमेश्वर का निकिलिंधे 
\v 31 होई शुनिंधे यीशु ए होतिन्होरला बोलि ,कि ए तुम्होरी बिश्वास टांधे आ ?
\v 32 शाओ ,होसो समय अस्सेन्न मतलब अस्सिंधे कि तुम्होरी सेब तितर बितर फिरी अफरो अफरो बात पांधे ,आई मालाएखले शोठ्यंधे ,ते हाँऊ एखाले नुन्धो क्यूंकि बुआ मुझसी साथ 
\v 33 होई तुम्होरला ते बोलि ,कि तुम्होरला मुझका शान्ति पोरधो ;संसार के तुम्होरला दुख पोर्धो ,पर खुश थाको माइये संसार ला जितुई 
\c 17
\p
\v 1 यीशु ए होई बाते बतैंदे अप्रो आखी ला सवर्ग बिलाए उजैंदे बोलि ,''ए बुआ ,होसो समय अछिन्दे अप्रो लटू रो महिमा टन ,कि तेरो पुतु तेरो महिमा टंडो
\v 2 टिंडे होनला सेब मानुशा गाश हक देई कि होसो होतिन्होर्रो जसला तैएये होनोरला देई ताकि अन्नंत जीवन पोरी
\v 3 आई अन्नांत जीवन होई कि होतिन्होरी ताउन्ला जो एके सोचो परमेश्वर आई यीशु मसीह ला जानिंदे
\v 4 जसला तैये बेजी जी काम तैये मला खोटने ला देई होतिसला पृथ्वी के पूरा टानी नंदे तेरो महिमा टानी
\v 5 मेरो बुआ ए अप्रो साथ मेरो महिमा होसो सी टान जी जगत रो ज्योति रो शुरुआत रो पाहिले तेरो मेरो साथ थीओ
\v 6 माए तेरो नाओ होसो मानुष गाश जागी जतेन्होर्र्ला तैये दुनिया माज का देई होतिन्होरी तेरो थीओ ,आई ताएये होतिन्होरला मला देई ,आई होतिन्होरी तेरो वचन ला जानी
\v 7 ए होनोरी जानी कि जो भि तैये मला माला देई होसो ताऊ बिलाए का अछि ,
\v 8 क्यूंकि होसो वचन जी तैये मला देई ,होतीन होर्के पोछाई होतिन्होरी होसो वचन ला मागी आई सोचो जानी कि हाँऊ ताऊ का निकली ,आई होनोरिये विश्वास टानि कि तैये माला बेजी
\v 9 हाँऊ होतिन्होर्रो ताए विनती टानसौ -संसार बिले का विनती नाटअनु ,मगर होतिन्होर्रो ताए जी ला तैये मला देई ,क्यूंकि होनोरी तेरो नि ,
\v 10 आई सेब जी मेरो होसो तेरो ,आई जी तेरो होसो मेरो ,आई ईच्के मेरो महिमा प्रकट फिरी
\v 11 ए हाँऊ संसार के नाथाक्दो ते भि होनोरी जगत के थक्दे आई हाँऊ तेरो नेर अस्सू ए चोखो बुआ अप्रो होसो नाओ जी ताएये माला देई ,होनरो रक्षा टन कि जी अम्भी एक ,होनोरी भि एक
\v 12 जेतरे हाँऊ होनोरो साथ थीओ ,माए तेरो होसो नाओ का जी ताए माला देई होनरो रक्षा टानी ,आई बर्बादी रो पुतु रो आलावा होतिन्होर्रो माज कुने नाश निफिरी ,इसलिए कि पवित्रशास्त्र रो बाते पूरा फिर्नो चनो
\v 13 ए हाँऊ ताऊ गाशे अस्सू ,आई होई बाते संसार के बोल्दो ,कि होनोरी अप्रो के मेरो ख़ुशी पूरा मागो
\v 14 माए होंर्ला तेरो वचन पूरा देई ,संसारे होतिसी रोशुई ,क्यूंकि ज्यो हाँऊ संसार रो नून्दो होत्यो होनोरी भि संसार रो नाइ
\v 15 हाँऊ तुस्सी होई विनती नाटनदो कि तु होनोरला संसार माज का उजान्दो ,पर होई कि तु होंर्ला होसो दुष्ट का बचायाई जाग
\v 16 होनोरी संसार रो नूंदे ,ज्यो हाँऊ संसार रो नून्दो
\v 17 सत्य रो दवारा होनोरला चोखो टान -तेरो वचन साचा
\v 18 ज्यो ताए माला संसार के बेजी ,माए भि होनोरला संसार के बेजी
\v 19 आई होनोर्रो ताए हाँऊ आपला चोखो टाँससु ,ताकि होनोरी भि सच्चाई रो दवारा चोखो फिरी नाश्दे
\v 20 '' हाँऊ सिर्फ होनरो ताए विनती नाटा नदो ,पर होतिनहोररो ताए भि जो होनरो वचन रो दवारा मेरो विश्वास टा नदे ,
\v 21 स्की होनोरी सेब एके ज्यो हे बुआ ,तु मुज्के हाँऊ ताओं के ,होयोए होनोरो अम्हूर्के ,ताकि संसार विशबास टा नदे कि ताए मला बेज़िन्दे
\v 22 आई होसो महिमा जी ताए माला देई माए होनोरला देई ,कि होनोरी होयोये एक फिरदे ज्यो अम्होरी एक :
\v 23 हाँऊ होनोर्के आई तु मुज्के ,कि होनोरी सिद्ध फिरिंदे एक फिरदे ,ताकि संसार जन्दो कि ताए माला बेजी आई ज्यो ताए माला प्यार टा नि होयोए होनोरसी भि प्यार टा नि
\v 24 हे बुआ ,जूनला ताए माला देई ,जिन हाँऊ ,होतिंचे होनोरी मुग्सी साथ थक्दे ,कि होनोरी होसो महिमा ला शाई बोलदे जी ताए माला देई ,क्यूंकि ताए संसार रो शुरुआत रो पाहिले मला मुझसी प्यार टानी
\v 25 हे धोर्मी बुआ ,ते संसार रे ताउन्ला नाज़नी ,ते माए ताउन्ला जानी ,आई होनोरोये भि जानी कि ताएये माला बेजी ,
\v 26 आई माइए तेरो नाओ ला होनोरला बोलि आई बोलिन थाग्दो ,कि जो प्यार ए ताएये मुझसी प्यार टानी होसो होनोर्के थक्दो ,आई हाँऊ होनोरके
\c 18
\p
\v 1 जेतरे यीशु होई बाते बोलि छेकी ते होसो अप्रो चेला होररो रो साथ किद्रों नाले रो पारी नशी जून एक बगीचा थीओ ,जिच्के आपु ए आई होनरो चेला होरि नशी
\v 2 आई होनरो पामेस्य यहूदा भि होसो ज़गह ज़न्दो थीओ,क्यूंकि यीशु अप्रो चेला होररो साथ होन्चे नाशादो थीओ
\v 3 ते यहूदा फोजी होर्र्ला आई ग्रोक्चा आई फरीसी होर्ररो फोजी होर्र्ला कच्छा ई नदे दीओ आई मशाला आई टीखो बन्द्रू कछाई होन्चे आछी
\v 4 ते यीशु होसो बाते ला जन होतिन्घाश अछ्दो थीओ ,सोम्जुइन्दे निकली ,आई होतिन्होर्ला बोलि कासला लोरीएन ?
\v 5 होनोरिये होनला ज़वाब देई ,यीशु नसरी ला :यीशु ए होनोरला बोलि,होसो हाँऊ :आई होनला पांडो सया यहूदा भि होतिंचे ही उजियो थीओ
\v 6 जेतरे यीशु होनोरला होई बोलि ,''हाँऊ नि ,''ते होनोरी पिछ्हाये फिरी आई माटी गा लोटी नशी
\v 7 ते होतिनिये फिरी पुछि ,''तुम्होरी कासला लोरीएन''ते होनोरिये बोलि ,''यीशु नसरी ला
\v 8 ''यीशु ए ज़वाब देई ,''मइए तुम्होरला बोलि कि हाँऊ होस्सोए ,ए अगर तुम्होरी मला लोरी होनोरला नाशनो बेजो ,''
\v 9 ताकि होसो वचन पूरा फिर्नो चानो जसला होनिये बोलि ,''जुनोर्ला तैये मला देई होतिसका मेये एक ला भि निहिरै ''
\v 10 होतिसका शमोन पतरसे जून तलवार कच्हाई थीओ होतिसला गीशींदे ग्रोक्च रो नुकुर गश चलाई आई होतिन्रो सीधा कान कटी ,आई होसो नुकुर रो नाओ मल्खुस थीओ
\v 11 ते यीशु ए पतरस ला बोलि ,''तलवार ला म्यान के जाग जी प्याला बोअए रुटी कि होसो हाँऊ नुजूटू
\v 12 ते रोमी फोजी रो जथा आई होतिन्होर्रो सेनापति आई यहूदी होररो फोजी होरी यीशु ला बनिंदे नी
\v 13 आई पोइले होनला हन्ना गाशे नी ,क्यूंकि होसो होसो बोराश रो ग्रोक्च काइफा रो श्योरो थीओ
\v 14 होसो काइफा ही थीओ ,जसला यहूदी होरिला सलाह देई कि अम्होर्रो ताई एक मानुष ला मोरनो बोलो
\v 15 शमोन पतरस आई अएक चेला भि यीशु रो पीछाए हांड़ी :होसो चेला ला ग्रोक्चा होरी रोइंदे थीए आई यीशु के साथ ग्रोक्च रो आँगन के प्रवेश टानी
\v 16 मगर पतरस द्वार बिले थकी ,ते होसो अएक चेला जसला ग्रोक्च रोइंदो थीओ ,बाए निकली ,आई दावरपालक सी बताई ,पतरस ला बीते आनी
\v 17 होसो नुकुर जून दावर पलास थी ,पतरस ला बोलि ,कि तु भि होसो मानुष रो चेला होर्र का नीथीओ ?होनिये बोलि ,हाँऊ नून्दो
\v 18 नुकुर आई प्यादा जादा रो वज़ह ए आग जलिंदे ऊज्ञूईण्ड दे तापियेंथीया आई पतरस भि होनोर्रो साथ खड़ा तापियें थीओ
\v 19 ते ग्रोक्च ए यीशु का होसो चेला रो बारे के आई होनरो उपदेश रो बारे पुछि
\v 20 यीशु ए होनला ज़वाब देई ,किमाए ए आंसर सी बाते ख़ःऊळूईण्ड बोलि ;मइए सभा के आई प्राथना कोर्नो रो ज़गह के जून यहूदी होरी जारुइन दे थीए हमेशा उपदेश देई आई CHORUINDE केछे नोबोली
\v 21 तु मला कि पूछें न ?शुन्देस्य सी पूछ ;कि मैय होनोरला कि बोलि ?शाओ होनोरी जांदे :कि माये कि कि बोलि ?
\v 22 ते होनिये होई बोलि ,ते प्यादा माज का एके जून नेर थीओ ,यीशु ला थापोरे देंदे बोलि ,कि तु ग्रोक्च ला होयो ज़वाब देंदो आ
\v 23 यीशु ए होनला ज़वाब देई ,अगर मैय ख़राब बोलि ,ते होसो ख्गाराब बाते के गवाही दे ;मगर यदि बोलो बोलि ते मला क्यूँ लोसेन ?
\v 24 हन्ना ए होनला बनिंदे कैफा ग्रोक्च गसे नि
\v 25 शमोन पतरस उजुइन्दे तापिएँ न थीओ ते होनोरिये होनला बोलि ;कि तु भि होसो चेला होर्र का एक ?होनिये इंकार कोरिंदे बोलि ,हाँऊ नुन्दो 26 ग्रोक्च रो नुकुर सेक का एक जून होनर्रो गोरो का एक थीओ ,जुन्रो कण पतरसे कटी थीओ बोलि ,कि मैय तानुला होंसी दाग गसे नशे ?
\v 26 पतरसे फिरी मन टानी आई तुरंत कुखरी ए बाशी
\v 27 आई होनोरिये यीशु ला काइफा गाशे किला बिलेनि आई दोथी थीओ ,आई होनोरिये अपुए किला के प्रवेश नटनि क्यूंकि अशुद्ध निफिर्नोस्य थीओ मगर फसह खानोस्य थीओ
\v 28 आई होनोरिये यीशु ला काइफा गाशे किला बिलेनि आई दोथी थीओ ,आई होनोरिये अपुए किला के प्रवेश नटनि क्यूंकि अशुद्ध निफिर्नोस्य थीओ मगर फसह खानोस्य थीओ
\v 29 ते पिलातुस बाए निकली होनोर्रो नेर अछि ते बोलि ,''तुम्होरी होई मानुष ला कि दोष बेजेन ?''
\v 30 होतिन्होरिये होतिन्ला ज़वाब देईनदे बोलि ,''अगर होई मानुष ख़राब नीथीओ ते अम्होरी होनला तेरो हाथ के नेदेंदे थीए ''
\v 31 इसीलिए पिलातुसे होतिन्होर्रा बोलि ,''तुम्होरी ही होनला नींदे अप्रो व्यवस्था रो हिसाबे होंन्रो न्याय टानो ''यहूदी होरिये होतिन्ला बोलि ,''अम्होरी कसे ला मोरनो रो सजा नेदेंदे ''
\v 32 होई इसीलिए फिरी ताकि यीशु रो होसोवचन पूरा फिर्नो चानो जी होनिये होई इशारा टानीनदे बोलि कि आपु क्यो मोरदो
\v 33 इसीलिए पिलातुसे किला के प्रवेश टानी आई यीशु ला आराई आई होनला बोलि ,''कि तु यहूदी होररो राजा या ?''
\v 34 यीशु ए ज़वाब देई ,''कि तु होई बाते अप्रो बिले का बोलेन आ ,या आइका ए मेरो बारे ताउन्ला बोलि ?''
\v 35 पिलातुसे ज़वाब देई ,''कि हाँऊ यहूदी सा ?''तेरो ही मंशा ए ताउन्ला मेरो हाथ के देई ताइए कि कोरी ?''
\v 36 यीशु ए ज़वाब देई ,''मेरो देश होई संसार रो नून्दो अगर मेरो राज होई संसार रो हूता ते मेरो राज्कराम्चारी मेरो ताएं लोसींदे ताकि हाँऊ यहूदी होररो हते नालागु बाते होई कि मेरो राज होई संसार रो नून्दो''
\v 37 इसीलिए पिलातुसे ज़वाब देई ,''ते कि तु राजा या?''यीशु ए ज़वाब देई ,''तु सोचो बोल्दो कि हाँऊ राजा हाँऊ इसीलिए पैदा फिरी आई इसीलिए होई संसार के अछि ताकि सोचो रो गवाही दैउ सेब जून मेरो आवाज़ शुन्दे सोचो रो ''
\v 38 पिलातुसे होनला बोलि ,''सोचो कि ?''आई जेतरे होई बोलि छेकी होसो फिरी यहूदी होररो नेर नाशी आई होतिन्होरला बोलि ,''हाँऊ होंके केछे दोष नापएंन
\v 39 पर तुम्होरो रीती तुम्होर्रो ताएं हाँऊ फसह रो दयार एक मानुष ला छाराऊ :कि तुम्होरी चांदे कि हाँऊ तुम्होर्रो ताएं यहूदी रो राजा ला छाराऊ ?''
\v 40 ते फिरी होतिन्होरी जिगाऐन्दे बोलि ,''होई मानुष ल नुआ ,मगर बरब्बा ला छाराओ 'होसो बार अब्ब्बा एक डाकू थीओ
\c 19
\p \v 1 ते पिलातुस ए यीशु ला नींदे बेंत बेज्नो बेजी 
\v 2 आई सेनिक होरिये कांडओ रो मुकुट ज़ुरैंदे होतिन्रो मुटकन घाष जागी ,आई होतिन्ला गासो बिजाई ,,
\v 3 आई होनोरी होनरो पास अछिन्दे ठाट ए कोरी ,''ए यहूदी रो राजा ,नमस्ते ''आई होनला चपटालिंग ए देन्नो लागी 
\v 4 आई पिलातुसे फिरी बाए अछिन्दे होनोरला बोलि ,''शाओ ,हाँऊ होनला बाए अनिंदे तुम्होरो नेर अनेंसू ,जसका कि तुम्होरी जन्न्दे कि हाँऊ होनके केछे दोष नापंदो ''
\v 5 ते यीशु कांडो रो मुकुट आई बैंगनी गासो बिजुइंदे बाए अछि आई पिलातुसे होनोरला बोलि ,''शाओ,होई मानुष ''
\v 6 जेतरे बोडो ग्रोक्चा आई फोजी होरिये होनला शाई ,ते जिन्गाइन्दे बोलि ,''क्रूस के बेजो ,क्रूस के ''पिलातुसे होनोरला बोलि ,''तुम्होरी ही होनला नीओ आई क्रूस के बेजो ,क्यूंकि हाँऊ होनके केछे गलती नापान्धो ''
\v 7 यहूदि होरी ए होनला ज़वाब देई,''अम्होर्रो भि कानून आई होसो कानून रो हिसाबे होनला मोरनो रो सज़ा पोर्नो चानो ,क्यूंकि होनिये आपला परमेश्वर रो छेल्डू बोलि ''
\v 8 जेतरे पिलातुसे होई बाते शुनि ते होसो आई भि डोरी 
\v 9 ते होनिये फिरी राजभवन रो बीते नाशिंदे यीशु ला बोलि ,''तु किन रो ?''पर यीशु ए होनला केछे ज़वाब नेदेई 
\v 10 ते पिलातुसे होनला बोलि ,''कि तु मुज्सी नाबतान्दो ?कि तु नजन्दो आ कि ताऊ ला छरानोआई क्रूस के चढ़ा नो रो भि मला हक़ नि ?
\v 11 यीशु ए ज़वाब देई ,''अगर ताउन्ला आगाश का नेब्ज़ी होनताते तेरो मुझ गा केछे अधिकार नेथीओ ,ए जुनिए मला तेरो हाथ के जागी होतिस्रो पाप बोडो ''
\v 12 यीशु ए ज़वाब देई ,''अगर ताउन्ला आगाश का नेब्ज़ी होनताते तेरो मुझ गा केछे अधिकार नेथीओ ,ए जुनिए मला तेरो हाथ के जागी होतिस्रो पाप बोडो ''
\v 13 पिलातुस होई बाते शुनिंदे यीशु ला बाए अनी ,आई न्याय -सिहासन के बेशी मतलब ,होसो ज़गह के जसला चबूतरा बोलिंदे थीए आई इब्रानी के गब्ब्ता 
\v 14 होई फसह रो जुरैनोरो दयार थीओ ,आई लगबग बारह बजाई थीएओ ते होनिये यहूदी होर्ला बोलि बोलि ,''शाओ ,तुम्होर्रो राजा''
\v 15 होतिसके होनोरी जिन्गाई बोलि ,''नीओ नीओहोनला क्रूस के बेजो ''पिलातुस ए होनोरला बोलि ,''कि हाँऊ तुम्हरो राजा ला क्रूस के बेजु ?''ग्रोक्चा ए ज़वाब देई,''केसर रो आलावा अम्होर्रो कुने राजानुन्दो ''
\v 16 ते होनिये क्रूस के बेज्माला होनला होतेन्होर्रो हाथ के सोंपी 
\v 17 ए होनोरी यीशु ला नींदे ,आई होसो अप्रो क्रूस चुगिंदे होसो ज़गह सग नशी ,जिन्ला 'खोपड़ी रो ज़गह बोलिंदे थीए आई होतिसला इब्रानी के 'गुल्गुता 'बोलिंदे 
\v 18 होन्चे होनोरिये होनला आई होनरो साथ आई दुई मानुष ला क्रूस के बेजी ,एक ला इज बिले आई अएक ला आएक बिले ,आई माष्ठाया यीशु ला 
\v 19 आई पिलातुसे एक दोष -पत्र लिखिनेदे क्रूस के बेजी ,जस घास होई लिखी थीओ ,''यीशु नासरी ,यहूदी होररो राजा''
\v 20 ए होई दोष पत्र ला सारा यहूदी होरिये पोढ़ी,क्यूंकि जून ज़गह के यीशु ला क्रूस के बेजी थीओ होसो शहर का नेर थीओ ,आई होई इब्रानी ,लातिनी आई यूनानी के चेमई थीओ 
\v 21 ए यहूदी होररो बोडो ग्रोक्चअ ,पिलातुँस सी बोलिंदे ,'यहुदिहोर्रो राजा 'निलिखे ,पर होई कि होनिये बोलि हाँऊ यहुदिहोर्रो राजा ''
\v 22 पिलातुसे ज़वाब देई,''जी मई ए चेमई सो चेमई ''
\v 23 जेतरे फोजी होरी ए यीशु ला क्रूस के बेजी तेतरे होनोरिये होनरो आगाशी गासो ला गारी आई होस्रो चार टुकड़ा ट अनी ,हर एक फोजी ला एक एक टुकड़ा थीओ  होयो होनोरिये कमीज़ भि जागी ,पर कमीज़ न्सिउइन्दे आगाश सी तोल सेग बुनी थीओ 
\v 24 ए होनोरिये एक अएक ला बोलि ,''अम्होरी होसला निचिरिंदे ,पर होसला चिठ्ठी बेज़ुंगे कि होई कास्रो फिरदो ,''जस्सी कि पवित्रशास्त्र रो बाते पूरा फिरदो ''होतिन्होरिये मेरो मेरो गासो ला अफरो माज बंठी ,आई मेरो गासो के चिठ्ठी बेजी ''
\v 25 ते फोजी होरिये होयो ही कोरी पर यीशु रो क्रूस रो नेर होनरो अमा ,आई अमा रो बोइन ,क्लोपस रो देन मरियम ,आई मरियम मगदिलिनी खड़ा थी 
\v 26 ते जेतरे यीशु ए अप्रो अमा ला ,आई होसो चेला ला जसला यशु प्यार ट नदो थीओ नेर उझियो शाई ते अप्रो अमा ला बोलि ,''ए छेचा ?शाओ ,तेरो पुतु''
\v 27 ते होनिये चेला ला बोलि ,''शाओ ,तेरो अमा''आई होतइसका पीछू होसो चेला ए होतेसला अप्रो गोर नि  यीशु रो मोंत
\v 28 होतिसका पीछू यीशु ए जनिंदे कि सेब पूरा फिरी ,ए कि पवित्रशास्त्र रो बाते पूरा फिरो ,बोलि ,''हाँऊ चिसौवी ''
\v 29 होतिंचे सिरका रो एक बन्दरू जागी थीओ ,ते होनोरिये सिरका एरुजाई पोचा लाडेंग के जगिंदे यीशु रो खाक के देई 
\v 30 यीशु ए होसो सिरका ला पी आई बोलि ,''पूरा फिरी ,''आई मुटकन झुकाई मोरी 
\v 31 ए कि होसो झुरैनो रो दयार थीओ ,यहूदी होरिये पिलातुस ला पोरज़ाई कि होनर्रो खुंडी ला बन्नो आई होनोरला तोल गर्नो ताकि सबथ रो दयार होनोरी क्रूस गा नाथाके ,क्यूंकि होसो सबथ रो बोडो दयार थीओ 
\v 32 ए फोजी होरिये अछिन्दे होसो मानुषा माज का पहेले एक रो खुंडी बानी ते अएक रो खुंडी भि ,जून यीशु रो साथ क्रूस के बेजी थीओ ;
\v 33 पर जेतरे यीशु के नेर अछिन्दे शाई कि होई मोरिंदे ,ते होनरो खुंडी ला नाबानी
\v 34 पर फोजी माज का एके बरछा ए यीशु रो पंज़र फुटाई ,आई होतिसका तुरंत पुलाचआई पानी निकली 
\v 35 जसे होई शाई ,होतिनिये होई गवाही देई कि,आई होतिन्रो गवाही सोचो ;आइहोसो ज़न्दो कि होसो सोचो बोल्दो कि तुम्होरी भि भिश्वास ट अनो 
\v 36 होई बाते इसलिए फिरी कि पवित्र शास्त्र के जो बोलि होसो पूरा फिर्नो चनो ,''होनरो एक भि हड्डी नाबज्दे ''
\v 37 फिरी अएक ज़गह के होई चेमई ,''जसला होनोरिये फुटाई ,होंगाश होनोरी द्रिशटी कोर दे ''
\v 38 होई बाते रो पीछू अरितिमिया रो युसूफ ए जो यीशु रो चेला थीओ ,पर यहुदिहोर्रो रो डोरे होई बाते ला चोरी जागी थीओ ,पिलातुसे ला पोरजई कि की होसो यीशु रो मशान ला नींदों पिलातुसे होनरो विनती ला शुनि ,आई होसो अछिन्दे यीशु रो मशान ला नि 
\v 39 निकेदिमुस भि ,जून यीशु पाहिले यीशु गसे राच नशी थीओ ,लगभग 40 किलो बास रो चीएज़ा आई एलवा आणि 
\v 40 ते होनोरिये यीशु रो मशान ला अनी ,आई यहूदी होररो टे म्यानो रो रीती रो अनुसार होतिन्ला बास रो चीज़ा रो साथ गासो के लपेटा एई 
\v 41 होसो ज़गह के जिन यीशु ला क्रूस के बेजी थीओ ,एक बाघ थीओ ,आई होसो बारी के एक नौओ कबर थीओ जसके कभी कसे ला नज़गी थीओ 
\v 42 ए यहूदी होररो जुरियानो रो दयार रो वज़ह ए यीशु ला होतिसके जागी ,क्यूंकि होसो कबर नेर थीओ 
\c 20
\p \v 1 सप्ताह रो पहला दयार मरियम मगदलीनी,दोथी जेतरे एमरी भि अन्यारो थीयो कोबोर के अछि,ते होसेज़नटी ला कोबोर का शाई
\v 2 तेतरे बेरे होसो दोरा नशी शमोन पतरस आई अएक चेला रो पास जसला यीशु प्रेम कोरदो थीओ,आई होनोरसी बताई ,''होनोरिये प्रभु ला कोबोर गाश का चुँगी नी आई अम्होर्ला नोपता कि होनोरये होनला किंचे जागी 
\v 3 तेतरे बेरे होसो दोरा नशी शमोन पतरस आई अएक चेला रो पास जसला यीशु प्रेम कोरदो थीओ,आई होनोरसी बताई ,''होनोरिये प्रभु ला कोबोर गाश का चुँगी नी आई अम्होर्ला नोपता कि होनोरये होनला किंचे जागी 
\v 4 होंदुई साथ साथ हांडएन थे ,पर होसो अएक चेला पतरस का भि तेज़ हादी नदे कबर के पोयेला पोछी 
\v 5 होनिये झुकिंदे बीते शाई आई कफ़न ला शाई ,पर होसो बीते नुठूरी
\v 6 ते शमोन पतरस भि होतिस्रो पीछाए 2 होन्चे पोछी आई कबर रो बीते नशी होनिये गासो ला शाई
\v 7 आई होसो गासोका,ज्यो यीशु रो मुटकन ला बटलाइ थीओ अएक गासो सी साथ नेथीओ वरन अएक जगह बटला ए जागी थीओ
\v 8 ते अएक चेलाए भि ,जून कबर के पेले पोछी थीओ ,बीते नशी शाई आई शाई नदे विशवास टानि
\v 9 एम्रिसेग होनोरी पवित्रशास्त्त्र रो होसो बाते नोसोमजी थीए कि होनरो मोरुन्दो का जिउनो ज़ुर्रुरी थीओ
\v 10 ते होई चेला होरी अफरो गोर वापिस अछि  मरियम मगदलीनी ला दर्शन
\v 11 पर मरियम रुई कबर रो बाए खड़ा थकी आई रोएन होसे जुकिंदे कबर रो बीते शाई 
\v 12 जिन यीशु रो लाश जागी थीओ होन्चे होसे दुई स्वर्ग्दुता ला प्यान्शो गासो बीजी शाई ,एक ला सिराना आई अएक ला खुंडी बिले बेशी शाई
\v 13 आई होंनोरी ए होसला बोलि ,''हे देन ,''तु किलला रोएन?''होसे होनला बोलि ,''क्यूंकि होनोरी मेरो प्रभु ला चुँगी नि आई हाउ नजंदी कि होनोरिये होनला किन्दे जागी ''
\v 14 होई बताई नदे जेतरे होसो मुडुई तेतरे यीशु ला होन्चे खड़ा शाई आई नाजनी होई कि होई यीशु 
\v 15 यीशु ए होसला बोलि ,''हे देन ,तु किजु रुएन्न?तु कासला लोरीएं न ?''होसे होनला माली ज़निंदे होंसी बताई ,''महोदय ,अगर तु होनला अएक जगह चुँगी नीता मला बता कि तैये होनला किन जागी ,आई हाँऊ होनला नीसू ''
\v 16 यीशु ए होसला बोलि ,''मरियम ''होसे मुडुई नदे इब्रानी के बोलि ,''रब्बुनी ?''(जिन्रो मतलब गुरु थाग्दो )
\v 17 यीशु ए होसला बोलि ,''मला मपाए ,क्यूंकि हाँऊ एम्रिसेग बुआ गासे आगाश नॉनछि ,पर मेरो भाई होर गासे नाश ,आई होनोरला बोल ,''हाँऊ अप्रो बुआ आई तुम्होरओ बुआ ,आई अप्रो परमेश्वर आई तुम्होर्र्रो परमेश्वर गासे आगाश नस्सू ''
\v 18 मरियम मगदलीनी नशिंदे चेला होर्ला बोलि ,''माई ए प्रभु ला देखि ,''आई कि होनिये मला होई बाते बोलि थीएओ 
\v 19 होसोए दयारो ,जून सप्ताह रो पेला दयारो थक्दो ,बेला रो समय जेतरे होन्चे रो द्वार गा जिन्चे चेला थीएअ ,यहूदी होर रो डोरे बंद थीओ ,ते यीशु अछिन्दे होनरो मष्ठाए खड़ा फिरो आई होनिये होनोरला बोलि ,''तुम्होरला शान्ति '''
\v 20 जेतरे होसो होई बोलि छेकी ते होनिये अफरो हाथ आई पंजर दुइए देखाई ते चेला होरी प्रभु ला शाई खुश फिरे 
\v 21 यीशु ए फिरी होनोरला बोलि ,''तुम्होरला शांति पोर्नो चनो '',ज्यो बुआ ए मला भेजी ,होत्यो ही हाँऊ भि तुम्होरला भेज्सू ''
\v 22 आई जेतरे होसो होई बताई छेकी ते होनिये होतेनगा फूंकी आई होतेंला बोलि ,''चोखो आत्मा पाओ 
\v 23 अगर तुम्होरी कसे रो पाप ला माफ़ कोरता,ते होनोरी होनोरो तये माफ़ी टनि अगर तुम्होरी कसे रो पाप ला जागता ते होसो जागी ''
\v 24 मगर बारह माज का एक ,मतलब थोमा जून दिदुमुस बोलिंदे ,जेतरे यीशु अछि ते होनोरो साथ नीथीओ
\v 25 जेतरे अएक चेला होरी होंसी बताई,''अम्होरी ए प्रभु ला शाई,''ते होनिये होनोरला बोलि ,''जेतरे सग हाँऊ होनरो हाथ के पेच रो निश्हन न्शाउन आई पेच रो ढोयुंग के अप्रो औन्ठी ला नेभेजु आई होनरो पंज़र के अप्रो हाथ ला नेभेजु ,तेतरे सग हाँऊ विशवास नटनउ ''
\v 26 आठ दयार रो बाद यीशु रो चेला फिरी गोर रो बीते थी ए ,आई थोमा होनोरो साथ थीओ जेतरे द्वार बुदुई थीओ ,तेतरे यीशु अछि ,आई होनोरो माज उजीओ फिरी बोलि ,''तुम्होरला शांति पोरनो चनो ''
\v 27 तेतरे होनिये थोमा ला बोलि ,''अप्रो ओंठी इनचे अन आई मेरो हाथ ला शा,आई अप्रो हाथ ला इनचे अनिंदे मेरो पंज़र के बेज़ आई अविश्वासी निफिरे मगर विश्वासी फिर ''
\v 28 थोमाए ज़वाब दीएन्दे होनला बोलि ,''हे मेरो प्रभु ,हे मेरो परमेश्वर''
\v 29 यीशु ए होनला बोलि ,''क्यूंकि ताए ये मला शाई ,कि होज्रो ताए विशवास तानी ?धन्य होसो ज़ुनिये मला नशाई,ते भि विशवास ट नि ''
\v 30 यीशु ए आई भि अएक भि निशान देखाई चेला होररो सामने देखाई जो होई किताब के निलिखी थीओ ,
\v 31 मगर होई ज़ो चेमई चेमैन्दे कि तुम्होरी विशवास ट नो कि यीशु ही परमेश्वर रो पुतु मसीह ,आई विशवास टन इन्डे होतिन्रो नाओ का जीवन पाओ 
\c 21
\p \v 1 होई बाते रो पारे यीशु ऐ तिबिरियास झील रो कनारे आईक्बेरे अफला अफरो चेला होररो साम्ने प्रोकोट टनी 
\v 2 शमौन पतरस ,अई थोमा ज़सला दिदुमुस बोलिंदे ,अई गलील रो काना रो नतनेल ,अई ज़ब्दी रो लटू ,अई यीशु रो चेला सी अएक दुई ज़ारुई थीए
\v 3 sशमोन पतरसे होनोरला बोलि ,''हँऊं मछली पामे नशेंसु ''होनोरिए होनला बोलि,''अम्होरी भि तंऊँ सी साथ हाँढदे ''होनोरी नशीन्दे नाव गा बेशी,अईहोसो राच होनोरिए कीछे न्पाई
\v 4 ज़ेतरे दोथी फिरेन थीओ ते यीशु बिल्गा उज़्यो थकी,पर चेला होरिये नोरोई कीहोई यीशु 
\v 5 ईच्के यीशु ए होनोरला बोलि,'' छेल्दुपेरे,तुम्होरला मछली नोपरिया?''होनोरी जवाब देई,''नोपरी''
\v 6 अई होनिये होनोरला बतई,''नाव रो ज़खंग बिले ज़ाल बेज्ता ते पोरदो''होत्रोतएं होनोरिये ज़ाल फिकाई ,तेतरे मछ्लिहोरी बोदिनो कारन होनोरी घीशी नोब्लि
\v 7 होसो चेला ए ज़सला यीशु चाँदो पतरस ला बोलि,होई ता प्रभु नि''आईज़त्रेबेरे शमोन पतरस ए शुनि कि होई ता प्रभु नि ते होनिये अफरो छुबा बिजुई (क्योंकि कामरो छटाए केछे निबीजुई थिओ) अई झील के गुआशईं
\v 8 पर आएक चेला होरि लऔड़ो नाव गा मच्छली सी बोरी ज़ाल ला गीशेन्न पो आए क्योंकी होनोरी कनारे का बोदी दूर नेथे,पर लगभग दुई रा हते रो दूरी के थीए
\v 9 होतिज्रोतैये ज़तरे होनोरी कनारे गा उतरुई ते होनोरिये कोयलारो आग ला पोयले का ही जोली आई होतिचके माछी ला ज़गिंदेआई रोटि ला शाई
\v 10 यीशु ऐ होनोरलो बोलि-''ज़ि मछली ला तुमोरिये ईमरी पाई,होतिच्का दोंक अनो''
\v 11 शमोन पतरस नशी अई 153 बोडो मछलीसी बोरी ज़ाल ला कनारे बिले गीशीअनी,तेभि मछली होत्तेक बोरी थीओ तेभि ज़ाल निचीरुई
\v 12 यीशु ऐ होनोरला बोलि,''अछो,नाश्ता टनोंचेला होरी का कसे ला होई पुछमे हिम्मत नोपोड़ी,''तु कुन?क्यूंकि होनोरी ज़न्दे थीए कि होई ही प्रभु
\v 13 यीशु ऐ अछिन्दे रोटि मागी आई होनोरला देई आई होयोएमप्रभुछली भि
\v 14 होई त्रोंन बेरे जेतरे यीशु मोरुन्दोका जीउँ उजीन्देके पारे चेला होररो सामने अछि
\v 15 ऐ ज़ेतरे होनोरी नाश्ता छेकी,ते यीशु ऐ शमोन पतरसला बोलि,''शमोन,युहन्ना रो लटू,कि तू होन्सीमुझकभी बोदी प्यार टन्दोआ?''होनिये होनला बोलि,''आँ प्रभु,तू ता ज़न्दो कि हाँऊ ताउंसी प्यार टानदो''होनिये होनला बो लि''मेरो खाचाला चार''
\v 16 होनिये आईक बेरे होनला पुछि,''शमोन,युहन्ना रो पुतु,कितु मला प्यार टानदो?होसोए होनला बोलि ''आँ प्रभु,तु ताज़न्दो कि हाँऊ ताउन्ला प्यार टानदो''होनिये होनला बोलि,''मेरो बेरे रो पालस थक''
\v 17 होनिये होंसी त्रों बेरे बोलि ,''शमोन ,युहन्ना रो पुतु ,कि तु मला प्यार टानदो आ? पतरस उटरी दे क्यूंकि होनिये होंसी त्रोन बेरे होयो बोलिंदे,''कि तु मुझसी प्यार टा नदो आ?''आई होन्सी बोलि ,''हे प्रभु ,तु ता ज़न्दो कि हाँऊ ताउंसी प्यार टानदो''यीशु ऐ होनला बोलि,''तु मेरो बेरे रो पालस टन''
\v 18 हाऊ ताउंसी सोचो सोचो बोल्दो,ज़ेतरे बेरे तु ज़ोआन थीओ तेतरे अफरो टेर ला काठो बानी जिन्चे चांदो थीओ होन्चे नशदो थीओ,मगर ज़ेतरे तु बडीन्दो तेतरे तु अफरो हथ्ला पोछ्दो ,आई आएक मानुष तेरो टेरला बंदोआई जिन्चे तु न्चान्दो होन्चे ताउन्ला नींदो''
\v 19 होनिये होयो होई इशारा देईनदे बोलि ,कि पतरस क्यो मोरिंदे परमेश्वर रो महिमा टानदोआई ज़ेतरे होसो होंई बताई ,होनिये होनला बोलि ,''मेरो पीछाए हंड''
\v 20 पतरसे मुडुई होसो चेलाला पीछाए असनो शाई ज़सला यीशु चांदो थीओ,होसोये जिनिये खानोरो समय ,होनरो टुक्चो बिले जुकुइंदे पुछि थीओ ,''प्रभु,ताउन्ला दोखाए पामेस्य कुन?''
\v 21 होनला शाईनदे पतरसे यीशु ला बोलि ,''हे प्रभु ,होई मानुष रो कि फिरदोसया?''
\v 22 येशुए होनला बोलि ,''अगर हाँऊ चाई कि होसो मेरो अछेन्सेग रुकुई थाकि ,ते ताउन्ला होतीसला कि ?तु मेरो पीछाए थक''
\v 23 होतिस्रो तैये भाइहोरो के होई बाते फेलींदे होसो चेला नोमोर्दो ,मगर यीशु ऐ होनोरला होई नोबोली कि होसो नोमोर्दो ,मग केवल होई ,''अगर हाँऊ चाई कि होसो मेरो अछेन्सेग रुकुई थाकस ,ते ताउन्ला होस्सी कि?
\v 24 होई होसोये चेला जून होई बाते रो साक्षी देंदो आई जुनिए होसो बाते ला चेमेई ,आई अम्होरी जांदे कि होनरो साक्षी सोचो
\v 25 आई भि सारा काम जसला येशुए खोट यदि होतिसला एक एक कोरी चेमाता,ते हाँऊ जन्दो कि जून किताबा ला चेमई होसो संसारे के भि नासमाया खली कोबोर
