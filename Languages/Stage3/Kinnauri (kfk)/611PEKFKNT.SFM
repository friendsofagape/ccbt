\id 1PE - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4 0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\c 1
\p
\v 1 प्रेरित ,पतरस बिले का ,तुमोरी नाभि मंशा के नाव जून पुन्तुस,गलतिय ,कप्प्दुकिया ,एयेशु मसीह रोशिया आई बबिथुनिया के छत्रे कतरे फिरि थाकेन,
\v 2 आई बुआ परमेश्वर रो पहेले ज्ञान रो अनुसार आई आत्मा द्वारा पवित्र कोर्नो रो द्वारा येशु मसीह रो अगया पालन कोर्नो रो आई होतिन्रो पुलाच ऐ छिडकई बज्मे रो ताए चुनी :तुमोर्ला अनुग्रह आई शान्ति बोदी पोरे |
\v 3 अमोर्रो प्रभु येशु मसीह रो बुआ परमेश्वर रो सतुति फिरे ,जसे येशु मसीह ला मोरुन्दो का जिउन्दो कोर्नो रो द्वारा ,अप्रो मुलुक दया रो अनुसार ,एक जिउन्दो आशा ताए अमोर्ला नोउवो जोनों देई |
\v 4 की होसो उतराधिकार ला पाए जी अविनाशी ,निष्कलंक आई अमिट हून्दो आई टुमॉरो ताए स्वर्ग के सुरक्षित हून्दो |
\v 5 तुमोर्रो रक्षा परमेश्व रो सामर्थ द्वारा विश्वासे होसो उदधार ला कोरधे जी अंतिम तेम के प्रकट फिरदो सया |
\v 6 ईच्का तुमोरी बंन बंद खुश फिरदे ,भला ही तुमोर्ला ईमरी केछे तेम के बन बन परिक्षाए दुःख उठानो पोडी
\v 7 की तुन्मोर्रो विशवास-जी आग के तताइंदो नश्वर सुनो का भी बोदी कीमती हून्दो-पोर्खिंदे येशु असिः रो प्रकट फिर्नो के प्रन्शंषा ,महिमा आई आदर रो वजह फिरदे |
\v 8 तुमोरिये ता होतिनला नाशाई ,ते भी तुमोरी होतिन्ला देमन्न टांधे |आई ते भी तुमोरी होतिन्ला ईमरी भी नेदेखी ,ते भी होतिन्गाश विशवास टांधे आई होयो ख़ुशी का खुश फिरधे जी सोम्झ्यानो का बाए आई महिमा सी परिपूर्ण हून्दो,
\v 9 आई अप्रो विशवास रो फल -स्वरूप अप्रो आत्मा होर्रो उद्धार पांधे |
\v 10 होई उद्धार रो बारे होसो गुरु होरिये एसा लोरियेन आई जाँच -पढताल खोटी ,जितेन्हीरिये होसो अनुग्रह रो जी तुमोर गाश फिरदो थीओ ,भविष्यवाणी खोटी थीओ|
\v 11 ह्तिन्होरी होई बाते ला लोरीएने थीए की मसीह रो आत्मा ,जी आमोर के विद्यमान हून्दो आई जासे मसीह रो दुःख आई होतींन पीछाए फिरदो सया महिमा रो भविष्यवाणी कोरुन्धो ,होसो कुन मानुष या कुन सया टेम बिले इशारा खोटिन्न हून्दो |
\v 12 होतिन्होर गाश होई प्रकट तानी थीओ की होतिन्होरी होई बाते होर्र के अप्रो नुआ परन्तु तुमोर्रो सेवा कोरधे थीए ,जून बाते होर रो समाचार ऐ तुमोर ला होसो मंशा द्वार्रा पोरी,जितेन्होरिये स्वर्ग का बेजीन्धो पवित्रात्मा रो प्रेरणा का तुमोर ला सुसमाचार शुनायाई |स्वर्गदूत होई बाते होर्ला शामे ला लालच कोरधे हूंधे |
\v 13 अत:काम खोटमें ला अप्रो दिमाग रो टेर ला कसैनधे आत्मा के सयमित फिरो |अप्रो पूरा आशा होसो अनुग्रह के जागो जी तुमोर्ला येशु मसीह रो प्रकट फिर्नो गाश देंधेस्या |
\v 14 आज्ञाकारी चिग्ज़ा ज्यो अप्रोनाज़नो रो टेम रो अगुई रो अभिलाषा रो अनुसार चाल चलन नोकोरो|
\v 15 परन्तु तुमोर्ला अरयान्धोस्या चोखो ,होत्योये तुमोरी भी पूरा चाल चलन के चोखो फिरो ,
\v 16 क्युकी होई लिखिंधे हून्दो,''तुमोरी चोखो फिरो ,क्युकी हाँऊ चोखो हून्दो|''
\v 17 पर जेत्रेकी तुमोरी 'ऐ बुआ बोलिंधे होतिन्ला प्राथना टांधे जी बिना पक्षपात के,हरेक रो न्याय होतिन्होर्रो काम रो हिसाब ऐ कोरधो ,ते तुमोरी धरती के थाक्मे रो अप्रो टेम डोरे बितायायो |
\v 18 क्युकी तुमोरी जंधे की होसो निकम्मा चाल चलन का जी तुमोर्ला अप्रो अगुई रो बुआ होरका पोरी ,तुमोररो छुटकारा सूनो या चान्धी ज्यो नाशवान चीज़ा का नुआ ,
\v 19 परन्तु निर्दोष आई निष्कलंक खाच ,मतलब मसीह रो कीमती पोलाचे फिरि|
\v 20 होसो ता श्रष्टि रो जोनों का पोएले ही जानी थीओ ,पर तुमोरला अंतिम दयार के तुमोर्रो ताए प्रकट फिरि|
\v 21 होतिन्रोद्वारा तुमोरी होसो परमेश्वर गाश विशवास टानदे ,जासे होंला मोरुन्दो का ज़िलायाएइ आई महिमा देई की तुम्होर्रो विशवास आई आशा परमेश्वर गाश फिरि|
\v 22 अत :ज्यो की तुमोरिये भाईचारा रो निष्कपट देमान ताई सोचो रो पालन खोटी अप्रो आत्मा ला चोखो कोरी ,ते तन मन लगाइन्दे एक एक देमान कोरो|
\v 23 क्युकी तुमोरिये नाश फिरदो सया नुआ यानी अविनाशी बीज ऐ ,मतलब परमेश्वर रो जिंदा आई अटल वचन द्वारा ,नौओ जोनों पाई ,
\v 24 क्युकी सेब प्राणी खोर रो ज्यो हूँदे,आई होतिन्होर्रो सेब शोबा खोर रो फूला रो ज्यो हून्दो|खोर शुकदो आई फूला जुमाइंदो ,
\v 25 परन्तु प्रभो रो वचन सोदाई हमेशा पक्का थक्दो |''आई होइए ही होसो वचन हून्दो जस्रो तुम्होर्ला सुसमाचार शुनाई थीओ|
\c 2
\p \v 1 होतिस्रोताए सेब प्रकार रो बेर्भाव्ब ,दोखा आई पाखण्ड ,द्वेष आई सेब प्रकार रो निंदा ला दूर ज़गिंदे ,
\v 2 लौड़ो चिग्ज़ा रो कथांन चोखो आत्मिक दूध रो ताए मगन थाको ,जसका तुमोरी उधार के बोडेन थाको ,
\v 3 क्युकी तुमोरिये प्रभु रो दया रो स्वाद चोखिंदे |
\v 4 ऐ होसो जिउन्दो जाँन गासे असास्सी जासे मंशा ऐ टुकराइन्डे थीओ ,परन्तु जून परमेश्वर रो नज़र क्र चुनी थीओ आई कीमती हून्दो ,
\v 5 तुमोरी भी जिउन्दो जान रो ज्यो एक आत्मिक गोर फिरदे ,जसका पुरोहित हूरो एक चोखो समाज फिरिंदे होयो आत्मिक बलिदान चादायायो जी येशु मसीह रो द्वारा परमेश्वर ला मागनो योग्य योग्य हून्दो|
\v 6 कुकी पवित्रशास्त्र के लिखिंदे हून्दो :''श्हाओ ,हाँऊ सीयों के एक चुना हुआ जान ,मतलब कोना रो एक कीमती जान ,बेशान्दो ,आई जून होतिन्गाश विशवास टांधे ,होसो कादुए दुखी निफिर्धो |''
\v 7 अत : टुमोर विश्वासी होर्ला ताए होई जान कीमती हून्दो,पर्तान्तु अविश्वासी होर्रो ताए :''जून जान ला राजमिस्त्री होरिय् ठुकराई थीओ ,होसोए कोना रो जान फिरिंधे,''
\v 8 आई ,''ठोकार लाग्नो रो जान आई ठोकार खानों रो चट्टान ,''क्युकी वचन रो पालन नोकोरिंधे होतिन्होप्री ठोकर खांदे आई होई विनाश रो ताए खड़ा कोरिंधे थीए|
\v 9 परन्तु तुमोरी एक चुना हुआ वंश हून्धो ,राजकीय ग्रोक्चा रो समाज ,एक चोखो प्रजा ,आई पर्मेर्श्वर रो अप्रो सम्पति हूंधे ,जसका तुम होतिन्रो बोडो गुण ला प्रकट तानो जासे तुमोर्ला आयारो अप्रो अद्भुत ज्योति के अराई |
\v 10 एक टेम तुमोरी ता प्रजा निथीई पर ऐ परमेश्वर रो प्रजा हूंधे |होसो टेम तुम गश दया फिरि थीओ ,पर ऐ दया फ्रिरी |
\v 11 ऐ चानो होरी ,हाँऊ तुमोरला बोलेंसू अप्रो आपला परदेशी आई यात्री जानिधे होसो डे रो वासना का दूर थाको जी आत्मा रो विरुद्ध काम खोटधी |
\v 12 आएक जाती रो माझ अप्रो चाल चलन ठीक जागो ,जासके होतिन्रो जून बाते के कुकर्मी बोलिंधे तुमूरो निंदा कोर्धे हूंधे ,हसो बाते का तुमोर्रो बोलो कामा ला शाइंधे न्याय रो दयार परमेश्वर रो महिमा टांधे|
\v 13 प्रभु रो ताए हरेक मंशा रो जुराई राज पाट रो इन्तेजाम रो अधीन थाको ,चाहे रजा रो ,जी अधिकारी हूँदे ,
\v 14 या राज्पाला रो,जी होतिन्रो द्वारा मर्मंशा ला दंड आई बोलो मंशा रो प्रशंशा रो ताए बेज्दे |
\v 15 क्युकी परमेश्वर रो इच्छा होइए हून्दो की तुमोरी बोलो काम खोट ईंधे अज्ञानता रो बाते बोलदे स्य मूर्ख मंशा रो ख़ाक ला बोंद टानो|
\v 16 आजाद मंशा रो कथांन काम टानो ,पर अप्रो आज़ादी ला मारे रो ताए बाल्कुतु मुज़ुराओ |परमेश्वर रो दस रो कथांन होतिस्रो उपयोग टानो |
\v 17 सेब रो आदर टानो ,बाई होरी सी बेदान जागो ,परमेश्वर रो डोर मानाओ ,आई राजा रो आदर कोरो|
\v 18 ऐ सेवादार ,ईज़ते अप्रो मालिक होर्रो अदीन थाको सिर्फ होतिन्होर्रों नुआ अजी बोलो आई विनम्र हून्दो ,परन्तु होतिन्होरो जी निर्दई हून्दो|
\v 19  क्युकी अगर कुन परमेश्वर रो प्रति चोखो विवेक रो वज़ह ऐ दुःख कछाईन पो अन्याय ला धीरजेअसान्दो ते होसो तारीफ़ रो लायक हून्दो |
\v 20 जेत्रे तुमोरी पाप खोटडे आई तुमरो साथ मारे व्यव्हार फिरदो ,ते तुमोरी बोडो धीरज रो साथ असयता ते होतिच्के तारीफ़ रो की बाते हून्दो ?परन्तु बोलो काम खोटइन्डे सतानो के ,अगर धीराजे अस्याता ते ह्तोइच्का परमेश्वर खुश फिरदो |
\v 21 तुमोरी ते आराईंदेह ,क्युकी मसीह ऐ भी तुमोर्रो ताए असे आसाई आई तुमोर सामने आदर्श जागी की तुमोरइ भी होतिन्रो खुंडी रो निशान गाश हान्ड़ो |
\v 22 होतिनिये न ता कुने पाप खोटी आई न ता होतिन्रो ख़ाक का दोखा रो बाते निकिली |
\v 23 होतिनिये गाली शुनिंदे गाली नेदेई ,असे असैन्दे धमकी होरी नेदेई ,पर अप्ला होतिन्रो हात के देई जी धार्मिकता का न्याय खोटदो |
\v 24 होतिनिये अपु अप्रो ही डे के क्रूस के अमोर्रो पाप ला चुंगी ,जसका अमोरी पाप रो ताए मोरी आई धार्मिकता रो ताए ज़िन्दगी बितायाय ,क्युकी होतिन्रो अखा का तुमोरी ठीक फिरि हूँदे |
\v 25 तुमोरी ता मोल्ज़ेबेरे रो कथांन भत्काइएन थीए ,परतु ऐ ओप्रो आत्मा रो पालास आई मुखिया गसे वापिस आसी |
\c 3
\p
\v 1 ऐ देनी होरी ,तुमोरी भी अप्रो पूषा रो अदीन थाको,ते की अगर एन्होरो माझ का कुने होयो हूता जी वचन ला नामानयंदे ,
\v 2 तेभी तुमोर्रो डोरे पवित्र चाल चलन ला शाएएंदे बगेर वचन का अप्रो अप्रो देंन रो चाल चलन रो द्वारा गीशिंदे |
\v 3 तुमोर्रो शीन्गार देखानो स्य नूहूनो चानो ,मतलब बाल जूरानो ,आई सुनो रो गहना ,या अलग अलग गासो बीजीनो ,
\v 4 आइभी तुमोर्रो चोरुई आई चोरुओन मानुष ,नम्रता आई मन रो दीनता रो नष्ट निफिर्दोस्य सजावट का सुसजित थाके,क्युकी परमेश्वर रो नज़र के होतिस्रो कीमत बोडो हून्दो|
\v 5 अगुई तेम के पवित्र देना भी ,जी परमेश्वर के आशा जागदी थी ,अप्ला होइए रीतीए जुरैंदी आई अप्रो अप्रो पून्षा रो अधीन थाग्दीथी |
\v 6 ज्यो सारा अब्राहम रो आज्ञा के थाग्दी थी आई होतिन्ला स्वामी बोल्दी थी |होत्ये तुमोरी भी अगर बलाई कोरता आई कास का नोड़ोर्ता ,ते हितिन्रो छेल्डी ठेराईनदी
\v 7 होत्योए ऐ पून्षा होरी,तुमोरी भी बूद्दी मानी ऐ अप्रो देंन होरोरो साथ ज़िन्दगी बितायाओ ,आई देंन ला कमजोर बन्द्रू जान्निंदे होतेस्रो आदर टानो ,होई सोम्झिंदे की अम्बी दुइए ज़िन्दगी रो वरदान रो वारिस हूँदे,जसका तुमोरोरो प्राथना नुरुक्दो|
\v 8 अत:सेब का सेब एक मन आई किरपा माय आई बाई चारा का देमान जागदे स्य ,आई करुनामय आई नम्र फिरो|
\v 9 बुराई रो बदला बुराई नोकोरो आई न गाली रो बदला गाली दीओ ;पर होचका उल्टा अशिस दीओ,क्युकी तुमोरी अशिस रो वारिस फिर्मे ला अराई हूँदे|
\v 10 क्युकी ''जी कुंज़िन्दगी रो इच्छा टआंदो ,आई बोलो द्यारो शामे चांदो ,होसो अप्रो जीब ला बुराई का,आई अप्रो थोब्रो ला चाल रो बाते बोल्नो का रोकाई जागे|
\v 11 होसो बुराई रो साथ छाराए ,आई बोलो ही खोत्ते ;होसो मेल मिलाप ला लोरे ,आई होतिस्रो यतन के थाके |
\v 12 क्युकी प्रभु रो अखी धर्मिहोर गाश लागी थाक्दो ,आई होतिन्रो कान होतिन्हूरो विनती गासे लागी थाक्दो ;परन्तु प्रभु बुराई कोर्दोस्या बिलाए न थाक्दो |''
\v 13 आगर तुमोरी बोलो कोरमे ला उतेजित थाकता ते तुमोरी बुराई कोरदो स्य कुन हून्दो?
\v 14 अगर तुमोरी ड्रम रो कारन दुःख सहता ,ते तुमोरी धन्य हूँदे;पर मंशा रो ढोरानो का नोड़ोर्यो ,आई नाघब्राइयो ,
\v 15 पर मसीह ला प्रभु जानिंदे अप्रो अप्रो मोंन के पवित्र सोम्झियो |जी कुन तुमोर का तुमोर्रो आशा रो बारे पूछता ,होतिन्ला ज़बाब देमेला हमेशा तेयार थाको,परतु नम्रता आई डोर रो साथ ;
\v 16 आई विवेक भी साफ़ जागो ,|होतिस्रो ताए जून बाते रो बारे के तुमोर्रो बदनामी फिरदो होतिन्ह्रोरू बारे के होतिन्होरी ,जी मसीह के तुमोर्रो बोलो चाल चलन रो अपमान कोरदे ,लाज़र्माइन्दे |
\v 17 क्युकी अगर परमेश्वर रो होइए इच्छा हूता की तुमोरी बोलो खोट नो रो वजह ऐ दुःख उठाता ,ते होई मारे खोत्त्नो रो कारन दुःख सहना का बोलो|
\v 18 ते की मसीह ऐ भी ,मतलब अधर्मियों के लिए धर्मी,पापो रो कारन एक बेरे दुःख उठायाई ,ताकि आमोर ला परमेश्वर गसे पोछाए ;होसो डे का ता घात फिरि,पर आत्मा रो भाव का जिलायाई |
\v 19 होतिन्च्के होतिनिये नाशी के धी आत्मा होर्के भी प्रचार टअणि ,
\v 20 जितेन्होरिय होसो बीते टेम के आज्ञा नमानाई ,जेत्रे परमेश्वर नूह रो द्यारो के धीरज तानिंदे ठेरी ,आई होसो ज़हाज़ फिरेंन थीओ,जिच्च्के बेशिंदे कम मंशा मतलब आठ मंशा पानी रो द्वारा बोची |
\v 21 हूस पानी रो दृष्टांत भी ,मतलब बप्तिस्मा ,येशु मसीह रो जिउन्दो उजिंदो रो द्वारा ,ऐ तुमोर्ला बोचाई ;ईचक डे रो किराई हत्यानो रो अर्थ नून्दो ,परन्तु शुद्ध विवेक ऐ परमेश्वर रो वश के फिर्नो रो मतलब|
\v 22 होसो स्वर्ग के नाशी परमेश्वर रो दाहिने बेशी ;आई स्वर्ग दूत आई अधिकरी आई समर्थि होतिन्रो अधीन कोरिंदे |
\c 4
\p \v 1 ते की मसीह ऐ डे के फिरिंदे दुःख चुंगी ते तुमोरी भी होतिन्रो मनसा ला दारण कोरिंदे हथियार बानो क्युकी जुन डे के चुंगी ,होसो पाप का छुटी|
\v 2 ताकि आगे अप्रो शेष शारीरिक ज़िन्दगी मंशा रो डे रो इच्छा ऐ नुआ बल्कि परमेश्वर रो इच्छा रो अनुसार बितायाओ |
\v 3 क्युकी अन्यजाती रो इच्छा रो अनुसार काम कोरिंदे ,आई लूचापण रो मारे इच्छा होरी , मत्वालापान ,लीलाक्रिदा ,पिनो रो बयासी ,आई गन्दा मूर्तिपूजा के जेत्रे सग अमोरिये टेम गवायाई ,होसो ऐ बोदी फिरि|
\v 4 होतिच्का होतिन्होरी हेरान फिरदे ,की तुमोरी होयो बारी लुचोपन के साहत नेदेंदे ,आई ते होतिन्होरी बोलो मारे बोलदे |
\v 5 पर होतिन्होरी होतिन्ला जी जिउन्दो आई मोरुन्दो रो न्याय कोरमे ला तेयार हून्दो,लेखा देंदे |
\v 6 क्युकी मोरुन्दो होर्ला भी सुसमाचार ते शुनायायो ,की डे के ता मंशा रो अनुसार होतिन्होर्रो न्याय हो,पर आत्मा के होतिन्होरी परमेश्वर रो अनुसार जिउन्दो थाकड़े |
\v 7 सेब बाते रो अंत हसाल फिरदो;ते सायमी फिरिंदे प्राथना रो ताए चुस्त थाको|
\v 8 आई सेब के बलों बाते होई हून्दो की एक एक का बोदी डिमां जागो;क्युकी प्रेम सेब पाप ला ढक्दो |
\v 9 बगेर कुद्कुदाइन्दे एक आएक रो पहुनाई कोरो|
\v 10 जसला जी वरदान पोरी ,होसो होतिसला परमेश्वर रो अनेक प्रकार अनुग्रह के बोलो भंडारी होर्रो नाइ एक आएक रो सेवा के बेजो |
\v 11 सागर कुन बोलता ,ते होयो बोलो ,मानो परमेश्वर रो वचन हून्दो ;अगर कुन सेवा कोरे ;ते होसो शक्ति ऐ कोरे जी परमेश्वर देंदो;जसका सेब बाते के येशु मसीह रो द्वारा,परमेश्वर रो महिमा प्रकट फिरो :महिमा आई साम्राज्य युगानुयुग होतिन्रोए |अमिन |
\v 12 ऐ प्रियो ,जी दुःख रूपी आग तुमोर्ला ला पोर्ख्यामे रो ताए तुमोर के भड़की ,होतिच्का होई सोम्झिंदे हेरान निफिरियो की कुन अनोखी बाते तुमोर गाश बीतिंदे|
\v 13 पर ज्यो ज्यो मसीह रो दुःख के सहयोगी हूँदे,ख़ुशी मनाओ,जिस्स्से होतिन्रो महिमा रो प्रकट फिर्नो रो टेम भी तुमोरी खुश आई मगन फिरे|
\v 14 फिरि यदि नाव रो ताए तुमोर्रो निंदा कोरडे ,ते धन्य हूँदे;क्युकी महिमा रो आत्मा ,जी परमेश्वर रो आत्मा हून्दो ,तुनोर गाश तांडो |
\v 15 तुमोर माझ कुन मानुष हत्यारा या चोर,या कुकर्मी हून्दो,या पराया काम के हात बज्मे रो कारन दुःख नपाई |
\v 16 पर अगर मसीही फिर्नो रो कारन दुःख पाटा,ते नशार्माइयो ,पर होई बाते ला परमेश्वर रो महिमा टानो|
\v 17 क्युकी होसो तटेम पोछी ,की पोएले परमेश्वर रो मंशा रो न्याय कोरडे ,आई ज्योकी न्याय रो आरंभ आमोर का फिरदो ते होतीन्होरोरो कीअंत फिरदो जी परमेश्वर रो सुसमाचार ला नमन्यंडे ?
\v 18 आई धर्मी मानुष ही मुश्किलें उद्धार पाता ,ते भक्तिहीन आई पापी रो की ठिकाना ?
\v 19 होतिस्रो ताए जी परमेश्वर रो इच्छा रो अनुसार दुःख उठांडे ,होतिन्होरी बोलो खोतड़े ,अप्रो अप्रो जान ला विशवास योग्य सृजनहार रो हात के देओ|
\c 5
\p \v 1 तुमोर माज जून प्राचीन हून्दो,हाँऊ होतिन्होरू ज्यो प्राचीन आई मसीह रो दुःख रो गवाह आई प्रकट फिर्नो सया रो महिमा के सह्बागी फिरिंदे होतिन्होर्ला होई सोम्झाएंन सु |
\v 2 की परमेश्वर रो होसो झुण्ड की ,जी तुमोर माझ के हून्दो पालास खोट ;आई होई दबाव का नाइ परन्तु परमेश्वर रो इच्छा रो अनुसार ख़ुशी ऐ ,आई नीच कमाई रो नाइ पर मन बेशाइन्दे |
\v 3 जून मंशा ला तुमोर ला देई ,होतिन्होर्ण गश अधिकार खोत्तो ,वरन झुण्ड ला आदर्श फिरो|
\v 4 जेत्रे प्रधान पाल्स प्रकट फिरदो ,ते तुमोर ला महिमा रो मुकुट देंदे जी नुमुर्झान्दो |
\v 5 होत्योये ऐ ज़वान मंशा ,तुमोरी भी प्रचिनो के अधीन थाको ,मतलब तुमोरी सेब का सेब एक एक रो सेवा रो ताए दीनता ऐ टेर बनी थाको,कुय्की परमेश्वर घमंडी होर्रो विरोध कोर् दो ,परन्तु दींन के अनुग्रह कोरदो |''
\v 6 होतिस्रो ताए परमेश्वर रो ताकती हाथ रो तोल दीनता ऐ थाको,जिछ्का होसो तुमोर ला ठीक टेम के बोद्यान्दो |
\v 7 अप्रो सेब चिंता होतिन्गाश बेजो क्युकी होतिन्ला तुमोर रो दयांन हून्दो |
\v 8 चुस्त फिरो आई उजुइयो थाको ;क्युकी तुमोर रो विरोधी शैतान गर्ज्दोस्या शेर रो ज्यो होई खोज के थक्दो की कसला चीरी खाऊ |
\v 9 विशवास के पक्का फिरि ,आई होई जानिंदे होतिन्रो सामना कोरो की तुम्र्रो बाई जी संसार के हूँदे होयोये दुःख सेयायेन |
\v 10 ऐ परमेश्वर जी सेब अनुग्रह ला देंदो स्य ,जासे तुमोर ला मसीह के अप्रो अनंत महिमा ला अराई ,तुमोर्रो थोड़ी देर सेग दुःख उठानो रो पीछू अपुए टुमोर ला सिथर आई ताकती कोररदों |
\v 11 होतिन्रो साम्राज्य युगयुग सेग थाकी |आमीन |
\v 12 माएइए सिल्वानुस रो हात ,जसला हाँऊ विशवास योग्य बाई जान्दो ,लौड़ो कोरिंदे सोम्झाई ,आई होई गवाही देंदे की परमेश्वर रो सोचो अनुग्रह होइए ,होतिन्च्के स्थिर थाको |
\v 13 जी बेबिलोंन के तुमोर ज्यो चुनिंदे मंशा हूँदे ,होसो आई मेरो पुतु मरकुस तौंला नमस्ते बोलीं|
\v 14 प्रेम रो फापू ऐ एक एक ला नमस्कार कोरो|तुमोरी सेब ला जों मसीह के हूँदे ,शान्ति पोरेंन थाके |
