\id 1JN - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4 0 License
\h 1 यूहन्ना
\toc1 1 यूहन्ना
\toc2 1 यूहन्ना
\mt1 1 John
\mt1 1 यूहन्ना
\c 1
\p
\v 1 होसो जिंदगी रो वचन रो बारे जून सुरु का ए थियो ,जासला आमोरिए सुनुंस,आएअसला आमरोअखिय देखुन्स,होई ए नोआ जसला आमे द्यान ए साई; आईहाथे बी छुंगी|
\v 2 (होई जिंदगी सामने आछी,आई आमे होतीला देखी , आए होतिज रो गवाही देन्देसी ,आए तुमला होसो हमेशा रो जिंदगी टो बोलो समाचार देन्देसी,जून बोवा सी थियो ,आई आमरो सामने आछी | )
\v 3 जी कीबी आमे देखि आई सुनिस होतिज रो बोलो समाचार तुमला बी देन्देसी ,होजरो ताएँ तुमे बी अम्सी एके फिरो ;आए अमरो होई एके बोवा सी बी स , आए होतीं छेल्डू यीशु सी बी |
\v 4 आए होई बाते होजरो ताएँ लिखे सी , कि आमरो खुशी पूरा फिर्नो तयेन्न |
\v 5 जी समाचार आमे होनीं का सुनिस ,अई तुमला सुनायादेसी ,होसी होएस कि परमेश्वर प्यासोस :आई होतिज के किसे बी अन्दर नाही |
\v 6 अगर आमे बोलसी कि ,होत्न्सी आमरो ऎकॆस स ,आऎ ते अनदेरा कॆ हांडता,ते त्तामे जालीस :आए सचाई गा न हंड देसी |
\v 7 अगर ज्यो होसो प्यान्सो के स ,होयो ए टेम बी प्यान्सो के हन्न्ड़ता ,ते एक आएक सी एके थाख्दे ;आए होतीं रो छेल्डू यीश मसीह रो खून तमला सेब पाप का साफ तन्डोस |
\v 8 अगर त्तामे बोलता कि ,तमके किसे बी पाप नाही, ते सोसो ला ए धोखा देयेंन्स :ते तमके सोचाई नाही |
\v 9 अगर त्तामे आपरो पाप ला मनाता कि ,ते होसो त्ताम्रो पापा ला माफ़ तन्मे ,अई त्तामला सेब अद्रम का साफ तन्मे ला बरोसा सा आए धर्मी स |
\v 10 अगर हॊयॊ बॊलता कि आमॆ पाप नॊ नोखोटिस , ते होतीं ला आलको ठहरायादेस ,आए होतीं रो वचन तमके नाही |
\c 2
\p
\v 1 ऐ मेरो चेल्दो पेरे, र वी होई बाते होरी होज्रो तएंन्न लिखें सु ,की तुमे पाप नोखोटो ;आई अगर कुन पाप खोटता ,ते बोवा काछे तमरो एक कोनेस स ,यानि धार्मिक यीशु मसीह |
\v 2 आई होसो ऐ ताम्रो पाप रो प्रायश्‍चित्त स: आई सिर्फ तमरो ऐ नुवा ,सेब संसार रो पापा रो बी|
\v 3 अगर टेम होतीं रो आज्ञा होरी ला मानाया, ते होतीजी ऐ टेम ला पोता लागे स की तामे होतीं ला जानी स |
\v 4 जून बी होई बोल्दो की "हवू होतिन ला जन्दोसू " ई होतीं रो आज्ञा ला नमानादो स , होसो अल्को बिलेन स ; आई होतीं के सोचाई नहीं |
\v 5 पर जून कुने बी होतीन रो वोचन गा हन्डोस ,होतीं के सोचो ऐ परमेश्वर रो बदन सिद्ध फिरिस स : तमला होजी ऐ पोता लाग्दो स, की तामे होतीं के सी |
\v 6 जून कुन बी होई बोल्डोस ,की हावू होतीं के सु ,होतीं ला चाहनो की अपु बी होतीं रो गान हंडो चाहनो जेव होसो हंडोस |
\v 7 ऐ बोलो होरी ,हवू तुमला किछे नोवु आज्ञा निलिखें सु ,पर होसो पुरानो आज्ञा जी स्गुरु का ऐ तुमला पोरी थियो ; होई पुरानो आज्ञा होयी वोचन स,जिज्ला तुमे सुनी स |
\v 8 ते हवू तुमला निवू आज्ञा लिखें सु :आई होई ता होतिज के आई तुमके सोच ठहरेंमयेन्न ;क्यों बोल्ता आंयारो मितेंनमायेन्न नास्दो आई सोच रो दियो चोम्कें मायेन लागी स |
\v 9 जून कुन होई बोल्दो स ,की हावू ज्‍योति के सु ;आई अप्रो भाई सी बेर जगदो स ,होसो इमरो सग आन्यारो के ऐ स |
\v 10 जून कुन अप्रो भाई सी बदन जग्डोस ,होसो ज्‍योति के थक्डोस ,आई ठोकर खाई नोबोला |
\v 11 पर जून कुन अप्रो भाई सी बेर जग्डोस ,होसो आन्यारो के स ,आई अन्यारो के हंन्डेस; आई नजान्डोस की किन नसें सु ,क्यों बोलता आन्यारो ऐ होतीं रो आखी ला बोंद तानी स |
\v 12 ऐ छेल्डू पेरे,हवू तुमला होज्रो तयेन्न लिख्दोसू ,की होतीं रो नव ऐ तुमरो पाप छेकुवि |
\v 13 ऐ बोवा होरी , वू तुमला होज्रो तयेन्न लिख्दोसू,की जी शुरू का स ,तुमे होतिज ला जन्देसो : ऐ जवाना , वू तुमला होज्रो तयेन्न लिख्दोसू,की टाइम होसो दुष्ट का जित्वी सो : ऐ पुतु होरी , वू तुमला होज्रो तयेन्न लिख्दोसू,की तुमे बोवा जानी सो |
\v 14 ऐ बोवा होरी , वू तुमला होज्रो तयेन्न लिख्दोसू,की जी शुरू का स ,तुमे होतिज ला जन्देसो : ऐ जवाना , वू तुमला होज्रो तयेन्न लिख्दोसू,की तुमे ताकत सा फिरो ,आई परमेश्वर रो वोचन तुमे थक्दो स ,आए तुमे होसो दुष्ट का जित्वी सो |
\v 15 तुमे न ता संसार का न संसार रो चीजा ला बेदान तानो : अगर कुन संसार का बेदान तन्डोस , ते होतीं के बोवा रो बेदान नहीं |
\v 16 क्यों बोलता जी की बी संसार के स ,यानि देह रो अभिलाषा आई कमाई रो घमण्‍ड, होसो बोवा बिले का नहीं ,मगर संसार बिले का स |
\v 17 आई संसार आई होतिज रो अभिलाषा गा दुई ऐ छेकीडोसा स , पर जून परमेश्वर रो इछा गा हंडोस , होसो हमेशा फिरि थाकेस |
\v 18 ऐ पुतु होरी ,होई आखिर देयर रो टेम स ,आई जेव तुमे सुनी स , की मसीह रो विरोद आछदोसा स ,होतिज रो अनुसार इमरो बी मुलुक मसीह रो विरोधी उजवी स ; होजी ऐ टेम जांदे स की आखिरी तेम आछी स |
\v 19 होतेनेनिकिल में ता ताम्गाचे का ऐ स ,पर तमरो नि थिए ; अगर तमरो हुन्ता तंग्माता, ता ताम सी ऐ थाकनो हुन्दो ,पर निकिली होज्रो तयेन्न की होयो प्रोकोट फिर्मे ला की सेब ताम रो नुदोस |
\v 20 आई तुमला ता होसो चोखो का अभिषेक फिरिस , आई तुमे सेब कुछ जांदे सो |
\v 21 मई तुमला होज्रो तईं निलिखी, की होतिज ला जांदे सो,आई होज्रो तईं की कुन जाली ,सोच बिले का नहीं |
\v 22 जली कुन स ? सिर्फ होसो , जून ईशी ला मसीह हनो रो मुक्रिन्डोस ;आई मसीह रो विरोधी होसो ऐ स ,जून बोवा रो आई छेल्डू ला नोमो न दोस |
\v 23 जून कुन बी छेल्डू ला इंकार तन्डोस , होतीं गाछे बोवा बी नहीं : जून छेल्डू ला ,होतीं गाछे बोवा बी स |
\v 24 जी की बी तुमे शुरू का ऐ सुनी स होसो ऐ तुमके फिरि तकनो चाहनो :जी तुमे शुरू के सुनी थिई ,अगर होसो तुमके फिरि थाकता, ते तुमे बी छेल्डू के आई बोवा के फिरि थाक्सो |
\v 25 आई जिज्रो होतिनी तामका प्रतिज्ञा तानी थियो होसो आखिरी जिंदगी स |
\v 26 मई ऐ होयो बाते होरी होज्रो बारे ऐ लिखी स ,जून तुमला भरमायांदेस |
\v 27 आई तुमरो होसो अभिषेक ,जी होतीं रो माजी का तानी थियो , तुमके फिरि थाकदो ; आई तुमला होज्रो मोत्लोब नहीं ,की कुन तुमला सिखायाएस , पर जेव होसो अभिषेक जी होतिन्न रो माजी का स तुमला सेब बाते होरी सिखान्डोस ,आई होई सोच स ,जाली नहीं :आई जेव होतिनी तवला सिखाई स होयो ऐ तुमे होतीं के फिरि थाकदे |
\v 28 हल ,ऐ छेल्डू पेरे, होतिज के फिरि थाको;की जेत्रे होसो प्रोकोट फिरेस, ते तमला हिमत हनो चाहनो ,आई टेम होतीं रो आछदी बेरे होतीं रो सामने नालाजईदो चाहनो |
\v 29 अगर तुमे जानदे हुंता ,की होसो धार्मिक स ,ते होई बी जानदे स ,की जून कुन धोर्म रो काम खोटडोस , होसो होतिज का जोन्मी स |
\c 3
\p
\v 1 सवो बोवा ऐ तमला करो बेदान तानी स ,की तामे परमेश्वर रो संतान बोलिमे , आई टेम सा बी : होज्रो तईं संसार तमला नाजन्डोस,क्यों बोलता होतिनी ऐ होतिन्ला बी नाजान्नी |
\v 2 ऐ बोलो मानुषा ,इमरी तामे परमेश्वर रो संतान स ,आई इमरी सग होई प्रोकोट निफिरी ,की टेम की पो नुवा | होतेग जान्देस ,की जेत्रे होसो प्रोकोट फिरेस ते टेम बी होतीं रो गान हुगे, क्यों बोलता होतीला होयो ऐ सासों जेव होसो सा |
\v 3 आई जून बी होतीं गास होय आशा जग्डोस ,होसो अप्ला ऐ होयो ऐ चोखो तान्डोस ,जेव होसो चोखो स |
\v 4 जून बी पाप तान्डोस ,होसो नियम रो विरोद तान्डोस ;आई पाप ला नियोम रो विरद स |
\v 5 आई तुमे जान्देसो,की होसो होज्रो ताएँ प्रोकोट फिरि ,की पाप ला खोतोम तान्मे ; आई होतीं रो स्‍वभाव के पाप नहीं |
\v 6 जून बी होतीं सी फिरि थाक्दो स ,होसो पाप नाटान्डोस , होतिनी ऐ न ता होतीं ला देखि ,आई न होतीं ला जानी |
\v 7 ऐ छेल्डू पेरे, कासे रो भार्मयानो के नाछ्वो ; जून धोर्म रो काम खोतठडोस, होसो होतीं रो गान धोर्मी स |
\v 8 जून बी पा खोतटडोस,होसो शेतान रो पीछे कास ,क्यों बोलता शेतान सुरु का ऐ पाप खोटें आछी :परमेश्वर रो छेल्डू होज्रो तयेन्न प्रोकोट फिरि, की शेतान रो कामा ला नाश टान्मे |
\v 9 जून बी परमेश्वर का जोन्मी स होसो पाप नातान्डोस ; आई होसो पाप खोटी ऐ नोबोल्दो ,क्यों की परमेश्वर का जोन्मी |
\v 10 होजी ऐ परमेश्वर रो संतान सी शेतान रो संतान ला रोवी बोलदे ;जून बी धोर्म रो काम नोखोत्डोस ,होसो परमेश्वर बिले का नहीं ,आई न ऐ होसो स जून अप्रो भाई का बेदान नाजग्डोस |
\v 11 क्यों बोलता जी समाचार तुमे शुरू का ऐ सुनी स .होसो होई स ,की तामे एक ऐक सी बदन जगी बोल्मे |
\v 12 आई केन रो गान नोफिरियो ,जून होसो दुष्ट सी थियो ,आई जुनी अप्रो भाई ला ऐ मारी बेजी | होतिनी क्यों अप्रो भाई ला मारी बेजी? होज्रो तईं की होतीं रो काम मारे थियो ,आई अप्रो भाई रो काम धोर्म रो थियो |
\v 13 ऐ भाई साईं अगर दुनिया तुमला बेर जगता तन्गमा ता तुमे हेरान निफिरियो |
\v 14 टेम जान्देस की टेम मोरनो का बी पार फिरि दे पोछी स ; क्यों बोलता टेम भाई साईं सी बदन जागदेस सी :जून बेदान नातान्डोस होसो मोरून सी बराबोर स |
\v 15 जून अप्रो भाई सी बेर जग्डोस ,होसो गोन्टोस ;आई तुमे जान्देसो की कुने बी गोन्टो रो हमेशा रो जिंदगी नाथाक्डोस |
\v 16 टेम बेदान होज्का ऐ जनि स ,की ह्तिनी तमरो तय्यें अप्रो जन देई ; आई टेम बी भाई साईं रो तयेन्न जन देनो चाहनो |
\v 17 पर जस क बी सांसारिक सामना स आई अप्रो भाई ला कंगाल देखी बी होतीं गा नोतोरस्मयीता ,ते होतीं के परमेश्वर रो बेदान क्यों थाकेस ?
\v 18 ऐ छेल्डू पेरे , आमे वोचन आई जीब का ऐ नोवा ,पर कामा सी आई सोच का बी बेदान टानो |
\v 19 होजी ऐ तामे जान सी .की टेम सोच को स ;आई जी बाते का तमरो मोन दोष देंडोस ,होज्रो बारे ऐ होतीं रो सामने अप्प्रो अप्प्रो मोन ला हिमात देई बोलसी |
\v 20 क्यों बोलता परमेश्वर तमरो मों का बोडो स ;आई सेब जन्डोस |
\v 21 ऐ बोलो मानुष ,अगर तमरो मोण तन्ला दोष निदिता ,ते तमला परमेश्वर रो सामने हिमत फोर्डोस |
\v 22 आई जी बी तामे मागदेस , होसो तमला होतीं का पोर्डोस ;क्यों बोलता तामे होतीं रो आज्ञा ला मानायादेस;आई होतीं जी बोलो लाग्डोस होसो ऐ खोटदेस |
\v 23 आई होतीं रो आज्ञा होई स की टेम होतीं रो छेल्डू यीशु मासिह रो नव के विश्वाश ताने आई जेव होतिनिये तामला आज्ञा देई स ,होतिज रो गान ऐ आपस के बेदान जगेयो |
\v 24 आई जून होतीं रो आज्ञा ला मानाडोस ,होसी इज के ,आई होसो होतिज के फिरि थाक्डोस : आई होजी ऐ , यानि होसो आत्मा का जी तमला देयिस ,टेम जन्देस ,की होसो ताम के फिरि थाक्डोस |
\c 4
\p
\v 1 ऐ बोलो मानुष ,हर एक आत्मा रो गा विस्वास नाटानो : होज्रो जगह के आत्मा गा ला पोर्खो,की होसो परमेश्वर का सा या नहीं ;क्यों बोलता मुलुक भविष्‍यद्वक्‍ता होई संसार के किनली खड़ा फिरिस |
\v 2 परमेश्वर रो आत्मा ला तुमे होयो रोई सो, की जून आत्मा होय मनायाडोस की यीशु मसीह देह का फिरि अछिस होसो परमेश्वर बिले का नहीं |
\v 3 आई जून आत्मा यीशु मैश ला नमनाडोस ,होसो अर्मेश्वर बिले का नहीं ;आई होसो ऐ ता मसीह रो विरोधी रो आत्मा स ;जिज्रो चर्चा तुमे होरी ऐ सुनी स ,की होसो अचछदोसा : आई इमरी बी संसार के स |
\v 4 ऐ छेल्डू पेरे ,तुमे परमेश्वर रो स :आई तुमे होतिज गा जित्वी स ;क्यों बोलता जी तुम के स ,होसो जी संसार के स होतिज का बोडो स |
\v 5 होतेने संसार रो स होज्रो तयेन्न तेने संसार रो बाते बोल्देस : आई संसार होतें रो सुन्डोस |
\v 6 तामे परमेंश्वर रो स: जून परमेश्वर ला जन्डोस ,होसो तमरो सुन्डो ;होयो ऐ तामे सोच रो आत्मा आई धोखा रो आत्मा ला रोवी जान्देस |
\v 7 ऐ बोलो मानुष ,टेम आपस के बेदान जाग्यो ; क्यों बोलता बेदान परमेश्वर का स:आई जून बी बेदान तन्डोस ,होसो परमेश्वर का जोन्मी स ;आई परमेश्वर ला जन्डोस |
\v 8 जून बेदान न जग्डोस ,होसो परमेश्वर ला नाजन्डोस,क्यों बोलता परमेश्वर बेदान स |
\v 9 जी बेदानपरमेश्वर तामसी जग्डोस, होई होजी ऐ प्रोकोट फिरि ,की परमेश्वर ऐ अप्रो ऐकले छेल्डू ला संसार के भेजी ,की तामे होतीं रो द्वारा जिंदगी पोर्मे ला |
\v 10 बेदान होज्के नहीं की तामे होतिन्ला बेदान तानी ; पर होतिनी ऐ पहेले तमला बेदान तानी ;आई तमरो पाप रो प्रायश्‍चित्त रो तईं अप्रो छेल्डू ला भेजी |
\v 11 ऐ बोलो मानुष ,,जेत्रे पर्मेषर ऐ होयो बदन तानी , ते तामला बी आपस के बीन जग्नो चानो |
\v 12 परमेश्वर ला कदुए कुने ऐ नेदेखी ;अगर तामे आपस के बेदान जागता, परमेश्वर तमके फिरि थाकदो ; आई होतीं रो बेदान ताम्केसिद्ध फिरि स |
\v 13 होजी ऐ तामे जन्देस ,की तामे होतीं के फिरि थाक्दे, आई होसो तामके ;क्यों बोलता होतिनिये आपरो आत्मा का तमला दियी स |
\v 14 आई तामे देखि बी आई गवाह देंदेसी ,की बोवा ऐ छेल्डू ला संसार के मुक्तिदाता तानी भेजी |
\v 15 जून बी होय मानायाडोस ,की यीशु परमेश्वर रो छेल्डू स :परमेश्वर होतीं के फिरि थाक्दो,आई होसो परमेश्वर के |
\v 16 आई जी बेदान परमेश्वर तामसी जग्डोस , होतिज ला , तामे जानी स ,आई तमला होतिज रो महसूस स ;परमेश्वर बेदान स :जून बेदान के थाक्डोस,होसो परमश्वर के फिरि थाक्डोस; आई परमेश्वर होतीं के फिरि थाक्डोस |
\v 17 होजी ऐ बेदान तामके सिद्ध फिरी ,की तमका इंसाफ रो देयर के हिमात हु ; क्यों बोलता में ला जेव होसो स, होयो ऐ संसार के तामे बी स |
\v 18 बेदान के डोर नाथाक्डो, लेकिन सिद्ध बेदान डोर ला दूर तान्डोस ,क्यों बोलता डोर का कोस्ट फिरदोस ,आई जून डोर्डोस,होसो बेदान के सिद्ध निफिरी |
\v 19 टेम होज्रो ताएँ बेदान तान्देस ,की पहेले होतिनिये तामला बेदान तानी |
\v 20 अगरकुन होयो बोलता ," हावू परमेश्वर का बेदान तान्दोसू ,"आई आप्रो भाई का बेर जग्ता ; ते होसो अल्को स : क्यों बोलता जून अप्रो भाई का ,जसला होतिनिये होतीं ला देखि स ,बेदान नातान्डोस ,ते होसो परमेश्वर का जसला नेदेखिस ,बेदान जागी नोबोल्दो |
\v 21 आई होती का तामला होई आज्ञा पोरी स ,की जून बी आपरो परमेश्वर का बदन जगडोस, होसो अप्रो भाई का बी बदन जाग्यो |
\c 5
\p
\v 1 जसलो होई विस्वास की यीशु ऐ मसीह स ,होसो परमेश्वर का जोंमी स आई जून जोनमाडोसा का बेदान जग्डोस , होसो होतीं का बी बेदान जग्डोस जी होतीं का जोन्मी स |
\v 2 जेत्रे तामे परमेश्वर का बेदान जग्देस ,आई होतीं रो आज्ञा ला मानायादेस, ते होजी ऐ तामे जन्देस ,की परमेशवर रो सन्ताना का बेदान जग्देस |
\v 3 आई परमेश्वर रो बेदान होय स ,की तामे होतीं रो आज्ञा ला मानायावो ; आई होईं रो आज्ञा काठो नाही |
\v 4 क्यों बोलता जे के बी पर्मेषर का जोन्मी स होसो संसार का जीतीडोस,आई होसो जीत जिजिए संसार के जितिडोस ताम्रो विस्वास स |
\v 5 संसार ला जीतिन्दोसा कुन स ? सिर्फ होसो जसला विस्वास स ,की यीशु परमेश्वर रो छेल्डूस |
\v 6 होई ऐ स होसो, जून पानी आई पोलाच का आछी थियो ; यानि यीशु मसीह :होसो न ता पानी का लेकिन पानी सी आई पोलाच दुवी ऐ का आछी |
\v 7 आई जून गवाही देंडोस ,होसो आत्मा स ;क्यों बोलता आत्मा सोच स |
\v 8 आई गवाही देंदेसा त्रोन स ;आत्मा आई पानी ,आई पोलाच ;आई त्रोंन ऐ एक ऐ बाते का सहमत स |
\v 9 जेत्रे तामे मानुषा रो गवाह ला मानायादेस ,ते परमेश्वर रो गवाह ता होतिज का बी बोडोस ;आई परमेश्वर रो गवाही होई स की होतिनिये अप्रो छेल्डू रो बारे ऐ गवाही देयिस |
\v 10 जून पर्मेस्श्वर रो छेल्डू ला विस्वास तान्डोस , होसो अपु ऐ गवाही स ,जुन्य परमेश्वर ला महसूस नातानिस , होतिनिये होतीं ला अल्को ठहरायाईस; क्यों बोलता होतिनिये होसो गवाही गा विस्वास नातानि,जी परमेश्वर ऐ अप्रो छेल्डू रो बारे के देयिस |
\v 11 आई होसो गवाही होई स ,की परमेश्वर ऐ तामला कादू ऐ नेछेकीडोसा जिंदगी देई :आई होई जिंदगी होतीं रो छेल्डू के स |
\v 12 जस्काछे छेल्डू स , होतीं गाछे जिंदगी स ;आई जसगाछे परमेश्वर रो छेल्डू नाही , होतीं गाछे जिंदगी बी नाही |
\v 13 मई तुमला ,जून परमेश्वर रो छेल्डू रो नव ऐ विस्वास तान्देस ,होज्रो तयेन्न लिखी स ;की तुमे जानो ,की सोदा ऐ जिन्दगी तुमरो स |
\v 14 आई तामला होतीं रो सामने जी हिमात फिरदोस , होसो होई स ; की अगर टेम होतीं रो इछा रो अनुसार की मागता ,ते तमरो सुन्दो |
\v 15 आई जी तामे जान्देसी ,की जू की बी तामे माग्देसी होसो ताम्रो सुन्डो,ते होय बी जन्देस की जी की तामला मागी होसो बी पोरी स |
\v 16 अगर कुन अप्रो भाई ला होयो पाप तानेन्न देख्डोस , जिज्रो फोल मोरनो सा नुडोस , ते पोर्जाये ,आई परमेश्वर , होतीं ला , होतें रो तयेन्न ,जुन्य बे होयो पाप खोटी स जिज्रो फोल मोर्नोसा नाही , जिंदगी दियेस : पाप होयो बी थाक्दो जिज्रो फोल मोरनो सा बी स :होज्रो बारे ऐ पोर्जमे नोबोलेन्सू |
\v 17 सेब रु सा अधोर्म ता पाप स ,लेकिन होयो बी पाप स जिज्रो फोल मोरनो सा नहीं |
\v 18 ताम्मे जन्देसी ,की जून बी परमेश्वर का जोन्मी स, होतीं ला होसो बोचायाई जग्डोस : आई होसो दुष्ट छुणगी नोबोल्दो |
\v 19 तामे जन्देसी, की तामे परमेश्वर का स , आई सेब संसार होसो दुष्ट रो बोस के पोडेनमावी स |
\v 20 आई होय बी जानदे,की परमेश्वर रो छेल्डू आछी स आई होतिनिये तामलासोमोज देई स,की तामे होसो सोच ला रोईयो,आई तामे होतिज के जी सोच स ,यानि होतीं रो छेल्डू यीशु मसीह के थाक्दे: सोच रो परमेश्वर आई सोदाए रो जिंदिगी होय ऐ स |
\v 21 ऐ छेल्डू,तुममे सोसो ला कुंडा गा का बोचायाई जागो |
