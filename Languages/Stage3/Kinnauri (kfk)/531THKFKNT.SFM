\id 1TH - Kinnauri New Testament
\ide UTF-8
\rem Copyright Information: Creative Commons Attribution-ShareAlike 4 0 License
\h 1 थिस्लोनियो
\toc1 1 थिस्लोनियो रो सुसमाचार
\toc2 1 थिस्लोनियो
\mt1 1 Thessalonians
\mt1 1 थिस्लोनियो
\c 1
\p
\v 1 पौलुस आई सिलवानुस आई तीमुथियुस रो माजी का थिस्‍सलुनिकियों रो कलीसिया रो नाव जी परमेश्वर बोवा आई प्रभु यीशु मसीह के स |
\v 2 आमे अमरो प्राथना के तुमला याद तान्देसी आई हमेशातुमे सेब रो बारे के परमेश्वर ला धोंयावाद तान्देसी ,
\v 3 आई अमरो परमेश्वर आई बोवा रो सामने तुमरो विस्वास रो काम ,बेदान रो मेहनत ,आई तमरो प्रभु यीशु मसीह के आशा रो पोखनो ला लगातार याद टान्देसी |
\v 4 ऐ भाई-साईं ,परमेश्वर रो बोलो मानुष आमे जन्देसी, की तुमे चुनें मावी स |
\v 5 क्यों बोलता अमरो सुसमाचार तुम गाछे न सिर्फ वोचन बल्कि समरोथ ,आई चोखो आत्मा ,आई बोडो ऐ पका ऐ पोछी ;जेव तुमे जन्देस, की आमे तुमरो तायेन्न तुमसी क्यों फिरि थिए |
\v 6 आई तुमे मुलुक क्लेश के चोखो जीव रो आनंद के सी वोचं ला मानायाई आमरो आई प्रभु रो गान चाल ऐ हन्डमे लागी |
\v 7 इनचे सेग की मकिदुनिया आई अखया रो सेब विश्‍वासि गा ला तुमे आदर्श फिरी ।
\v 8 क्यों बोलता तुमरो इनचे का न सिर्फ मकिदुनिया आई अखया के प्रभु रो वोचन सुनायाई,पर तुमरो विस्वास रो जी परमेश्वर गास स , हर जगह के होयो चर्चा फेलायावी स ,की अमला बोल्मे ऐ जरुरत ऐ नाही |
\v 9 क्यों बोलता होतेने ऐ अपुए अमरो बारे के बोल्देस की तुम्गाछे आमरो आछनो क्यों फिरि ;आई तुमे क्यों कुंडा होरी का फिरेनमवीताकि जियुन्दो आई सोचो परमेश्वर रो सेवा तानो |
\v 10 आई होतीं रो छेल्दु रो स्वर्ग का आछनो रो इंतजार तानेन्न थाको जसला होतिनिये मोरून माज का जियुन्दो तानी ,यानि यीशु रो , जून तमला अछ्दोसा प्रोकोप का बोचाडोस |
\c 2
\p
\v 1 ऐ भाई-साईं,तुमे आपोरी ऐ जन्देसो की अमरो तुम गाछे अछ्नो बेकार निफिरी |
\v 2 ओर ता तुमे अपु ऐ जन्देसो ,की पहेले पहेले फिलिप्‍पी के दुःख उठायामे आई बोबाल सेहनो का बी तमरो परमेश्वर ऐ होयो हिमत देई ,की आमे परमेश्वर रो सुसमाचार वाल ऐ विरोध हनो का बी तुमला सुनायाई
\v 3 क्यों बोलता अमरो उपदेश दिखा रो स आई न ऐ जुठो स आई न इ छल सी स |
\v 4 पर जेव परमेश्वर ऐ तमला लायक ठहरायाई सुसमाचार देयिस ,आमे होयो ऐ बोखन तान्देस ;आई होज्के मानुष ला नुवा लेकिन परमेश्वर ला ,जून तमरो मों ला पोर्खाडोस , कुश तान्देस |
\v 5 क्यों बोलता तुमे जन्देसो ,की आमे न ता कादू चापलूसी रो बाते टांडे थिए ,आई ऐ लालच तो तयेन्न कादू बहाना गारदे थिए,परमेश्वर गवाह स |
\v 6 आई जिनके सेग आमे मसीह रो प्रेरित हनो रो वजह ऐ तुम गास ला कोष्ट देंदे थिए ,ते बी आमे मानुष का आदर न चाहंदे थिए ,आई न तुमका न कासे का |
\v 7 लेकिन आमा जेव छेल्दु पैर रो लालन पालन तान्दिस,होयो ऐ आमे बी तुमरो माजर थकी दे बोलो देखाई स |
\v 8 आई होयो ऐ आमे तुमरो लालसा तानेन्न , न सिर्फ परमेश्वर रो सुसमाचार ,पर आपरो अप्रो प्राण बी तेयार थिए, होज्रो ताएँ की तुमे आमला बोलो लागी थिए |
\v 9 क्यों बोलता ,ऐ भाई साईं ,तुमे आमरो मेहनतआई कोष्ट ला याद जाग्देस ,की आम्र होज्रो ताएँ रात दिन कामा खोटेंन पो तुम गाछे परमेश्वर रो सुसमाचार रो प्रोचार तानी ,की तुम माजी का कासे ला बारो नोफिरमे ला |
\v 10 तुमे आपुवे गवाह सो : आई परमेश्वर बी ,की तुमरो माजी क जी विस्वास जाग्देसी आमे होयो चोखो आई धार्मिकता आई निर्दोषता सी थाक्मे।
\v 11 जेव तुमे जान्देसो,की जेव बोवा आपरो छेल्दु पैर सी बोर्त्डोस ,होयो ऐ आमे बी हर एक ला उपदेश देन्देसी ,आई शांति देंदे सी ,ई सोम्जान्देसी |
\v 12 की तुमरो चल चलन परमेश्वर रो गान हनो चाहनो ,जून तुमला आपरो रक् के आई महिमा के आरान्डोस |
\v 13 होज्रो ताएँ आमे बी परमेश्वर रो धोन्यवादलगातार तान्देसी : की जेत्रे आम माजी का परमेश्वर रो सुसमाचार रो वोचन तुम गाछे पोछो ,, ते तुमे होतिज ला मानुष रो गान नुवा ,लेकिन परमेश्वर रो वोचों जनि दे ( आई सोच के होई होयो ऐ स )ग्रहण तानी दे : आई होसो जून तुम माजी विश्वास तन्डोस ,प्रभावशाली स |
\v 14 होज्रो ताएँ की तुमे , ऐ भाई साईं,परमेश्वर रो होसो गिरजा गा रो गान चल है हाँडो जी यहूदिया के मसीह यीशु के स ,क्यों की तुमे बी सोसो रो मानुष का होयो ऐ दुःख देखि स ,जेव होतेने यहूदियों के देखि थियो |
\v 15 जुनिए प्रभू यीशु ला आई भविष्यद्वक्ता होरी ला बी मारी बेजी आई आमला स्तायाई .आई परमश्वर होतें का खुश नाही ; आई होतेने सेब मानुष ला विरोध तान्देस |
\v 16 आई होतेने बे मानुष ला होतेन रो मुक्ति रो बारे ऐ बाते तानमें रोक्यादेस ,की सोदा ऐ आपरो पाप रो कुवांग भोर्यन्देश ;पर होतें गास भयानक प्रोकोप अछी स
\v 17 ऐ भाई साईं ,जेत्रे आमे दोमरी ला तुमका अलग फिरी थिए मों के नुवा लेकिन प्रोकोय रू के ,ते आमे वाल अ खुसी अ तुमरो मुह सा में ला आए बोदिये कोशिस टानी |
\v 18 होज्रो तयेन्न आमे( यानि हवू पोलुस ऐ ) एक बेरे नुवा लेकिन द्वि बेरे तुम गाछे अचछमे ला चाही ,लिकिन शेतन ऐ आमला रोकाई जागुदो|
\v 19 भोलो आंमरो आशा ,या आनन्‍द या बड़ाई रो मुकुट की स ? की आमरो भप्रभु यीशु रो सोमने होतीं रो आछनो रो टेम के तुमे ऐ न्हुसो आ ?
\v 20 आमरो बड़ाई आई आनन्‍द तुमें सो |
\c 3
\p
\v 1 होज्रो तयेन्न जेत्रे आमका आई ऐ नाथाकिया ,ते आमे होय हराया कि एथेन्‍स के अखेले थाक्मे |
\v 2 आई आमे तीमुथियुस ला जून मसीह रो प्रोचार के तमरो भाई आई परमेश्वर रो सेवाक स ,होज्रो तय्यें बेजी ,की होसो तुमला पाका ताने ;आई तुमरो विस्वास रो बारे के तुमला सोमजयामे |
\v 3 की कुन होई कलेश रो कर्ण ऐ नो डगमगायाए ;क्यों बोलता तुमे अपुए जान्देसो,की टेम होज्रो तय्येन्न ऐ ठहराए सी |
\v 4 क्यों बोलता पहेले बी ,जेत्रे आमे तुमरो इनचे थिए,ते तुमला बोलदे थिए की ,की तमला कलेश के थक्नो फिरेस,आई होयो ऐ फिरो ,आई तुमे बी जनदेसो |
\v 5 होज्रो तय्येन्न जेत्रे मुका नाथाकियो ,ते तुमरो विस्वास रो हाल जान्मे भेजो,की किन होयो ता निफिरेया ,की परीक्षा तान्दोस्यागा ऐ तुमरो परीक्षा ता नाटानो आ,आई आमरो म्हणत बेकार फिरि हुता |,
\v 6 पर इमरी तीमुथियुस जून तुमरो होन्चे का आमरो इनचे आछी तुमरो विस्वास आई बेदान रो सुसमाचार सुनायाई आई होई बाते ला बी सुनायाई ,की तुमे हमेश बेदान सी आमला याद् तान्देसो, आई आमला सा में ला इछा तान्देसो ,जेव आमे बी तुमला सा में ला |
\v 7 होज्रो तायेन्न ऐ भाई साईं ,आमे आमरो सेब मुश्किल आई कलेश के तुमरो विस्वास का तुमरो बारे के शान्ती पोरी|
\v 8 क्यों बोलता ऐ तुमे प्रभु के पाका थाकता ता तामे जियुन्दो थाक्सी |
\v 9 आई जेव आनन्‍द आमे तुमरो कारण आमरो परमेश्वर रो सोमने स ,होतिज्रो बोदला के तुमरो बारे के आमे परमेश्वर ला की रीती ऐ धोन्यवाद तानी ?
\v 10 आमे रात दियुसे वाल ऐ प्राथना तान्देसी ,की तुमरो मुह सा में ला ,आई तुमरो विस्वास रो की की कामी हन्ता होतिज ला पूरा तन्मे ला |
\v 11 ऐ आमरो पर्मेह्स्वर आई बोवा आपुए आई तमरो प्रभु यीशु, तुमरो इन्चे आछमे ला आमरो अगुवाई ताने |
\v 12 आई प्रभु होयो ताने, की जेव आमे तुमसी बेदान जग्देसी ; होयो ऐ तुमरो बेदान बी आपस के ,आई सेब मानुषा के बोडिनो चाहनो ,आई उन्‍नतितानेन्न नासे,
\v 13 ताकि होसो तुमरो मोन ला होयो पाका ताने ,की जेत्रे तमरो प्रभु यीशु आपरो सेब चोखो मानुषा सी आछेस ,ते होसो तमरो परमेश्वर आई बोवा रो सोमने चोखो के निर्दोष तकमे ला |
\c 4
\p
\v 1 होज्रो तईं ऐ भाई साईं ,आमे तुमला पोर्जान्देसी,आई तुमला प्रभु यीशु के सोम्जिदेसी,की जेव तुमे आमका बी बोलो चाल हाड्नो, आई परमेश्वर ला खुश जगमे सिखिवी स,आई जेव तुमे हैण्डदे बी स, होयो ऐ आई बोडेन मायेन्न नासो |
\v 2 क्यों बोलता तुमे जन्देसो ,की आमे प्रभु यीशु बिले का तुमला कुन कुन आज्ञा पोछाई |
\v 3 क्यों बोलता परमेश्वर रो इचा होय स ,की तुमे चोखो फिरो : यानि व्‍यभिचार का बोची थाको ,
\v 4 आई तुमे मज का हर एक चोखो आई आदर सी आपरो पात्र ला पोर्मे ला जानो |
\v 5 आई होई काम लालच ऐ नुवा ,आई ना होसो जाती गा रो गान , जून परमेश्वर ला नाजन्देस |
\v 6 की होई बाते के कु बी अप्रो भाई ला न ठगाए,ई न होतीं गा दाव चालायाऐ , क्यों बोलता प्रभु होई सेब बाते होरी का बोदला माग्दोसा स ; जेव की आमे पहेले तुमला बोलिस ,आई चितायाई बी थियो |
\v 7 क्यों बोलता परमेश्वर ऐ तमला जुठो फिर्मे ला ,लेकिन चोखो फिर्मे ला आराई स |
\v 8 होज्रो कारण ऐ जून मारे जान्डोस,होसो मानुष ला नुवा लेकिन परमेश्वर ला मारे जन्डोस,जून आपरो पवित्र आत्मा तुमला देन्डोस |
\v 9 लेकिन भाई चारा ला बोलो जानो होय जरुरी नाही की बारे, के हावू तुमगाचेकी की चेमावु;क्यों बोलता आपस के बेदान जाग्नो तुमे आपुए परमेश्वर का सिखिविन्दे |
\v 10 आई सेब मकिदुनिया रो सेब भाई साईं सी होयो तन्देसे बी ,पर ऐ भाई साईं ,आमे तुमला सोम्जान्देसी ,की आई बी बोदियेन्न नासो ,
\v 11 आई जेव आमे तुमला आज्ञा देई , होयो ऐ छुटकान थाक्मे आई आई अप्रो अप्रो काम काज खोटमे ,आई अप्रो पारो हाथ का कमायामे ला किशिस तानो |
\v 12 की बे सा सी बोलो (शिस्टाचार) बोर्ताव तानो , आई तुमला किछे चिजा रो कामी नोफिरनो चानो |
\v 13 ऐ भाई साईं ,आमे नाचान्देस, की की तुमे होतें रो बारे के जून सुत्देस ,अज्ञान थाको ;होयो नोफिरे ,की तुमे आईका रो गान शॉप मोनायावो जासला आशा नाही |
\v 14 क्यों बोलता अगर टेम जानता,की यीशु मोरी ,आई जिवुवी बी ,ते परमेश्वर होतें ला बी जून मोरी स ,होतीं सी ऐ का छा वी आछेस |
\v 15 क्यों बोलता आमे वोचोन रो अनुसार तुमला होयो बोल्देसी, की आमे जून जियुन्देसी ,आई प्रबु रो आछनो सेग बोची थाकता ते सुतुदो का कादू अंगमे नोबोडियेस |
\v 16 क्यों बोलता अपु प्रभु ऐ स्‍वर्ग का उतरेस ; होतेरे ललकार ,आई प्रधान दूत रो काद सुन्नो आछेस,आई परमेश्वर रो तुरही फूँकरेस ,आई जून मसीह के मोरुन्देस ,होतेने पहेले ज्यूँदो फिरेस |
\v 17 ते टेम जून जियुन्दो स आई बोची थाकिस,होतीं सी डुमास गास तोलाई नासेस ,की बागुर के परमेश्वर का बेठिमे ,आई होय रीतो ऐ हमेशा प्रभु सी थाकेस |
\v 18 ते होय बाते होरी ऐ एक आईक ला शान्ति दियेन्न थाक्यो |
\c 5
\p
\v 1 पर ऐ भाई साईं ,होज्रो किछे बात नाही ,की टेम आई काल होरी रो बारे के की तुमला की लिख्मे ला |
\v 2 क्यों बोलता तुमे ऐ अपोरो ऐ जन्देसो की जेव चोर अयांरो के आछडोस, होयो ऐ प्रभु रो देयर बी आछेस |
\v 3 जेत्रे मानुष बोलदे हगे , "सेब ठीक स , किछे बी डोर नाही, " ते होतें गा अचानक एकाएक विनाश अछेस ,जेव गर्भवती रो दुखनो ; आई होतेने क्यों बी नोबोचा |
\v 4 पर ऐ भाई साईं ,तुमे ता अन्यारो के नोड़ेसो,की होसो देयर तुमगा चोर रो गान अछ्मे ला |
\v 5 क्यों बोलता तुमे प्यान्सो रो छेल्डू पेरे सो ,आई द्युसे रो छेल्डू पेरे सो , तामे न रात अन्यारो रो ,न अन्यारो रो स |
\v 6 होज्रो तईं तामे आई मानुषा रो गान सुतेन नाथाक्यो ,पर उजवी आई सावधान थाक्यो |
\v 7 क्यों बोलता जून सुत्देस, होतेने रत ऐ सुत्देस ,आए जून शराबी स होतेने रात ऐ शराबी फिर्देस |
\v 8 पर तामे जून दियुसे रो स ,विस्वास आई बेदान रो झिलम लावी दे आई मुक्तो रो आशा रो टॉफी लाविंदे सावधान थाको |
\v 9 क्यों बोलता परमेश्वर ऐ तामला रोष रो तयेन्न नुवा ,लेकिन होज्रो तयेन्न ठहरायई की तामे अप्रो प्रभु यीशु मसीह का मुक्ति पामे ला |
\v 10 होसो ताम्रो तयेन्न होज्रो तायेन्न मोरी, की तामे चाहे उजवी हुता , चाहे सूती हुता: सेब मिलेंमावी होतीं सी ऐ जीवो |
\v 11 होज्रो तईं एक आईक ला शांति दियो ,आई एक आएक रो उन्ती रो कारण फिरो ,निदान ,तुमे होयो तानडे बी स |
\v 12 आई ऐ भाई साईं ,आमे तुमला पोर्जदेसी ,की जून तुमला म्हणत तान्देस ,आई प्रभु के तुमरो अगुवा स ,आई तुमला शिक्षा देन्देस ,होतें ला मनायाओ |
\v 13 आई होतें रो काम रो तयेन्न बेदान सी होतें ला वाल ऐ आदर रो योग्‍य जानो :आपस के मेल-मिलाप ऐ थाको |
\v 14 आई ऐ भाई साईं ,आमे तुमला सोम्जान्देसी ,की जून ठीक चाल ऐ नहान्देस ,होतें ला सोम्जाया ओ , डोर्देसा ला हिमात दियो ,कमजोरा ला सोमलायाओ, सेब बिले का सहन तानी थाको |
\v 15 सावधान | कुने मरे रो बोदला के मरे नाटनेयो ;पर हमेशा बोलो तान्मे तेयार थाको आपस के आई सेब सी बोलो ला ऐ कोशिस टानो |
\v 16 हमेशा खुसी ऐ थाको |
\v 17 लगातार प्राथना तानमे लागी थाको |
\v 18 हर बाते के धन्‍यवाद टानो : क्यों बोलता तुमरो तयेन्न मसीह यीशु के होई ऐ इच्‍छा स |
\v 19 आत्मा ला निहिसावो |
\v 20 भविष्‍यद्वाणि गा ला लोडो नाजानेयो |
\v 21 सेब बाते होरी ला पोर्खावो :जी बोलो स होतिज ला पाई थाको |
\v 22 सेब तरह रो बुराई का बोची थाको
\v 23 शांति रो परमेश्वर आपु ऐ तुमला पूरा रीती ऐ चोखो ताने ;आई तुमरो आत्मा आई प्राण आई डेह तमरो रो प्रभु यीशु मसीह रो अछेन्न सेग पूरा पूरा आई निर्दोस बोचाई थाके |
\v 24 तुमला आरान्दोसा सोच स ,आई होसो होयो ऐ टाने स |
\v 25 ऐ भाई साईं ,आमरो तईं प्राथना टानो |
\v 26 सेब भाई साईं ला चोखो नमस्कार टानो |
\v 27 हावू तुमला प्रभु रो कोसों दिएनं सु ,की होई चिट्टी सेब भाई साईं गाछे सिख्वुन्दे सुनायाए |
\v 28 तामरो प्रभु यीशु मसीह रो अनुग्रह तुम गास फिरें थाके |
