\id HEB
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इब्रानियों
\toc1  इब्रानियों
\toc2  इब्रानियों
\mt1  Hebrews
\mt1 इब्रानियों
\c 1
\p \v 1 प्राचीन कालसे हमर पिता पुर्खासंग अगमवक्ता गजब और बिभिन्न किसिमसे परमेश्वर बोलिरहए|
\v 2 पर जा आखिरी दिनमे बो अपन पुत्रसे हमसे बोलि हए| पुत्रके नाए सबए बातको उत्तरधिकारी नियुक्त करी हए, बोसे नए समस्त सृष्टि रची फिर हए|
\v 3 बो परमेश्वरको महिमाको प्रतिबिम्ब और परमेश्वर जैसो स्वभावको गौसको प्रतिरुप हए, और सम्पूर्ण विश्वके अपन शक्तिके वचनसे समरत हए| पापके शुध्द करके पिछु महिमित परमेश्वरके दाहिने बाहुली घेन उँचो स्थानमे बो विराजमान हए|
\v 4 जैसी बो प्राप्त कारो भव नाउँ स्वर्गदुतसे अच्छो हए, उइसी बो बिनसे बहुत अच्छो ठहिरो हए|
\v 5 "तुम मेरे पुत्र हौ, मए आज तुमके जन्माओ हौ|” काहेकी का कोइ स्वर्गदुतके परमेश्वर नाए कहि हए? और फिर, “मए बिनके पिता हुइहौ! बे मेरे पुत्र हुइहँए"" काहेकी कोइ स्वर्गदुत का कबहू कही हए? "
\v 6 अपन पहिलो जन्मो भवके संसारमे ल्यात बो फिर कहि, “परमेश्वरको सारा स्वर्गदुत बाके पुजाए|” 
\v 7 स्वर्गदुतके बारेमे बो कहत हए, “बो अपन स्वर्गदुतके हावा और अपन दासके आगीको ज्वाला बनात हए|”
\v 8 पर पुत्रके बारेमे चाहिँ बो कहि, “हे परमेश्वर, तुमर सिहासन सदासर्वदाके ताहिँ रहबैगो, और न्यायको राजदण्ड तुमरे राज्यको राजदण्ड हए| 
\v 9 तुम धार्मिकताके प्रेम करे हौ, और अधर्मके घिणना करे हौ| जहेमारे परमेश्वर, तुमर परमेश्वर तुमके अपन संगीसे जद्धा करके हर्षको तेलसे अविषेक करी हए|” 
\v 10 बो फिर कहि, “हे परमप्रभु, तुम आदिमे पृथ्बीको जग बैठारे हौ, और आकाशमण्डल तुमर हातके काम हए| 
\v 11 बे त नष्ट हुइहए, पर तुम चाहिँ रहिरहौ| बे लत्ता जैसे पुराने होत जातहँए, 
\v 12 पिछौणा जैसो तुम बिनके लपेटेहौ, कुर्ता कत्ता बे बदलेहँए| पर तुम एकनाश हुइहौ, और तुमरो वर्षको अन्त कबहू नाए हुइहए|” 
\v 13 "पर कौन स्वर्गदुतनके बो अइसे कहि, “तुम मिर दहिने हातघेन बैठओ, जब तक मए तुमर शत्रुनके तुमरे टाँगके पाउदान नाएबनएहौ""? "
\v 14 का बे सब स्वर्गदुत मुक्ति पानके खातिर सेवा करनके पठाएके सेवा करन आत्मा नैयाँ?
\c 2
\p \v 1 जहेमारे जो सुनेहौ, बोके उपर हम और जद्धा ध्यान देन पणैगो, नत हम बोसे बाहक जए हए|
\v 2 अगर स्वर्गदुत घोषणा करो सन्देश अटल रहए तव, और हरेक अपराध और अनाज्ञारिताके ताहिँ  उचित दण्ड दैहए का, 
\v 3 तव हम इत्नो महान मुक्तिको वास्ता नाए राखे तव हम कैसे बचंगे? जा मुक्ति सर्वप्रथाम प्रभुसे घोषणा करी भै हए, और बाको वचन सुन्नबारेनसे हमर ताहिँ पक्का साबित भव| 
\v 4 परमेश्वर फिर चिन्ह अचम्मोको काम, बिभिन्न आश्चर्यकर्म और पवित्र आत्माक वरदानसे जा बातको गवाही दै|
\v 5 हम बात कर्त आए बो आनबारो संसारके परमेश्वर स्वर्गदुतके अधीनमे धरीनाए|
\v 6 धर्मशास्त्रको कोइ एक ठाउँमे अइसो करके गवाही दै हए, “आदमी का हँए, और तुम बाको वास्ता कर्त हौ? अथवा आदमीको लौणा कौन हए? और तुम बाको फिक्री कर्त हौ? 
\v 7 तुम बिनके कुछ छोटो करेहौ| तुम बिनके महिमा आदरको मुकुट पैधाए दएहौ|
\v 8 तुम सब थोक बिनके चरण तरे धर दए हौ|” आदमीक अधीनमे सब चीज धरदए हौ बिनके अधीनसे बाहिर कुछ रहन दए नाए| पर जा वर्तमान समयमे सब चीज आदमीके बसमे भव हम देख्त नैयाँ| 
\v 9 तव हम येशूके देखे| बो थोरी देरके ताहिँ स्वर्गदुतसे कुछ छोटो भव रहए, मृत्युके कष्टके कारण महिमा और आदरको मुकुटको कष्टके बो पैधाए, जा मरे कि परमेश्वरको अनुग्रहसे हरेक आदमीके ताहिँ बो मृत्युको स्वाद चाखी| 
\v 10 जा उचित रहए, कि परमेश्वर जौनके ताहिँ और जौनसे सब चिज अस्तित्व हए, बो बहुत सन्तानके महिमा ल्यान बिनको मुक्तिको कर्ता येशूके कष्टसे सिध्द बनाई हए|
\v 11 काहेकी पवित्र बनान बारो और पवित्र बनाएके फिर सब एकए परिवार होमए| जहेमारे बिनके भैया कहान येशू शर्मानो नाए| 
\v 12 बो कहि,” मिर भैयनके सामने तुमरो नाउँ मए घोषणा करत् हौ, सभामे मए तुमके प्रशंसा करत् हौ|
\v 13 और फिर, “मए बोके उपर मेरो भरोसा धर्तहौ|” और फिर बो कहि, “देखओ, मए और परमेश्वर मोके जे दै लौणा लौणियानके|” 
\v 14 काहेकी लौणा लौणिया मासु और रगतके सहभागी भएके कारण बो फिर बहे स्वभाव लै, ताकि मृत्युसे  नए मृत्युको शक्ति भवके कारण दियाबलसके बो नष्ट करए, 
\v 15 और मृत्युके डरसे आजीवान बन्धनमे पणेनके बो मुक्त करीदै| 
\v 16 काहेकी नेहत्व बो स्वर्गदुतनके नाए, पर अब्राहमको सन्तानको वास्ता कर्त हए|
\v 17 जहेमारे हरेक बातमे बो अपने भैयनके उइसी बनान पणो, और आदमीनको पापको बलिदान कर्न परमेश्वरको सेवामे कृपालु और विश्वासत् प्रधान पुजाहारी बनो|
\v 18 काहेकी बो अपनए कष्ट भोगी और परिक्षित भव जहेमारे परीक्षामे पणन बारेंनके बो सहायता कर्त सिक्त हए|
\c 3
\p \v 1 जहेमारे स्वर्गीय बोलावटमे सहभागी भए पवित्र भैया हो, हम द्र्ढ स्वीकार करो प्रेरित अथबा प्रधान पुजाहारी येशूके बिचार करओ| 
\v 2 बोके नियुक्त करनबारो घेन येशू बिश्वस्त रहए, जैसी मोशा फिर परमेश्वरके परिवारमे बिश्वस्त रहए|
\v 3 मोशासे येशू और जद्धा गौरवशाली ठहिरो रहए, जैसी घरसे घर बनानबारोके जद्धा आदर होतहए|
\v 4 काहेकी हरेक घर कोइ ना कोइ आदमीसे बनाओ होतहए, पर सब चीज बनानब्रो त परमेश्वर हए|
\v 5 जब भविष्यमे बोलन बारी बातकि गवाहीके ताहिँ मोशा परमेश्वरको सारा घरानामे दासके रुपमे बिश्वस्त रहए|
\v 6 तर ख्रीष्ट चाहिँ परमेश्वरके घरानामे पुत्रके रुपमे बिश्वस्त रहए| अगर हमर अन्त तक थामके राखौ करके हम बाके परिवार हए|
\v 7 जहेमारे पवित्र आत्मा कहत हए, “आज तुम बाको बोली सुनेहौ तव, 
\v 8 उजाड-स्थानमे परीक्षाके समयमे विद्रोहोक दिनमे करे जैसो अपन ह्रदयके कठोर मत करओ, 
\v 9 जहाँ तुमर पुर्खा मिर परीक्षा करीं और चालीस वर्षतक मिर काम देखिँ| 
\v 10 जहेमारे बो पुस्तासंग मए क्रोधित भव, और तव, “बिनको ह्रदय सबदिन टेणो बनोरहत् हए, बे मिर डगर चिनि नैयाँ|' 
\v 11 जहेमारे मए अपन दिक्मे अइसे कसम खाओ, 'मिर विश्राममे बे कबहू हुसेहए नाए'|”
\v 12 भैयओ, होश करओ, तुम मैसे कोइमे भव दुष्ट और अविश्वासी ह्रदय तुमके जीवित परमेश्वरसे दुर नाए लैजाबए|
\v 13 "जबतक ""आजके दिन"" कहानबारी बात हए, तब तक एक दुसरेनके अर्ती देओ, और पापको छलछमसे तुमरो कोइको ह्रदय कठोर नाए होबए| "
\v 14 अगर हम हमर सुरुको भरोसाके अन्त्यतक पक्केसे पकणे रहए तव, हम ख्रीष्टके सहभागी भए हए|
\v 15 धर्मशास्त्र कहत हए, “आज तुम बाको बोली सुनेहौ तव बिद्रोहोके दिनमे उइसी करके अपन ह्रदय कठोर मत करओ|” 
\v 16 सुन्नबारे कौन रहए, जौन सुनके बिद्रोहो करीँ? का बे सब बेहि का नैयाँ और, जो मोशाको नेतृत्वमे मिश्रदेशसे निकरके आए रहए? 
\v 17 काके संग बो चालीस वर्षतक क्रोधित भव? का बे पाप कर्नबारे संग नैयाँ, जौन उजाड-स्थानमे मरके गए रहए? 
\v 18 आज्ञा नाए मान्न बारेनके बो विश्राममे कबहू घुसनाए पए हए करके बो कसम खबाई नैयाँ का?
\v 19 जहेमारे हम देख्तहए, अविश्वासके कारण बे घुसनाए पाइँ|
\c 4
\p \v 1 जहेमारे परमेश्वरके विश्राममे प्रवेश पानके प्रतिज्ञा होतए होत हम होशियार रहमाए और तुमर मैसे कोइ फिर बो प्रतिज्ञासे वन्चित नाए होमए|
\v 2 काहेकी हमके फिर बिनके कता सुसमाचार प्रचार करो हए| पर सुनो वचनसे बिनके कोइ फाइदा भव नाए, काहेकी सुन्नबारे विश्वासपुर्वक यिनके ग्रहण नाए करीँ|
\v 3 काहेकी हम विश्वास करनबारे चाहिँ त बो बिश्राममे प्रबेश करेहए, जौन बो कहिहए, जहेमारे हम अपने दिक्मे अइसे कसम खाओ, 'मिर विश्राममे बे कबहू घुस्न पमंगेनए|” अगर बाको कार्य संसारके उत्पत्तिसे नए पुरा हुइगाव हए|
\v 4 काहेकी बो और कोइ ठाउँमे सातौ दिनके बारेमे जा किसिमसे कहिहए, “परमेश्वर सब कार्यसे सातौ दिनमे विश्राम लै|”
\v 5 "और फिर अइसे खण्डमे बो कहिहए, ""मिर विश्राममे बे कबहू घुसेहए नाए|"" "
\v 6 कोइ-कोइके प्रवेश कर्न हबए बाँकी नए हँए, और बिनके, जौनके अग्गुअग्गु सुसमाचार प्रचार करी रहए, बे अपन अनाज्ञाकरीतासे घुसन पाइँनाए|
\v 7 "फिर परमेश्वर ""आज""  करके एक दिन ठहेराइ हए, जब बो बहुत समय पिछु दाऊदसे अग्गु कहि बात फिर कहि, “आज तुम बाको बोली सुनके तुमर ह्रदय कठोर मतकरओ|”"
\v 8 काहेकी यहोशू बिनके विश्राम दए होतो तओ परमेश्वर पिछुसे दुसरो दिनके बारेमे नए कहतो|
\v 9 जहेमारे परमेश्वरको जनके ताहिँ शबाथको* विश्राम बाँकी नाए हए|
\v 10 काहेकी परमेश्वरको विश्राममे प्रवेश कर्न जौन फिर अपन परिश्रमसे विश्राम लेतहए|
\v 11 जहेमारे हम बो विश्राममे प्रवेश कर्नके ताहिँ प्रयत्न करए, और उइसी किसिमको आज्ञाकारितासे कोइ फिर पतित नर होबए|
\v 12 काहेकी परमेश्वरको वचन जीवित और क्रियाशील हए, और कोइ फिर दुई धारे तरवारसे फिर जद्धा पैनो हए| जा प्राण और आत्मासे बाको जोण-जोणमे और हडीको गुदीतक भाग-भाग करके वारपार छेद्नो और ह्रदयक बिचार और इच्छा जाँच्न सिक्त हए|
\v 13 परमेश्वरके द्र्ष्टिमे सृष्टिको कोइ चीज लुकी नैयाँ| बाके नजरके सामने सब चीज स्पष्ट और खुला हए, बोके नए हमके लेखा देन पणैगो| 
\v 14 आकाश छिचोलके जानबारो परमेश्वरको पुत्र येशू हमर महान प्रधान पूजाहारी हए बोमारे हम पक्कोसे स्वीकार करो जा विश्वासके पकणेरहमए| 
\v 15 काहेकी हमर प्रधान पूजाहारी हमरो दुर्बलतामे हमरे संग सहानुभुति नाए दिखन सिक्न बारो नैयाँ| पर हमए जैसो बो सब बातमे परिक्षित भव, और फिर पापरहित रहए|
\v 16 जहेमारे साहससे अनुग्रहके सिँहासन नजिक जाऔ, और घटीकमिके समयमे सहयात पानके कृपा और अनुग्रह प्राप्त कर सिकओ|
\c 5
\p \v 1 प्रत्येक प्रधान पूजाहारी मैसे छनो होत हए, और आदमीनके पक्षमे पापके ताहिँ परमेश्वरमे भेटी और बलिदान चढनके नियुक्त करो जए हए|
\v 2 अन्जान और कु डगर घेन लागेनसे बे नम्रतासे व्यवहार कर सिकत् हए, काहेकी बे अपनए फिर दुर्बलतासे घिरे होत हए|
\v 3 जहेमारे आदमीके पापके ताहिँ इकल्लो नाए, पर अपन पापके ताहिँ फिर बलिदान चढन बिनके कर लगत हए| 
\v 4 कोइ फिर जा सम्मान अपनए लेन नाए पए हए, पर हारुन कता बिनके परमेश्वर बुलाई हए|
\v 5 ख्रीष्ट फिर प्रधान पूजाहारी होन अपनएके उचो करीनाए, पर बोसे अइसो कहान बारेसे नियुक्त भव, “तुम मिर पुत्र हौ, महि आज तुमके जन्मओ हौ|” 
\v 6 दुस्रो ठाउँमे बो कहिहए|” “मलकिसेदेकको दर्जाबमोजिम तुम सब दिनके ताहि पूजाहारी हौ|”
\v 7 येशू अपन शारीरिक जीवनमे होत बोके मृत्युसे बचान सिक्नबारे बो बणो क्रन्दन और आँसु सहित प्रार्थना चढाइ रहए, और अपनो भक्तिपूर्ण समर्पणताके कारण बो प्रार्थना और नम्र निवेदन सुनी|
\v 8 बो पुत्र रहए, तहुफिर अपन भोगो कष्टसे बो आज्ञापालन करन सिखो, 
\v 9 और सिध्द बानके बाको आज्ञापालन कर्नबारेनके सबके ताहिँ बो अनन्त मुक्तिको स्रोत बनोहए| 
\v 10 मलकिसेदेकको दर्जाअनुसार प्रधान पूजाहारीको पद परमेश्वरसे बो नियुक्त भव|
\v 11 जहे बारेमे कहानके त बहुत हए, पर बुझानके कर्रो हए, काहेकी तुमरो सुन्न शक्ति बन्द भव,
\v 12 काहेकी इत्नो समय तक ता तुम शिक्षक हुइजाते, पर हबए फिर तुमके कोइ परमेश्वरको वचनको आधारभुत शिक्षा सिखन पणरहो हए| तुमके कर्रो खानुनाए, पर दुध चाहत हौ|
\v 13 दुध इकल्लो खाएके बच्नबारो आदमी चाहिँ धार्मिकताके वचनमे निपुण नाए होतहए, काहेकी बो बालकए हए|
\v 14 कर्रो खानु ता परिपक्को आदमीनके ताहिँ हए| यिनको मानसिक शक्ति निरन्तर अभ्याससे असल और खराब छुट्यान सिक्नबारो भव हए|
\c 6
\p \v 1 जहेमारे ख्रीष्टसम्बन्धी प्राथमिक सिध्दान्त छोडके हम परिपक्को घेन बढाए| मृत्युघेन लैजानबारो कर्मसे पश्चाताप और परमेश्वर उपर को विश्वासक चीजको जग फिर नाए बैठामए|
\v 2 बिभिन्न बप्तिस्मा सम्बन्धि शिक्षा, हात धर्नको काम, मरेनको पुनरुत्थान और अनन्त दण्ड कता बातको जग फिर नाएबैठामए|
\v 3 अगर परमेश्वरके अनुमति भव तव हम अइसे करेहँए|
\v 4 काहेकी बे जौन एक चोटी ज्योति पाएके स्वर्गीय वरदान चाखीँ हँए, और पवित्र आत्माक सहभागी भए हँए, 
\v 5 और परमेश्वरको उत्तम वचनको और आनबारो शक्तिको स्वाद चाखीँ हँए, 
\v 6 तव पिछु फिर विश्वास-त्याग बे पतित भए हुइहँए तव बिनके पश्चाताप कर्न स्थितिम ल्यान असम्भव हए| काहेकी बे अपने खातिर परमेश्वरके पुत्रके फिर क्रूसमे टाँगत् हँए, और खुल्मखुल्ला बाको अपमान कर्तहँए|
\v 7 जौन जमिन अपने उपर सबदिन बर्सौनीय पानी पितहए, और आदमीनके ताहिँ खनजोत करोहए, और बिनके ताहिँ मन पणनबारो अन्न-बाली उमर्त हए, बो जमिन परमेश्वरसे आशिष पातहए|
\v 8 पर बो काँटो और सिउँडी उमारी तव बो बेकामको होतहए, और परमेश्वरको सराप पणसिक्तहए| अन्तमे बो जलाए हए|
\v 9 हम अइसी बात कए हँए ताहुफिर तुमर बारेमे चाहिँ, प्रिय हो, मुक्तिसम्बन्धिके और असल बातके बारेमे हम निश्चित हए|
\v 10 परमेश्वर अन्यायी नैयाँ, और तुमरो काम और बाके खातिर सन्तके सेवामे तुम दिखओ प्रेम बो भुलेहए नाए| तुम और फिर उइसी सेवा कर रहेहौ|
\v 11 हम चाहत हए, कि तुम प्रत्येक अपन सम्पूर्ण आशा प्राप्त कर्नके ताहिँ अन्त तक बहे तत्परता दिखएहौ, 
\v 12 जा उदेश्यके अनुकरण कर्नबारे होबओ, जौन विश्वास और धैर्यसे प्रतिज्ञाक हकदार हौ|
\v 13 परमेश्वर अब्राहमसे प्रतिज्ञा कर्त कसम खान अपनेसे बहुत बणो और कोइ नाए भव अपनो नाउँमे अइसे कसम खाई, 
\v 14 "मए नेहत्व तोके आशिष देहौ, और तेरो बृध्दि करेहौ|” "
\v 15 और अइसी धैर्य धारण करके अब्राहम प्रतिज्ञा प्राप्त करी|
\v 16 आदमी अपनेसे बणो नाउँमे कसम खातहए, और बे हरेक बाद-विवाद कसमसे पक्का कर्तरहत् हए| 
\v 17 परमेश्वर अपन प्रतिज्ञाके हकदारनके बदलन होन नाए सिक्नबारो इच्छाके पक्का करके दिखन चाही| बो कसम खाएके नाए बो पक्का करदै|
\v 18 बदलन होन नए सिक्न जे दुई बातमे परमेश्वर असत्य ठाहिरनो असम्भव हए| जहेमारे हम शरण लेनके हम सामुने धर्रो आशा प्राप्त कर्न हौसला प्ए हए|
\v 19 हमर आत्माके ताहिँ पक्को और सुरक्षित लंगारके रुपमे जा आशा हमरे संग हए| जा आशा पर्दाभितरको पवित्रस्थानमे प्रवेश कर्तहए|
\v 20 जहाँ हमर पक्षमे अग्रदुत हुइके मलकिसेदेकको दर्जाअनुसार येशू प्रधान पूजाहारी हुइके प्रवेश करी हए|
\c 7
\p \v 1 जे मलकिसेदेक शालोमके राजा और सर्वोच्च परमेश्वरके पूजाहारी रहए| राजानके हराएके घुमत् बे अब्राहमके भेटि, और बिनके आशिर्बाद दैँ| 
\v 2 यिनके अब्राहम सब चीजको दशांश छुटयाएके दैं| यिनको नाउँको अर्थ अनुसार बे पहिले धार्मिकताके राजा और तवपिछु चाहिँ शालेमके राजा हँए, अथवा शान्तिक राजा| 
\v 3 बिनापिता, बिनामाता, बिनावंशावली, परमेश्वरके पुत्र स्वरूप, जे सदाकाल पूजाहारी होत रहतहए|
\v 4 अब विचार करओ त, जे कैसे महान् पूरुष रहएं, जौनके अब्राहाम कुलपिता फिर विजयमे हासिल करो भव थोकको दशांश दै? 
\v 5 पुजाहारी पद्मे नियुक्त भव लेवी वंशके आदमी अपन ददाभैयासे दशांश लेन ताहिँ आज्ञा व्यवस्था बामोजिम पाई रहए, बे फिर अब्राहामके सन्तान रहए|
\v 6 पर लेवीक् वंशावलीमे  नाए पणन जेही आदमी अब्राहामसे दशांश लै रहएं, और प्रतिज्ञा पानवालेक जे आशिर्वाद दै हँए| 
\v 7 जामे विवाद करन कछु बात नैयाँ, कि छोटो बडोसे आशिर्वाद पात् हए| 
\v 8 एक घेन मरणशील आदमी दशांश लेत हए, दुसरो घेन सदाकाल जीवित रहात् हँए कहिके घोषणा करो भव बहे एक जनै बो लेत हए| 
\v 9 कोइ जा फिर कहान् सिकत हए, कि दशांश पाउने लेवी फिर अब्राहाम से दशांश दै| 
\v 10 काहेकि मल्कीसेदेक अब्राहामके भेट्त पेति लेवी अपन दौवाको शरीर र्भितर रहए|
\v 11 अब अगर लेबीके पूजाहरी पदको सिध्दता प्राप्त होत हए तव {काहेकी जाके आधारमे आदमीनको व्यवस्था मिलो हए} हारुन दर्जाबमोजिम नाए हुइके फिर मलकीसेदेकको दर्जाअनुसार दुसरो पूजाहारी खण हुइके का जरुरत पणतहए? 
\v 12 काहेकी पूजाहारी पद बादलके व्यवस्था फिर बदल्न पणतहए| 
\v 13 काहेकी जौनके बारेमे जा कहि हए, बो त दुस्रो कुलको हए, जौन कुलसे कोइके फिर कबहू बेदीको सेवा करी नैयाँ|
\v 14 काहेकी जा हए, कि हमर प्रभु त यहूदाको कुलके बारेमे पूजाहारीके सम्बान्धमे मोशा कुछु फिर नाए कही| 
\v 15 अगर मल्कीसेदेक जैसो दुसरो पूजाहारी खण होनके हए तव जा बात और जद्धा प्रष्ट होतहए, 
\v 16 जो पुर्खौली सम्बन्धि नियमको आधारमे नैयाँ, पर अविनाशी जीवनको शक्तिके आधारमे पूजाहारी बनोहए|
\v 17 काहेकी बाको गवाही जहे हए, “मल्कीसेदेकके दर्जाबमोजिम तुम सबदिनके ताहिँ पूजाहारी हौ|” 
\v 18 काहेकी बो पहिलो आज्ञाचाहिँ कमजोर और बेकामको भवके कारण खारेज भव हए, 
\v 19 {काहेकी व्य्वास्था कोइ चीजके सिध्द नाएबनात हए} और बोसे और उत्तम आशा दै हए जौनसे हम परमेश्वरके नजिक पुग्तहँए|
\v 20 और जा चाहिँ बिना कसम भव नैयाँ, 
\v 21 अग्गु पूजाहारी होनबारे त नेहत्व बिनाकसम पूजाहारीको पद लए रहए, पर बो चाहिँ कसम सहित पूजाहारी बनोहए, और बोके वारेमे परमेश्वर कहिहए, “परमप्रभु कसम खाईहए, और अपन मन बदलि नैयाँ, तुम सबदिनके ताहिँ पूजाहारी हौ|” 
\v 22 जहेमारे येशूके उत्तम करारको जमानत बानत् हए, 
\v 23 अग्गुके पूजाहारी बहुत संख्यामे रहए, काहेकी मृत्यु बिनके कार्यमे लागिरहन देतनाए रहए|
\v 24 पर येशूचाहिँ अनन्त भवके मारे बो पूजाहारी पद अटल रहत् हए|
\v 25 फलस्वरूप बोसे परमेश्वरके नजिक आनबारेनके बो सबदिन उध्दार कर्न सिक्तहए| काहेकी बिनके ताहिँ मध्यस्ताको प्रार्थना चढ़नके बो सबदिन जिन्दा रहत् हए|
\v 26 काहेकी जा उचित हए कि हमर ताहिँ अइसो एक प्रधान पूजाहारी होन पणत् रहए, जो पवित्र, दोषरहित, निष्कलङ, पापसे अलग और स्वर्गदुतसे फिर उचो हए| 
\v 27 और प्रधान पूजाहारी जैसो पहिले अपन पापके ताहिँ और बोके पिछु आदमीनके पापके ताहिँ बोके सबदिन बलिदान चढ़नके नए पणैगो|  अपनएके अर्पण करके बो जा काम सबदिनके ताहिँ एकए चोटीमे पूरा करदै| 
\v 28 काहेकी व्यवस्था दुर्बल आदमीको प्रधान पूजाहारी नियुक कर्तहए, पर सदासर्वदाके ताहिँ सिध्द बानएके परमेश्वरके पुत्रके व्यवस्थासे पिछु आओ कसमको वचनसे नियुक्त कर्तहए|
\c 8
\p \v 1 अब हमके कहन बारी बातचाहिँ जहे हए: हमर अइसो प्रधान पूजाहारी हए, जो स्वर्गमे महान परमेश्वरको सिंहासनके दहिने घेन विराजमान हए|
\v 2 आदमीको नैयाँ , पर परमप्रभु खण करी पवित्रस्थान, साँचो पवित्रस्थानमे बो सेवक हए|
\v 3 काहेकी हरेक प्रधान पूजाहारी भेटी और बलिदान चढनके नियुक्त भव हए| जहेमारे जा प्रधान पूजाहरीसंग फिर अर्पण कर्नबारो कुछ सामग्री होन आवश्यक हए|
\v 4 बो जा पृथ्बीमे होतो तव बो पूजाहारी होतूनाए, काहेकी व्यवस्था बमोजिम भेटी चढनबारे पूजाहारी त हैयहँए|
\v 5 बे स्वर्गीय पवित्रस्थानको नकल और छहीँको सेवा कर्तहए, काहेकी मोशा वासस्थान बनानके अइसो आदेश पाई रहए, “पर्वतमे तुम देखो नमुना बमोजिम तुम सब चीज बनैओ|” 
\v 6 पर अइसी फिर ख्रीष्ट प्राप्त करो सेवा उतनु जद्धा श्रेष्ठ हए, जत्तिको बो मध्यस्थता करो भव करार पुरानोसे उत्तम हए| काहेकी जा करारको जग उत्तम प्रतिज्ञामे बैठोहए|
\v 7 काहेकी पहिलो करार खोटरहित होतो तव दुस्रोको आवश्यकता पणतोनाए|
\v 8 काहेकी बे आदमीनको दोष दिखत बो कहत् हए, “परमप्रभु कहि, बे दिन अमंगे, जब इस्राएलको घरानासंग और यहूदाको घरानासंग मए एक नयाँ करार स्थापना करेहौ|
\v 9 बे पुर्खानके संग मए बाँधो करार जैसो जा नाए हुइहए, जब मए बिनके हातमे पकणके मिश्रदेशसे डुरियाके लाओ रहौ| परमप्रभु कहत हए, बे मिर करारमे स्थिर हुइके बैठेनाए, बहेमारे मए बिनकी वास्ता करोनाए|
\v 10 परमप्रभु कहत हए, बे दिनपिछु मए इस्राएलको घरानासंग जा करार बाँधंगो, बिनके मानमे मिर व्यवस्था धरदेहौ, और बिनके ह्रदयमे बो लिखदेहौ, और मए बिनको परमेश्वर हुइहौ, और बे मिर प्रजा होमंगे|
\v 11 परमप्रभुके चिनओ करके अब अइसो कोइ आदमी अपनो परोसीके अथवा कोइ अपन ददाभैयाके सिखाए हए नाए| काहेकी छोटेसे बणेतक बे सब मोके चिनंगे| 
\v 12 काहेकी बिनको अपराध मए क्षमा करेहौ, और बिनको पाप फिर कबहू सम्झेहौनाए|”
\v 13 "जा करारके ""नयाँ"" कहि बहेमारे बोके पुरानो बनाइ| और जौन चाहिँ पुरानो भव झूत्रा झुत्री होत जात हए, बो लोप हुइके जए हए|"
\c 9
\p \v 1 पहिलो को करारमे आराधनाक धर्म-विधि और पार्थिक पवित्र वासस्थान फिर हए|
\v 2 एक पवित्र वासस्थन तयार भव रहए, जौनको पहिलो कोठा भितर सामदान, टेबिल और भेटी रोटी रहए| जासे पवित्रस्थान कहत रहए|
\v 3 दुसरो चाहिँ पर्दाभितर महापवित्र स्थान कहान बारो कोठा रहए, 
\v 4 जौनमे सोनोको धुपौरो और सोनोसे मोहोरो करारको सन्दुक रहए| सन्दुक भितर मन्न धरो सोनोको भाण, गुम्टि लागो हारुनको लकडी और करारको शिला पाटी रहए|
\v 5 सन्दुक उपर कृपा-आसनमे छहीँ पणो रहाबए करके ईश्वरीय महिमाक करुब रहए| बे जा बातक बारेमे हबए हम विस्तारपुर्वक कहेनाए पए हए|
\v 6 अब जा चीजको प्रबन्ध करके पिछु पूजाहारी अपन बिधि और कर्तब्य पालन कर्त निरन्तर बाहिर घेनको पवित्रस्थान भितर प्रवेश कर्त रहए|
\v 7 पर भितर घेनको कोनेमे प्रधान पूजाहारी इकल्लो वर्षमे एक चोटी जात हए, सो फिर रगत नाएलैजाएके नाए| बो रगत बो अपने ताहिँ और आदमीनके पापके ताहिँ चढत् हए| 
\v 8 जासे पवित्र आत्मा दिखत् हए, कि जबतक बाहिर घेनको पवित्रस्थान रहीरहत हए, तवतक महापवित्र स्थान जानके डगर खुली नैयाँ|
\v 9 जा त हबए वर्तमान समयके ताहिँ एक कहानी हए|  हबए जहे दिखत हए, कि चढओ भेटी और बलिके आराधकको विवेकके शुध्द करनाए पए हए|
\v 10 बे केवल खान,पिन और विभिन्न विधिक स्नान इकल्लो हए, जौनक सुधारको समय नाए आएतक स्थापना करेहँए|
\v 11 तव ख्रीष्टसे अइगओ असल चीजको प्रधान पूजाहारी हुइके आओ, बो और महान और सिध्द पवित्र वासस्थानसे गव, जो हातसे बानो नैयाँ, अथबा जा सृष्टिको अङं नैयाँ| 
\v 12 बक्रा और बछ्रानको रगतसे नैयाँ, पर अपन रगतसे अनन्त उध्दार प्राप्त कर्के सबएके ताहिँ एकए चोटी महापवित्र स्थान भितर बो प्रवेश करी| 
\v 13 बक्रा और सण्बाको रगत और कुवारीको भुवा अशुध्द आदमी उपर छिर्क्त बिनको शरीर शुध्द होतहए तव,  
\v 14 ख्रीष्टको रगतसे त और कित्तो जद्धा करके तुमरो विवेकके मरे कामसे शुध्द करेहए, ताकि तुम जीवित परमेश्वरको सेवा कर सिकओ| काहेकी बो अनन्त आत्मासे अपनएके निष्खोट बलिके रुपमे परमेश्वरके अर्पण करी रहए|
\v 15 जहेमारे बो नयाँ करारको मध्यस्थ हए, जा हेतुसे कि बुलावट भव प्रतिज्ञा करओ अनन्त उत्तरधिकार प्राप्त करए, काहेकी एकए जनैके मृत्युसे मोल हुइगव हए, जौनसे पहिलो करारको समयमे भव अपराधसे उध्दार पातहए|
\v 16 काहेकी जहाँ इच्छापत्रको प्रश्न हए हुवाँ इच्छापत्र लिखनको मृत्यु भव प्रमाणित होन पणत् हए|
\v 17 बाको मृत्यु भव पिछु इकल्लो इच्छापत्र पक्का होतहए, काहेकी इच्छापत्र देनबारो बच्न तक बो पक्का ठैहिर्त नैयाँ|
\v 18 जहेमारे पहिलो करार फिर रगतबिना पक्का होन नाएसिको| 
\v 19 जब मोशा व्यवस्थाको हरेक आज्ञा आदमीनके सुनाएके, तव बो बछ्रा और बक्राको रगत, पानी, लाल ऊन और हिसपको स्याउला सहित, व्यवस्थाको पुस्तक उपर और सब आदमीनके उपर छर्की|
\v 20 और बो अइसो कहि, “परमेश्वर तुमके आज्ञा करो करारको रगत जहे हए|”
\v 21 अइसी करके बो पवित्र वासस्थान उपर और आराधनामे चालन बारे सब भाँण उपर उइसी किसिमसे रगत छर्की|
\v 22 "वास्तवमे व्यवस्था अनुसार रगत लगभग: सब चीजके शुध्द कर्तहए, और रगत नाए बगाएके पापको क्षमा होत नैयाँ"
\v 23 अगर स्वर्गीय बातको नमूनाके शुध्द कर्न जे बिधि चाहत हए तव स्वर्गकि चीजके शुध्द कर्न त और उत्तम बलिको आवश्यकता पणो|
\v 24 ख्रीष्ट हातसे बानओ भव पवित्रस्थान भितर प्रवेश करी नाए, जो चाहिँ साँचो पवित्रस्थानको नकल इकल्लो हए, पर स्वर्ग भितर प्रवेश करी, और हमर पक्षमे परमेश्वरके सामु उपस्थिति भव हए| 
\v 25 येशू अपनाएके बारम्बार बलि चढन स्वयम् घुसो नैयाँ, जैसी प्रधान पूजाहारी सदिमान अपनो रगत नाए, पर दुसरेको रगत लैके महापवित्र स्थान भितर प्रवेश करत् हँए|
\v 26 नत संसारको उत्पतिसे बो बारम्बार दु:ख भोग्न पणतो| पर जा युगके अन्तमे अपन बलिदानसे पाप हटनके बो सबाएके ताहिँ एक चोटी प्रकट भव हए| 
\v 27 जैसी आदमीनके ताहिँ एक पटक मरनो निश्चित हए, और बोके पिछु इन्साफ, 
\v 28 उइसी ख्रीष्ट फिर बहुत जनैके पाप बोक्नके एकए चोटी बलि भव हए, और बो दुसरो चोटी देखबैगो, पाप बोक्नके ताहिँ नाए, पर उत्सुकतापुर्वक बाको प्रतिक्षा कर्नबारेनके उध्दारके ताहिँ|
\c 10
\p \v 1 काहेकी व्यवस्था अब आनबारो उत्तम बातको खास रुप नैयाँ, पर बिनको छहीँ इकल्लो हए| जहेमारे सालओके सबदिन चढ़नके बहे किसिमको बलिसे नजिक आनके जा सिध्द कर्न नाए पाई|
\v 2 नत बलि चढ़नबारो काम रुक्तोनाए और? काहेकी आराधक एकए खेपमे शुध्द हुइते तव बिनके पिछु पापको चेतन हुइतो नाए|
\v 3 पर बे बलिदान सालओ के पापको सम्झना करत् हए| 
\v 4 काहेकी सण्बा और बक्रानको रगतसे पाप हरण कर्न असम्भव हए|
\v 5 जहेमारे संसारमे आत ख्रीष्ट कहि, “बलि और भेटी तुम चाहेनाए, पर तुम मिर ताहिँ एक शरीर तयार करेहौ|
\v 6 होमबलि और पापबलिनमे तुम प्रसन्न नैयाँ|
\v 7 तव मए कहो, 'देखओ हे परमेश्वर, पुस्तकके मुठामे मेरे बारेमे लिखो जैसो तुमरी इच्छा पुरी कर्न मए आओ हौ|” 
\v 8 पहिले बो कहि, “बलि और भेटी, होमबलि और पापबलि तुम चाहेनाए|तुम बिनमे प्रसन्न भए नाए|” {जे त व्यवस्था बमोजिम चढ़त् हँए|}
\v 9 और पिछु कहि, “देखओ, तुमरी इच्छा पुरी कर्न मए आओ हौ|” दुस्रो चाहिँ स्थापित कर्न पहिलो चाहिँ बो खारेज करेहँए|
\v 10 बहे इच्छासे येशू ख्रीष्टके शरीरको बलिसे सदाके ताहिँ हम पवित्र बनेहँए|
\v 11 हरेक पूजाहरी एकए किसिमको बलि बारम्बार चढत् प्रतिदिन सेवामे खणा रहतहए जौन बलिसे कबहू पाप हरण कर पात नैयाँ|
\v 12 पर ख्रीष्ट त पापके ताहिँ सदाके ताहिँ एकए बलिदान चढइहए, और बो परमेश्वरको दहिने बाहुली घेन विराजमान भव|
\v 13 और बाके शत्रु बाको पाउदान नाए आत तक बो असियात रहत् हए|
\v 14 काहेकी एकए बलिसे जो पवित्र कर्तहए, बिनके बो सदाके ताहिँ सिध्द बनात हए|
\v 15 पवित्र आत्मा फिर हमके गवाही देतहए| पहिले बो कहि, 
\v 16 बे दिन पिछु बिनके संग बाँधनबारो मेरो करार जहे हए, परमप्रभु कहतहए, बिनको ह्रदयमे मए मेरो व्यवस्था धरदेहौ, और बिनके मनमे फिर मए बो लिखदेहौ|” 
\v 17 तव बो कहि, “बिनको पाप और बिनके दुष्टकर्म मए फिर सम्झेहौनाए|”
\v 18 अब जहाँ जे सबको क्षमा हुइहए, हुवाँ अब फिर पापके ताहिँ कोइ बलि नैयाँ|
\v 19 जहेमारे भैयओ,  येशूको रगतसे महापवित्र स्थानमे प्रवेश कर्न साहस हमके हए|
\v 20 हमर ताहिँ एक नयाँ और जीवित डगर बो खोल्दैहए, जौनके कारण पर्दासे, अथवा बाको शरीरसे हुइके हम भितर घुस सिक्तहए| 
\v 21 परमेश्वरको घरानामे हमर एक जनै महान पूजाहारी भव हए बहेमारे, 
\v 22 हमर ह्रदय खराब विवेकसे छिणके चोखएके और शुध्द पानीसे हमरो शरीरके धोएके सँच्चो ह्रदयसे विश्वासको सम्पूर्ण भरोसामे हम परमेश्वरके समीप जाए|
\v 23 हम दृढ स्वीकार करो आशाके दोधार नाएहुइके बलियोसे पकणे थामेरहामए, काहेकी जौन प्रतिज्ञा करिहए, बो विश्वासयोग्य हए|
\v 24 हम एक दुसरेके प्रेम और असल कामके ताहिँ कैसे उत्साहित करए बो बात उपर बिचार करओ|
\v 25 कित्तोनके संगतिमे नाए जानके बानी होतहए, पर हमचाहिँ एकसंग भेला होनके नाए छोणए| पर प्रभुको दिन नजिक आए रहो तुम देखेके कारण और प्रोत्सान देओ|
\v 26 काहेकी अगर सत्यताको ज्ञान पाएके फिर हम जानी-जानी पाप करेहए तव पापके ताहिँ अब युइसो कोइ बालिदान नैयाँ, 
\v 27 पर इन्साफको डरौनो प्रतिक्षा और विरोधीनके भस्म कर्नबारो क्रोधको अग्नि इकल्लो रहए|
\v 28 मोशाको व्यवस्थाके उल्लघन कर्नबारो आदमी दुई वा तीन साक्षीनके गवाहीमे दया बिना मरन पणैगो|
\v 29 तुम अपनए बिचार करओ: परमेश्वरको पुत्रके टाँगसे कुल्चंनो, अपनएके पवित्र बनाएके करारको रगतके अपवित्र बनानो और अनुग्रहक आत्माके अपमान करनो चाहिँ झन कित्तो जद्धा काण दण्डको योग्य ठैहिरैगो|
\v 30 "काहेकी ""बदला लेनो काम मेरो हए, प्रतिफल मए देहौ"" करके कहान बारेके हम चिनत् हँए| अइसे फिर कहिहए, “परमप्रभु अपन आदमीनको इन्साफ करेहए|"
\v 31 जिवित परमेश्वरके हातमे पणनो डरलागन बारी बात हए| 
\v 32 बे अग्गुके दिनके सम्झओ, बो बेरा प्रकाश पाएके पिछु तुम कष्ट सहित कठोर संघरसमे स्थिर रहेरहौ|
\v 33 कबहू त निन्दा और कष्टसे औरके अग्गु तमासा बने रहौ और कबहू चाहिँ उइसी अवस्थामे पणेनके संग सहभागी भए रहौ|
\v 34 कैदीनके उपर तुम दया दिखए, अपन सम्पति लुटत् फिर आनन्द साथ सहे, काहेकी तुम जान्त रहौ, कि तुमरो अपनो और जद्धा उत्तम और सदा रहनबारो सम्पति हए|
\v 35 जहेमारे अपन जा भरोसा मत त्यागओ, जौनमे बणो इनामको प्रतिफल हए|
\v 36 परमेश्वरको इच्छा पुरा कर्न और प्रतिज्ञा करो प्रतिफल प्राप्त कर्न तुमके स्थिर रहनके आवश्यक हए|
\v 37 काहेकी अब एकए छिनमे, “आनबारो चाहिँ अबैगो, और असरा नाए दिखेहए|
\v 38 पर मिर धार्मिक जनचाहिँ विश्वाससे बाँचैगो, और अगर बो पिछु हटेहए तव मए बोसे खुशी हुइहौ नाए|”
\v 39 पर हम पिछु हटनबारे और विनाशमे पणन बारे मैके नैयाँ, पर विश्वास कर्के बचानबारे मैके हए|
\c 11
\p \v 1 अब विश्वास चाहि आशा धरो बातको निश्चय और नाएदेखो बातको दृढ भरोसा हए|
\v 2 काहेकी जहे विश्वाससे प्राचीन आदमीनके परमेश्वर ग्रहण करीरहए|
\v 3 विश्वाससे हम बुझतहए कि सारा बिश्व परमेश्वरको वचनसे सृष्टि भव, और जो दृश्य हए बो अदृश्य चिजसे बनो|
\v 4 विश्वास हाबिल परमेश्वरसे कयिनसे जद्धा ग्रहणयोग्य बलि चढाइ, और बहेसे नए हाबिल धर्मी ठहिरो| बिनको बलि स्वीकार करके परमेश्वर अपन सहामति जनाई| बे मरे ताहुफिर विश्वाससे बे और बोलिरहेहँए|
\v 5 विश्वाससे मृत्यु नाएचाखके हनोक स्वर्गमे उठाए लैगओ, और बे कहु फेला पणेनाए, काहेकी परमेश्वर बिनके लैगओ रहए| बोके उठानेसे अग्गु परमेश्वरके बे प्रसन्न करी बात पक्को भव रहए|
\v 6 विश्वासबिना परमेश्वरके प्रसन्न कर्न असम्भव हए| काहेकी जो परमेश्वरको नजिक आतहए, बो परमेश्वर हए और बाके ढुणनबारेके बो प्रतिफल देतहए करके पक्का विश्वास कर्न पणेहए|
\v 7 विश्वाससे नोआ बहे बेरातक नाएदेखो घटनाके बारेमे परमेश्वरसे चेतउनी पाएके भक्तिसाथ अपनो घरानाके बचान एक जहाज बनाइ| अइसी संसारके दोषी ठहराएके विश्वाससे बो आनबारो धार्मिकताको उत्तरधिकारी भए|
\v 8 विश्वाससे अब्राहम आज्ञापालन करी, और जाओ कहनबारो ठाउँघेन गओ, जौन ठाउँ उत्तरधिकारके रुपमे बो पिछु पतो, बो कितए जाए रहोहए, बो उनके पता नाएरहए| 
\v 9 विश्वाससे अब्राहम आज्ञापालन करी, और जाओ कहनबारो ठाउँघेन गओ, जौन ठाउँ उत्तरधिकारके रुपमे बो पिछु पतो, बो कितए जाए रहोहए, बो उनके पता नाएरहए| 
\v 10 काहेकी बे एकए जग भव सहेरको प्रतिक्षा कर्तरहए, जौनके बनानबारो और निर्माण कर्नबारो परमेश्वर रहए|  
\v 11 विश्वाससे सारा फिर अपन उमेर ढल्कके पिछु गर्भधारण कर्नके शक्ति प्राप्त करी| काहेकी प्रतिज्ञा कर्नबारेके विश्वासयोग्य सम्झेरहए|
\v 12 जहेमारे मरनए मर्न शरीरमे एक आदमीसे आकाशको तारा जित्तो असंख्य और समुद्रको किनारेक अनगिन्ती रेताके खुद्रा जित्तो सन्तान उत्पन्न भए| 
\v 13 प्रतिज्ञा करो बात प्राप्त नाए करके जे सब विश्वासमे मरे, पर दुराएसे बोके देखके स्वागत करके बे मान लै, कि बे जा पृथ्बीमे परदेशी और प्रवासी रहए|
\v 14 अइसे बात कहानबारे अपने ताहिँ एक देश ढुणत् हए करके बात प्रष्ट हए|
\v 15 जौन देशसे निकरके गए रहए, अगर बे बहे देशकके बारेमे सोचे होते तव बिनके घुमजानके मौका मिल्त् रहए|
\v 16 पर बे और उत्तम देश अथवा एक स्वर्गीय देशको इच्छा कर्तहँए| जहेमारे परमेश्वर बिनको परमेश्वर कहि के पुकारनो शर्मनके नैयाँ, काहेकी बो बिनके ताहिँ एक सहेर तयार कररहो हए|
\v 17 विश्वाससे अपन परीक्षा होत अब्राहम इसहाकके बलि चढ़ाइ| बो प्रतिज्ञा पाई रहए, ताहुफिर अपन एकलैटो लौणा बलि चढ़ानके तयार भए|
\v 18 यिनके बारेमे अइसे लिखोहए, “इसहाकसे तेरो सन्तानको नाउँ रहए|” 
\v 19 परमेश्वर आदमीनके मरेसे फिर जीवित करसिक्तहए करके बात अब्राहम सोची, और कहओ तव, बो इसहाकके फिर्ता पाई|
\v 20 विश्वाससे इसहाक याकूब और एसावके बिनके भविष्यके बारेमे आशिर्बाद दै|
\v 21 विश्वाससे मर्न बेरामे याकूब अपन लकणीके चुटियामे घोप्टा पणके आराधना करी, और योसेफके प्रत्येक लौणनके आशिर्बाद दै|
\v 22 विश्वाससे योसेफ अपन जीवनके अन्त घेन इस्राएलीनको प्रस्थानके बारेमे उल्लेख करी,  और उनको अस्थिके बारेमे आदेश दै|
\v 23 मोशा जन्मत बाके अइया- दौवा बोके  सुन्दर देखके, और विश्वाससे तीन महिनातक बोके  लुकाएके धरीँ, और राजाको हुकुमको बे डरए नाए मानी|
\v 24 जवान हुइके पिछु विश्वाससे मोशा फारोकी लौणियाको लौणा कहलानके इन्कार करी|
\v 25 पापको क्षणिक सुख भोग्नेसे बरु परमेश्वरके आदमीनके संग थिचोमिचोमे पणन बो रोजी|
\v 26 मिश्रदेशको धन-सम्पतिसे ख्रीष्टके ताहिँ निन्दित होन बो मूल्यवान सम्पति मानि| काहेकी बो अपन दृष्टि इनाम घेन लगए रहए|
\v 27 राजाको क्रोधसे नाएडरके विश्वाससे मिश्रदेश छोणी| 
\v 28 जेठेनके नाश करके बिनके छुन नाएपए करके बे विश्वाससे निस्तार- तेवहरको बिधि पालन करके रगत छर्कीँ|
\v 29 विश्वाससे सुखीभै भुमि कता नेगके बे लाल समुद्र पार करीँ, जौन बातके मिश्री प्रयत्न कर्त डुबके मरे| 
\v 30 सात दिनतक परिक्रम करके पिछु विश्वाससे यरिहोक पर्खाल उजणिगव|
\v 31 जासुसनके अच्छे स्वागत करके कारण अनाज्ञाकारीके साथमे राहाब वेश्य नाश भै नाए|
\v 32 और जद्धा मए का कहौ? काहेकी गिदोन, बाराक, शिमशोन, यिप्ताके बारेमे कहान मोके समय नैयाँ|- 
\v 33 जौन विश्वाससे राज्य कब्जा करीँ, न्याय स्थापना करीँ, प्रतिज्ञानके हासिल करीँ, बघटाको मुहू बन्द करी दैँ| 
\v 34 आगीको ज्वाला निभाई, तरवारकि धरसे बचे, कमजोरसे बलियो भए, युध्दमे वीर भए, विदेशीनके फौजके भगाई|
\v 35 बैयर अपन मरेनके पुनरुत्थानसे जीवित पाइँ| और मृत्यु पिछु और उत्तम जीवन प्राप्त कर्नके छुटकारा इन्कार करके बरु दु:ख भोगीँ 
\v 36 औरनके गिल्ला, कोर्राबाजी, बन्धन भोगीँ|
\v 37 बिनके पत्थर मारीँ| बिनके करौँतीसे चिरीँ| बिनके तरवारसे मारीँ| भेणा और बक्राको खाल लगाएके कंगाल हुइके क्लेश और दु:ख पाएके बे यिताए उताए डुलिँ| 
\v 38 संसार बिनकेके ताहिँ योग्य नाएरहए| मरुभूमि, पहाणनमे, गुफानमे और पृथ्बीके झझ्जा होत बे घुमन पणो|
\v 39 बे सब अपन विश्वासके ताहिँ बणो प्रशंसा पाइँ, पर प्रतिज्ञा करो चीज चाहिँ पाइँ नाए|
\v 40 परमेश्वर हमर ताहिँ और असल योजना धरीहए, ताकि हमरसंग इकल्लो बे सिध्द बनए|
\c 12
\p \v 1 जहेमारे यित्तोनके साक्षीनको बणो बादर हमके घेरे केमारे हरकिसिमको बोझ और हमके सजिलोसे अल्झनबारो पापके पन्छ्यके हमर सामुने धरो दौणके धैर्यसाथ दौणए| 
\v 2 हमर विश्वास सुरु कर्नबारो और पुराकर्नबारो येशूके देखओ, जौन बाके सामुने धरो आनन्दके ताहिँ  अपमानके कुछु जैसो नाए मानके क्रूसको कष्ट भोगी, और परमेश्वरको दहिने घेन विराजमान हए|
\v 3 पापीनसे बाके बिरुध्दमे भए यित्तो विवादनके सहनबारेके विचार करओ, और तुम शिथिल मत होबओ, और हरेस मतखबओ|
\v 4 पापके बिरुध्दमे तुम करे संगर्समे रगत बहनपणन  अवस्था तक तुम पुगे नैयाँ|
\v 5 का तुम अर्तीक बे वचन भुलेहौ जौन तुमके पुत्र करके सम्बोधन करी हए? “हे मिर पुत्र, परमप्रभुके ताडनाके हलुको मत सम्झओ, बाको दण्डमे हरेस मतखओ,
\v 6 काहेकी जौनके परमेश्वर प्रेम कर्तहए बाके ताडना देतहए, और अपनए ग्रहण करनबारो हरेक लौणाके बो दण्ड देतहए|” 
\v 7 ताडनाके ताहिँ  नाए तुम कष्ट सहतहौ| परमेश्वर बिनसे लौणा कता व्यवहार कर्तहए| काहेकी दौवाके दओ ताडना नाए दओ कोइ चाहिँ लौणा हुइहए का? 
\v 8 तव अगर सब जनै सहभागी भव बो ताडना तुम पाए नैयाँ तव तुम अपन दौवाके खास लौणा नैयाँ पर व्यभिचारमे जन्मे लौणा हौ|
\v 9 जा बाहेक हमके ताडना देनबारो हमर शारीरिक दौवा रहए, और हम बाके आदर करे| का झन् जद्धा हमर आत्माक पिताके अधीनमे वैठके हम जीवन प्राप्त कर्त का नैयाँ?
\v 10 काहेकी बिनके असल माने बमोजिम कोइ दिन हमके ताडना दै| ताकि हम बाको पवित्रताको सहभागी होन सिकए करके हमर फाइदाके ताहिँ  ताडना देतहए|
\v 11 सब ताडना सुरुमे सुखके होत नैयाँ पर दु:खदायी होतहए, पर ताडनासे तालिम पाए भएनके ताहिँ  जा पिछु धार्मिकताको शान्तिपूर्ण फल उत्पन्न करातहए|
\v 12 जहेमारे कमजोर हात उठओ, और दुर्बल घुटोके बलियो बनओ|
\v 13 तुमर नेग्नबारो डगर सुध बनओ, ताकि लंणा टाँग नाए उछटाए, पर अच्छो होबए|
\v 14 सब आदमी बाके संग शान्तिमे बैठओ और पवित्र होनके प्रयत्न करओ: पवित्र बिना कोइ आदमी परमप्रभुके देखनाए पए हए| 
\v 15 ध्यान देओ, कि कोइ आदमी परमेश्वर को अनुग्रह प्राप्त कर्नसे बन्चित नाए होमए, ताकि तीतोपानको जर उमरके आएके बो फुट नाए ल्याबए, और बहुत जनैके अशुध्द नाए बनाबए|
\v 16 कोइ फिर दुरचारी अथबा एसाव जैसे अधर्मी नाए होमए, जौन एकछक खानुके ताहिँ अपन जेठो पुत्रको जन्मसिध्द अधिकार बेचदै|
\v 17 तुमके पता हए, पिछुसे आशिर्वाद पान ढुणत् फिर बो नाएमिलो| काहेकी बो पश्चाताप करनके मौका पाईनाए, अगर बो आँसु बगएके बो खोजिरहए|
\v 18 तुम एक छुन सिक्नबारो पर्वतमे आए नैयाँ, और तुम प्रचण्ड अग्नि, कारो बादर, घोर अन्धाकार या आंधीके ढीगै फिर नाए आएहौ| 
\v 19 "तुरहीको बडो आवाजके समिप, और एक सोर् के ठिंन फिर तुम नाए आएहौ, जुनक शब्द सुनन्वालेक "" अब और एक शब्द फिर नाए मस्को जाए"" कहिके बिन्ति करीं| "
\v 20 "काहेकी "" अगर जनावर बो पर्बत छुई, बोके पत्थरसे मारके मरिओ""  कहिके आज्ञा बे सहन नाए  करपाईं| "
\v 21 "और हुवांक देखाई अइसो भयानक रहए, कि मोसा फिर "" मए डरसे काँपत हौ"" कहि रहए|| "
\v 22 पर तुम त सियोन पर्बतमे आएहौ, जीवित परमेश्वरको सहर, स्वर्गीय यरुशलेममे, और अनगिन्तिक स्वर्गदूतनके आनन्द-उत्सवमे आएहौ| 
\v 23 स्वर्गमे नाउँ दर्ता भए सुरुमे जन्मनबारेक सभामे तुम आएहौ| तुम सबको न्यायकर्ता परमेश्वर ठीन, सिद्ध भव  धार्मिक मनैके आत्माके बिचमे, 
\v 24 नयाँ करारके मध्यस्थ येशूके अग्गु तथा छरको बो खुनके ठीन आएहँए, जौन हाबिलसे और अच्छो वचन बोलत हए| 
\v 25 होशियार बैठओ, जौन मसकरहोहए, बोके तुम इन्कार मत करओ| काहेकी अगर पृथ्वीमे चेतावनी देनबारेक इन्कार करनबाले नाए उमके कहेसे स्वर्गसे चेतावनी देनबारेक अस्विकार करंगे कहेसे हम कैसे उम्कन सिकंगे? 
\v 26 "बोको सोरसे बो समय पृथ्वी कामिगओ, पर अब त बो अइसो कहिके प्रतिज्ञा करिहए, ""एक चोटी औ, पृथ्वी खाली नाए, पर स्वर्गके समेत मए हल्लामंगो|"" "
\v 27 "और एक चोटी "" कहान बालो वचन जा दिखत हए, कि हलान सिकन बाले बात, अर्थात सृष्टि भव बात हटंगे, पर हलान नासिकनबारे बात स्थिर रहामंगे| "
\v 28  जहेमारे हलान नाए सिकन बारो राज्य पाएमे कृतज्ञ होमए| तबहि मारे हम भक्ति और भएसाथ् परमेश्वरके ग्रहणयोग्य होन बारो आराधना चढामए| 
\v 29 काहेकी हमार परमेश्वर भसम करन् बालो आगी हए|
\c 13
\p \v 1 भातृ-प्रेम बनोरहाबए| 
\v 2 परदेशीनके अथिति-सत्कार करन् मत भुलिओ, काहेकी अइसी कोइकोई पतए नाए पाएके स्वर्गदुत कि सत्कार करिहँए| 
\v 3 तुम अपनए बिनके संग कैदमे पडो हानि जेलमे होनबारेक ख्याल करओ, और अपनए दु:ख-भोग करोहानी अत्त्याचारमे होनबालेक फिर सम्झओ| 
\v 4 सबके बिचमे विवाहा आदरणीय होबए, वैवाहिक सम्बन्ध नाए गणबणबओ , काहेकी दुराचारी और व्यभिचारीक् इन्साफ परमेश्वर करैगो| 
\v 5 तुमर जीवन रुपियाँपैसाको मोहसे अलग धरओ| तुमरसंग भव बातमे सन्तुष्ट बैठओ, काहेकी बो कहिहए, “ मए तुमके कोइ रितिसे नाए छोडंगो, मए तुमके नाए त्यागंगो|” 
\v 6 जहेमारे निर्धक्क हुइके हम कहात् हए, “प्रभु मिर सहायक हए, मए नाए डरामंगो| आदमी मोके का करन् सिकैगो? 
\v 7 अपन अगुवाको सम्झना करओ, जौन् परमेश्वरको वचन तुमके सुनाइ| बिनको जीवनको परिमाणके ध्यान देओ, और बिनको विश्वासको अनुकरण करओ| 
\v 8 येशू ख्रीष्ट कल, आज और सब दिन एक हानि हए| 
\v 9 जौनतौनके और अनौठो शिक्षाके भ्रममे मत पाडओ| काहेकी खानपिन बारो बातमे सम्बन्धित बिधिसे नाए| पर अनुग्रहसे हृदय पक्को भव असल हए| उइसो विधि पालन करन् बारेक उपकार नाए भव हए| 
\v 10 हमर एक वेदी हए, जौनसे पवित्र वासस्थानमे सेवा करनबारेक खान अधिकार नैयाँ| 
\v 11 प्रधान पुजाहारी पापबलिक ताहिँ जनावरको खून महापवित्र स्थानमे लाए जात हए, पर बिनको शरीर छानिसे बाहिर लैजाएके जलात् हए| 
\v 12 जहेमारे येशू फिर अपन खूनसे आदमीनके पवित्र करन् ढोका बाहिर कष्ट भोगी| 
\v 13 जहेमारे हम फिर छानिके बाहिर बोके ठिन जाओ, और बो सहि बेइज्जत हम फिर सहामए|
\v 14 काहेकी हमर हियाँ रहिरहानबारो सहेर नैयाँ, पर आनबारो सहेरको हम प्रतिक्षा कर्तहँए| 
\v 15 जहेमारे परमेश्वरके येशूसे प्रशंसाको बलि निरन्तर चढओ| जा प्रशंसा बाको नाउँ स्वीकार कर्नबारो ओठको फल हए|
\v 16 भलाइ कर्न और अपने संग भए चीज बाँटचुँट कर्न मतभुलओ, काहेकी अइसी बलिनमे परमेश्वर प्रसन्न रहत् हए|
\v 17 तुमरे अगुवाको आज्ञापालन करओ, और बिनके अधीनमे बैठओ| काहेकी लेखा देन पणैगो करके बात जानके बे तुमरो प्राणको रेखदेख कर्तहए| जा काम बे आनन्दसाथ करए| दु:ख मानके नाए, नत बोसे तुमके कोइ फाइदा नाएहुइहए|
\v 18 हमरे ताहिँ प्रार्थना करओ| हमके पता हए कि हमर विवेक ठीक हए, और सब चीज ईमानदारीसे कर्न हमर अभिलाषा हए|
\v 19 तुमके मेरो विशेष बिन्ती जाहे हए, कि मिर ताहिँ प्रार्थना करदेओ, और मए फिर तुमरे ठिन आन सिकओ|
\v 20 अब भेडाको महान गोठालो हमर प्रभु येशूको अनन्त करारको रगतसे मृत्युसे जीवित कर्नबारो शान्तिको परमेश्वर
\v 21 तुमके हरेक असल गुणसे सिध्द करए, और तुम बाकि इच्छा पुरा कर्न सिकओ| जो परमेश्वरके मन पणनबारो हए येशू ख्रीष्टसे बो तुमर मे करए| बाको महिमा युगनयुग होत रहाबए| आमेन 
\v 22 भैयओ, मए तुमसे बिवेदन कर्तहौ, कि मिर अर्तीको बात मनओ, काहेकी तुमके मए छुटकरीमे लिखत हौ| 
\v 23 तुमके जा पता देन चाहत हौ, कि हमर भैया तिमोथी कैदसे छुटोहए| अगर बो जल्दी अबैगो तव मए बोसे संगमे तुमके भेट अमंगो|
\v 24 तुम सब अगुवा और सब सन्तनके अभिबादन देओ| इटालियासे आए भए तुमके अभिबादन पठाई हँए|
\v 25 तुमरे सबके संग अनुग्रह रहाबए| आमेन|               
