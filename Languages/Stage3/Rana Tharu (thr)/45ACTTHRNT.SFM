\id ACT
\ide UTF-8
\rem Copyright Information: Creative Commons Attribution-ShareAlike 4.0 License
\h प्रेरितों के काम
\toc1 प्रेरितों के काम
\toc2 प्रेरितों के काम
\mt1 Acts
\mt1 प्रेरितों के काम
\c 1
\p \v 1 प्रिय थियोफिलस, येशू कहन् और सिखन लागो सब बातके मे मेरो पहिलो किताबमे मए लिखो हौ|
\v 2 अपनए छाने भए प्रेरितनके येशू पवित्र आत्मासे आज्ञा दैके पिछु बो स्वर्गमे उचालो गव के दिनतक सब बात जा किताबमे लिखिहए|
\v 3 अपन दु:ख-भोगके पिछु बहुत अग्ठो प्रामाणसे बिनके सामुने बो अपनाएके जिन्दा प्रस्तुत करी| चालिस दिनतक बो बिनके ठिन दिखनो और परमेश्वरको राजके बारेमे बिनके बताई|
\v 4 बिनके संग खानुमे बैठो बो उनके अइसे आदेस दै, “तुम यरुस्लेमसे कतै मतजैओ, पर पिता करी प्रतिज्ञाको प्रतिक्षा करीओ|”
\v 5 कहेकी यूहन्ना त पानीक बप्तिस्मा दै, पर अबके थोरी दिनमे पवित्र आत्मामे तुमर बप्तिस्मा हुइहए|”
\v 6 जहेमारे जब प्रेरित इक्ठ्ठा भए, तव बे बोसे पुछी, “हे प्रभु, का तुम इस्राएल राज्यको पुनस्थापन करदेहौ?”
\v 7 बो बिनसे कहि, “पिता अपन अधिकारसे तोखे समय तक जान्नके तुमरो काम नैयाँ|
\v 8 और पवित्र आत्मा तुमरेमे आएहए तव तुम सक्ति पएहौ, और तुम यरुशलेममे, सारा यहुदियामे सामरियामे और पृथ्बीके अन्तिम किनरे तक मिर साक्षी हुइहौ|”
\v 9 बो जा बात कहेके पिछु, बे देखत् देखत् बो उपर चलो गव|
\v 10 जब बे बोके जात देखिसे देखि आकाशघेन देख्त रहिगए, तव अचानक सेतो कुर्ता लगाए दुई आदमी बिनके नजिक आएके ठणे|
\v 11 बे कहिँ, “गालीलके आदमी, तुम कहे आकाशघेन देखत् का ठणे हौ? बहे येशू जो तुमसे स्वर्गमे गओ हए, और ह्बाए जैसी तुम बोके स्वर्गमे जात देखेहौ, उइसी बो फिर आबैगो|”
\v 12 तव बे जैतुन कहन बारो पहणसे यरुशलेम घुमे| यरुशलेमसे जा पहण लगभग: एक किलोमिटार दुर पणत् हए|
\v 13 सहेरमे घुसके पिछु बे उपरके पणमे अपनो बैठन बारो कोनोमे चढे| बे चाहिँ पत्रुस, यूहन्ना, याकूब अन्द्रियास, फिलिप और थोमा, बारथोलोमाइ और मती, अल्फयसको लौणा याकूब और उग्रपन्थी दलको सिमोन और याकूबको लौणा यहूदा रहए|
\v 14 कितो जिन बैयर और येशूकी अइया मरियम और बोके भैयासंग जे सब एक मनके हुइके निरन्तर प्रार्थना करत् रहए|
\v 15 बे दिनमे भैयनके बीचमे पत्रुस ठाणो {जौन आदमीको संख्या लगभग: एक सय बीस रहए}, और कहि,
\v 16 "भैयओ, धर्मशास्त्रको वचन पुरा होनके रहए, जौन वचन येशूके पकणन बारोको अगुवा यहूदाके बारेमे दाउदके मुहुसे अग्गु पवित्र आत्मासे बोलिरहए| "
\v 17 कहेकी बाको गणना ह्मरीसंग भव रहए|
\v 18 बो आदमीके अधर्मको कमाइसे एक जग्गा किनी, और मोखर गिरो और बाको भोण फुटीगै, और बाको सब आन्द्रा-भोण नोकरिगव|
\v 19 जहे बात यरुशलेमके बासिन्दा सबनके पता हुइगव| जा जग्गाको नाउँ बे अपने भाषामे आखेल्दामा धरी, अथवा रगतको खेत|
\v 20 पत्रुस कहि, कहेकी भजनके पुस्तकमे अइसो लिखोहए, 'बाको बासस्थान उजाड होबए, और हुवाँ बैठन बारो कोइनाए होबए, और बाको पदअधिकार दुसरो लेबए|'
\v 21 बहेमारे हमर संगमे रहन बारे आदमी मैसे एक के छन्नके आबश्यक हए, जौन आदमी प्रभु येशू हमर बीचमे रहए भितर-बाहिर कर्त सब दिन हमर संग रहए,
\v 22 अथवा अइसो आदमी जो यूहन्नाके बप्तिस्मा से लैके बो हमसे उपर लैजानके दिन तक हमर संग रहए| बो आदमी ह्मरी संग सगए बोको पुनरुत्थानको साक्षी होनपणैगो|”
\v 23 बिनमैसे दुई जनै, अथवा बारसाबास कहन बारो योसेफ, जौनको कुलनाउँ युस्तस रहए, और मतियासको नाउँ प्रस्ताव करी|
\v 24 बे अइसे प्रार्थना करीँ, “सब आदमीको ह्रदयको बात जान्न बारो प्रभु, जे दुई मैसे तुम कौनके चुनेहौ सो हमके दिखए देओ,
\v 25 और बो जा सेवा और प्रेरितको काममे प्रबेश करपए, जौन सेवासे यहूदा भड्के अपन ठाउँमे मरीगव|”
\v 26 तव बे दुईनके बीचमे छिट्टा डरीँ, और मतियासके नाउँमे पणिगव, और एघार प्रेरित संग बिनको गणना भव|
\c 2
\p \v 1 जब पेन्तिकोसको दिन आओ, बे सब एक ठाउँमे इक्ठ्ठा हुइके बैठे रहए| 
\v 2 तव स्वर्गसे अचानक बणो आँधीको झोका जैसो एक आवाज आओ, और बे बैठोपुरा घर भरिगओ| 
\v 3 आगीको चिलंगी जैसो बिनके ठिन दिखने, और बट-बटके बोंके हरेक के उपर बैठे| 
\v 4 तव बे सब पवित्र आत्मासे भरिगए, और पवित्र आत्मा बिनके दै उच्चारण बमोजिम बे अन्य भाषा बोल्न लागे| 
\v 5 स्वर्गके तरे हरेक देशके ईश्वरभक्त यहूदी बो बेरा यरुशलेममे बैठे रहए| 
\v 6 तव जा आवाज सुनके भीड जम्मा हुइगै| बे अचम्मो मानके छक्क पणिगए| कहेकी हरेक अ-अपन भाषामे बोलत सुनी| 
\v 7 बे सब अचम्मो मानके छक्क पणिगए, और अचम्मो मानके कहन लागे, “का जे बोलन बारे सब गालीली का नैयाँ? 
\v 8 तव कैसे जे हरेक हमरो मातृभाषामे बोलो हम सुन्तहए? 
\v 9 हम हियाँ पार्थीके मादीके और एलामीके और मेसोपोतामियाके, यहूदियाके, कापादोकियाके, पोन्टस और एशियाके बासिन्दा हए| 
\v 10 और फ्रिगिया, पामफिलिया, मिश्र और कुरेनीमे पणन बारे लिबियाके और आसपिसके क्षेत्रके और रोमसे आए भए यहूदी और यहूदी मत मान्न बारे दोनए हए, 
\v 11 क्रेटके बासिन्दा और अरबी फिर हए, और हमरे अ-अपन भाषामे परमेश्वरको महान कार्यको चर्चा बिनके कर्त सुनरहेहए|” 
\v 12 बे अचम्मो मानके छक्क पणिगए और अन्योलमे पणके एक दुसरे से अइसो कहन लागे, “जाको अर्थ का हए?” 
\v 13 तव और खिसी करके अइसे कहिँ, “बे नयाँ दारुके नसा मे हए|  
\v 14 तव पत्रुस एघार जनैनके संग ठाणके उच्चे सोरमे कहि, “यहूदियाके आदमी तुम, और यरुशलेमके बासिन्दा तुमके जा बात पता होबए, और मिर बात सुनओ| 
\v 15 कहेकी तुम बताए अनुसार जे नसा नाए हए, कहेकी हबए सुबेरेको नौ मात्र बजो हए| 
\v 16 तव योएल अगमवक्तासे कहो बात जहे हए, 
\v 17 'आखिरी दिनमे अइसो हुइहए करके परमेश्वर कहतहए, मए सब आदमीनके उपर मिर आत्मा अखनए देहौ, और तुमरे लौणा और तुमरी लौणिया अगमवाणी बोलेहए, और तुमरे युवक दर्शन देखेहए, और तुमरे बुढेपाखे सपनदर्सी हुइहए| 
\v 18 हँ, मए अपन दास-दासीनके उपर बे दिनमे मिर आत्मा अखनए देहौ, और बे अगमवाणी बोलंगे| 
\v 19 उपर आकाशमे मए अचम्मोको काम और तरे पृथ्बीमे चिन्ह दिखैहौ, अथवा रगत, आगी, और धुवाँको मुकाला| 
\v 20 परमप्रभुको महान और गौरवमय दिन आनेसे अग्गु सुर्य अन्धकारमे और चन्द्रमा रगतमे परिबर्तन हुइहए| 
\v 21 और जौन परमप्रभुको नाउँ लेहए, बाको उध्दार हुइहए|' 
\v 22 "इस्राएलके आदमी तुम, जा बात सुनाओ, नासरतको येशू अइसो आदमी रहए, जौनके परमेश्वर शाक्तिशाली काम और अचम्मोको चिन्ह से तुमरे सामुने प्रमाणित करी| तुमके पता नैयाँ कि परमेश्वर तुमरे बीचमे जे काम बोसे करी हए| "
\v 23 परमेश्वर ठहराई निश्चित योजना और पुर्वज्ञान  अनुसार पकणओ पणो जहे येशूके अधर्मी आदमीके हातसे तुम क्रुसमे टाँगके मारे| 
\v 24 बोके परमेश्वर मृत्युके पिणसे छुट्कार दैके जिन्दा करी| कहेकी मृत्युके अधीनमे बो रहनो असम्भव रहए, 
\v 25 कहेकी दाउद बोके बारेमे कहत हँए, 'मए प्रभुके सबदिन मेरे समने देखो, कहेकी मए नएडगमगओ करके बो मिर दहिने घेन हए| 
\v 26 जहेमारे मिर ह्रदय आनन्दित और मिर जीब हर्षित हए| जहेमारे मिर शरीर फिर आशामे जितहए| 
\v 27 कहेकी तुम मिर प्रणाके पातालमे छोणेहौ नाए, न त तुम अपन पवित्र जानको शरीर कुहुन देहौ| 
\v 28 तुम मोके जीवनको मार्ग बतए, तुम मोके अपन उपस्थितिके आनन्दसे गद्गद् करैगे|' 
\v 29 "भैया तुम, हमर पुर्खा दाउदके बारेमे मए तुमके निश्चयता साथ कहन चाहतहौ, कि बो मरो और गणो और आजको दिन तक उनको सर हैयाहए| "
\v 30 जहेमारे एक अगमवक्ता हुइके, बो जान्त रहए कि परमेश्वर कसम खाई रहए कि उनके सान्तानसे उनको सिंहासनमे एक जनैके परमेश्वर बैठाबैगो| 
\v 31 अग्गुसे जा देखके बो ख्रीष्टको पूरुत्थानके बारेमे कहि कि बो न पातालमे छुटो, न त बाको शरीर नए कुहुई| 
\v 32 जहे येशूके परमेश्वर जिन्दा करी| जा बातके हम सब साक्षी हए| 
\v 33 जहेमारे परमेश्वरके दहिनेघेन बो बैठो, और पितासे पवित्र आत्माको प्रतिज्ञा पाई, और बो जा अखनए दैहए, जो तुम देखे और सुनेहौ| 
\v 34 कहेकी दाउद त स्वर्गमे चढेनए, पर बे अपनए कहतहए, 'परमप्रभु मिर प्रभुसे कहि, तुम मिर दहिने हातघेन वैठ 
\v 35 जबतक मए तुमरे शत्रुके तुमर टाँगको पाउदान बनएहौ नाए|' 
\v 36 जहेमारे इस्राएलको सारा परिवार जा पक्का करके जानए, कि येशू, जौनके तुम क्रुसमे टाँगे, परमेश्वर बोके प्रभु और ख्रीष्ट बनाई|” 
\v 37 जा बात सुनके बिनको ह्रदय छियाछिया हुइगव, तव पत्रुस और प्रेरितसे बे कहिँ, “ए भैयओ, हम का करए?”
\v 38 पत्रुस बिनसे कहि, “पश्चाताप करओ, और तुम पाप-छमाके तहीँ येशू ख्रीष्टको नाउँमे तुम प्रत्येक बप्तिस्मा लेओ, और तुम पवित्र आत्माको बरदान पबैगे| 
\v 39 कहेकी प्रतिज्ञा तुमरे ताहिँ तुमर सन्तानके ताहिँ और दुर-दुरमे रहे सबके ताहिँ हए, प्रत्येक जौनके प्रभु हमर परमेश्वर बोलाबैगो|” 
\v 40 और बहुत बातसे बो बिनके गवाही दै, और अइसो करके अर्ती दै, “जा दुष्ट पुस्तासे तुम अपनएके बचाओ|” 
\v 41 तव जौन-जौन बाकी बातके ग्रहण करी बे बप्तिस्मा लै, और बो दिन लगभग: तीन हजार आदमी बिनके संख्यामे बढिगए| 
\v 42 बे प्रेरितके साक्षी, संगति, और रोटी तोणन और प्रार्थनामे भक्तिसाथ लगिरहत् रहए| 
\v 43 हरेके ह्रदयमे भय उतपन भव, और प्रेरितसे बहुत अचम्मोके काम और चिन्ह भए| 
\v 44 विश्वास करन् बारे जितो सब एकसंग बैठत रहए, और बिनको सब साझा रहए| 
\v 45 बे अपन सम्पति और मालमत्ता बेचके जौन-जौनके जो-जो चिजको जरुरत पणत् रहए सबके बे बाँट देतरहए| 
\v 46 बे एक मनके हुइके मन्दिरमे एकसंग उपस्थित होत रहए, और घर-घरमे रोटी तोणत् रहए, और बे खुशी और सुध्द ह्रदयसे मिलजुलके खात रहए,  
\v 47 और परमेश्वरको प्रशंसा करत् और सब आदमीसे सहेता पात बैठत् रहए| उध्दार पानबारे प्रभुमे दिनए दिन बिनके संख्यामे थापतजात रहए| 
\c 3
\p \v 1 पत्रुस और यूहन्ना दुपहारके तीन बजे प्रार्थनाके समयमे मन्दिरमे जातरहए| 
\v 2 मन्दिर भितर घुस्नबारे संगए भीख माग्न जन्मैसे एक जनै लंणा आदमीके बोक्के लयत रहए और रोजिना मन्दिरके सुन्दर नामको फाटकमे बैठए देत रहए| 
\v 3 पत्रुस और यूहन्नाके मन्दिरमे घुस्त देखके बो भीख मागी| 
\v 4 यूहन्ना संग पत्रुस बोके एकटक लगाएके देखके कहि, “हमर घेन देख!” 
\v 5 बिनसे कुछ पएहौ करके आशा लगाएके बो ध्यान दैके बिनके देखि| 
\v 6 तव पत्रुस कहि, “सुनचाँदी मिर ठिन नैयाँ| पर जो मिर ठिन हए, बहे मए तोके देहौ| नासरतके येशू ख्रीष्टके नाउँमे नेग!”
\v 7 बो बाको दहिना हात पक्णके बोके उठाई| और तुरन्त बाके टाँगमे और गोलीगाँठामे तागत आइगव| 
\v 8 और जुरुकदए उठाके बो ठाण गओ और नेगन लागो, और दौरत और कुदन लागो और परमेश्वरको स्तुति करत् बिनके संग मन्दिरमे घुसिगौ| 
\v 9 तव सब आदमी बोके नेगत देखके और परमेश्वरको प्रशंसा करत् देखके| 
\v 10 बे बोके मन्दिरको सुन्दर फाटकमे भीख माग्त बैठन बारो जहे त हए करके चिनी, सुर बोके उपर भव बातमे बे अचम्मो मानके और चकन लागे| 
\v 11 बो आदमी पत्रुस और यूहन्नाके पिछुपिछु लागो देखके सब आदमी इतो अचम्मो मानके सोलेमन नाउँको दलानमे एकसंग बे उनके ठिन दौरके आए| 
\v 12 जा देखके पत्रुस आदमीनसे कहि, “इस्राएलके आदमी तुम, जा बातमे तुम कहे अचम्मो मनत् हौ? हमर अपन शाक्तिसे भक्तिसे हम जाके नेगन बारो बनाए जैसो अचम्मो मानके हमके काहे देखतहौ? 
\v 13 अब्रहाम, इसहाक और याकूबको परमेश्वर, हमर पुर्खाको परमेश्वर अपन सेवक येशूको महिमित करी, जौनके तुम चाहिँ पकणए दए रहौ, और पिलातस बोके छोणनके बिचार करत् फिर तुम बोके बिनके सामुने अस्वीकार करेरहौ| 
\v 14 पर तुम पवित्र और धर्मी जनके अस्वीकार  करके एक जनै ज्यानमाराके छोणनके माग करे, 
\v 15 और जीवनको कर्ताके तुम मारे, जौनके परमेश्वर मरके जिन्दाकरी,  हम ज बातके साक्षी हए| 
\v 16 बाको नाउँ उपर करो विश्वास और बोके नाउँमे तुम देखे और जाने ज आदमीके बलियो बनाई| येशू से पाव विश्वाससे ज आदमी तुमरे सबके सामने पुरा अच्छो भव हए| 
\v 17 अब भैया मोके पता हए, कि तुम अन्जानमे अइसो करेहौ, और तुमरे शासक फिर उइसी करीं| 
\v 18 बाको ख्रीष्ट दु:ख भोगन पणैगो करके परमेश्वर सब अगमवक्ताके मुहुसे कहो अगमबाणी बो अइसे पुरा करी| 
\v 19 जहेमारे पश्चात्ताप करओ| और घुमओ, ताकी तुमरे पाप मिटए, और परमप्रभुक उपस्थितिक आनन्दको समय आबए, 
\v 20 और बो तुमके ताहिँ अग्गुसे नियुक्त करो ख्रीष्ट अथवा येशूके पठाए देहए| 
\v 21 परमेश्वर प्राचिन कालसे अपन पवित्र अगमवक्ताक मुहुसे बोलेभए सब थोकको पुनस्थार्पना नहोनजेल ख्रीष्ट स्वर्गमे आवस्यक रहन पणैगो| 
\v 22 मोसा कहि रहए, 'परमप्रभु परमेश्वर मोके खणा करी,  बो तुमरे ददाभैयाके बीचमे एक जनै अगमवक्ता तुमरे ताहिँ खणा करीहए| बो तुमसे जो-जो कहिहए बे सब बात तुमके सुन्न पणैगो| 
\v 23 अइसो हुइहए, कि बो अगमवक्ताक नाए सुन्नबारे हरेक प्राणी आदमीनके बीचसे नष्ट हुइहए|' 
\v 24 "शमूएलसे लैके बोसे पिछुके सब अगमवक्ता जित्तो बोलिरहए, बे सब जेही दिनके घोषणा करी रहए| "
\v 25 तुम बेहि अगमवक्ताक और बहे करारके सन्तान हौ, जौन करार परमेश्वर तुमरे पुर्खा अब्राहामसे अइसो करके बाँधीरहए, 'तुमरे सन्तान पृथ्बीके सब परिवार आशिष पमंगे|' 
\v 26 तुम हरेक अपने दुष्टतासे घुमके तुमके आशिष देन करके परमेश्वर अपन सेवक के खणा करी और सर्वप्रथम तुमरे ठिन पठाई|”
\c 4
\p \v 1 पत्रुस और यूहन्ना आदमीनके संग बोलत रहए, पुजाहारी, मन्दिरके कप्तान और सदुकी बिनके कहाँ आए| 
\v 2 बे दिक्कने रहए, कहेकी येशूमे पूनरुत्थान होतहए करके बात बे आदमीनके सिखत रहए और घोषणा करत् रहए| 
\v 3 तव बे उनके पकणीँ, और कल तक थुनामे रखिँ, कहेकी बो बेरा संझा हुगओ रहए| 
\v 4 तव वचन सुन्नबारे मैसे बहुत विश्वास करीं, और विश्वास करन् बारे आदमीनको संख्या लगभग: पाँच हजार हुइगओ| 
\v 5 कल उनके शासक, धर्म-गुरु और शास्त्री यरुशलेममे जम्मा भए रहए| 
\v 6 प्रधान पुजाहारी हन्नास, कैयाफा, यूहन्ना, अलेक्जेन्डर और प्रधान पुजाहारीक परिवारके जम्मए हुवाँ रहए| 
\v 7 बे पत्रुस और यूहन्नाके बीचमे ठणबाएके पुछ्न लागे, “कौन शाक्तिसे अथवा कौनके नाउँमे तुम जा करेहौ?” 
\v 8 तव पवित्र आत्मासे भरिपुर्ण हुइके पत्रुस बिनसे कहि, “आदमीनके शासक और धर्म-गुरु तुम, 
\v 9 आज हम एक जनै लंणा आदमीके प्रति एक अच्छो काम करके बारेमे बो कौन उपाएसे आच्छो भव करके प्रश्न करत् हौ तव, 
\v 10 तुम सबके और सारा इस्राएलके सारा आदमीनके पता होबए, कि तुम क्रुसमे टाँगो भवके परमेश्वर मरोसे जिन्दा करी, बहे नासरतको येशू ख्रीष्टके नाउँमे जा आदमी तुमरे सामने अच्छो हुइके ठणो हए| 
\v 11 "'ज बहे पत्थर हए, जौनके तुम निर्माण करन् बारे इन्कार करे रहौ, बहे हबए कुनैठोको मुणको-पत्थर होनके अओ हए|"" "
\v 12 और कोइमे मुक्ति नैयाँ, कहेकी हम मुक्ति पानके स्वर्गके तरे आदमीनके बीचमे और दुस्रो कोइ नाउँ नैयाँ|”
\v 13 जब बे पत्रुस और यूहन्नाको साहस देखके कहिँ, जे अशिक्षित और साधारण आदमी हए करके पता पाइँ, तव बे अचम्मो मानीगए, और बे येशूके संगमे रहत रहए करके पता पाइँ| 
\v 14 तव अच्छो भव आदमी बिनके संग ठणो देखके बे कुछ बोलनाए पाइँ| 
\v 15 जहेमारे बिनके महासभासे बाहिर जानके आज्ञा दैके बे अइसे करके आपसमे सल्लहा करीँ, 
\v 16 "जे आदमीनके  अब हमका करए? कहेकी नेहत्व जिनसे एक अचम्मो काम भव हए करके यरुशलेमके सब बसिन्दानके पता हुइगओ हए, और हम जाके इन्कार करनाए पएहए|"
\v 17 पर जा बात जनतामे नाए फैलए करके 'फिर जा नाउँमे  कोइ आदमीसे तुम कुछ मतबुलिओ' करके हम जिनले चेताउनी देनपणैगो|” 
\v 18 "तव उनके बोलाएके ""अब उप्रान्त येशूके नाउँमे मतबुलिओ और कोइ शिक्षा मतदिओ"" करके बिनके आज्ञा दै| "
\v 19 तव पत्रुस और यूहन्ना बिनके उत्तर दै, “परमेश्वरको बात सुन्न कि तुमरो बात सुन्न परमेश्वरके दृष्टिमे ठीक हए कि नैयाँ तुम अपनए बिचार करओ| 
\v 20 कहेकी हम देखे और सुनी बात हम नाए बोलके रहेनाए पए हए|” 
\v 21 बिनके साजय देनके कोइ उपाए नाए हुइके बिनके और जद्धा धमकाएके छोणदै, कहेकी जो घटना घटो रहए बहेके ताहिँ सब आदमी परमेश्वरको प्रशंसा करत् रहए| 
\v 22 कहेकी जौन आदमी अचम्मोक कामसे अच्छो भाव रहाए, बाको उमेर चालिस वर्षसे जधा रहाए|
\v 23 छुटकार पाएके बे अपन संगी ठिन आए, और मुखिया पुजाहारी और धर्म-गुरु कहिँ सब बात उनके बताए दैं| 
\v 24 जब बे जा सुनी, तव बे एकसंग परमेश्वरघेन अपन सोर निकरके कहिँ, “हे प्रभु, जौन स्वर्ग, पृथ्बी, समुन्द्र और बिनमे भए यावत् थोक बनाइ, 
\v 25 जौन पवित्र आत्मासे अपन सेवक हमर पुर्खा दाउदके मुहूसे कहि, 'अन्यजाति काहे दिकाने, और आदमी व्यर्थकी बात काहे कल्पना करीं? 
\v 26 परमप्रभुके बिरुध्दमे और बाको अभिषिक्त जनके बिरुध्दमे पृथ्बीके राजा काहे खणा भए, और शासक एकसंग कहे इक्ठ्ठा भए|” 
\v 27 कहेकी नेहत्व तुम अभिषेक करो भव के, तुम पवित्र सेवक येशूके बिरुध्दमे हेरोद और पन्तियस पिलातस दोनए जनै अन्यजति और इस्राएल संगए जहे सहेरमे इक्ठ्ठा भए रहए| 
\v 28 बहे करन् जो तुमरे सामर्थसे और तुमरी मतिके योजानअनुसार अग्गुसे ठहेरए रहौ| 
\v 29 अब हे प्रभु बिनके धम्की उपर नजर कर, और तुमरे दासके पुरा साहससे तुमरो वचन बोल्न देओ, 
\v 30 और अच्छो करन् के तुमरी अपन बाहुली फैलाएके अपन पवित्र सेवक येशूके नाउँसे चिन्ह और अचम्मोको काम होमए|” 
\v 31 बे प्रार्थना करके पिछु बे इक्ठ्ठा भए ठाउँमे हालो, और बे सब पवित्र आत्मासे भरे, और बे साहससे परमेश्वरको वचन बोलीँ| 
\v 32 विश्वास करन् बारेनको समुह सब एक ह्रदय और एक आत्माके रहए, और बे मैसे एक फिर अपन सम्पति ज मिर हए करके नाए कहत् रहए, पर बिनको सब चीज साझा रहए| 
\v 33 बे प्रेरित बणो शाक्तिसे प्रभु येशक पुनरुत्थानको गवाही देतरहाए, और बिनके सबके उपर बणो अनुग्रह रहए| 
\v 34 बिनमैसे कोइके कुछु चीजको कमी नए पणत् रहए, कहेकी जितो जनै जग्गा जमिनको घरको मालिक रहए, बे सब बेचके बाको मोल ल्यातरहए, 
\v 35 और प्रेरितके चरणमे धरदेतरहए, और जौन-जौनके जो-जो चीजको कमि पणत् रहए, सो हरेकके बाँटदेत रहए| 
\v 36 अब साइप्रस देशको लेबी कुलको योसेफ जौनके प्रेरित बारनाबास करके नाउँ धरीरहए{जौनको अर्थ उत्साहको पुत्र हए}, 
\v 37 बे अपन जमिन बेचीँ और बो रकम ल्याके प्रेरितके चरणमे धरदै|
\c 5
\p \v 1 हननिया नाउँको एक जनै और बाकि बैयर सफीरा एक खुद्रा जमिन बेचीँ, 
\v 2 बो बेचके लोगा-बैयरके जानकारीमे कुछ हिस्सा अपनसंग धरीँ, और कुछ हिस्सा ल्याएके प्रेरितके चरणमे धरदै| 
\v 3 तव पत्रुस कहि, “ए हननिया, पवित्र आत्मासे झुठ बोल्न और जमिनके बेचके कुछ हिस्सा अपन संग धरन्बारी बात शैतान कैसे तुमरे मनमे भरदै? 
\v 4 बो बिचो नाएरहए तव बो तुमरोका नाएरहए? और बो बेचके पिछु फिर बो तुमरी अधिकारमेका नाएरहए? अइसो काम करनके बिचार तुमरे ह्रदयमे कैसे आइगव? तुम आदमीके त नाए, पर तुम परमेश्वरके ठगेहौ|” 
\v 5 जा बात सुनके हननिया भुइँमे गिरिगव और बो प्राण त्यागदै| जा सुनके सबके बहुत भारि डर छै गओ| 
\v 6 तव बे जावन उठाएके बिनके लत्तासे लपेटके बोके बाहिर लैगए, और गणिदै| 
\v 7 जा सब हुइगव रहए सो पता नाए पाएके लगभग: तीन घण्टा पिछु बिनकी बैयर भितर आई| 
\v 8 पत्रुस बोसे पुछी, “मोके बताओ, तुम जमिन उतकएमे बेचेहौ? और बो कहि, “ज्यु, उतकएमे बेचेहए|” 
\v 9 तव पत्रुस बोसे कहि, “तुम प्रभुके आत्माके परीक्षा करनके कैसे मिल्के सल्लाह करलए?  देखओ, तुमरे लोगाके गणन बारे फाटकमे हँए और बे बोके बोकके बाहिर लैजाए रहेहए|” 
\v 10 और तुरन्त बो उनके पाउमे गिरिगै और प्राण त्यागदै| जब जावन भितर आए, बोके मरीदेखके बाहिर बोक्के लैगए, और बोके लोगा ठिन गणदै| 
\v 11 सारा मण्डली उपर और जा बात सुनके सब उपर बहुत भारी डर छै गओ|
\v 12 अब प्रेरितनके हातसे बहुत चिन्ह और अचम्मोको काम जनताके बीचमे होन लागे, और बे सब सोलेमनके दलानमे एकसंग जम्मा भए रहए| 
\v 13 तव और मैसे कोइ फिर बिनकेसंग मिलन आनके आँट भव नाए, ताहु फिर आदमी बिनके आदर करत् रहए| 
\v 14 तव और मैसे कोइ फिर बिनकेसंग मिलन आनके आँट भव नाए, ताहु फिर आदमी बिनके आदर करत् रहए| 
\v 15 हियाँ तक्की आदमी सणक-सणकमे बिमारीनके ल्याई, और पत्रुस आत बिनकी छाहीँ इक्ल्लो कोइ-कोइ पणए करके सिथ्री और खटियामे बिनके लिटाए देतरहए|
\v 16 यरुशलेमके असपिस सहेरके फिर बहुत आदमी बिरामी और अशुध्द आत्मासे सताए भए लैके आत रहए और बे सब अच्छे होतरहए|
\v 17 प्रधान पुजाहारी और बिनके संग होनबारे सब {जो सदुकी पन्थीके रहए} दिक्से भारके प्रेरितनके बिरुध्दमे ठाढिगए, 
\v 18 और बिनके पकड्के सार्बजनिक जेलमे डार दैं| 
\v 19 तव प्रभुको एक दुत रातके जेलको फाटक खोल्दै, और बिनके बाहिर ल्याके कहि, 
\v 20 "जाओ और मन्दिरमे ठाढ् के आदमीनके जा जीवनको सारा सन्देश आदमीनके सुनाओ|” "
\v 21 जा सुनके बे सुबेरे मन्दिर भितर घुसे और शिक्षा देन लागे| तव प्रधान पुजाहारी और बिनकेसंग होनबारे आए, और महासभा, अथवा इस्राएलीनको पुरो सभाके|” 
\v 22 पर अधिकृत बिनके झ्यालखानामे नापाएके आएके जा खबर दै, 
\v 23 "हम झ्यालखानामे अच्छेसे तरे आय औ ढोकामे बैठनबाले ढोकामे ठाणे देखे, पर ढोका खुलत पेति हम भितर कोइके नादेखे|” "
\v 24 जब मन्दिरके कप्तान और मुखिया पुजाहारी जा खबर सुनी तव जा सबको नतिजा का हुइहए करके बे प्रेरितनके बारेमे अन्योलमे पणिगए| 
\v 25 तव कोइ एक जनै आएके बिनसे कहि, “देखाओ, तुम जौन आदमीनके जेलमे धरेरहौ बे मन्दिरमे ठाढके आदमीनके शिक्षा देरहेहए|” 
\v 26 तव अफिसरके संगमे कप्तान जाएके बिनके जबरजत्ति नाए ल्याइँ, कहेकी आदमी बिनके पत्थरसे मरेहए करके बे डरैगए, और प्रधान पुजाहारी बिनसे पुछी, 
\v 27 बे उनके लायके महासभाके अग्गु ठणबाइं, और प्रधान पुजाहारी बिनसे पुछी, 
\v 28 "हम तुमके जा नाउँमे कोइ शिक्षा मतदिओ करके कडा आज्ञा दए रहए, पर तुम अपन शिक्षासे सारा यरुशलेम भार सिखए, और जा आदमीको रगतपातको दोष हमरे उपर ल्यान चहात् हौ|” "
\v 29 तव पत्रुस और प्रेरित कहिँ, “हम आदमीको नाए पर परमेश्वरको आज्ञा पालन करत् हए| 
\v 30 हमरे पिता-पुर्खाको परमेश्वर येशूके मरके जिन्दा करिहए, जौनके तुम कठ्ठामे टाँगके मारेरहौ| 
\v 31 परमेश्वर इस्राएलके पश्चातापके ताहि और बिनको पापको क्षमा देन बोके राजा और मुक्तिदाता बनाएके अपन दहिने बाहुलीमे उच्चो करी| 
\v 32 जा सब बातके हम साँची हए, और अइसी करके पवित्र आत्मा फिर, जौनके परमेश्वर अपन आज्ञा पालन करन के दै हए|” 
\v 33 तव जब बे जा सुनी तव बे बहुत दिकए गए और उनके मारन् ढुणन लागे|  
\v 34 तव व्यबस्थाके पण्डित और जनतामे माननीय गमलिएल नाउँ भए फरिसी महासभामे उठके बिनके कुछ देरके ताहिँ बाहिर जानके आदेश दै, 
\v 35 और बे महासभाके आदमीनसे कहिँ, “इस्राएली तुमके, जा आदमी का करन् जाए रहोहए, बोसे होशियार रहीओ| 
\v 36 कहेकी आजके दिनसे पहिले थूदास फिर मए कुछ हौ करके दाबी करी और लगभग: चार सय आदमी बोके पिछु लागे| बो मरीगौ, और बोके पिछु लागन बारे सब तितर-बितर भए और सब मरिगए| 
\v 37 जा आदमीके पिछु जनगणनाको समयमे गालीलको यहूदा कहन बारो ठाढो, और कित्तो आदमीनके अपन घेन खिँची| और बो मरिगव, और बोके पिछु लागन बारे फिर सब तितर-बितर हुइके सब मरिगए| 
\v 38 हबएको जा मामलामे मए तुमसे कहत् हौ, कि जा आदमीसे अलग बैठिओ, और इनके छोण देओ, कहेकी यिनको योजना अथबा जा काम आदमीसे हुइहए तव बो अपनए मिटिजाएहए| 
\v 39 अगर जा परमेश्वरसे हए तव तुम जाके रोकनाए पएहौ| नत् तुम परमेश्वरके बिरुध्दमे उठे ठहीरैगे|” 
\v 40 "तव बे बिनके सल्लह मानी| और बे प्रेरितनके भितर बुलाएके पिटी, और ""येशूके नाउँमे मतबुलिओ"" करके आज्ञा दैके बिनके छोण दैं| "
\v 41 तव येशूके नाउँमे अपमान सहनके योग्य ठ्हिरे करके आनन्द मनात् बे महासभाके  उपस्थितिसे निकरके गए| 
\v 42 और हरेक दिन बे मन्दिरमे और घर-घरमे जाएके येशू नए ख्रीष्ट हए करके सिखान और प्रचार करन् के छोडीनए|
\c 6
\p \v 1 बे दिनमे चेलनको संख्या बढत् गव, तव हिब्रूनके बिरुध्दमे ग्रीक-यहूदी गनगन करीँ, कहेकी दिनको खाना बे बिधुवा चाहन बारो भोजन नाए पात रहए| 
\v 2 तव बाह्रओ चेलनको समुहके बुलाएके कहिँ, “परमेश्वरको वचन प्रचार करन् छोणके खबान-पिबानको सेवा करन् हमके ठीक नैयाँ| 
\v 3 जहेमारे भैयओ, तुम मैसे पवित्र आत्मा और बुध्दिसे  भरे और सबको आदर पाए भए सात आदमी छानए जौनके हम जा काममे नियुक्ति करए| 
\v 4 तव हम चाहिँ प्रार्थना और वचनको सेवकाईमे सम्पूर्ण समय देहए|” 
\v 5 जा बात समुहके सबके मन पणिगव और इक्ठ्ठा भए जम्मनके असल लागो, और बे पवित्र आत्मा और विश्वाससे भरिपुर्ण भए स्तिफनस, फिलिप, प्रखरस, निकनोर, तीमोन, पर्मिनास और एन्टिओखियाक यहूदी मत मानन् बारो निकोलाउसके छानी| 
\v 6 बे जे आदमीनके प्रेरितनके ठिन ल्याएके और प्रेरित प्रार्थना करी और बिनके उपर अपन हात धरीँ| 
\v 7 परमेश्वरको वचन बढात् गव, और चेलनके संख्या यरुशलेममे बहुत बढीगव| पुजाहारी मैसे बहुत जनै जा विश्वासके ग्रहण करीँ|
\v 8 स्तिफनस अनुग्रह और शक्तिसे भरपुर हुइके आदमीनके बीचमे बणे-बणे अचम्मके काम और चिन्ह करी| 
\v 9 तव कोइ-कोइ चाहिँ जो स्वतन्त्र-दलके सभाघरके {बिनको नाउँ जहे रहए}, और कुरेनी, अलेक्जेन्ड्रिया, किलिकिया और एशियाक आदमी रहाए, बे ठाणके स्तिफनससे बाद-बिबाद करन् लागे| 
\v 10 बे जौन बुध्दिसे और आत्मासे बोलत रहए, बे बाको सामना करनाए  पाइँ| 
\v 11 तव बे गुप्तमे आदमीनके उक्साके अइसो कहन लागइँ, “मोसा और परमेश्वरके बिरुध्दमे जाके खराब बात बोलत् हम सुनेहए|” 
\v 12 तव बे जनता, धर्म-गुरु और शास्त्रीके भणकएके, और बिनके हमला करी और पकणके महासभामे ल्याइँ| 
\v 13 बे अइसे करके झुठी गवाहीके अग्गु सारीं, “जा आदमी पवित्रस्थान और व्यवस्थाके बिरुध्दमे बात करन् और बोलन छोडीनैयाँ| 
\v 14 कहेकी जा अइसे कहत हम सुने, 'नासरतको येशू जा ठाउँके नाश करैयाहए, और मोसा हमके दओ रितिथिति फिर बादल दिबैय हए|” 
\v 15 महासभामे बैठे बे सब बिनके निहारके देखिँ, और बिनको मुहू स्वर्गदुतको मुहू जैसो देखीँ|
\c 7
\p \v 1 तव प्रधान पुजाहारी पुछी, “का जा बात ठीक हए?” 
\v 2 बे कहिँ, “ददाभैया और दौवा सुनओ| महिमाको परमेश्वर हमर पिता अब्राहाम बे हारानमे बैठन अग्गु मेसोपोटामियामे रहात दर्शन दै रहए, 
\v 3 और बिनसे कहि रहए, 'तुम अपन देश और अपनो घरकुरियासे निकर, जौन देश मए तुमके दिखएहौ, हुवाँए जाओ|' 
\v 4 "तव बे कल्दीके देशसे निकरके हारानमे आएके बैठे, और बिनको पिताको मृत्यु हुइके पिछु परमेश्वर बिनके हुवाँसे जा मुलुकमे सरोहए, जहाँ हबए तुम बैठे हौ| "
\v 5 बिनके बो ठाउँमे जायजात त दुराए रहो, पओ धरनके ठाउँतक फिर दै नाए| पर बिनके सन्तान-दरसन्तानके निजी सम्पत्तिके रुपमे देनके प्रतिज्ञा करी| 
\v 6 परमेश्वर अइसे कहि, 'तेरो सन्तान दुसरेक मुलुकमे जाएके बैठन पणैगो, और बे बिनके कमैया बानाएके चार सय बर्षतक सतामंगे|' 
\v 7 परमेश्वर कहि 'बे जौन जातिके कमैया हुइके बैठंगे बो जातिके इन्साफ मए करंगो| तव पिछु बे निकरके आएके जा ठाउँमे मिर आराधना करेहए|' 
\v 8 बो बिनसे खतनाको करार बाँधैगो, और अब्राहाम इसहाकको पिता हुइके आठौ दिनमे इसहाकको खतना भव, और याकूब बाह्रओ कुलको पिता भव| 
\v 9 "कुलपति योसेफसंग दिक्कएके बिनके मिश्रदेशमे बेच दै| ताहु परमेश्वर बिनकेसंग रहए| "
\v 10 परमेश्वर बिनके सारा कष्टसे छुटएके मिश्रदेशको राजा फारोके सामुने बिनके कृपा करी और बुध्दि दै, और फारो बिनके मिश्रदेश और उनके सारा घरको हाकिम बनाइँ|
\v 11 तव पिछु सारा मिश्रदेश और कनानमे अनिकाल पणके बहुत कष्ट भव, और हमर पुर्खा अन्न पाइँनाए| 
\v 12 तव याकूब मिश्रदेशमे अन्न हए करके बात सुनके हमर पुर्खा पहिलो चोटी हुवाँ पठाई| 
\v 13 दुस्रो चोटीको भेटमे योसेफ बिनके ददाभैयनके अपन परिचय दै, और योसेफको परिवार फिर फारोके ठिन हजिर भव| 
\v 14 योसेफ अपन दौवा याकूबके और अपन जम्मए कुटुम्बके, जो पचहत्तर प्राणी रहए, उनके ठिन बुलाइँ|  
\v 15 याकूब मिश्रदेशमे गव, और हुवाँए उनको देहान्त हुइगव, और हमर पुर्खानके फिर हुवाँए देहान्त हुइगव| 
\v 16 तव पिछु बे मृत शरीर शकेममे लैगए, और अब्राहाम शकेममे हमोरको लौणासे मोल किनो सरमे धरीँ| 
\v 17 "तव जब परमेश्वर अब्राहामसे करो भव करार पुरा होनको समय नजिक आओ तव मिश्रदेशमे बे आदमी बढन लागे, और बिनके संख्या बृध्दि भव| "
\v 18 तव मिश्रदेशमे योसेफके नाए चिन्न बारो दुस्रो राजा हुइगव| 
\v 19 बो हमर जातिसे बहुत खरब व्यवहार करी, और हमर पुर्खानके बिनके बच्चनके बाहिर ल्याएके धरन कर लागत रहए, और अइसी भर्खर जन्मे सब बच्चनके मरत रहए| 
\v 20 "बहे बेरा मोसाको जन्म भव| बो परमेश्वरको दृष्टिमे सुन्दार रहए| बो तीन महिना अपन पिताके घरमे पले| "
\v 21 बो बाहिर फेकनेसेपिछु फारोकी लौणिया बिनके उठाएके लै गै, और अपन लौणा बनाएके पाली| 
\v 22 मोशाके मिश्रीनको सारा विधेयमे शिक्षा दै, और मोशा अपन वचन और काममे शाक्तिशाली भव| 
\v 23 "जब बो चालिस वर्षको भव, तव अपन इस्राएली ददाभैयनके भेटनके इच्छा बिनके ह्रदयमे उठो| "
\v 24 अपन जात भैयनमैसे एक जनै उपर अन्याय भव देखके, बो बाके रक्षा करी, और बो अन्याय करन् बारो मिश्रीके मारी अपन भैया उपर भव आत्याचारको बदला लै| 
\v 25 परमेश्वर मिर हातसे उनके उध्दार करेहए और मिर भैयाबन्धु जा बुझेहए करके बो बिचार करी रहए| तव बे सो बुझीनए| 
\v 26 कल बेही आपसमे झगडा करत् बेरामे बो आइगव, और बिनके मिलानके कोसिस करके कहि, आदमियो, तुमता ददाभैया हौ, तव काहे एक दुसरेके अन्याय करत् हौ?' 
\v 27 "तव अपन परोसीके उपर अन्याय करके बिनके अइसे करके घसेट दए, 'हमरे उपर हाकिम और न्यायकर्ता होनके तुमके कौन नियुक करो? "
\v 28 कल बो मिश्रीके मारे जैसो तुम मोके फिर मारन् चाहतहौ?' 
\v 29 अइसो जवाफ सुनके मोशा भाजके मिधान देशमे जाएके प्रवासी भव| हुवाँ बिनके दुई लौणा जन्मे| 
\v 30 "चालिस वर्ष बितके पिछु सीनै पर्वतको उजाड-स्थानमे पजरत भिथ्राके ज्वालामे एक स्वर्गदुत बिनके ठिन दिखानो| "
\v 31 जब मोशा जा देखी तव बो जा दर्शन से छक्क पणिगव, और बो देखन ढिगै जाएके जा बाणी कही, 
\v 32 'मए तुमरो पुर्खाको परमेश्वर हौ-अब्राहाम, इसहाक और याकूबको परमेश्वर|' मोशा कापन लागो, और बोके उताए देखनतक आँटनाए कर पाई| 
\v 33 "तब परमप्रभु बिनसे अइसे कहि, 'तिर टाँगको जुत्ता खोल, कहेकी जौन स्थानमे तुम ठाढेहौ, बो पवित्र स्थान हए| "
\v 34 मिश्रामे भए मिर प्रजाको दुर्दशा मए देखोहौ, और बिनको बिलौन फिर मए सुनोहौ| बोंके छुटकार देनके मए उतारके आओ हौ| अब अओ, मए तुमके मिश्रदेशमे पठएहौ|' 
\v 35 "जहे मोशा, जौनके बे कोइके तुम हाकिम और न्यायकर्ता बनाए' करके इन्कार करेरहौ, बोके परमेश्वर भिथ्रा देखानो स्वर्गदुतसे हाकिम और उध्दारकर्ता बनके पठाई| "
\v 36 जहे आदमी मिश्रदेशमे, लाल समुन्द्रमे और चालिस वर्षभर उजाड-स्थानमे अचम्मोको काम और चिन्ह करत् उनके बाहिर ल्याई! 
\v 37 "बो बहे मोशा हए, जौन इस्राएलीनसे कहिरहए, 'परमेश्वर मोके खडा करी जैसो तुमरे ददाभैयन मैसे तुमरे ताहिँ एक जनै अगमवक्ता खडा करेहए|' "
\v 38 जा बहे मोशा हए, जौन उजाड-स्थानमे भव समुदायमे स्वर्गदुतसंग रहए, जौन स्वर्गदुत सीनै पर्वतमे और हमर पुर्खानसंग बोलिरहए, और बेहि हमर दिनके तहीँ जीवित वाणी पाए रहए| 
\v 39 "हमर पुर्खा बिनको आज्ञापालन करनके इन्कार करीँ| बे बोके पन्छ्याके मिश्रदेश घुमके जान मन करीँ| "
\v 40 बे हारुनसे अइसे कहिँ, 'हमर अग्गुअग्गु जानके कोइ देवता हमर ताहिँ बनाएदेओ, कहेकी हमके मिश्रदेशसे निकरके ल्यान बारो जा मोशाके का कैसो भव हमके पता नैयाँ|' 
\v 41 बे दिनमे बे एक बछ्राको मुर्ति बनाइँ, और बोमे पुजना फिर चढाइँ, और अपन हातके काममे खुशी मनाइँ| 
\v 42 तव परमेश्वर बिनके दिकानो, और बिनके  आकाशको तारामण्डलको उपासना करनके छोडदै, अइसो अगमवक्तानके किताबमे लिखो हए, 'इस्राएलके आदमी तुम, का तुम चालिस वर्षतक उजाड-स्थानमे मोके पशुबालि और भेटी चढए? 
\v 43 तुम मोलोकको तम्बु और रेफन देवताको तारा, और तुम पुजनके बनाए भए मुर्ति उठाई लैगए| अब मए तुमके बेबिलोनसे पार निर्वासित करेहौ|' 
\v 44 "उजाड-स्थानमे हमर पुर्खाको गवाहीको मण्डप रहए| मोशा देखो नमुनाबमोजिम परमेश्वरको आदेशअनुसार जा बनो रहए| "
\v 45 हमर पुर्खा फिर उनको पालो मे अन्यजातिको देश अधिकारमे ल्याई यहोशुको संगमे बो तम्बु ल्याई| दाउदको पालोतक बो हुवाँए रहो| 
\v 46 बे परमेश्वरको निगाह पाइँ, और याकुबको परमेश्वरके ताहिँ एक बास्थान बनानके अनुमति मागी| 
\v 47 तव बोके ताहिँ भवनचाहिँ सोलोमन बनाई| 
\v 48 "पर हातसे बनाओ भवनमे परमेश्वर बास नाए करत् हए, जैसी अगमवक्ता कहिँ हँए, "
\v 49 'मिर सिंहासन स्वर्ग हए, और पृथ्बी मिर टाँगको पावदान, तुम मिर ताहिँ कैसो भवन बनाएहौ? परमप्रभु कहतहए, मिर बिश्रामको ठाउँ कौन हए? 
\v 50 का जा सब चीज मेरे हातसे बनाओ नैयाँ क?' 
\v 51 "ए हठी आदमी तुम, कठोर ह्रदयके और बहिरा कान भए, तुम सब पवित्र आत्माको बिरोध करत् हौ| तुमरे पुर्खा जैसी करी तुम फिर उइसी करत् हौ| "
\v 52 अगमवक्ता मैसे कौनके तुमरे पुर्खा नाए सताइँ? बे धार्मिक जनको आगमन अग्गुसे घोषणा करन् बारेनके सबको हत्या करी| बाके तुम विश्वासघात करे, और बाके हत्या करे| बिनके सबके मारे, जौन बे धार्मिक जनको आनबारो समाचार अग्गुसे सुनाइ रहए| अब तुम चाहिँ बाके विश्वासघातक और ज्यानमारा भए हौ| 
\v 53 स्वर्गदुतसे सुम्पो भव व्यवस्था तुम पाएहौ, पर बाको पालन नाएकरे|”
\v 54 जब बे जा बात सुनी तव बे दिक्कए गए और दिक्कएके चुर हुइके किटकिटन लागे| 
\v 55 पर बो चाहिँ पवित्र आत्मासे भरीपुर हुइके स्वर्गघेन एकटक लगएके देखी, और परमेश्वरको महिमा और येशूके परमेश्वरको दहिनेघेन ठणो देखी| 
\v 56 बो कहि, “देखाओ, स्वर्ग उघ्रो मए देखोहौ, और आदमीको पुत्रके परमेश्वरको दहिनेघेन ठणो मए देखतहौ|” 
\v 57 तव बे जोणसे चिल्लए उठे, और अ-अपन कान मुदलै, और बे एकए संग बिनके उपर चढबैठे| 
\v 58 बे बोके सहेरसे बाहिर निकर लैगए, और बिनके उपर पत्थर बर्साइँ| और गवाही बारे अपन कुर्ता शाऊल नाउँ भव एक जनै जवानके टाँग ठिन धरदै| 
\v 59 जैसी बे स्तिफनसके पत्थर मारत् रहए, बो प्रार्थना करी, “हे प्रभु येशू, मेरो आत्माके ग्रहण कर|” 
\v 60 बो घुटो टेकके जोणसे चिल्लएके कहि, “हे प्रभु, जा पापको दोष यिनके नाए लागए|” यितो कहिके बो प्राण त्याग दै| 
\c 8
\p \v 1 बिनके हत्यामे शाऊल फिर सहमत रहए| बहे दिनसे यरुशलेममे भए मण्डलीके बिरुध्दमे बहुत भरि सतावत सुरु भव, और प्रेरित बाहेक बे सब यहूदिया और सामरियाके इलाकाघेन छिदर बिदर हुइगए| 
\v 2 भक्तजन  स्तिफनसके लैजएके गणी, और बोके ताहिँ बहुत भारि बिलाप करीँ| 
\v 3 तव शाऊल चाहिँ घर-घरमे घुसके मण्डलीके सतान लागो रहए| बो लोग और बैयरके घिसियात् लैजाएके जेलमे डारत् रहए|
\v 4 तव बे बिग्दे भए चारओ घेन जाएके वचन प्रचार करीँ| 
\v 5 फिलिप चाहिँ सामारियाको एक सहेरमे जाएके बिनके ख्रीष्टको प्रचार करी| 
\v 6 फिलिपको कहो भव वचन सुनके और बाको करो भव चिन्ह देखके, भीड एक मनको हुइके बिनकी बातमे ध्यान दै| 
\v 7 कहेकी बहुत जनैसे अशुध्द आत्मा बणो जोणसे चिल्लएके निक्रन लागे, और बहुत जनै पक्षाघातके रोगी और लंगणा फिर अच्छे भए| 
\v 8 जहेमारे बो सहेरमे बहुत आनन्द भव|
\v 9 सिमोन नाउँ भव एक जनै आदमी हुवाँ रहए| बो अग्गुसे बो सहेरमे जादुगरी करके सामारियाके आदमीनके अचम्मो करेपणेरहए, और मोए हानि कोइ नैयाँ करके कहत रहए| 
\v 10 बो आदमीके छोटेसे लैके बणे तक सब अइसे करके कहत रहए, “जा आदमी परमेश्वरको जा शाक्ति हए, जौनसे महाशक्ति कहतहँए|”
\v 11 बे बोके मन्त रहए, कहेकी बहुत दिनसे बो अपनो जादुगरीसे आदमीनके अचम्मो करेपणेरहए| 
\v 12 तव जब बे परमेश्वरको राज्य और येशू ख्रीष्टको नाउँको सूसमाचार सुनान बारो फिलिपकी बातमे विश्वास करीँ, तव लोगा और बैयर बप्तिस्मा लै| 
\v 13 सिमोस अपनए फिर विश्वास करी| बो बप्तिस्मा लै, और बो फिलिपसंग लागरहो, और चिन्ह और बणे बणे अचम्मोके काम करके देखके बोके अचम्मो लागो| 
\v 14 सामरियाके आदमी परमेश्वरको वचन ग्रहण करके सुनके यरुशलेममे रहेभए प्रेरित पत्रुस और यूहन्नानके बिनके ठिन पठाइँ| 
\v 15 बे हुवाँ आएके बे पवित्र आत्मा पामए करके बिनके ताहिँ प्रार्थना करीँ| 
\v 16 कहेकी बो समय तक बिनमैसे कोइ उपर फिर बो नाए आओ रहए| बिनको बप्तिस्मा प्रभु येशूको नाउँमे मात्र भव रहए| 
\v 17 तव बे अपन हात बिनके उपर धरीँ, और बे पवित्र आत्मा पाइँ| 
\v 18 अब प्रेरितनको हात धरत पवित्र आत्मा पातहए करके देखके सिमोन अइसे कहत बिनके रुपैया देन लागो, 
\v 19 "मोके फिर शाक्ति देओ, और मए फिर जौनके उपर हात धरओ बे पवित्र आत्मा पामए|” "
\v 20 तव पत्रुस कहि, “तिर रुपैया तेरीसंग नष्ट हुइजाए, कहेकी परमेश्वरको बरदान रुपैयासे किन्न मिल्तहए करके बिचार कर्तहए| 
\v 21 जाके बारेमे न त तेरो कोइ हिस्सा हए, कहेकी परमेश्वरके सामने तेरो ह्रदय ठीक नैयाँ| 
\v 22 ताए अपनो जा दुष्टताको ताहिँ पश्चाताप कर और प्रभुसे प्रार्थना चढा, और शायद तेरो ह्रदयको अइसो बिचार क्षमा हुजाए| 
\v 23 "कहेकी मए देखत् हौ, तए दुष्टसे भरो हए, और अधर्मको बन्धनमे हए|"" "
\v 24 तव सिमोन कहि, “तुम मेरे ताहिँ प्रभुसे प्रार्थना करदेओ, और तुमर कही बात कोइ फिर मोके नाए लगाए|” 
\v 25 और बिनकी गवाही दैके पिछु और प्रभुको वचन बोल्के पिछु सामरियाके बहुत गाउँमे सुसमाचार प्रचार करत् बे यरुशलेममे घुमगए|
\v 26 तव पिछु प्रभुको एक दुत फिलिपसे कहि, “उठ दखिँन यरुशलेमके गाजा घेन जान बारी डगरमे जाओ| हुवाँ उजाण खेरोक् डगर हए|” 
\v 27 और फिलिप उठके गव, और एक जनै इथियोपियाली नपंसकके भेटी, जो इथियोपिया देशकी महारानी कन्दाकी बणी पदधिकारी और समस्त सम्पति कोषाध्यक्ष रहए| बे यरुशलेममे आराधाना करन् गव रहए| 
\v 28 बे घुमत रहए, और अपन रथमे वैठके यशैया अगमवक्ताको किताब पढत् रहए| 
\v 29 तव पवित्र आत्मा फिलिपसे कहि, “जाओ और बो रथके संगमे लागओ|” 
\v 30 फिलिप बिनके ठिन दौणके गव, और बिनके यशैया अगमवक्ताको किताब पढत् सुनके बिनसे पुछी, “तुम पढिबात बुझत् हौ?” 
\v 31 तव बे कहिँ, “कोइ नाए बतए हए तव मए कैसे बुझ पएहौ?” और बे फिलिपके रथमे चढानके बिनके संगमे वैठनके अनुरोध करी| 
\v 32 और बिनको पढो भव धर्मशास्त्रको खण्ड जा रहए, “जैसी भेडा कटनके लाएजातहए, और थुमा ऊन कत्रन बारेनके सामुचुप रहतहए, 
\v 33 बाको अपमानित अवस्थामे न्याय मिलोनाए|  बाको पुस्ताको बयान कौन करए? कहेकी बाको जिवन पृथ्बीसे हरण भव|” 
\v 34 तव बो नपुंसक फिलिपसे कहि, “कृपा करके मोसे कहो, अगमवक्ता जा कौनके बारेमे कहिँहए, बिनके अपने वारेमे कि और कोइके बारेमे?” 
\v 35 तव फिलिप अपनो मुहू खोलके धर्मशास्त्रको खण्डसे बिनके येशूको सुसमाचार सुनाई| 
\v 36 और बे डगरमे जातपेती कुछ पानी ठिन आएपुगे| बो नपुंसक कहि, “देख हियाँ पानी हए, मोके बप्तिस्मा लेनके कौन रोक पए हए?” 
\v 37 फिलिप कहि, “अगर सारा ह्रदयसे नै बिश्वास करेहौ तव तुम बप्तिस्मा लाए सक्तहौ|” 
\v 38 बो रथ रोक्नके आज्ञा दै, तव फिलिप और नपुंसक दोनए पानीमे उत्रे, और बो बिनके बप्तिस्मा दै,| 
\v 39 तव प्रभुको आत्मा फिलिपके पकणके लैगओ| और बो नपुंसक बिनके फिर देखिनए, और बो खुशी होत अपन डगर लागो| 
\v 40 तव फिलिप अश्दोदमे दिखनो, और कैसरिया नपुगेतक सब सहेरमे सुसमाचार सुनात गव|
\c 9
\p \v 1 शाऊल प्रभुक चेलनके बिरुध्दमे और जद्धा धम्की और हत्याको धुनमे प्रधान पुजाहारीके ठिन गव,
\v 2 और बो विश्वास करन् बारे लोग होय चाहु वैयर, जौनके पमाओ बहेके फिर बाँधके यरुशलेममे ल्यानके पाओ करके दमस्कसके सभाघरमे पुर्जी मागी| 
\v 3 जब शाऊल यात्रा कर्त दाम्सकसको नजिक पुगो, अचानक स्वर्गसे एक ज्योति बिनके असपिस चमको| 
\v 4 बो भुइँमे गीरिगौ, और बो अइसो सुनी, “शाऊल, शाऊल, तुम काहे मोके साताथौ?” 
\v 5 बो कहि, “प्रभु, तुम कौन हौ?” और बो कहि, “मए येशू हौ, जौनके तुम साताथौ| 
\v 6 तए उठके सहेरमे जाओ, और तुमके का करन् पणैगो सो तुमके बातएहौ|” 
\v 7 बिनकेसंगमे जान बारे आदमी सोरचाहिँ सुनी, पर कोइके नाए देखके चकाके ठण रहए| 
\v 8 तव शाऊल भुइँसे उठो और आँखी खोलके देखके बे कोइके देखिनाए, और बे बिनको हात पकणके डोर्यएके दमस्कसमे ल्याइँ| 
\v 9 और तीन दिन तक बो  नाए देखन बारो भव, और नाए त खानु खाइ नाए पानी पिई| 
\v 10 दमस्कसमे हननिया नाउँको भव एक चेला रहए| बिनसे प्रभु दर्शनमे कहि, “ए हननिया|” बो कहि, “प्रभु, हाजिर हौ|” 
\v 11 तव प्रभु बिनसे कहि, “उठ, और 'सिधा' नामको गल्लीमे जाओ, और यहूदाको घरमे शाऊल नाउँ भव टार्सस-निवासीके ढुण, कहेकी बो पार्थना कर रहोहए| 
\v 12 बो दर्शनमे हननिया नाउँको एक आदमी भितर आएके बे देखन बारे होमए करके अपने उपर उनको हात धरो देखीँ रहए| 
\v 13 तव हननिया कहि, “प्रभु, जा आदमी यरुशलेममे तुमरे सन्तानके बहुत खराबी करी हए, सो मए बहुत अदमीसे सुनो हौ| 
\v 14 हियाँ फिर तुमरे नाउँ लेन बारे सबके बाँधनके अधिकार मुखिया पुजाहारीसे बे पाईगए हए|” 
\v 15 तव प्रभु बिनसे कहि, “जाओ, कहेकी अन्यजातिके राजा और इस्राएलके सन्तानके सामुने मिर नाउँको प्रचार करन् बे छने भए मिर एक पात्र हए, 
\v 16 कहेकी मिर नाउँको खातिर बो कित्तो कष्ट भोगैगो, सो मए बोके दिखएहौ|” 
\v 17 तव हननिया जाएके बो घरमे कुचो, और बोके उपर अपन हात धर्के कहि, “भैया शाऊल, जौन प्रभु येशू तुमके आतपेति डगरमे तुमके दिखानो रहए,  बोके तुम देख पाओ और तुम पवित्र आत्मासे भरिपूर्ण होबओ करके मोके पठाई हए, 
\v 18 तुरन्त बाकि आँखीसे पपरा जैसो कुछ झरो, और बो फिर देखान बारो हुइगए| तव बो उठो औए बप्तिस्मा लै, 
\v 19 और खानु खाएके बो बल पाई| शाऊल बहुत दिनतक दमस्कसमे भए चेलनसंग रहए| 
\v 20 और तुरुन्त बो सभाघरमे येशूको घोषणा अइसे करी, “बो परमेश्वरको पुत्र हए|” 
\v 21 तव सुन्नबारे जित्तो सब अचम्मो मनके कहि, “जा नाउँके लेन बारे जित्तो यरुशलेममे सतात रहए और हियाँ फिर बिनके बाँधके मुखिया पुजाहारीके ठिन लैके आओ हए?” 
\v 22 तव शाऊल और जद्धा  शाक्तिशाली होतगव, दमस्कसमे रहन बारे यहूदीनके अचम्मो करदै| 
\v 23 और बहुत दिनके पिछु यहूदी बोके मरनके षड्यन्त्र रचीँ| 
\v 24 तव बिनको षड्यन्त्र शाऊलके पता होइगव| बोके मरन् के ताहिँ रातदिन सहेरको फाटक ठिन लुक्के बैठत रहए| 
\v 25 तव बाको चेला बोके रातमे डालैयामे डारके पर्खालसे लुढकाए दै| 
\v 26 बो यरुशलेमसे आएके पिछु बो चेलनसे मिलन बिचर करी| तव बे चेला हँए करके नाएपत्यके सब बिनसे डराइगए| 
\v 27 तव बारनाबास बोके अपनेसंग लैके प्रेरितके ठिन लैगाओ| और शाऊल प्रभुके डगरमे देखी और प्रभु बोसे बोली और बो दमस्कसमे साहससे येशूको नाउँमे प्रचार करी बात बिनके बताएदै| 
\v 28 शाऊल यरुशलेममे बिनके संगसंग खुल्लमखुल्ला नेगन लागो, और साहससे प्रभुको नाउँमे प्रचार करन् लागो, 
\v 29 और बो ग्रीक-यहूदीनके संग बाद-बिबाद करत् रहए, पर बे बोके मरन ढुणतरहए| 
\v 30 तव जा बात पता पाएके भैया बोके कैसरियामे ल्याइँ और हुवाँसे बोके टार्ससमे पठाएदै| 
\v 31 तव अइसी सारा यहूदिया, गालील और सामरिया भर मण्डलीमे शान्ति भव| प्रभुको भयमे नेगत और पवित्र आत्माको सान्त्वना पाएके मण्डलीमे बृध्दि होतगव|
\v 32 पत्रुस यितए उतए सब ठाउँमे यात्रा करत् लुड्डामे भए सन्तनके ठिन फिर आएपुगो| 
\v 33 बो हुवाँ एनियास नाउँको कोइ एक आदमीके भेटि, जो आठ वर्षसे पक्षाघातको रोगसे सिथरीमे पणो रहए| 
\v 34 पत्रुस बोसे कहि, “ए एनियास, येशू ख्रीष्ट तुमके अच्छो करेहए| उठ, और अपनो बिछ्ना बटोर| और बो तुरन्त उठिगव| 
\v 35 लुड्डा और शारोनमे बैठन बारे जित्तो सब जनै बोके देखके प्रभुघेन घुमे| 
\v 36 योप्पा नगरमे तबिता, अथबा डोरकास {हरिणी} कहन बारी एक विश्वासी रहए| बो असल काम करनके और दान देनमे लागिरहत् रहए| 
\v 37 बे दिनमे बो बिमारी भै और बिनको मृत्यु हुइगव, और आदमी हदबाएके बोके उपरके तलामे एक कोठामे धरीँ| 
\v 38 लुड्डा योप्पाके नजिक रहे बाहेमारे चेला पत्रुस हुवाँ हए करके सुनके बिनके ठिन दुई आदमीनके अइसे बिन्ती करन पठाइँ, “हमर ठिन जलदी अइओ|” 
\v 39 तव पत्रुस उठके बिनकेसंग गव| हुवाँ पुगके पिछु बे बोके उपरके तलामे लैगए| बिधुवा सब बिनके ढिगै ठणके रोनलागीँ, और डोरकास बिनके संग होत बो बनाए भए कुर्ता और लता देखाइँ| 
\v 40 तव पत्रुस बिनके सबके बाहिर निकरके घुटो टेकके प्रार्थना करीँ, और बो लहास घेन घुमके कहि, “तबिता, उठ!” और बो आँखी उघारी, और पत्रुसके देखके उठके बैठी|
\v 41 बो बाके अपन हातसे पकणके जुरुक्कसे उठाई, और सन्त और बिधुवानके बुलाएके बिनके जीवित प्रस्तुत करीं| 
\v 42 अब जा बात सारा योप्पा भार जाहेर हुइगव, और बहुत प्रभुमे विश्वास करीं|
\v 43 और बो बहुत दिनतक एक सिमोन कहन् बारो चर्मकारसंग योप्पामे बैठो|
\c 10
\p \v 1 कैसरियामे कर्नेलियस नाउँको एक आदमी रहए, जो इटालिया कहन बारो पल्टनको एक कप्तान रहए| 
\v 2 बो ईश्वरभक्त रहए,और बो और बिनको सारा परिवार परमेश्वरको भय मन्तरहए| बो आदमीनके उदारतासाथ दान दैके परमेश्वरसे सबदिन प्रार्थना करत् रहए| 
\v 3 बो दुपाह्रके तीन बजेघेन दर्शनमे स्पष्ट रुपसे परमेश्वरको एक स्वर्गदुत अपने घेन आत अइसो कहत सुनी, “कर्नेलियस!” 
\v 4 झसक्के बो उनके निहारके देखि और कहि, प्रभु कहो|” और बो बासे कहि, “तुमरो प्रार्थना और गरीबके दओ दान सम्झनाके रुपमे परमेश्वरको सामने पुगो हए| 
\v 5 अब आदमीनके योप्पामे पठओ, और पत्रुस कहन बारो सिमोनके बुलओ| 
\v 6 बो चर्मकार सिमोनके ठिन बैठो हए, जौनको घर समुन्द्र किंनरे हए|” 
\v 7 जब बोसे मसकन बारो स्वर्गदुत बिदा भव, तव बो अपन कामैया मैसे दुइ जनैके जौन निरन्तर बिनको सेवा-टहल करन बारो एक भक्त सिपाहीके बुलाई, 
\v 8 और बिनके सब बात बताएके योप्पामे पठाइँ| 
\v 9 कल बे अपन यात्रामे सहेरके नजिक आएपुगत्, दुपहरको बाह्र बजेघेन पत्रुसचाहिँ प्रार्थना करन घरको पणमे चढो| 
\v 10 बो भुखानो, और कुछ खानके मन करी, और खानु तयार करत् बेरा बो ध्यान-मग्न हुइगव| 
\v 11 बो स्वर्ग उघ्रो और हुवाँसे चारै कोनेमे बाँधो तन्ना जैसो पृथ्बीघेन झर्त देखी| 
\v 12 तव बो तन्नामे पृथ्बीके सब किसिमके चारटाँगके जनावर और घिस्रनबारे प्राणी और आकाशके चिरैचुरुंगी रहए| 
\v 13 तव बो एक आवाज सुनी, “ए पत्रुस उठ, और मारके खओ|” 
\v 14 तव पत्रुस कहि, “नाए प्रभु, कहेकी मए कबहुनाए कुछु अपबित्र अथबा अशुद चीज खओ नैयाँ|” 
\v 15 आवाज फिर दुस्रो चोटी सुनी, “परमेश्वर जो शुध्द करीहए बोके तुम अपवित्र काहे मन्त हौ| 
\v 16 तीन चोटीतक अइसो भव, और तुरन्त बो तन्ना स्वर्गघेन लैगओ| 
\v 17 जब पत्रुसको अपनो देखो जा दर्शनको अर्थ क हुइहए करके मनएमन अन्योलमे पणोरहए, बहेबेरा कर्नेनियस पठए आदमी सिमोनको घर ढुणत् फाटक अग्गु ठणे, 
\v 18 और पत्रुस कहन बारो सिमोन हियाँ बैठो हए कि नैयाँ?” करके जोणसे पुछी| 
\v 19 जब पत्रुस दर्शनके बारेमे बिचार करत् रहए तव पवित्र आत्मा बोसे कहि, “देख, तीन आदमी तुमके ढुणरहेहए| 
\v 20 उठ, और तरे जाओ, और नाएहिचकिचाएके बिनके संग जाओ, कहेकी बिनके मए पठओ हौ|” 
\v 21 तव पत्रुस उत्रो, और आदमीनके ठिन जाएके कहि, “देखौ, तुम जौनके ढुणत् हौ बो आदमी महि हौ| तुमके हियाँ आनको करण का हए?” 
\v 22 बे कहिँ, “एक जनै कप्तान कर्नेलियस, जो सोझो और परमेश्वरसे डरानबारो और सारा यहूदी जातिसे सम्मान पाओ एक आदमी हए, तुमके बो घरमे बुलाई हए और तुम बोके सन्देश सुनओ करके एक पवित्र स्वर्गदुतसे बोके आदेश मिलोहए| 
\v 23 तव बो बिनके भितर बोलाएके बिनके सत्कार करी| कल पत्रुस उठके बिनकेसंग गव, और योप्पाके कित्नो भैया बिनके संगमे रहाए| 
\v 24 पर्सओ बे कैसरिया पुगे| अपने कुरमा और घनिष्ट नातेदारनके बुलाएके जम्मा करे कर्नेलियस बिनको डगर देख्त रहए| 
\v 25 जब पत्रुस भितर आओ तव कर्नेलियस बोसे भेट करी और बाके पाउमे दण्डवत करीँ| 
\v 26 तव पत्रुस उनके अइसे कहत उठाई, “उठओ, मए अपनए फिर त आदमी हौ|” 
\v 27 तव बिनके संग बात करत् घर भितर गए, और हुवाँ बहुत आदमी जम्मा भव पाइँ| 
\v 28 तव पत्रुस बिनसे कहि, “और जातिसे संगत करनो अथवा बिनसे भेटघाट करनो एक यहूदीके ताहिँ कितो अचम्मो हए करके बात तुमके पतए हए, ताहु फिर परमेश्वर मोके कोइ आदमीसे अपवित्र अथवा अशुध्द मतमनिए करके देखाई हए| 
\v 29 जहेमारे बोलए खिन्क कोइ आफत्ति नाएजनाएके मए तुमकहाँ आओ| तुम मोके काहे बुलए? अब बता बतओ|” 
\v 30 तव कर्नेलियस कहि, “चार दिनपिछु लगभग: जहे समय घरमे मए तीन बजेको प्रार्थना करत् रहौ, तव चिललो कुर्ता पैधे एक आदमी मेरे सामने ठाणो, 
\v 31 और कहि, 'कर्नेलियस, परमेश्वरके सामने तुम्रो प्रार्थनाको सुनाइ भव हए, और तुम गरीबनके दओ दानको सम्झना भव हए| 
\v 32 जहेमारे योप्पामे आदमीनके पठओ पत्रुस कहन बारो सिमोनके बुलानके पठओ| बो समुन्द्रके किनरेमे चर्मकार सिमोनके घरमे बैठे हए|' 
\v 33 तव मए तुरन्त तुमरे ठिन आदमी पठओ, और तुम कृपापुर्बक आइगए| अब प्रभुसे तुमके आज्ञा पाए सब बात सुन्नके हम सब परमेश्वरके सामने हियाँ उपस्थित हए|”
\v 34 तव पत्रुस मस्कन लागो, “नेहत्व मए देखत् हौ, कि परमेश्वर पक्षपात नाए करत् हए, 
\v 35 पर हरेक जातिमे जो बोसे डारत् हए, और अच्छो काम करत् हए, बो बाके सामने ग्रहणयोग्य होतहए| 
\v 36 परमेश्वर इस्राइलीके पठओ सन्देश, अथबा ख्रीष्टसे प्रचार करो शान्तिको सुसमाचार तुमके पता हए| {बहे सबको प्रभु हए|} 
\v 37 यूहन्नाको करो प्रचारके पिछु, गालीलसे सुरु भव सारा यहुदिया भार प्रचार करो वचन जहे हए, 
\v 38 कि परमेश्वर नासरतको येशू पवित्र आत्मा और शाक्तिसे अभिषेक करी| बो सबके अच्छो करत् और भुतप्रेतसे पिले भयनके अच्छो करत् नेगी, कहेकी परमेश्वर बोके संग रहए| 
\v 39 "और बो यहूदीयनके देशमे और यरुशलेममे करे भए सब बातकी हम साक्षी हए|  बोके बे कट्ठामे टलगएके मारी रहए| "
\v 40 बहेके परमेश्वर तिसरे दिनमे जिन्दा करके उठाई, और बोके प्रकट करी, 
\v 41 सब आदमीनके नाए, पर हमके परमेश्वर साक्षीके रुपमे चुनि और बो मरके जिन्दा हुइके पिछु हम बोके संग खानपिन करे| 
\v 42 बो हमके जनतामे प्रचार करन्, और बो जिन्दा और मरेनको न्यायकर्ता होनके ताहिँ परमेश्वरसे नियुक भव आदमी रहए करके गवाही देनके आज्ञा दै हए| 
\v 43 सबए अगमवक्ता बोकि गवाही दैं हए, कि बोके उपर विश्वास करन् बारे प्रत्येक बोके नाउँसे पाप-क्षमा पाबैगो|” 
\v 44 पत्रुस जा बात बतकातए बतकात वचन सुन्नबारे सबके पवित्र आत्मा आइगव|
\v 45 अन्यजातिनके फिर पवित्र आत्माको वरदान अखनो देखके पत्रुसके संगमे आनबारे यहूदी विश्वासी अचम्मो मानी| 
\v 46 कहेकी अन्य भाषामे मस्कात बे परमेश्वरको प्रशंसा करत् सुनी| तव पत्रुस कहि, 
\v 47 हमए कतापवित्र आत्मा पानके यिनके पानीको बप्तिस्मा होनसे कौन मनाही करपएहए?” 
\v 48 और बे कहिँ बिनके येशू ख्रीष्टके नाउँमे बप्तिस्मा देबाओ करके आज्ञा करी| तव बे पत्रुसके कुछ दिन हियाँ रहो करके बिन्ती करीँ|
\c 11
\p \v 1 यहूदियामे होनबारो प्रेरित और भैया फिर और अन्यजाति फिर परमेश्वरको वचन ग्रहण करी हए करके सुनी| 
\v 2 जब पत्रुस यरुशलेममे आओ, तव खतना करन् बारेनको दल बिनसे अइसो कहत बात बिबाद करन् लागे, 
\v 3 "खतना नाएभए आदमीनके ठिन काहे बिनके संग खानपिन करो? "
\v 4 तव पत्रुस सुरुसे एक एक बात करके बिनके बतान लागो: 
\v 5 "मए योप्पा सहेरमे प्रार्थना करत् रहौ, और ध्यान-मग्न रहौ, तव एक बणो तन्ना जैसो चराओ कोनेमे पकणे तरे झरत् कुछ चीजमए दर्शनमे देखओ, और बो मेरे ठिन आओ| "
\v 6 मए निहारके देखो हुवाँ पृथ्बीके जनावर और जंगली जनावर, घिस्रन बारे जन्तु और आकाशके चिरैचिरगुनी देखो| 
\v 7 मोके अइसो कहन बारो एक आवाज मए सुनो, 'पत्रुस उठ, और मारके खओ|' 
\v 8 "तव मए कहो, 'नाए प्रभु, कोइ अपवित्र अथबा अशुध्द चीज मेरे मुहुमे कबहु नाए डारो हौ|” "
\v 9 "तव बहे आबाज दुस्रो चोटी मोसे कहि, 'जो परमेश्वर शुध्द करी हए बोके तुम अपवित्र मत कहओ|' "
\v 10 तीन चोटी उइसी भव, और बे सब फिर स्वर्गमे चलेगए| 
\v 11 "उतिया बेरा कैसरियासे मेरेकहाँ पठए भए तीन आदमी हम बैठे घरमे आएपुगे| "
\v 12 नाएहिचकिचएके बिनके संग जान मोके पवित्र आत्मा कही| 
\v 13 बे मोके बताई, कि एक स्वर्गदुरत उनके घरमे ठणके अइसो कहत बे देखि, 'योप्पामे आदमीनके पठओ पत्रुस कहन बारो सिमोनके बुलओ| 
\v 14 बो तुमके वचन सुनाएहए, जौनसे तुम उध्दार पाबैगे-तुम और तुमरो सारा परिवार|' 
\v 15 "जब मए मस्कान लागो, तव सुरुमे हमर उपर आओ जैसो पवित्र आत्मा यिनके उपर फिर आओ| "
\v 16 तव प्रभु कहि बो वचन मोके याद भव, 'यूहन्ना त पानीको बप्तिस्मा दै, पर पवित्र आत्मामे तुमरो बप्तिस्मा हुइहए|' 
\v 17 प्रभु येशू ख्रीष्ट उपर विश्वास करत् परमेश्वर हमके जौन बरदान दै हए, बिनके फिर बहे बरदान दै हए परमेश्वरके रोक्न बारो मए कौन हौ र?” 
\v 18 जा बात सुनके पिछु बे चुप हुइगए, और अइसो कहत बे परमेश्वरको महिमा करीँ, “अब त परमेश्वर अन्यजातिनके फिर जीवनके तहीँ पश्चात्ताप दै हए|”
\v 19 स्तिफनसको सम्बन्धमे सुरु भव सतावटके करण जितए तितए छिदिर विदर भए बारेनके नैयाँ, पर यहूदीनके इकल्लो वचन प्रचार करत्, फोनिके, साइप्रस और अन्टिओखियातक यात्रा करीँ| 
\v 20 तव बे मैसे कोइ-कोइ साइप्रस और कुरेनीके आदमी रहए| बे एन्टिओखियामे आएके ग्रीकनके फिर प्रभु येशू प्रचार करीँ| 
\v 21 प्रभुको बाहुली बिनके संग रहए बहेमारे विश्वास करन् बारेनको बहुत संख्यामे प्रभुघेन घुमिगए| 
\v 22 जा सुसमाचार यरुशलेममे भए मण्डलीके सुनी, और बे बारनाबासके एन्टिओखियामे पठाइँ| 
\v 23 बे हुवाँ आएके परमेश्वरको अनुग्रह देखके खुशी भए, और बे सबके पुरा ह्रदयसे प्रभुमे विश्वास करनके उत्साह दैं| 
\v 24 कहेकी बे असल, पवित्र आत्मा और विश्वाससे भरिपूर्ण भए आदमी रहए| आदमीनको बहुत भारि भीड समुहमे थापिगै| 
\v 25 तव शाऊलके ढुणन बारनाबास टार्ससमे गव| 
\v 26 जब बोके भेटि तव बोके एन्टिओखियामे ल्याइँ| 
\v 27 तव बोबेरा अगमवक्ता यरुशलेमसे एन्टिओखियामे आए| 
\v 28 बिन मैसे अगाबस नाउँ भव एक जनै ठणके सारा संसारमे बहुत भारी अनिकाल पणन बारो हए करके पवित्र आत्मासे अगमवाणी बोली| बो अनिकाल क्लौडियसको शसानकालमे पणो|
\v 29 तव चेला हरेक अपनो-अपनो औकतअनुसार यहूदियामे बैठन बारे भैयनके सहेताके तहीँ भेटी पठानके सल्लाह करीं| 
\v 30 बे अइसी करीँ, और बारनाबास और शाऊलके हातसे बिनको भेटी एल्डरके ठिन पठाए दैं| 
\c 12
\p \v 1 बे दिनमे हेरोद राजा मण्डलीके कितो जनै उपर बहुत करो अत्यचार करन् लागो रहए|
\v 2 बो यूहन्नाको ददा याकूबके तरवारसे मारी| 
\v 3 जा कामसे यहूदी खुशी भए देखके पत्रुसके फिर पकणनके तरखरमे रहए| जा घटना अखमिरी रोटीको तेवहरके समयमे भाओ रहए| 
\v 4 हेरोद पत्रुसके गिरप्तार करके जेलमे डारदै, और निस्तार तेवहरके पिछु बिनके जनतनके सामने ल्यानके बिचार करके बिनके रेखदेख करन् के ताहिँ सिपाहीके चारौ टोलीके जिम्मा दैं| 
\v 5 अइसे करके पत्रुस जेलखानामे रहो, पर बिनके तहीँ मण्डली परमेश्वरसे बडो जोडसे प्रार्थना करत् रहए| 
\v 6 हेरोद बिनके बाहिर निकरनके खोजि बहे रात, पत्रुस दुई साकरसे बाँधके दुई सिपाहीनके बीचमे सोत रहए| सिपाही फिर फाटक के अग्गु ठणके जेलको पहरा देत रहए| 
\v 7 "अचानक प्रभुको एक स्वर्गदुत दिखानो, औए कोठरीमे ज्योति चम्को| स्वर्गदुत पत्रुसके कोखमे मारी और ""हल्दी उठ"" करके बोके जगाई| तव साकर बोके हातसे खुलके गिरिगओ| "
\v 8 स्वर्गदुत बोसे कहि, “कुर्ता लगाओ, और जुत्ता लगाओ|” तव बो उइसी करीं| बो बासे कहि, “कम्मर ओढके मिर पिछु लाग|” 
\v 9 और बो निकरके उनके पिछु लागो| स्वर्गदुतसे करो बात नेहत्व हए करके बोके पता नाए रहए| पर दर्शन देखत् हौ करके बो बताइ| 
\v 10 जब पहिलो और दुस्रो पहरा-टोली नाघके सहेरमे हुस्नके लोहक्के फाटकमे पुगे, तओ बो फाटक अपनाए बिनके ताहिँ खुलिगव, और बे बाहिर निकरके एक गल्लीक डगर हुइके गए, और तुरन्त स्वर्गदूत बोके छोड्के गओ| 
\v 11 जब पत्रुसको होश खुली तव बो कहि, “अब मोके नेहत्व पता भव, कि प्रभु अपन दूत पठाएके हेरोद राजाके हातसे, और यहूदी जो करन् चाहत रहए बे सबसे मोके छुटकारा दैं| 
\v 12 जा बात बिनके पता हुइके पिछु, बो मर्कूस कहन बारो यूहन्नाकी अइया मरियमके  घरमे गओ| हुवाँ बहुत जनै जम्मा हुइके प्रार्थना करत् रहए| 
\v 13 बो फाटक ढकढाकई रोदा नाउँकी नोकर्नी फाटक खोल्न आई| 
\v 14 "पत्रुसको सोर चिनके पिछु बो खुशी हुइके फाटक नाए खोलि भितर दौरत् आई ""पत्रुस फाटकमे ठणो रहए"" करके खबर दै| "
\v 15 तओ बे बोसे कहिँ, “जा बौलाए गई हए|” तओ बो कहि नेहत्व हए करके बो जिद्दी करी| त्ओ बे कहिँ, “बो उनको स्वर्गदूत हुइहए|” 
\v 16 पर पत्रुस चाहिँ ढकढाकत् रहो| फाटक खोलके बोके देखके बे अचम्मो मानी| 
\v 17 "बो ""चुप लाग"" करके हातसे इशरा करी, और प्रभु बोके कैसे जेलसे बाहिर निकारी सो बिनके बताई| जा बातको समाचार याकूब और भैयानके देबओ करके बिनसे बिदा हुइके दुस्रो ठाउँमे गै भव | "
\v 18 उजियारो हुइके पिछु पत्रुसके का भव करके सिपाहीनके बीचमे बहुत भारी हलचल भव| 
\v 19 हेरोद बाको खोजी करके फिर नाए पाएके सिपाहीनको जाँच करके बिनके ज्यानसजायको हुकुम करी| हेरोद चाहिँ यहूदियासे कैसरिया जाएके हुवाँए बैठो| 
\v 20 हेरोद दुरोस और सीदोनके आदमीनसे बहुत दिकाए गव रहए| बे एक दल हुइके बिनके ठिन आए, और राजाको भितरको कर्मचारी बलस्तससे हातपाओ जोणके  मिलापके ताहिँ बिन्ती करीं| कहेकी बिनको देश अन्नके ताहिँ राजाके देशमे निर्भर रहए| 
\v 21 तोको भाव दिनमे राजकीय कुर्ता पैधके हेरोद अपनो सिंहासनमे बैठो, और बिनके भाषण दै| 
\v 22 "आदमी कहन लागे ""जा त ईश्वरको बोली हए, आदमीको नैयाँ!” करके चिल्लन लागे| "
\v 23 तव परमेश्वरके महिमा नाए दैके बहेमारे उतिया खिँन प्रभुको एक स्वर्गदूत मारी, और बजर बजर कीरा पणके मरीगओ| 
\v 24 पर प्रभुको वचन बाढत् और फैलात् गओ| 
\v 25 बारनाबास और शाऊल अपन मिशन पुरा करके यरुशलेममे घुमे बिनके संग मर्कूस कहन बारो यूहन्ना फिर रहए| 
\c 13
\p \v 1 एन्टिओखियाको मण्डलीमे अगमवक्ता और शिक्षक, अथबा बारनाबास, काला कहन बारो शिमियोन, कुरेनीक लुकियस, प्रान्तीय शासक हेरोदसंग हुर्को मनेन और शाऊल रहए|
\v 2 बे प्रभुको आराधना करत् और उपवास बैठो बेरा पवित्र आत्मासे भरिगए, “मेरे कामके ताहिँ बारनाबास और शाऊलके बो कमके ताहिँ अलग करओ, जौन कामके ताहिँ मए बिनके बुलाओ हौ|” 
\v 3 तओ उपबास और प्रार्थना करके बे बिनके उपर हात धरके बिनके बिदा करीं| 
\v 4 तओ पवित्र आत्मासे पठए भएके करण बे सिलुकियामे गए और हुवाँ से जहाजमे चढके साइप्रस घेन गए| 
\v 5 सलामिसमे आए पुगके पिछु बे यहूदीनको सभाघरमे परमेश्वरको सुसमाचार प्रचार करीं| बिनके सहायत करन् यूहन्ना बिनके संग रहए| 
\v 6 तव बे समस्त  टापूको यात्रा करत पासोसतक आएपुगे, तव हियाँ बे एक जनै यहूदी झुठो अगमवक्ता बार-येशू कहन बारो एक जनै जादुगरके पाइँ| 
\v 7 बो जादुगर एक प्रान्तको शासक सर्गीयस पौलससंग बैठत रहए| सर्गीयस पौलस बुध्दिमान आदमी रहए| बो शाऊल और बारनाबासके बुलाएके परमेश्वरको वचन सुनन् इच्छा करी| 
\v 8 तव एलुमास जादुगर{कहेकी ग्रीक भाषामे बाको नाउँको अर्थ जहे हए}सर्गीयस पौलसके विश्वाससे घुमानके बिनको सामना करीं| 
\v 9 तव शाऊल जौनसे पावल* फिर कहत हैं, पवित्र आत्मासे भरके बोके उपर एक टक नजर लगएके देखि, 
\v 10 "तव दियाबलसको लौणा, सारा धार्मिकताको शत्रु, सम्पूर्ण छल और दुष्टतासे भरो! का तए प्रभुको सुध डगरके टेँढो करन् नाए छोड़ैगो? "
\v 11 अब देख प्रभुको हात तिर उपर पणो हए, और तए कुछ देरतक घामुको प्रकाश नाए देखपएके अन्धा हुइजए हए|” और उतनी बेरा कुहिरा और अध्यारो बोके छोपलै, और कोइ बाको हात पकणके कोइ डुरियादेबए करके इतए उतए जान लागो|
\v 12 तव प्रान्तको बो शासक जा भव देखके विश्वास करी, कहेकी प्रभुको शिक्षामे बे अचम्मो मानि रहए|
\v 13 पावल और बिनके संगी पाफोससे जहाज चढके पामफिलियाको पर्गामा पुगे, और युहन्नाचाहिँ बिनसे छुटके यरुशलेम घुमिगओ| 
\v 14 तव बे पर्गासे निकरके पिसिदियाको एन्टिओखियामे आए, और शबाथमे* सभाघरमे जाएके बैठे| 
\v 15 अब व्यवस्था और अगमवक्ताक किताबको पाठ पढके पिछु सभाघरके शासक बिनके ठिन अइसे करके पठाइँ, “ए भैयओ,  तुमरे संग आदमीनके अर्तीको वचन कुछ हए करके कहओ|” 
\v 16 तव ठणके पावल हातसे इशारा करके कहि, “हे इस्राएलके आदमी और परमेश्वरको डर मनन बारे, सुनाओ, 
\v 17 इस्राएल जातिको परमेश्वर हमर पिता-पुर्खानसे चुनके मिश्रदेशमे रहत बिनके महान बनाई, और बाको शाक्तिशाली बाहुलीसे बिनके बो देशसे निकरके ल्याई| 
\v 18 उजाड-स्थानमे लगभग: चालिस वर्षतक बो बिनके रेखदेख करी| 
\v 19 तव बो कनान देशमे सात जातिनके नाश करके बिनको देशको अधिकार कर्त लगभग: चार सय पचास वर्षतक बिनके दैं| 
\v 20 "जा बातपिछु शमूएल अगमवक्ताको पालितक बो न्यायकर्ता दैं| "
\v 21 तवपिछु बे राजा मागीँ, और परमेश्वर बेन्यामीन कुलको कीशको लौणा शाऊलके चालिस वर्षतक बिनके उपर राज्य करन दैं| 
\v 22 बो बिनके हटाएके पिछु दाऊद बिनको राजा होनके खडा करी| उनके बारेमे  परमेश्वर गवाही दैकेकहि, 'मए यिसैको लौणाके दाऊदके मेरो ह्रदय अनुसारको आदमी पाओ, जौन मिर सब इच्छा पुरी करेहए|” 
\v 23 जहे आदमीको भावी सन्तानसे बाको प्रतिज्ञाबमोजिम, परमेश्वर एस्राएलके ताहिँ एक मुक्तिदाता, येशूके ल्याइँ| 
\v 24 बो आनसे अग्गु यूहन्नाके इस्राएलके सब आदमीनके पश्चातापको बप्तिस्माको प्रचार करी रहए| 
\v 25 यूहन्ना अपन कार्य समाप्त कर्त पेति कहि, ”तुम का कहत हौँ, मए कौन हौँ? मए बो नैयाँ| पर मोए पिछु एक जनै आतहए, जौनको टाँगको जुत्तातक खोलन लायकको मए नैयाँ|' 
\v 26 "ए अब्राहामके वंशके सन्तान, और तुमए मैसे परमेश्वरको डर मान्न बारे ए भैया तुम, हमर ठिन जा मुक्तिको सन्देश पठाए हौँ| "
\v 27 कहेकी यरुशलेमके बासिन्दा और बिनको शासक बोके नाएचिनके और हरेक शबाथमे पढे अगमवक्ताक वचन नाए बुझके बोके दण्डको आज्ञा दै बे वचन पुरा करीं| 
\v 28 ज्यानसजायको कोइ कारण नाए रहए ताहु फिर बे बोके मारन पणैगो करके पिलातससे बिन्ती करीँ| 
\v 29 और बाके वारेमे लिखो भव सब बात बे पुरा करके पिछु बे बोके कट्ठासे उतारके चौराहे मे धरीं| 
\v 30 पर परमेश्वर बोके मरो के जिन्दा करीं| 
\v 31 अपनेसंग गालीलसे यरुशलेममे आनबारे ठिन बो बहुत दिनतक दिखानो, और बे हबाए जनतामे बाको साक्षी हैय हए| 
\v 32 "परमेश्वर पिता-पुर्खासे करो भव प्रतिज्ञाको सुसमाचार हम तुमर ठिन ल्याए हए| "
\v 33 बिनके अथबा कैसे परमेश्वर येशूके जिन्दा करके उठाई बो बात  बिनके सन्तानके ताहिँ पुरा कर दै, जैसी दुस्रो भजनमे लिखो हए, 'तुम मेरे पुत्र हौँ, आजको दिन मए तुमके जन्मओ हौँ|' 
\v 34 बो ख्रीष्टके कबहू नाए सणन करके मरके जिन्दा करके बरेमे अइसे कहि रहए, 'मए तुमके दाऊदको दओ भव पवित्र और अटल आशिर्बाद दहौँ|' 
\v 35 कहेकी औरो ठाउँमे अइसो कहि हए, 'तुम अपन पवित्र जानको शरीर सणन नाए देहौँ|' 
\v 36 कहेकी उनको अपनो पुस्तामे परमेश्वरको उदेश्य अनुसार सेवा करके मरके पिछु उनको पिता-पुर्खाके संग दाऊद गणो, और उनको शरीर सणके गओ| 
\v 37 परमेश्वर जौनके मरके जिन्दा करी बोकि शरीरचाहिँ सणीनाए| 
\v 38 "जहेमारे भैयओ, तुमके पता होबए, कि जहे आदमीसे पाप-क्षमा होबए करके तुमरे ताहिँ घोषणा करो गओ हए| "
\v 39 तुम विश्वास करन बारे हरेकके बो सब बातसे छुटकारा  पए हौँ, जौन छुटकारा मोशाको व्यवस्थासे तुमरे ताहिँ सम्भव नैयाँ| 
\v 40 जहेमारे होशियार होबओ, नत अगमवक्ताक किताबमे कही जा बात तुमरे उपर आए पाणंगी: 
\v 41 'हे निन्दा करन बारे तुम, देखओ और अचम्मो मनओ, और नष्ट हुजाएहौँ, कहेकी तुमरे समयमे मए एक काम करंगो, अइसो काम जौनके बारेमे कोइ बयान करदेहए फिर तुम कबहू विश्वास नाए करेहौ|” 
\v 42 पावल और बारनाबास सभाघरसे निकरके जान लागो तव आनबारो शबाथमे फिर जा बात सुनाए देओ करके आदमीनसे बे बिन्ती करीँ| 
\v 43 सभा बिसर्जन हुइके पिछु बहुत यहू दी और यहूदी मत मनन बारे भक्ता पावल और बारनाबासके पिछु लागे, और बे बिनके संग बोलत बिनके परमेश्वरको अनुग्रहमे रहनके कहिँ| 
\v 44 दुस्रो शबाथमे झनए पुरो सहेर परमेश्वरको वचन सुन्नके उल्टके आइगव| 
\v 45 भीडनके देखके यहूदी दीकसे भरी गए और पावल कहि बात काटिँ और बोके निन्दा करीं| 
\v 46 तव पावल और बारनाबासको साहस करके कहिँ, “परमेश्वरको वचन सबसे पहिले तुमके सुन्न आवश्यक रहए| तुम जाके इन्कार करे अपनएके अनन्त जीवनको अयोग्य ठाहिरेहौ बहेमारे हम अब अन्यजातिनके ठिन जाए रहेहए| 
\v 47 कहेकी प्रभु हमके अइसो आज्ञा दै हए, पृथ्बीक छोरतक मुक्ति पुगान मए तुमके अन्यजातिनके ताहिँ ज्योति होनके नियुक्त करो हौँ|” 
\v 48 जब अन्यजाति जा बात सुनी, बे खुशी भए, और परमेश्वरको वचनको प्रशंसा करीं, और अनन्त जीवनके ताहिँ नियुक्त भए जितो विश्वास करी| 
\v 49 प्रभुको वचन सब इलाका भर फैलगओ| 
\v 50 तव पावल और बारनाबासके बिरुध्दमे यहूदी भक्ता और जानन बुझ्न बारी बैयर और सहेरके मुखे-मुखे आदमीनके उक्साइँ, और बे अपन साँधा सिमाना बाहिर कटए दैं| 
\v 51 तव बे चाहिँ अपन टाँगको भुवा बिनके बिरुध्दमे टकटकाएके, आइकोनियनमे आए| 
\v 52 चेला आनन्दसे और पवित्र आत्मासे भरिपूर्ण भए|
\c 14
\p \v 1 अब आइकोनियनमे बे एकए संग यहूदीनको सभाघरमे घुसके अइसे बोलि, कि यहूदी और ग्रीकके बहुत भारी दल विश्वास करी|                                                                         
\v 2 तव विश्वास नाए करन बारे यहूदी चाहिँ अन्यजातिनके भणकएके भैयनके बिरुध्दमे बिनको मनके तितो करदैं| 
\v 3 प्रभुको भरोसामे साहस संग बोलके बहुत समयतक पावल और बारनाबास हुवाँ रहे| प्रभु बिनके हातसे चिन्ह और अचम्मोके काम करके अपन अनुग्रहको वचनको गवाही दैं| 
\v 4 तव सहेरके आदमीमे फुट हुइगओ, और कोइ यहूदी घेन और कोइ प्रेरित घेन लागे| 
\v 5 अन्यजाति और यहूदी दोनए उनको शासक के संग मिलके बिनके सतान और पत्थरसे मरन योजना करीं| 
\v 6 बे जा बात कि चाल पाइ गए, और लुकोनियाक सहेर लुस्त्रा, डर्बी और छेउ छाओके जिल्ला होत भाजके गए, 
\v 7 और हुवाँ बे सुसमाचार प्रचार करतए रहे|
\v 8 अब लुस्त्रा सहेरमे टाँग नाए चलन बारो एक आदमी बैठो रहए| बो जन्माएको लगंडा रहए, और कबहू नेगत नाए रहए| 
\v 9 पावलके मस्कत बो सुनी रहए| पावल बोके एक टकलगएके देखी, और अच्छो होनबारो बाको विश्वास हए करके देखि|
\v 10 बणो जोडसे चिल्लएके कहि, 'तेरो टाँगके भरमे सिधा ठण|” और बो तुरन्त उठी गओ और नेगन लागो| 
\v 11 जब पावल करी जा काम भीड देखी, तव बे लुकोनियाके भाषामे चिल्लाएके अइसे कहिँ, “देवता आदमीके रुपमे हमर ठिन उतरके आए हए|” 
\v 12 बे बारनाबासके जिउस देवता और पावलके हर्मेस देवता कहन लागे, कहेकी जे चाहिँ मुख्य वक्ता रहए| 
\v 13 सहेर अग्गु भव जिउसको मन्दिरको पुजाहारी मूल फाटकमे बार्धा और फुलको माला लैके हुवाँ आदनीनसे मिलके बलि-पुजा करन इच्छा करी| 
\v 14 तव जब प्रेरित, बारनाबास और पावल जा बात सुनी तव बे अपनो कुर्ता फारी और अइसे कहत आदमीनके बीचमे दौणके गए और कहिँ, 
\v 15 आदमी, तुम कहे अइसो काम करत हौँ? हम फिर त तुमरी जैसे दु:ख-सुख भोग्न बारे आदमी हए, और तुमके जा व्यर्थक बातसे जीवित परमेश्वर घेनसे घुमन बारो सुसमाचार, सुनत् हौँ, जौन परमेश्वर स्वर्ग पृथ्बी समुन्द्र और बिनमे भए सब चीज बनाइँ हए| 
\v 16 बो अग्गु बितके गओ पुस्तामे सब जातिनके अ-अपन रीतिअनुसार चलन दै हए| 
\v 17 ताहु फिर बो अपनएके गवाही बिना छोडीनाए, कहेकी बो भलो करके तुमके स्वर्गसे पानीको वर्खा और फलवन्त ॠतु दै हए और तुमरो ह्रदयको भोजन और आनन्दसे सन्तुस्टी करी हए|” 
\v 18 जा बात कहेके बिनके मुस्किलसे बिनके बलि-पुजा चढनसे बे रोकीँ| 
\v 19 तव कोइ-कोइ यहूदी एन्टिओखिया और आइकोनियनसे हुवाँ आए पुगे, और भीडके मनाएके पावलके  पत्थर बर्सइँ, और बे मरे हुइहए करके सहेरसे बाहिर घिसियएके लै गए|
\v 20 तव जब चेला बिनके आसपिस ठणके बिनके उठाइँ, और सहेर भितर घुसे, और कल बारनाबास संग निकरके डर्बीमे गए|
\v 21 बे बो सहेरमे सुसमाचार प्रचार करके बहुत चेला बनाइँ, और बे लुस्त्रा, आओकोनियन और एन्टिओखियामे घुमे, 
\v 22 चेलनको आत्माके बलिओ कर्त विश्वासमे रहिरहन अर्ती दैं, और बहुत कष्ट सहेके हम परमेश्वरको राज्यमे प्रबेश करन पणत हए करके बिनसे कहिँ| 
\v 23 जब बे उनको हरेक मण्डलीमे एल्डर नियुक्त करी, तव प्रार्थना और उपवास सहित बे अपनए विश्वास करके प्रभुको जिम्मामे उनके सौप दैँ| 
\v 24 तव पिछु बे पिसिदियासे हुइके पामफिलियामे आए| 
\v 25 पर्गामे वचन प्रचार करके बिनसे अटालियामे उतरे| 
\v 26 और हुवाँ से बे समुन्द्रयात्रा करके एन्टिओखियामे बिनके अर्पण करी रहए| 
\v 27 जब बे एन्टिओखिया आएपुगे, तव मण्डलीनको इकठ्ठा करी, और परमेश्वर बिनके संगमे करो सब कामको बयान करीं, और कैसे बो अन्यजातिके ताहिँ विश्वासको फाटक खोलदै हए सो सुनाइँ| 
\v 28 बे हुवाँ चेलनसंग बहुत दिनतक बैठे|
\c 15
\p
\v 1 "अब कोइ आदमी यहूदीसे अन्टिओखीयामे आएके भैयाके अएसो शिक्षा देन लागे, ""तुम मोसाके रिति अनुसार खतना नाए होबैगे तव तुमर उद्धार नाए हुइ पए हए|"" "
\v 2 तव पावल और बरनाबासको बिनके संग बहुत मतभेद और वाद-विवाद हुइके पिछु, हुवाँ के भैयनके पावल और बारनाबास और कित्तो आदमिनके जा प्रश्नाको फैसलाके ताहिँ प्रेरित और एल्डर ठिंन यरुशलेम जान ताहिँ नियुक्त करीं|
\v 3 मण्डलीक सदस्य उनके हुवाँ से बिदा दैँ| बे फोनिके और सामरिया घेनसे जातपेती अन्यजातिनके आदमी प्रभुके ग्रहण करो भव बात उनके अच्छेसे सुनाइ| जा खबर से हुँवाके ददाभैया गजब आनन्दित भए|
\v 4 जब वे यरुशलेम अए पुगे, तव बे मण्डली, प्रेरित और एल्डर उनके स्वागत करीँ| परमेश्वर बिनके सँग करी सब बातको प्रतिवेदन वे हुँवा दै|
\v 5 "तव फरिसी दलके कित्तो विश्वास करन बारे ठाणके कहिँ, "" अन्याजतिनके खतना होन और उनके मोशाको व्यवस्था पालन करन आज्ञा देन आवश्यक हए| "
\v 6 जा बारेमे सोच-विचार करन ताहिँ प्रेरित और एल्डर भेला भए|
\v 7 "गजब बहास चल्के पिच्छु पत्रुस ठाडके उनसे कहि "" भइया हो, तुम के पता हए, शुरुके दिनमे कैसे परमेश्वर मिर मुहसे अन्यजातीनके सुसमाचार को वचन सुनए और विश्वास करए करके तुमर बिच मैसे मोके चुनि हए|"
\v 8 हृदयकी बात जाननबारो परमेश्वरसे बिनके फिर हमर हानी पवित्र आत्मा दैके उनके ग्रहण करी बात दिखाई|
\v 9 बो बिनके और हमर विचमे कोइ भेदभाव नाए रखाइ पर बिनको हृदय विश्वास से शुद्द बनाइ|
\v 10 जहेमारे चेलाको कँधामे जा जुवा धरके काहे परमेश्वरको परिक्षा लेत हए? जा जुवा नाए ता हमर पुर्खा बोकी और नाए हम बोक पए हए|
\v 11 पर हम विश्वास करत हए की प्रभु येशूको को अनुग्रहसे हम उध्दार पाए हए जैसी बे फिर पाइँ हए|”
\v 12 बैठकमे सब चुप बैठे, और अन्यजातिनके बिचमे परमेश्वर बिनके विच चिन्ह और अच्मेको काम करी रहए बक बयान बरनाबास और पावल करीँ| बे जा बयाना सुनी|
\v 13 "बे मसक के पिछु याकूब अइसो कहि,"" भैया हो, मिर बात सुनौ, "
\v 14 परमेश्वर अपने नाउँके ताहिँ अन्यजातिनसे एक जाति छाँटन कृपा करी बात सिमोन बताई रहए|
\v 15 जहे बातसे अगमवक्ताक् वचन फिर मिलत हँए, जैसो लिखो हए,
\v 16 जा बात पिच्छु मै फिर अमंगो, और दाउदको उजणो घर मै फिर बनामंगो, बाको भग्नावशेष मै फिर बनए हौँ, और बोके फिर ठणबामंगो,
\v 17 और बचे आदमी प्रभुके ढुँण ले मए, और सबै अन्याजतिक आदमी फिर, जौन मिर नाउँ से बुलाए भए हँए,
\v 18 जा बात परमप्रभु कहत हए, जौन प्राचिन कालसे जा बात जनत हए, बो सृष्टिको सुरुवातसे पता रहए|'
\v 19 "जहेमारे मिर फैसला जा हए, की परमेश्वर के घेन जानबारे अन्याजातिनके हाम दु:ख नाए देमए,"
\v 20 तव उनके जा बात लिख दओ, की बे मुर्तिपुजाके अशुध्द्तासे अलग रहए, व्यविचारसे अमेठ के मारो भव पशुको बुट्टी और रगतसे दुर अलग रहए|
\v 21 काहेकि पुस्तौसे सहरै पिच्छु मोशाको व्यवस्थाके प्रचार होत आओ हए, काहेकि जा सब सभाघरमे और सबए शबाथमे पढत हए|'
\v 22 तव प्रेरित, एल्डर और सबए मण्डलीसे मिलके अपन बीचसे तमान आदमिनके, चुनके पावल और बारनाबास सँग एन्टिओखियामे पठन अच्छो मानि, और भैयानसे मूल आदमिनके यहूदा कहन बारो बारसाबास और सिलासके चुनी
\v 23 "और उनके संगमे बे जा पत्र पठाई: ""एन्टिओखिया, सिरिया और किलिकियामे रहन बाले अन्यजाति विश्वासी भैयानके प्रेरित और एल्डर को अभिवादन| "
\v 24 हम सुने हैँ, की हमर विचके कोइ-कोइ हमर आदेश बिना तुमर मन अस्थिर बनएके तुमके तमान बातमे दु;ख दैं हँए|
\v 25 जहेमारे हम सबको सर्व सहमति से करो निर्णय अनुसार कित्नो आदमीनके हमर प्रिय बारनाबास और पावलके संगमे तुमरे ठिन पठान ठिक लागो|
\v 26 जे आदमी अइसे हए, जो हमर प्रभु येशू ख्रीष्टके ताहि अपन ज्यान अफत मे डारी|
\v 27 जहेमारे हम यहूदा और सिलासके पठए हए| बे फिर बहे बात मुहसे बतए हँए|
\v 28 काहेकि पवित्र आत्मा और हमके जा ठीक लागो, की जे आवश्यक बातसे अलावा और जद्धी बोझ तुमके नाए बोकए हए|
\v 29 "तुम मुर्तिको बलि चढओ भव चिझ, रगत, गला अमेठके मारो भव पशुको बुट्टी और व्याविचार से अलग रहिओ| जे बातसे अलग रहाईगे तव असल होबैगो| बिदा|"" "
\v 30 बिदाबारी भव तव बे एन्टिओखियामे आए, और समाजके एक साथ जमा करके बो पत्र दै रहए|
\v 31 पत्रमे लिखो भव अर्ती की बात पढ़के बे खुशी भए|
\v 32 यहूदा और सिलास अपनए फिर अगमवक्ता रहए बहेमारे भैयानके और जद्धा वचन से अर्ती दैके बे बलिया करीँ|
\v 33 बे थोरी दिन हुवाँ बिताई और, हुवाँके भैया उनके पठन बारेनके शुभेच्छा सहित बिदा करके पठाई|
\v 34 पर सिलास के हुवाँ रहन ठीक लागो|
\v 35 पावल और बारनाबास चाहिँ शिक्षा और प्रभुको वचन प्रचार करत और बहुत आदमीके सँग एन्टिओखियामे रहैँ|
\v 36 "कुछ दिन पिच्छु पावल बारनाबास से कहि ,"" आबौ जौन जौन सहरमे प्रभुको वचन हम प्रचार करे रहए बे सहेरमे घुमके जाइके भैयानके भेट करए और बे कैसे हए देखए|"" "
\v 37 बारनाबास मर्कुस काहन बारे यहुन्नाके उनके संगमे लैजान ईच्छा करी |
\v 38 पर पावल मर्कुसके सँगमे लैजान ठीक नाए मानी, काहिकी बो पामफिलियासे उनके सँग छुटके गओ रहए, और बिनके संगमे काम नाए गव रहए|
\v 39 उनके बिचमे इतनो बणो मतभेद भव, कि बे एक दुसरेसे छुटिगए, और बारनाबास मर्कुसके संगमे लैके सइप्रस घेन गओ|
\v 40 पर पावल सिलासके चुनी, और भैयासे परमेश्वरको अनुग्रहमे अर्पण हुइके बिदा भए |
\v 41 मण्डलीके पक्को बनातए बो सरिया और किलिकिया भ्रमण करी|
\c 16
\p \v 1 पावल डर्बी और लुस्त्रामे फिर गओ| बो हुवाँ तिमोथी नाउँ भव एक जनै चेला रहए| वो एक विश्वासी यहूदी बैयरको लौणा रहए, पर बाको दौवा ग्रीक रहए| 
\v 2 लुस्त्रा और आइकोनियनके भैयामे बोको नाउँ चलो रहए|  
\v 3 बोके पावलसँगै लैजान इच्छा करी| बे ठाउँमे रहनबारे यहूदीयानके कारणसे पावल बिनके लैजाएके खतना करी| काहेकि बको दौवा ग्रीक हए काहेके बिनके सब पता रहए| 
\v 4 अब बिनके सहेरके डगर हुइके जात बिनके यरुशलेमके प्रेरित और एल्डर करो निर्णय बिनके पालन करन करके सुनाए दै| 
\v 5 अइसी मण्डली विश्वसीमे बलियो होत और संख्यामे दिनहुँ बढ्तैगए| 
\v 6 पवित्र आत्मासे एशियामे वचन प्रचार करन मनाही भव बे फ्रिगीया और गलातियाके  इलाका हुइके गए| 
\v 7 मइसियाको सिमानामे आएके पिच्छु बे बिथिनियाघेन जान विचार करी| पर येशूक आत्मा बिनके जान नाए दैँ| 
\v 8 तव माइसिया हुइके बे त्रोआसमे गए|
\v 9 "रातके पावल एक दर्शन पाई- माकेडोनिया एक जनै ठणके बोके बिन्ति करत रहए, ""माकेडोनिया अबौँ, और हमके सहेता करौँ|"" "
\v 10 जब बो जा दर्शन पाई, तुरन्तै हम माकेडोनिया जान तयार भए| हम जा निश्य करे कि बिनके सुसमाचार प्रचार करन परमेश्वर हमके बुलाई रहए| 
\v 11 तव हम त्रोआससे जहाजमे चणके सामोथ्राघेन गए, और कल नियापोलिसमे आएपुगे, 
\v 12 और बो हुवाँ से फिलिप्पीमे आएपुगे, जो माकेडोनियाके प्रमुख सहेर और रोमी उपनिवेश फिर हए| हम बो सहेरमे कुछ दिन बैठे| 
\v 13 अब शबाथमे सहेरके फट्कसे बाहिर नदीयक किनारेमे गए, काहेकी बो हुवाँ प्रार्थना करन ठाउँ हए काहिके हम अनुमान लगए रहए, और बो हुवाँ हम बैठे और जम्मा भई बैयरसँग बातचीत करन लगे| 
\v 14 तव थिआटीरा सहेरकी बैठनबारी, बैजनी लत्ताकी व्यापार करन लिडिया नाउँकी एक ईश्वरभक्ता बैयर हमर वचन सुनी| पावल बोली बात ध्यानसे सुन्न प्रभु बोकी हृदय खोलदै|
\v 15 "जब बक और बक घरकेनके सबके बप्तिस्मा भव, तव बो हमके बिन्ती करी, "" अगर तुम मोके प्रभुकी विश्वासीनी मन्त हौ कहेसे मिर घरमे आएके बैठौँ|""  और बो हमके कर लगाई| "
\v 16 जब हम प्रार्थना करन ठाउँमे जात रहए, दुइता देखनबारी आत्मा भै एक कमैया लौणियासे हमरो भेट भव, बो दुइता देखके बक मालिकके ताहिँ बहुत कमाई करत रहए| 
\v 17 "बो पावल और हमर पिच्छु-पिच्छु लागी, और अइसो कहत चिल्लाई, ""जे आदमी सर्वोच्च परमेश्वरके सेवाक हए| जे तुमर ताहिँ मुक्तिको डगरको घोषणा करत हए|"" "
\v 18 "बो बहुत दिनतक अइसी करतरही| तव पावल खारैनो मनके फनक्क घुमो बो दुष्टसे कही, ""येशू ख्रीष्टके नाउँमे मए तोके बोसे निकरन आज्ञा करत हौ|"" तव बो दुष्टत्मा बहे घणी निकरके गओ| "
\v 19 तव बक मालिक बिनकी कमाइको आशा खतम भव देखके पावल और सिलासके पकणनके बाजरके चौराहोमे शासकठीन तानत लैगए| 
\v 20 "तव बिनके सहेरके हाकिमठीन लएके कही, "" जे आदमी यहूदी हए, जे हमर सहेरमे गोलमाल मचात हए| "
\v 21 "जे यितए- उतए को रितिरिवाज सिकत हए जो हमके रोमीके ग्रहण करन अथवा पालन करन न्यायसंगत नैयाँ|"" "
\v 22 तव भीण मिलके बिनके उपर झपटन लगे सहेरके हाकिम बिनको लत्ता चिरके फेककदै, और बिनके छणी लगान आज्ञा दै| 
\v 23 बे बिनके बहुत छणी लगाएके बिनके जेलखानमे डरदै, और जेलखानके हाकिमके जे कैदीके कर्रो निगरानीमे धरनके हुकुम दै| 
\v 24 अइसो हुकुम पाएके बे बिनके जेलखानके भितर भागमे लैजाएके बिनके टड्गमे कट्ठा ठोकके धरदैं | 
\v 25 तव आधीरातमे पावल और सिलास प्रार्थना करन परमेश्वरको भजन गतरहए, और कैदी सो सुनत रहए| 
\v 26 तव एक्कासि एक बणो हलाचला आओ, और जेलाखानको जग हलके, और तुरन्त सब फट्क खुलीगए, और सब बन्धन खुलीगए| 
\v 27 जेलखान हाकिम निधसे जागीगव, और जेलखान फाटक खुले देखके कैदी सब भागिगए सोचके बो अपन हत्या कारन विचार करके अपन तरवार निकारी | 
\v 28 "पार पावल जोडसे चिल्लाइके कहि तुम अपनक काछु नोक्सनि मात करौ, कहेकि हाम सब हियाँ  है|"" "
\v 29 तव दिया मागके उनके ठीन दौरत भितर आओ और डरसे कामत पावल और सिलासके अग्गु घुप्टा पणिगौ |
\v 30 "बिनके बाहिर लाएके उनसे कहि, ""उध्दार पानके ताहिँ मोके का कारन पणैगो ? "
\v 31 "और बे कहि, ""प्रभु येशू खीष्टमे विश्वास कर, और तए उध्दार पाबैगो-तए और तिर परिवार |"" "
\v 32 बे उनके और उनके घर मे भए सबैके प्रभुको वचन सुनाइँ  
\v 33 तव रात के बाहे समय बे उनके लैजाएके दुखौनो धोई दै | और बो बोके परिवार तुतन्त बप्तिस्मा लैं | 
\v 34 तव पिच्छु घरमे लाएके बिनके अग्गु खानु धरिदै, और परमेश्वरमे विश्वास करौ कहिके जा बात उनको सारा परिवारसे बे आनन्दित भओ | 
\v 35 "पर उजियारो भव तव सहेरको सब हकीम सिपाहिके जा आदेश दै के पठाई, "" बे आद्मिनके छोड देओ |"" "
\v 36 "तव जेलखानाको हाकिम पावलके जा बात सुनाइ, सहरको हाकिम तुमके छोडन को आदेश दै हए| जहेमारे अब निकरके शान्ति साथ जाओ |"" "
\v 37 "पर पावल बिनसे कहि, हम रोमी नागरिकके दोषी नाएठहरएके बे आदमिके सामने पीटी और जेलमे फिर डारी, और अब हमके चुप्पएसे निकरन ढुणत हँए? जा हुइहए  नाए| बे अपनाए आमै और हमके निकार के लैजामए |"" "
\v 38 बे सिपाही हाकिम के जे बात सुनाइँ| बे ता रोमी नागरिक नाए हए कहिके सुनके बे डराइ गए| 
\v 39 बे आएके उनसे क्षमा मागी, और उनके बाहेर लैगए, और सहेर छोडके जानके बिन्ती करीँ| 
\v 40 बे जेलखानासे बाहेर निकरके लिदियाको घरमे गए, भैयासे भेटघट करि और उनके हौसाला दै के बिदा भए |
\c 17
\p \v 1 पावल और सिलास अम्फिपोलिस और स्पोल्लोनियाको डगर घेनसे थेसलोनिके मे आए रहए| हुवाँ यहूदीको एक सभाघर रहए|
\v 2 पावल अपन आदत अनुसार बिनके ठिन भितर गओ, और तीन हप्ता तक धर्मशास्त्रसे बिनसे बात बिबाद करत रहए|
\v 3 "ख्रीष्टके नेहत्व दु:ख भोग्न और मरके जिन्दा होन पणैगो, और जहे येशू, जौनको सुसमाचार मए तुमके सुनात हौँ बहे ख्रीष्ट हए कहन बारी बातको अर्थ खोलके प्रमाणित करदै| "
\v 4 बिनमैसे कित्तो जनै विश्वास करके पावल और सिलास घेन लागि गए| बहुत बणि संख्यामे ईश्वर भक्ता ग्रीक और कित्नो प्रमुख बैयर फिर लागि रहए| 
\v 5 तव दिक्से भरके यहूदी सहेरके बदमासनके जम्मा करके  हुल उठएके सहेरमे खैलाबैला मचान लागे, तव यासोनको घरमे हल्ला करके पावल और सिलासके जनताके अग्गु लानके ढुणत् रहए| 
\v 6 उनके फेला नए पाएके, बे यासोन और कोइ-कोइ भैयनके सहेरमे शासक ठिन अइसे कहत बरबारत खिचके लाइ ल्याई, “संसारके उलटपुलट करन बारे जे आदमी हियाँ फिर आए पुगे हए|
\v 7 बे यानोसके पहूना रहए, और  बे सबए येशू कहन बारो एक जनै दुस्रो राजा हए करके कैसरके हुकुमके बिरुध्दमे काम करत् रहए|” 
\v 8 जा बात सुनके आदमी और सहेरके शासक घबणयगए| 
\v 9 बे यानोस और बिनके संग भए बाँकी आदमीसे धरौटी लैके बिनके छोडदैं| 
\v 10 भैया तुरन्तए पावल और सिलासनके रात बिरियामे पठाए दैं रहए, और जब बे हुवाँ पुगे यहुदी सभाघर भितर गए रहए| 
\v 11 हियाँ के यहूदी थेसलोनिके से जद्धा अच्छे रहए| काहेकी बे पुरा उत्सुकतासे वचन ग्रहण करी रहए, और बे बात ठीक हए कि नैयाँ कहिके दिन भर धर्मशास्त्रसे छानबीन करत् रहए| 
\v 12 काहेकी यिन मैसे गजबसे, और थोरी जनै उचे घरानाके ग्रीक बैयर और लोग सबए विश्वास करीं| 
\v 13 जब परमेश्वरको वचन पावलसे बेरियामे फिर प्रचार होत हए करके थेसलोनिके यहुदी पत्ता पाई, तव बे हुवाँ फिर भीणके उठान और दबन आए पुगे| 
\v 14 तव भैयनके तुरन्त समुन्द्र घेन पठए दै| तव सिलास और तिमोथी हुवाँए बैठे| 
\v 15 पावलके पुगन जान बारे बिनके एथेन्सतक ल्याई| सिलास और तिमोथी चाहिँ जित्तो जल्दी बिनके ठिन आन पणेहए करके आज्ञा पाएके बे घुमिगए| 
\v 16 पावल बिनके एथेन्समे असियात रहए, बो सहेरमे मूर्ति नए मूर्तिसे भरो देखके बाको आत्मा बिनके भितर व्याकुल हुइगव| 
\v 17 जहेमारे बो यहूदी और ईश्वर भक्त जान संग सभाघरमे, और भेट भए जाति संग चाहिँ सहेरमे रोजदिन बात बिबाद करत् रहए| 
\v 18 "इपिक्युरी और स्तोइकी दर्शनदेखन बारे मैसे फिर कित्तो बिनके संग बात बिबाद करी| बे कित्तो कहिँ, “जा गबगबान बारो का कहत हए?"" और कहिँ, “और कोइ बिदेशी देबातको प्रचार करन जैसो दिखत हए|” काहेकी बो येशू और मरके जिन्दा होनबारो बातको प्रचार करत् हए| "
\v 19 तव बे बोके अरियोपागसमे लैगए और पुछी, “तुमर दओ भव जा नयाँ शिक्षा का हए, का हम जान्न पए हँए? 
\v 20 काहेकी तुम हमर कानमे अचम्मो बारी बात सुनत हौँ| जहेमारे जा बातको मतलब का हए सो हम जान्न चाहत हँए|” 
\v 21 सब एथेन्सबासी और बैठन बारे बिदेशी नयाँ-नयाँ बात कहन लागे कहिँ और सुन्न बाहेक अपनो समय कोइ बातमे नाए बितात रहए| 
\v 22 पावल अरियोपगसके बीचमे ठणके कहि, “एथेन्सके आदमी हो, तुमके मए सब बातमे बहुत धर्मात्मा देखतहौ, 
\v 23 "काहेकी घुमफिर करत तुमरे पुजन बारी चीज  मए देखो| मए एक अइसो बेदी फिर पाओ जौनमे ""नाए जान्न बारो देवता ताहिँ बनो रहए| जहेमारे नाएजानके पुजतहौ उनके मए तुमर बीचमे घोषणा करतहौ| "
\v 24 "परमेश्वर, जौन संसार और बामे भए यावत चीज बनाइ हए, बो स्वर्ग और पृथ्बीको प्रभु भव हए  बहेमारे हातसे बनओ भव मन्दिरमे बास नाए करत् हए, "
\v 25 बोके कोइ चीजको जरुरत पणो जैसो करके आदमीक हातसे बाको सेवा होन पणैगो करके मतसुचीओ| काहेकी बो सबके जीवन, सास और सब चीज देत हए| 
\v 26 बो एक जनैसे जम्मए पृथ्बीमे बास करन बारो आदमीनके प्रत्येक जाति बनाई हए| बिनको बैठन बारो अबधि और सिमा तोक दैहए, 
\v 27 बे परमेश्वरके ढुणए, साइत बे टपटोरके पए हँए कि करके आसरामे अइसो करी| ताहु फिर हमसे हरेकसे दुर नैयाँ| 
\v 28 "काहेकी ""हम बोमे जीत हँए, और बोमे चहल पहल करत हँए, और बोमे हमरो अस्तित्व हए|” तुमरे अपने कबि फिर कहिँ हँए, 'हम नेहत्व बाके सन्तान हँए| "
\v 29 तव हम परमेश्वरके सन्तान हुइके परमेश्वर सोनो, चाँदी और पत्थर जैसो हए करके हमके नाए मानन् पणत हए| जे चाहिँ आदमीनको कला और कल्पनाको प्रति रुप इकल्लो हए| 
\v 30 अइसो अज्ञानताके समयमे परमेश्वर ध्यान दैनाए, तव अब सब ठाउँमे सब आदमीके पश्चाताप करनके आज्ञा दैहए| 
\v 31 काहेकी बो एक दिन तोक दैहए, जौन दिन बो अपनाए नियुक्त करो भव एक जनै आदमीसे धर्मिकतामे संसारको इन्साफ करैगो| उनके मरन से जिन्दा करन बारो बो सब आदमीनके जाको प्रमाण दैहए|” 
\v 32 "जब बे मरके जिन्दा होन बारेमे सुनी, तव कोइ-कोइ गिल्ला करीं, और चाहिँ ""हम फिर जा बारेमे तुमर बात सुनंगे"" कहिँ| "
\v 33 तव पिछु पावल बिनके बीचसे गैभव|
\v 34 तव कोइ आदमी बो संग लागे, और विश्वास करीं| बिनमैसे अरियोपागसको डियनुसियस, दामारिस नाउँ भव एक बैयर और फिर रहए| 
\c 18
\p \v 1 तव पिछु बे एथेन्स-निवासी अकिलास नाउँ भव एक जनै यहूदीके भेटि| 
\v 2 बे अपनी बैयर प्रिसिक्ला संग इटालियासे रहँए, काहेकी सम्राट क्लौडियस सब यहूदीनके रोमसे निकरके जानके आज्ञा दै रहए| पावल उनसे भेटन गओ| 
\v 3 एकए पेशाक रहए बे फिर उनके संग बैठे, और काम करीं| काहेकी उनको पेशा पाल बनान बारो रहए| 
\v 4 हरेक शबाथमे बे सभाघरमे बात बिबाद करत रहए, और ग्रीक नके बुझान कोसिस करत् रहए| 
\v 5 जब सिलास और तिमोथी माकेडोनियासे आए पुगे, पावल वचनको प्रचारमे व्यस्त रहए, और यहूदीनके येशू नए ख्रीष्ट हए करके बिनके शिक्षा देत रहए| 
\v 6 तव जब बे बिरोध करके निन्दा करन लागे, तव बे अपनो कुर्ता टकटकाएके उनसे कहिँ, “तुमरो रगत तुमरे मुणमे पणए मए निर्दोस हौँ| अब मए अन्यजातिनके ठिन जए हौँ|” 
\v 7 तव बे हुवाँ से परमेश्वरको भक्ति करन बारो तीतस युस्तस नाउँ भव आदमीक घरमे गए| उनको घर सभाघरके ढिगै रहए| 
\v 8 सभाघरको शासक क्रिस्पस सारा परिवार प्रभुमे विश्वास करीँ| और कोरिन्थी मैसे फिर पावलको वचन सुनके विश्वास करीं, और बप्तिस्मा लैं| 
\v 9 एक रात दर्शनमे प्रभु पावलसे कहि, “मत डरए, और बोलत जाओ, और चुप मत लगिओ, 
\v 10 काहेकी मए तुमरे संग हौँ| और कोइ तुमके हानि करनाए पए हए, काहेकी जा सहेर मे मिर बहुत आदमी हँए|” 
\v 11 और परमेश्वरको वचन सिखत पावल एक वर्ष छए महिनातक बिनके संग बैठो| 
\v 12 जब गलियोन अखैयाक शासक भव तव यहूदी एक मत हुइके पावल उपर आक्रमण करीं, और बिनके अदालतमे ल्याइँ, 
\v 13 "और अइसे कहिँ ""जा आदमी व्यवस्थाके बिरुध्द परमेश्वरको आराधना करनके आदमीनके सिखत हए|”"
\v 14 जब पावल बोलन लागो रहए, तव गलियोन बे यहूदीनसे कहिँ, “यहूदी तुम, अगर नेह्त्व जा कोइ अन्याय अथबा दुष्ट अपराधको पाप हए तव मए तुमरी बात सुन्न ठीक होन रहए| 
\v 15 तव बोलि और नाउँ और तुमर अपनो व्यवस्थाको शाऊल भव के करण तुम अपनाए बिचार करओ| मए अइसो बातको इन्साफ नाए करेहौँ|” 
\v 16 और बो बिनके अदालतसे भजाए दै| 
\v 17 तव बे सब सभाघरके शासक सोस्थेनेसके पकणके अदालतके सामने पिटी, पर गलियोन जा बातको कोइ वास्ता नाए करी|
\v 18 तव पिछु पावल बहुत दिनतक हुवाँ बैठो| तव भैयन से बिदा हुइके बे जहाजमे सिरिया गओ| बिनके संग प्रिस्किला और अकिलास फिर रहए| कोइ मनाओ भव करारमे बो किक्रियामे अपनो बार खौरी| 
\v 19 बे एफिससमे आए पुगे, और पावल बिनके हुवाँ छोडके, और अपना चाहिँ एक सभाघरमे घुसके यहूदीनसे बात बिबाद करन लागो| 
\v 20 तव बे बोके बे और कुछ दिन बैठनके बिन्ती करीं पर बो बिनके मनही करी| 
\v 21 बिनसे बिदा होत बे कहिँ, “परमेश्वरको इच्छा हुइहए मए फिरके तुमरे ठिन घुमके आए हौँ|” तव बो जहाज चढके एफिसस हुइके गओ|
\v 22 जब बे कैसरियामे उतरे तव उपर चढके मण्डलीके भेटघट करीं अभिबादन करके एन्टिओकियामे उतरे| 
\v 23 बो हुवाँ कुछ दिन बिताएके हुवाँसे निकरके गलातिया और फ्रिगीयाको इलाका हुइके सब चेलनके हौसला देत जहाँ तहाँ के ठाउँमे गओ| 
\v 24 अलेक्जेन्डिया- निवासी अपोल्लोस नाउँको एक जनै यहूदी एफिससमे आओ| बो एक अच्छो वक्ता और धर्मशासत्रमे प्रख्यात रहए| 
\v 25 बो प्रभुको मार्गको शिक्षा पाई रहए, और आत्मामे उत्साहित हुइके बो येशूक बारेमे  ठीक ठीक बात बोलत रहए और सिखत रहए| और बा यूहन्नाको बप्तिस्मा इकल्लो जानी रहए| 
\v 26 बे सभाघरमे साहससे बोलन लागो| तव बिनको बात सुनके प्रिस्किला और अकिलास बिनके अपन घरमे ल्याई और परमेश्वरको मार्गको  अर्थ और अच्छे से प्रष्टसे बुझाए दैं| 
\v 27 बो अखैयामे जानके मन कर्त भैयनके बिनके ठिन जानके हौसला दै और बिनके ग्रहण करके हुवाँक चेलनके उत्साह दैके पत्र लिखि| बे हुवाँ पुगे अनुग्रहसे विश्वास करन बारेनके बहुत सहेता करी| 
\v 28 कहेकी बो धर्मशास्त्रको वचनसे येशू नए ख्रीष्ट हए करके बात देखाएके यहूदीनके सबके सामने बिलकुल उत्तर नाए आनबारो बनाए दै|
\c 19
\p \v 1 अपोल्लोस कोरिन्थिमे रहए तव पावल भितारको इलाकासे एफिससमे आओ | हुवाँ बो एक आध चेलाके पाई |
\v 2 "बो उन्से कहि, ""जब तुम विश्वास करे तबहि तुम पवित्रा आत्मा पाए ? बे बोसे कहिँ,  पवित्रा आत्मा होत हए कहिके बा हम सुने फिर नाए  हए|' "
\v 3 " तव तुम सब कैसे बप्तिस्मा लैलए हौ? "
\v 4 "तव पावल कहि, ""यहुन्नाके दओ भव बप्तिस्मा पश्चातापको बप्तिस्मा रहए | बे पच्छु आनबरे आदमी और येशूमे विश्वास करिओ कहिके बो आद्मिनके बो बतात रहए |"
\v 5 जब बात सुनके बे प्रभु येशूको नाउमे बप्तिस्मा लैं| 
\v 6 जब पावल उनके ऊपर हाँथ धारी, तव पवित्रा आत्मा उनके उपर आओ, तव बे दुसरो भाषामे मास्की और अगमवाणी करीं|
\v 7 बे लगभग बाह्र आदमी रहए | 
\v 8 पावाल साभाघरमे ना घुसके तिन महिना तक परमेश्वरको राज्याको विषयमे उनके सँग सहसपुर्वक बात करी और आदमिनके बुझात रहो |
\v 9 पर जब कोइ-कोइ ढिठ हुइके विश्वास नाकारी, और जा समाजके बिपक्षमे हुइके झुणमे मसकन लगे, तव पावल बिनसे अलग हुइ गओ, और चेलाके संगमे लैजाइके तुरान्नसको पढाई घर्मे बात करन लगे |
\v 10 जा काम दुई साल तक चलत रहो, एशियाके सब बसिन्दा यहूदी और ग्रीक दोनौ प्रभुको वचन सुनी |
\v 11 परमेश्वर पावलको हाथसे छोटो-छोटो काम अचम्मेको काम करी|
\v 12 हिँया तककी गस्ती या पिछौडा बिनके शरिर्मे छुबाइके बेमार आदमिन ठिं लैजात रहैँ, पर उन्क्र शरीरसे रोग निकर जात रहै और दुष्टात्मा फिर निकर जात हए |
\v 13 पर एक आध  इतै उतै घुमघाम कारण बाले यहूदी झारफुक बाले भुतात्मा लैगए भैनके प्रभु येशूको नाउ कहत अइसो कहि, पावल प्रचार करो भौ येशू से मै तोके आज्ञा देत हौँ | 
\v 14 हुँवा एक आदमी स्केवास नाउ भव यहूदी प्रधान पुजहरिको सात लौँणा ऐसो करत है |
\v 15 "तव भुतात्मा  जवाफ डीके उनसेकही, "" येशू मै चीनत हौ, और पावाल्के फिर मै चिन्थौ, पर तुम कौन हौ |"
\v 16 बो भुतात्मा भौ आदमी उके उपर उलत हए, और बो सवके बसमे करके उनके पछु करी और बे बो घरसे नङगबा और घायाल हुईके भागे |
\v 17 जा बात एफिसस-निवासी, यहूदी और ग्रीकमे मिल गओ | और बे सबके उपर डर छाइगौ, और प्रभु येशूकको प्रशंसा भव |
\v 18 विश्वास करे भए तानन आदमि आए, और बे करो भौ अपन-अपन गलत कामके स्वीकर करके बे प्रकट करी | 
\v 19 बिनके तमान आदमी, जौन जौन टुनामुना करात रहैँ,  और अपन अपन किताब बटोर लाइ, और साब के अग्गु डुंग दइ, बे उनके मोल करी ता पचास हजार चाँदीको सिक्काको हिसाब लागो |
\v 20 अइसी प्रभुको वोचन फैलात रहो और छइ गओ |
\v 21 "जा घटना पच्छु,  पवित्रा आत्माको प्रेरणा पावल अखैयाक डगर हुइके यरुशलेम जान निर्णय करी | बो कहि, ""हुआ पुगके मै रोम जानै पणैगो"
\v 22 बाको सवा करन बाले दुई आदमी, तिमोथी और इरसतसके वो माकेदोनियामे पठाई, पर बो अपना थोरी दिन एशियामे रहो | 
\v 23 बाहे बखत जा डगरको विषयमे खुब हलचल मचो |
\v 24 काहेकी देमोत्रियास नाउँक एक आदमी चाँदीक शिल्पकारसे अर्तिमिस देविक चाँदीको छोटो छोटो मन्दिर बनाइके कारिगरके गजब काम दिबात रहैँ |
\v 25 "तव उनके और ऐसी काम कारन बालेके बो एकै ठिन करके बो कहि, ""भईया रेओ, तुमके पता है की जाहै कामसे हमर अच्छी कमाइ हए | "
\v 26 तुम देख रहे हौ और सुन रहे हौ, की एफिससमे इकल्लो नाए पर जाधिसे एशियामे हाथसे बनाए भए देवीदेवता कछु ना है कहिके पावल तामान आदमिक भिडके फुलसाइके बहकाइके लइ गओ | 
\v 27 "तभई मारे हमर काम धन्धोको इज्जत नाश हुइ है इकाल्लो नाए पर माहान दिवे अर्तेंमिसको मन्दिरमे तक बेकम्मा हुइ हैँ, और सारा एशिया और सव संसार मानव आओ भव देवी अपन गौरवसे पतीत हुइ जाबैगी |"
\v 28 "जा सुनके बे दिक्काइ गए, एफिसिकी अर्तेमिस महान है |"" कहिके चिल्लान लागे|"
\v 29 सारा सहरमे होहल्ला हुइगव और बे एक जुट हुइके पावलके सहयात्री मेकेड़ोनियाबासि गयस और अरिस्तार्खासके उँचो ढेँगोमे कढेरत लै गए |
\v 30 पावल आदमिन के भीड मे जान मन करी, पर चेला बोके जान ना दै |
\v 31 एशियाको बणो आदमी पावलको सङगी रहै | बे पावलके रङगशाला भितर मात जाओ कहिके बिन्ति करके पठाई | 
\v 32 तव बे अलग अलग बात करके हल्ला कारन लागे | काहेकी बो भीड मे हल्ला होत रहै, और तमान आदमीता जे काहे जमा भै बो फिर ना जानत रहए |
\v 33 भीणके कित्तो आदमी अलेक्जेन्डरके अग्गु सरीँ, जौनके यहूदी ठण  बाइँ रहए| अलेक्जेन्डरको हातसे इशारा करके आदमीनके सामुने बचानके ताहिँ करके इच्छा व्यक्त करी|
\v 34 पर बे जात यहुदी ना है पता पाइके साब आदमी एकै सँग लगभग दुई घण्टा तक एफिसिको अर्तेमिस महान है कहत चिल्लाइ |
\v 35 नगरको बणो आदमी आदमिन के शान्त करी तव कहि, एफिससयौं, एफिससको सहर व महान अर्तेमिसको मन्दिर और बादर मैसेगिरो भव मूर्तिको लाखबरिया है जा बात कौनके पता ना है ?
\v 36 तुम जनत हौ जा बात कोइ ना हान पए है, तभई मारे तुम साब शान्त रहन पणैगो और कोइ फाल्तु काम नाकरन पणत है |
\v 37 कहेकी तुम जो लाय रहौ बे आदमी मन्दिर ना लुटी हैँ और हमारी देविक अपमान ना करी हैँ |
\v 38 जहे मारे अगर देमेत्रियस और उनके सँग हैँ कारिगरके कोइक बिचमे कछु उजुर है कहेस अदालत खुली है और न्यायधिस फिर हैँ, बे एक दुसरेके बिरूद्मे मुद्दा लडै |
\v 39 पर जासे अलावा और विषय चाहत हौ कहेसे जक फैसला सभामे होबैगो |
\v 40 काहेकि आज जा लड़ाइको दोष हमर उपर लगन खतरा है | काहेकी जा बिना कारण को दंगाफसादको कोइ स्पष्टिकरण हम ना दै पए हैँ |
\v 41 इतका कहिके बो सभाके बिसर्जन करी |     
\c 20
\p
\v 1 जा खैलाबैला थमके पिछु पावल चेलनके बुलान पठाई, और बिनके अर्ती दै, और बिनके संग बिदा हुइके माकेडोनिया घेन लागे|
\v 2 हुवाँ के इलाकामे जाएके बे बहुत हौसला दैके पिछु बे ग्रीकमे गए|
\v 3 हुवाँ बे तीन महिना बिताइँ| बे सिरिया घेन जहाजमे यात्रा करन जात यहुदी बोके बिरुध्दमे षड्यन्त्र करी हए करके पावल माकेडोनिया हुइके घुमनके बिचार करी|
\v 4 तव बिरिया-निवासी पुरसको लौणा सोपात्रोस, थेसलोनिके से अरिस्तार्खस और सिकन्दस, डर्बीक गायस, और तिमोथी और एसियाक तुखिकस और त्रोफियस बिनके संग रहए|
\v 5 बे अग्गु पुगके हमके त्रोआसमे असियात रहए|
\v 6 तव हम चाहिँ अखमिरी रोटीक तेवाहरको दिनपिछु फिलिप्पीसे जहाजमे यात्रा करके पाँच दिनमे त्रोआसमे बिनके ठिन आए, हुवाँ सात दिन रहे|
\v 7 हप्ताको पहिलो दिनमे जब हम रोटी खानके जम्मा भए रहए, तव पावल चाहिँ क्ल जानके इच्छा करी रहए और बिनके अधी राततक बातचित करी रहए|
\v 8 हम जम्मा भए उपरको तलाको कोनेम बहुत दिया रहए|
\v 9 यूटीकस नाउँ भाव एक जनै जवान जेलमे पणो रहए| पावल बहुत देरतक बात करत जात बो निधाए गओ और निधके वशमे पणके बो तेस्रो तलासे गिरिगाव और बोको मरे अवस्थामे उठाइँ
\v 10 तव पावल तरे उतरके, और घुप्टा पणके बोके गलमैया डरके और कहि, “मत घबणयो कहेकी बो जिन्दा हए|”
\v 11 तव बे उपर चढे रोटी खाएके पिछु सुबेरे उजियारो होनसे बहुत देर बातचित करके बैठे| तव पिछु बिदा भए|
\v 12 और बे बो जवानके जिन्दा अवस्थामे लैगए और बहुत सन्ति पाइँ|
\v 13 हम अग्गुसे जहाज तक गए| और जहाजमे चढके हम अस्सोसतक गए| हम पावल अइसी बन्दोबस्त करके बो अस्सोसतक पैदल गओ रहए|
\v 14 और जब बे हमके अस्सोसमे भेटि, हम बिनके जहाजमे चढाए, और मितिलेने मे आए पुगे,
\v 15 हुवाँसे जहाजमे यात्रा करके क्ल खियसके ढिगै आए पुगे, और प्रसओ सामोसमे आए पुगे,
\v 16 एशियामे समय बिताएके बिचार नए हुइके बे एसिससमे नए घुसके जानके बिचार करी| कहेकी बे पेन्तिकोसके दिन यरुशलेम मे पुग्न बे अणबाणत् रहए|
\v 17 मिलेटस से एफिससमे आदमी पठाएके मण्डलीक एल्डरनके बुलान पठाइँ|
\v 18 जब बे बिनके ठिन आए बे बिनसे कहिँ, “एशियामे पौली टेको पहिलो दिनसे मए जम्माए समय तुमरे बीचमे कौन किसिमसे बिताओ सो तुम जानत् हौँ|
\v 19 पुरा नम्रतामे आँसु बगात, यहुदीको षड्यन्त्रको परीक्षामे फिर मए प्रभुको सेवा करो|
\v 20 तुमके फाइदा होन बारी बात तुमरे समुने घोषणा करन मए पिछु हटो नए|
\v 21 यहुदीनके और ग्रीकनके पश्चाताप करके परमेश्वर घेन घुमाए और हम प्रभु येशु ख्रीष्ट उपर विश्वास करए करके बातको गवाही मए दओ हौँ|
\v 22 "अब देखाओ, मए पवित्र आत्मामे बाधेत्ता हुइके यरुशलेम घेन जात हौँ, हुवाँ मोके-कैसो हुइहए सो मए नए जानत् हौँ| "
\v 23 इतकए इकल्लो जानत् हौँ| कि हरेक सहेरमे कैद और कष्ट मिर उपर आत हए करके पवित्र आत्मा मोके गवाही देत हए|
\v 24 तव मए अपनो जीवन कोइमोलको और अपने ताहि प्यारो नए मानो इतकए इकल्लो मए जानत् हौँ, कि परमेश्वरको अनुग्रहको सुसमाचारको गवाही देनके मेरो दौड और प्रभुसे मिलो मेरो सेवाकाइ मए पुरा करन सिकाऔ|
\v 25 "अब देखाऔ, मए जानत् हौँ कि तुम मैसे सब, जौन-जौनके मए राज्यको प्रचार करो, तुम मिर मुहू अब कबहू देखेहओ नए| "
\v 26 जहेमारे आजको दिन मए तुमके गवाही देतहौ, कि मए कोइ को रगतको दोषी नैयाँ|
\v 27 कहेकी परमेश्वर पुरी इच्छा मे बातन मए पिछु हटोनए|
\v 28 तुम अपन ताहिँ और अपने पुरा बगालके ताहि सावधान रहीओ| पवित्र आत्मा तुमके बगालको जिम्मा बारो बानइ हए करके बो अपन रगतसे किनके परमेश्वरको मण्डलीको रेखदेख तुम कराओ|
\v 29 कहेकी मोके पत्ता हए, कि मए जाएके पिछु डर लाग्न बारे वनकुत्ता तुमरे बीचमे घुसंगे, जौन बगालके बाँकी नए रखंगे|
\v 30 तुमरी बीचसे भणकान बारी बात बोल्न बारे उठंगे, जौन चेलनके अपन पिछु लैजाए हए|
\v 31 जहेमारे जा सम्झके होशियार हुइओ, कि तीन वर्षतक दिनरात आँसु बगत हरेक आदमीनके मए चेतउनी देतरहो|
\v 32 "अब मए तुमके परमेश्वरको और बाको अनुग्रहको वचनमे सौप दओ हौँ, जौन तुमके सुद्ढ करेहए और पवित्र करेहए सबएनके बीच उतरधिकार देबैगो|"
\v 33 मए कोइ आदमीको सोनो, चाँदी, लत्ताको लोभ
\v 34 तुम अपनाए जानत हौँ कि मिर जे हातसे मेरो अपनाए और मिर संग भएनके अवश्याक्ता पुरा करो रहौँ|
\v 35 मए सबए बातमे नमुना दओ हौँ, कि तुम फिर अइसी करके मेहेनत करके कमजोरके मद्दत करीओ| प्रभु येशुको वचन याद करीओ, कैसे करके बो अपनाए कहि हए, कि लेनसे देनके और धन्य हए|”
\v 36 यितकए कहिके बो घुटो टेकी और बिनके सबके संग प्रार्थना करी|
\v 37 बे सब रोइ, और पावलके गलौवा गलबैया डारके चुमी|
\v 38 बिनसे फिर कहि, मिर मुहू दिखेहौ नए करके कहि पावल बे भैया जा बातमे बहुत शोक करी| और बे बोके जहाजमे ठिन पुगदैँ|
\c 21
\p \v 1 उनसे बिदा हुइके हम जहाजमे चढके सिधे कोसमे आए, और कल रोडसमे और हुवाँ से पटारामे आए पुगे|
\v 2 और फोनिके मे जान एक जहाज पाएके हम बोमे चढके गए|
\v 3 जब साइप्रस दिखनो, तव हम बोके दिबरा घेन बोपार सिरिया घेन लगके टुरोसमे उतरे| काहेकी जहाजके माल समान हुवाँ उतर्न पणो रहए|
\v 4 चेलनके ढुणके पाएके बिनके संग हम सात दिन हुवाँ बैठे| पावल यरुशलेममे नाए जाए करके बो पवित्र आत्मासे कही|
\v 5 हुवाँ से हमर नेगनको बेरा भव पिछु हम बिदा हुइके अपन यात्रामे निकरे| अपन जहाज और बाल बच्चा समेत  बे जम्मए हमके सहेर बाहिर तक पुगन आए, और हम समुन्द्र किनरे घुटो टेके प्रार्थना करे, और एक दुसरे से बिदा भए|
\v 6 तव हम जहाजमे चढे, और बे चाहिँ अपन घर घुमे|
\v 7 टुरोससे समुन्द्र-यात्रा करके हम टोलेमाइसमे आए पुगे| हुवाँ भैयनके अभिवादन करके बिनके संग एक दिन बैठे|
\v 8  कल हम बिदा हुइके कैसरियामे आए, और प्रचारक फिलिपके घरमे घुसे| बे सात जनै मैसे एक रहए, और हम बिनके संग बैठे|
\v 9 अगमवाणी बोल्न बारी बिनकी चार जनै अविहित लौणिया रहए|
\v 10 हम हुवाँ कुछ दिन बैठत यहूदियासे आगाबस नाउँको एक जनै अगमक्ता आए|
\v 11 बे महरे कहाँ आएके पावलको फेटा लैके अपन हात-टाँग बाँधके कहिँ, “पवित्र आत्मा अइसे कहत हए, 'जा फेटा जौन आदमीको हए, बोके यरुशलेममे यहूदी अइसी करके बाँधगे और अन्यजातिनके हातमे सुम्पदेहए'|”
\v 12 जा बात सुनके हम और बो ठाउँके आदमी मिलके बिनसे यरुशलेममे मत् जाओ करके बिन्ती करे|
\v 13 पर पावल जवाफ दै, “तुम अइसे रोएके मिर मनके काहे छियाछिया करत् हौ? काहेकी प्रभु येशूके नाउँके ताहिँ जेल पणनो इकल्लो नैयाँ, पर यरुशलेममे मर्न फिर मए तयार हौ|
\v 14 "बोके मनए नाए पाएके ""प्रभुको इच्छा पुरा होबए करके हम चुप लागे|"
\v 15 बे दिन पिछु हम तयार भए, और यरुशलेम घेनलागे| 
\v 16 हमर साथमे कैसरियाक कोइ-कोइ चेला फिर गए, और बे हमके साइप्रसको एक जनै पुरानो चेला  मनासोन कहन बारो घरमे ल्याइँ| बिनके संग हमके बैठन पणो रहए|
\v 17 और जब हम यरुशलेममे आए गए, तव भैया हमके खुशी साथ स्वागत करीँ
\v 18 और जब हम यरुशलेममे आए गए, तव भैया हमके खुशी साथ स्वागत करीँ
\v 19 और जब हम यरुशलेममे आए गए, तव भैया हमके खुशी साथ स्वागत करीँ
\v 20 जा सुनके पिच्छु बे परमेश्वरको महिमा करीँ| तव बे कहिँ, “देखओ भैया यहूदीके बीचमे विश्वास करन बारे हजारौ हँए, और व्यवस्थाक बातमे बे सब जोसिलो हँए| 
\v 21 बे तुमरे बारेमे फिर कोइ बात सुनिहए| सो का हए कि अन्यजातिको बीचमे वैठके 
\v 22 अब का करए? तुम आए हौ कहिके बे नेहत्व सुनंगे|
\v 23 जहेमारे जो हम कहत हँए बहे करो भाकल करन बाले चार जनै हमर संग हँए|
\v 24 यिनके लैके तुम फिर यिनके संगसंग शुध्द होबओ, और यिनके चाहन बारो खर्च तुम दै दिओ, और यिनके बार खौरए| अइसी तुम व्यवस्था पालन करत् देखत् तुमर बारेमे सुनो कोइ बात सत्य हए नैयाँ करके सब पता प्ए हँए|
\v 25 पर अन्यजाति और विश्वास करीं हँए, बे माटिके बलि चणोभव थोक, खुन गला अइंठके मारकेपशूको माशु और व्यभिचारीसे अलग रहन पणत् हए काहेकी हमार सल्लाहा करके हम पत्र लिखें हँए|
\v 26 तव पावल वे आदमीनके लै गव, और दुसरो दिन बिनके संगएसंग अपनएके फिर शुद्ध करी, और शुध्द भए दिन कब् पुरो हुइहए, अथबा सबएके ताहिँ देनके भेटीको खबर देन बो मन्दिर भित्र घुसो|
\v 27 जब सातौ दिन पूरो होन लागो रहए, एशियक येहूदिया पावालके मंदिरमे देखके सारा भिडके उत्तेजित करीँ, और बिनके पाकणीँ|
\v 28 "बे अइसी कहाताए चिल्लान लागे ""इस्त्राएलके आदमी हौ, सहयोग करओ! आदमीके जहाँतहाँ हमार जात, हमार व्यवस्था और जा ठाउँको विरूध्द्मे शिक्षा दैके नेगन बालो आदमी जहे हए| इतका खाली नाएहए, जा ग्रीकनके फिर मन्दिर भितर लाएके जा पवित्र ठाओंके अशुध्द बनाएदै हए|”"
\v 29 काहेकी जाके अग्गु बे एफिससके त्रोफिमस कहान बारो एक आदमी बिनके संग बजारमे देखिरहँए बहेके पावल मन्दिर भितर लाइ रहए कहिके बे बताईं|
\v 30 तव सबए बजारमे हलचल भव, और आदमी एकए संग दौरत आए| बे पावलके घुमके मन्दिरसे बाहिर कणेरत लाइं, और तुरनतए फाटक बन्द करीं|
\v 31 जब बे बिनके मारन खुन्स करत रहए, तव सबए यारुसलेम घप्चल माछो रहए कहान बारो बात पल्टन के सेनापति ठिन आयपुगो|
\v 32 बे तुरन्तए सिपाही और कप्तान संगए लैके बिनके ठीन दौरत आए| बे सेनापती और सिपाहीनके देखिँ और पावलके मारन छोणीं|
\v 33 तव बे सेनापति ढींगै आएके पावलके पकणीँ और दुइ साँकरसे बाके बाधनके हुकुम दैं| जा कौन हए और जा का करीहए कहिके बे पुछिं|
\v 34 पर जा भीण मैसे कोइफिर एक बात और दुसरो बात कहिके कहीं और बो हल्लागुल्लासे घटना का हए कहिके सो पता पान नाए सकके पावालके चौकीमे लैजान कहिके आज्ञा दैं| 
\v 35 जब पावल सीणीमे आइगए तव घुइरोको हिंसक जाँगरसे करत सिपाही बिनके उठाएके लैगए|
\v 36 काहेकी आदमीनको भीण बोके खतम करदेओ' करके चिल्लत पिछु पिछु लागे रहए|
\v 37 ब्यारेक भित्र पुगन लगत् पावल सेनापति से कही, “तुमसे, अनुमति पाएके, मए कुछु कहन चाहत हौ|” बे कहिँ, का तोके ग्रीक भाषा आत हए?
\v 38 का तए बहे मिश्री नैयाँ का, जौन भर्खर बिद्रोहो मच्चाएके चार हजार बिद्रोहीनके जंगलमे लैगओ रहए?”
\v 39 पर पावल जवाफ दै, “मए त किलिकियाको सहेर टार्ससको एक यहूदी आदमी हौ, छोटेमोटे सहेरको नागरिक नैयाँ| बिन्ती हए, जे आदमीनके कहन मोके मन्जूरी देओ|”
\v 40 जब बे मन्जूरी दैँ, तव खुण खुणीमे ठाणके पावल आदमीनके हातसे इशारा करी| आदमी बिलकुल शान्त भए पिछु, बिनके बो हिब्रू भाषामे अइसे कही-            
\c 22
\p \v 1 "भैया और दौवा ओ हो, तुम सामने मए अपन पक्षमे कहन बारी बात अब सुनओ|” "
\v 2 बे हिब्रू भाषा मे मसक्त सुनी बो और चुप हुइगए| 
\v 3 बो कहि, “मए किलिकियाको सहेर टार्ससमे जन्मो भव एक यहूदी हौँ| तव जा सहेरमे गमलिएलको चरणमे हुर्को भव हौँ| हमर पुर्खाको बिधिअनुसार मए ठीक-ठीकए ज्ञान पाओ हौँ| अब तुम परमेश्वर घेन जित्तो उत्साहित हौँ, मए फिर उतिय उत्साहित हौँ| 
\v 4 मए बो डगरके आदमीके मरन तक सतओ, तव लोग और बैयर दोनएके बाँधके जेलमे डारदओ| 
\v 5 प्रधान पुजाहारी और जम्मए महासभा फिर मिर पक्षमे गवाही देतहए बोके घेनसे भैयनके नाउँसे पुर्जी पाएके मए बो हुवाँके विश्वासीनके बाँधके ल्याके सजाए देनके ताहिँ दमस्कसमे गओ रहौँ|
\v 6 " ""मिर यात्रासे दमस्कस ठिन आएपुगो लगभग: दुपाह्र भव रहए, अचानक स्वर्गसे एक वाणी और ज्योति मिर आसपिर चम्की, "
\v 7 और मए जमिनमे गिरगओ, तव मोके अइसो कहत एक आवाज सुनो, “ए शाऊल, ए शाऊल, तए मोके सतत् हए?”
\v 8 और मए पुँछो, 'हे प्रभु तुम कौन हौ?' और बो मोसे कहि, नासरतको येशूमए हौ, जौनक तुम सतात हौ|” 
\v 9 तव मिर संग जित्तो जनै रहए, बे ज्योति त देखि रहए, पर बे बात नाए सुनी|
\v 10 मए कहो, 'हे प्रभु, अब मए कराऔ?' तव प्रभु मोसे कहि, 'उठ, दमस्कसमे जा, और मए तोके तुखो भव काम बतए हौँ|' 
\v 11 बो ज्योतिको तेज से कुछ नाए देखो, तव मिर संग होनबारे हातसे पकणके डुरियके मोके दमस्कसमे लियाइँ|
\v 12 "हननिया कहनबारो एक जनै व्यवस्था अनुसार चल्नबारो भक्ता आदमी जौन हुना वैठन बारे सब यहूदीनसे आदर पाओ रहए, "
\v 13 बे मिर जौणे अए, और मिर ठिन ठणके मोसे कहिँ, भैया शाऊल देखन बारो हो|' और मए बाहे समय देखन लागो, और बिनके देखो| 
\v 14 तव बो कहि, हमर पिता-पुर्खाक परमेश्वर बाको इच्छा तुमए जानन, और बे धर्मिक लोगके देखन, और बाको मुहुसे बोलि सुनन् के ताहिँ तुमके नियुक्त करी हए|
\v 15 काहेकी सबए आदमीके अग्गु बो तुमरे ताहिँ जो देखे और जो सुने बाको साक्षी होबैगे| 
\v 16 तए अब काहे आसिआत हए? उठ और बप्तिस्मा ले, और बाको नाउँको पुकारा कर अपन पाप धो|' 
\v 17 " ""यरुशलेम से आएके पिछु मन्दिरमे प्रार्थना करत् पेति मए ध्यान-माग्न भव|"
\v 18 बो मोसे अइसे कहि तए देखो, जल्दी करके यरुशलेमसे निकरके जा, काहेकी मिर बारेमे तुमके दौ भव बात कि गवाही बे ग्रहण करेहँए नाए |”
\v 19 "मए कहो 'हे प्रभु, मए हरेक अभाघरमे जाएके तुमरे उपर विश्वास करन बारेनके जेलमे डारो हौ और मारपिट करो हौ करके सबके पता हए|"
\v 20 तुमर साक्षी स्तिफनको रगतपात होत मए आपनए फिर जौणे बैठो हत्यमे सह्मत हुइके, बाको मारन बारो लत्ता अगोर के मए बैठो रहौ|
\v 21 तव प्रभु मोसे कहि, 'जाओ, काहेकी मए तुमके अन्यजाति के ठिन दुर-दुर तक पठमंगो|”
\v 22 बे पावल कि बात हियाँ तक सुनी, और अइसे कहत बे जोणसे चिल्लान लागे, “अइसो आदमी पृथ्बीसे हटिजाए| काहेकी बो बच्न योग्यको नैयाँ|” 
\v 23 बे अपन कुर्ता फरी और भुवा उणात् चिल्लन लगो|
\v 24 सेनापति हुकुम करी, बो ब्यारेक भितर ल्याइँ, और कोर्रा लागएके जाँच करओ, काहेकी बोके बिरुध्दमे बे अइसे काहे चिल्लाए रहेहँए|”
\v 25 और जब बे पावलके खालको रसीसे बाँधीं, तव पावल नजिक ठणके कप्तानसे पुछी, “का रोमी नागरिक और दोषी नाए ठहिरो आदमीक कोर्रा लाग्न ठीक हए?”
\v 26 कप्तान जा सुनके पिछु सेनापतिके ठिन आएके अइसे कहि, “तुम का करन डटेहौ? काहेकी जा आदमी ता रोमी नागरिक हए|”
\v 27 तव सेनापति आएके पावलसे पुछी, “मोसे कहो, का तए रोमी नागरिक हए?” बे कहि, हँ|” 
\v 28 सेनापति जबाफ दै, “मए ता जाके नागरिक हक बहुत रुपैया तिरके किनो हौँ|” पावल कहि, “पर मए त जन्मएसे रोमी हौँ|” 
\v 29 तव बे जाँच करन तयार भए सब तुरन्त हटिगए, और पावल एक रोमी नागरिक हए करके पता भव तव सेनापति फिर डरए गव, काहेकी बो बाके बाँधीरहए|
\v 30 पर कल यहूदी पावलके कौन खास कारणसे दोष लगइँ हए सो बुझनके इच्छासे बिनके खोल दै, और सब मुखिया पूजाहारी  महासभाके जम्मा होन आज्ञा करी, और पावलके तरे ल्याएके बिनके सामने खाण करीँ|
\c 23
\p \v 1 "पावल महासभा घेन एक नजर लगाइके देखि, और कहि, भैया ओ, आज के दिन तक परमेश्वरको दृष्टिमे मए शुध्द विबेकसे जीवन बितात हौँ|""  "
\v 2 जा बातमे प्रधान पूजारी हनानिया बाके किनारे ठाणन बालेके मुहमे मारन हुकुम दै|
\v 3 "तव पावल उनसे कहि, ""हे चुना पोते भए भित | तुमके फिर परमेश्वर प्रहार करैगो | तुम व्यवस्था करो बमोजिम मिर इन्साफ कारन वैठके के व्यवस्था उल्टा मोके मारन हुकुम देबैगो?"
\v 4 तव किनारे ठाणे भए कहि, का बात परमेश्वरको प्रधान पुजाहारीको अपमान करैगो? 
\v 5 "तव पावल कहि, भैया ओ, बो प्रधान पूजाहारी हए मोके पता नाए रहए | काहेकि लिखो हए, तए अपन जनताको शासकको खराबी मात मसकिए, |"" "
\v 6 "पर जा माहासभामे एक दल सदुकी और दुसरो दल फरिसी रहैँ काहेकी पता पाएके पावल जोणसे कहि, भैया ओ, मए ता फरिसीकी लौणा फरिसी हौँ| मरे आदमिनको आशा और पुनरुत्थानको कारणसे मिर मुद्दा चल रहो हए|"" "
\v 7 बे अइसो कहि फारसी और सदुकीके बिचमे मतभेद हुइगओ, और भीड मे फाटो हुइगओ | 
\v 8 काहेकि सदुकी कहत हए की पुनरुत्थान, स्वर्गदूत आत्मा कहन बाले कोइ फिर नाए हए | पर फरिसी जे सब मनत हँए|
\v 9 "हुवाँ गजब हल्ला होन लागौ, और फरिसी दलके शास्त्री ठाणके अइसे कहत प्रतिवाद कारन लगे, "" जा आदमीमे हम कुछ खराब नाए पाए हए| अगर आत्मा या स्वर्गदूत जाके अइसो कहिँ की का तव? "
\v 10 हुवाँ बणो मतभेद भव पिच्छु उनके हातसे पावल नोचा खोची करेहए करके डरसे सेनपति सिपाहीसे तरे जाएके बिनके उनके बीचसे जबरजति से ल्याके ब्यारेक बितर लै जाओ करके आज्ञा दै| 
\v 11 "कल रातके प्रभु उनके ढिँगइ ठाडके कहि, "" हिम्मत कर, पावल काहेकी जैसी तुम यरुशलेममे मिर विषयमे गवाही दए, उइसी तुम रोममे फिर गवाही देन पणैगो|"
\v 12 जब सबेरे उजियारो भव यहूदी एक ठिन जम्मा हुइके पावालके नामारे बिना कछु नाए खान और नाए पिन कसम खाइँ | 
\v 13 जा षड्यन्त्र करन बाले आदमी चालिससे फिर जाधी रहँए | 
\v 14 "जे मुखिया पुजाहरी और धर्म गुरु ठिन जाएके कहिँ, ""पावालके नाए मारे बिना हम काछु नाए  खामङ्गे काहेकि हम बडो कसम खाए हँए|"
\v 15 "जहेमारे तुम और महासभा मिलके सेनापतिसे कहौ, और बाके मुद्दाको निर्णय और ठिकसे कारन पणैगो जा विचार बनाएके बोके निकारौ और बो हियाँ आतए हम बोके मरन तयार रहङ्गे |"" "
\v 16 तव पावलको भनेजा धोखा बारी बात पाएके चौकी भितर जाएके पावलके बताए दै |
\v 17 "तव पावल कप्तान मैसे एक आदमीके बुलाइके कहि, ""जा जमान लौणाके सेनापाति ठीन पठाए  देओ, काहेकि जा बोसे कछु काहन चाहत हए | "
\v 18 "जहेमारे बो जाके लै जाएके सेनापति ठीन पुगाए देओ काहेकी, बन्दी पावल मोके बुलाएके जा लौणाके तुमरे कहाँ लैजान कहि हए, तुमके कहान बारी बात हए का|"" "
\v 19  सेना पति बाको हात  पकणके एक घेन एकान्तमे पुछी,  तोके मोसे कहन बारी बात का हए? 
\v 20 "बो कहि, "" यहूदी पावलके बारेमे और अच्छेस पुछन बहाना लागाएके कल उनके महासभामे लियओ करके तुमसे अनुरोध कारन सल्लहा करी हँए |"
\v 21 "पर तुम बिन कि बात मत मनिऔ, काहेकी बिनही मैसे चालिससे फिर जध्दी आदमी पावलके नाए मारन तक नाए कछु खै हैँ और नाए कछु पिहैँ कहिके कसम खाइके बे मारन ताहिँ लुकके बैठे हँए, और अव बे तिर वचन को आशा करके तायारिमे हँए |"" "
\v 22 "जहेमारे सेनापति वो जवान लौणाके अइसो आज्ञा दैके पठाई,"" तए मोके जा बात बातओ हए   जा कोइके मात बतैए | "" "
\v 23 "तव फिर बे कप्तान मैसे दुइ आदमी के बुलाए के कहिँ ""आज रात नौ बजे घेन दुइ सय सिपाही, सत्तरी आदमी घोड चढके और दुइ सय भालबाले के कैसरिया तक जान तयार करे रहौ |"
\v 24 और पावलके ताहिँ फिर घोडको व्यवस्था करओ, और बोके सुरक्षासे हाकिम फेलिसस्सा ठीन पुगबओ| 
\v 25 बे जा किसिम को पत्र फिर लिखिँ:
\v 26 मनानिया हाकिम फेलिक्सके, क्लोडीयसको अभिवादन!
\v 27 जा आद्मिके यहूदी पकणके मारन ढणत् रहँए, पर जा रोमी नागरिक रहए  कहिके मए पता पाएके फौज संग हुवाँ पुगके जाके छुटओ, 
\v 28 बे  व्यावस्थाको सवाल को बरेमे जाके लागाइ रहै काहेकी जानन इच्छासे मै जाके बिनको माहासभासे लाओ | 
\v 29 बे व्यावस्थाको प्रश्न  बारेमे जाके दोष लागाइ रहए | पर ज्यान सजाय वा कैद कारन पणैगो माफिकको कछु दोष मै नाए पाओ| 
\v 30 "जा आदमीको बिरुध्दमे  षड्यन्त्र हुइ रहो हए जा बातको खबर मोके मिलो गओ  हए, और जाके तुरन्त तिर अग्गु पठओ हौं, और जाके बिरुद्दमे दोष लगान बलेन के फिर तिर अग्गु बयान देन पणैगो करके कहो हौं |"
\v 31 जा आज्ञा अनुसार सिपाही पावालके रातके एन्टीपाट्रिसमे पुगाइँ |
\v 32 घोडचढीनके उनके संग जान हुँवा छोडके औरो दिनबे चौकी घुमे, 
\v 33 कैसरियामे पुगके पिच्छु बे हाकिमके पत्र बुझाइँ पावलके फिर उनके सामने हाजिर करइँ|
\v 34 बो जा पत्र पढ़के तए कौन जिल्लक हए कहिके पुछी | बो किलिकियाक हौ कहिके पता पाई तव पिछु कही,
\v 35 तुमके अभियोग लगाएके आएके पिछु  तुमरो मुद्दा सुनंगो|” तव बे बोके  देरोदको बनाओ भव दरबार मे रखैयौ कहिके हुकुम दै | 
\c 24
\p \v 1 पाँच दिनपिछु प्रधान पूजाहारी हननिया और कितो धर्म-गुरुनके, तर्तुल्लस नाउँको एक जनै वकिलसंग हुवाँ आए, और बे पावलके बिरुध्दमे हाकिमके अग्गु मुध्दा पेश करीँ|
\v 2 पावल हुवाँ झिकाएके पिछु तर्तुल्लस बिनसे अइसे कहत अभियोग लागन लागो, “बहुत मानबिय फेलिक्स, तुमसे हम बणो शान्ति उपभोग करत् हँए, और तुम जा जातिके ताहीँ सुधार सुरु करेहौ|
\v 3 जा बात हर प्रकारसे सब ठाउँमे हम कृतज्ञा साथ स्वीकार करत् हए| 
\v 4 पर तुम जद्धा समय नाए लैकेहमर बिन्ती छुटकरीमे दया करके सुनदेबौ|
\v 5 "काहेकी हम जा आदमीके इतए उतए दुख देत नेगत्, संसार भरेक सारा यहूदीनके बीचमेन  आन्दोलन मचान बारो, और नासरी पन्थको मुखिया अगुवाको रुपमे पाए हँए|"
\v 6 जा मन्दिर अपवित्र करन फिर कोसिस करी रहए, पर जाके हम पकणे| हमरो व्यवस्था अनुसार कारबाही करन फिर रहए,
\v 7 पर सेनापति लुसियस हमरे ठिन आएके बणो जबरजति बोके हमर हातसे छिनाएके लै गओ, और जाके बिरुध्दमे अभियोग लगन बारेनके तुमर कहाँ आनके आज्ञा करी रहए|
\v 8 अब तुम स्वयम जाको जाँच करहौ हम जाके लगओ अभियोगके जा सब बात बोसे पता पाए सक्तहौ|”
\v 9 बे यहूदी फिर बे बात सब ठीक होए करके समर्थन करीँ|
\v 10 हाकिम बिनके बोल्न इशारा करके पिछु पावल जवाफ दै, “बहुत वर्ष पिछु तुम यहूदी जातिके न्यायाधीश होन बारी बात पता हुइके मए अपन पक्षमे सहस से बोल्त हौ|
\v 11 तुमके पता लागन सिक्तहौ कि मए यरुशलेमे आराधना करन जाएके बाह्र दिनसे जद्धा भओ नैयाँ|
\v 12 जे न त मोके कोइ आदमी संग बहस करत् पाइ, नैयाँ मन्दिर अथबा सभाघरमे अथबा सहेरमे जनतानके उसकत् पाइँ,
\v 13 नए त मोके हबाए दोष लगन बारी बातके जे प्रमाण दए पए हँए|
\v 14 पर जा मए तुमरे सामने स्वीकार करत् हौ, कि जौन डगरके जे एक पन्थ कहत हँए, बहे बमोजिम व्यवस्थामे भव बात और अगमवक्ता कि किताबमे लिखो सब बातमे विश्वास करके मिर पुर्खाको परमेश्वरको आराधना मए करत् हौ|
\v 15 धर्मी और अधर्मी दोनए मरके पुंनरुत्थान हुइहँए तव जे अपनए स्वीकार करो जैसो मए परमेश्वरमे आशा धरत् हौ|
\v 16 जहेमारे परमेश्वर घेन और आदमी घेन मए सबदिन शुध्द विवेक रखन प्रार्थना कर्त हौ|
\v 17 अब कुछ वर्ष पिछु अपन जातिनके  ताहिँ दान और भेटी देन मए आओ रहौ|
\v 18 जे मोके मन्दिरमे पाएके शुध्द होनबारो बिधि मए पुरा करडरो रहौ| हुवाँ कोइ भीण रहेनाए, होहल्ला फिर नाए रहए| पर हुवाँ एलियाको कोइ यहूदी रहए, 
\v 19 बे हियाँ तुमरे सामुने हाजिर होन पणन रहए| मेरे बिरुध्दमे अगर कोइ  बात हए तव बिनके अभियोग लगए सिक्त रहौ|
\v 20 अथबा जे आदमी अपनए हियाँ आएके कहमए-मए महासभाके सामनेमे खण होत मोए मे का कसुर पाए हौ?
\v 21 केवल जहे एक बात इकल्लो हए, जो मए बिनके बीचमे ठणो चिल्लए के कहो रहौ, 'मरे भएनके पुनरुत्थानके बारेमे आज तुमरे सामुने मिर मुद्दा चलरहो हए|”
\v 22 जा डगरके बिषयमे फेलिक्सके अथबा ज्ञान भव के बारेमे बो जा बात सुनके पिछु बिनके अइसो कहेके टरके पठाई, “सेनापति लुसियस हियाँ आएके पिछु मए उनको मुद्दा फैसला करदेहौ|”
\v 23 तव बो पावलके  पहरा मे धरए और बिनके कुछु स्वतन्त्र देमए, और बिनके कोइ पिर संगीनके बिनके कोइ चीज कमि करन नाए रोकए करके कप्तानके आज्ञा दै|
\v 24 कोइ दिन पिछु फेलिकस बोकी यहूदी पत्नी द्रूसिल्लाके संगमे लैके आए, और उनके पावलके बुलाएके ख्रीष्ट येशू उपरको विश्वासके बारे मे बिनसे सुनी|
\v 25 पावल धार्मिकता, संयम और भावी इन्साफके बारेमे बहस कर्त फेलिक्स आत्तिए,और अइसो कही, “हबए जाओ, मौका पणेहए तव मए तुमके बुलएहौ|” 
\v 26 पावलसे कपता रुपैयाँ मिलि जाए हए कि करके उनके आसरा फिर करी रहए| जहेमारे फिर बे बोके घरीघरी बुलएके बातचित  करत् रहए|
\v 27 पर दुई वर्ष पिछु जब फेलिक्सको बदलामे पर्किअस फेस्तस आओ, तव फेलिक्स यहूदीनके खुशी करन ताहिँ पावलके जेलमे डारके गओ|   
\c 25
\p \v 1 फेस्तस अपनो प्रान्तमे आएके तीन दिन पिछु कैसरियासे यरुशलेम गए| 
\v 2 मुखिया पुजाहारी और यहूदीनके प्रमुख आदमी पावल के बिरुध्दमे दोष लागइँ, 
\v 3 और बिनके डगरमे मरन योजना बनाइ पावलके यरुशलेम ल्याइँ और कृपा होबए करके बिन्ती करीँ| 
\v 4 तव फेस्तसके पावल कैसरियामे थुनामे धरी रहए, और अपन फिर जल्दी जानके ताहिँ इच्छा भइ बातके बातइ रहए| 
\v 5 बो कहि,”जहेमारे तुम मैसे भए नेता हुवाँ मिर संग जाए हँए, और बे आदमीमे कुछ खराबी हए करके बोके दोष लागमंओ|” 
\v 6 बिनके बीचमे बे आठ-दास दिनसे जद्धा नाए वैठके कैसरिया घुमिगए, और बोके दुस्रो दिन न्याय-आसनमे वैठके बो पावलके लिआन हुकुम करी|
\v 7 बे आएके पिछु यरुशलेमसे आएके यहूदी बिनके आसपिस ठणी गए, और पावलके बिरुध्दमे अनेक अगठे आरोप लगइँ, जौनके बे प्रमाण दै नाए पाइँ| 
\v 8 पावल अपने पक्षमे बोल्त कहि, “मए यहूदीके व्यवस्थाको बिरुध्दमे, मन्दिरको बिरुध्दमे, और कैसरको बिरुध्दमे कछु अपराध नाए करो हौँ|” 
\v 9 तव फेस्तस यहूदीनके खुशी करन ताहिँ पावल कहि, “का तुम यरुशलेममे जाएके हुवाँ मिर समने जे बात के बारेमे इन्साफ करऔ करके इच्छा करत हौँ?”
\v 10 तव पावल कहि, “मए कैसरको न्याय-आसनके समने ठणरहो हौँ, जहाँ मिर इन्साफ होन पणैगो| यहूदीनके मए कोइ खरबी नाए करो हौँ, सो हजुरके अच्छेसे पता हए| 
\v 11 अगर मए अपराधी हौँ, और मए ज्यानसजाए पानको योग्यको काम करो हौँ करके मरनके मए इन्कार नाए करेहौँ| अगर जे मोके लगओ दोषमे कुछु नैयाँ तव मोके जिनके हातमे कोइ नाए सौप पए हए| मए कैसर ठिन जा बात पेश करत हौँ| 
\v 12 तव फेस्तसके सल्लाहकारसे परामर्स करके कहि, “तुम कैसरके ठिन अपिल करओ, तुमके कैसरक ठिन जाए हौँ| 
\v 13 कुछु दिन पिछु फेस्तसके अभिबादन करन राजा अग्रिपास और बरनिकी कैसरियामे आए पुगे| 
\v 14 बे हुवाँ बहुत दिनतक वैठके पिछु फेस्तस पावलको मुद्दा राजाके समने अइसे पेश करी, “फेलिक्स धरके गओ एक जनै बन्दी हियाँ हए, 
\v 15 जौनके बारेमे मए यरुशलेममे रहत, मुखिया पुजाहारी और यहूदीनके धर्म-गुरु बाके बिरुध्दमे दोष लगएके बोके दण्ड देन पणैगो करके अनुरोध करी हए|
\v 16 दोष  लगान बारो दोष लगान बारेनके संग मुहए मुहू नाए हुइहए, और अपनो बिरुध्दमे लागो दोषके बारेमे बोल्न मौका नाए पाएके कौन आदमी बोके दण्डको आज्ञा देहए रोमीनको चालचलन नैयाँ करके मए बिनके जबाफ दओ| 
\v 17 जब बे जम्मा हुइके हुवाँ आए, मए ठिलो नाए करके कल न्याय-आसनमे वैठके बिनके हाजिर करनके हुकुम करो| 
\v 18 जब दोष लागन बारे ठणे, मए बताएके पिछु बिनके मुद्दामे कोइ खराब बातको दोष बोके नाए लगाए पाइँ| 
\v 19 तव बिनको मतभेद चाहिँ बिनको धर्मके बारेमे और मरो येशूके बारेमे रहए|
\v 20 बहेमारे जा बातको जाँच बुझ करके मए अलमल्लमे पणो रहओ जाके बारेमे छलफल कर्त यरुशलेममे जान बाको इच्छा हए कि बोसे मए पुछो| 
\v 21 तव पावल सम्राटको फैसला नाए भव तक हिरासतमे धरओ करके बिन्ती करी रहए बहेमारे बोके कैसर ठिन नाए पठाए तक पहार देनके हुकुम दै|” 
\v 22 तव अग्रिपास फेस्तससे कहि, “जा आदमीको बात मए अपनए सुन्न पातो तव ठीक रहए|” और बो कहि, “कल तुम सुनिओ|”
\v 23 कल अग्रिपास और बरनिकी बाणो खपासंग सेनापति और सहेरके मुखिया आदमीनके संग सभाघरमे घुसे| और फेस्तसको हुकुम पाएके पावलके हाजिर करीं| 
\v 24 फेस्तस कहि, “राजा अग्रिपास और हमर संग हियाँ भए सब उपस्थित जानन् मानन् बारे हौँ, तुम जा आदमीके देखत हौँ, जौनके बारेमे सारा यहूदीनके 'जा आदमी अब उप्रान्त जिनको योग्य नैयाँ' करके यरुशलेमके और हियाँ के फिर मोसे बिन्ती करी हए| 
\v 25 तव ज्यानसजाए पानको हए पर मए जाके कुछु करो नाए पाओ हौँ| और जा अपनए फिर सम्राटके ठिन अपिल करी हए करके मए जाके पठानके बिचार करो|
\v 26 जाके बारेमे मए और मिर सम्राटके लिखन बारो बात कुछु नैयाँ जहेमारे मए जाके तुम सामने, और खास करके, हे राजा अग्रिपास, तुमरे समने ल्याओ हौँ, और हम जाको जाँच करके पिछु सायद मए कुछु लिखन बारी बात पाएहौँ| 
\v 27 कहेकी कैदीको बिरुध्दमे कोइ दोष नाए बातएके बोके पठान मोके कोइ फाइदा नैयाँ|” 
\c 26
\p \v 1 "अग्रिपस पावलसे कहो, "" तोके अपन पक्षमे मसकन अनुमति हए|"" तव अपन हात फैलाईके पावल अपन बचाओ मे  मसकन लागो :"
\v 2 "हे राजा अग्रिपस, यहूदी मोके लागो भव सब दोषके बारेमे आज तिर अग्गु मए अपन बचाओ के बारेमे मसकन पाओक मारे मै अपनैक भाग्यशाली मानत हौं |"
\v 3 यहूदिक सब रितिरिवाज और वादविवादमे तए विशेष रुपमे परिचित भौक मारे, मिर बयान धैर्यपुर्वक सुनदेहौ कहिके मए विन्ती करत हौं |
\v 4 "मिर जातीक विचमे और यरुशलेममे शुरुसे वितओ मिर जावन अवस्थासे मिर जावनशाली यहूदिनके पता हए |"
\v 5 लम्बो समयसे बिनके पता सब बात हए, कि हमर धर्मके सबसे कट्टर पन्थी दालमे हँए एक फरिसी हुइके मिर जीवन यापन करो हौं | बे चाहंगे कहेसे जा बातके गवाही दै लेङगे |
\v 6 परमेश्वोर हमार पुर्खाके करो भव प्रतिज्ञा मय आशा करेके मारे आज मए जा मुद्दा मे ठाडो हौ |
\v 7 हमार बाह्र कुल जा आशा प्राप्त कारन रात दिन एकै मानसे आराधना करत हँए, और जाहे आशाके ताहिँ बात कहे हे राजा यहूदी मोके दोष लगाई हँए |
\v 8 परमेश्वर मरेके जिन्दा करात हए कहि बात काहे तुम कोइनाए पतियात हौ |
\v 9 "नसरतके येशूको नाउँको बिरुद्दमे गजब कारबाही कारन कहिके मए अपनै के फिर विश्वास रहए|"
\v 10 मए येरुशलेममे अइसी करके, और मुखिया पुजाहारीसे हुकुम पाएके गजब सन्तके मए जेल खानामे डारो इकल्लो नाए पर बिनके मारत बिनके बिरुध्दमे मए मिर बोट फिर दओ|
\v 11 तव सब सभाघरमे बिनके घरिघरि सजाय दैके बिनके विश्वास छोडनके कहत रहौ | उनके बिरुध्दमे क्रोध उन्मत हुइके बाहेरके सहेरमे फिर मए उनके सताओ|
\v 12 आइसी मुख्या पुजाहारीसे अख्तियार और आज्ञा पत्र पाएके मए दमास्कस घेन गौ,
\v 13 ए राजा दुपहरके मए स्वर्गसे दिनसे फिर उजियारो ज्योति देखो, मए और मिर संग यात्रा कारन बाले चारौ घेन चमकत हए|
\v 14 "जब हम सबए जमिनमे गिरगए रहए, हिब्रु भाषामे मोसे अइसो कहत आवाज मए सुनो,"" शाउल, शाउल"", तुम कहे मोके सातात हौ ? सुइमे लात मरहौ  तव तुमके पीरए हए |"
\v 15 और मए कहो, हे प्रभु तुम कौन हौ ? प्रभु मोसे कहि मै येशू हौं, जौनके तुम सातात हौ |
\v 16 तव उठ और टाँगमे ठाण जा, कहिके मोए मे तुम देखे और मए तुमै देखओ जा बातके ताहिँ सेवक और साक्षी नियुत्ति कारन उदेश्यसे मए तुमर ठीन देखा पाणो हौं |
\v 17 मए तोके तिर अपन जाति और अन्यजातिसे छुटकारा दे हौं, जौनके ठीन मए तुमके पठओ हौं |
\v 18 कि तुम बिन कि आँखी खोल दओ और बे अन्धकरसे ज्योति घेन, और सैतान को शक्तिसे परमेश्वर घेन घुम जा मै अइसी करके बे पाप क्षमा पए हए और मिर उपर विश्वाससे पवित्र भव ठाउँ बे फिर पए हँए |
\v 19 जहेमारे जा राजा अग्रिपस स्वर्गीय दर्शन प्रति मय अनाज्ञकारी नाए भव |
\v 20 पर पहिले दमस्कसमे, तव यारूशलेममे और सारा यहूदिया देश भर रहन बारे और अन्यजाति न के फिर पश्चाताप करके परमेश्वर घेन लौटौ और अपन पश्चाताप योग्यके काम करओ कहिके मए प्रचार करो हौं |
\v 21 जहेमारे यहूदी मोके मन्दिरमे पकडके मारन यौजना करी |
\v 22 आज दिन तक परमेश्वरसे मए सहायता पाओ | तबहि मरे छोटो बडो दोनौ के गवाही देत मए हिन ठाणो हौ| अगमवक्ता और मोशाको कहो वचन अवश्य पुरा हुइहए जा बात और मए कछु नाए कहो हौं |
\v 23 "बे कहिँ हँए कि ख्रिष्टके दु : ख भोगन पडैगो, और मारके जिन्दा भव रहए पहिलो हुइके बो अपन जाति और अन्यजातिके ज्योतिको घोषणा करी हए  |"
\v 24 " बो अपना वचओ के ताहिँ जे बात कहतए रहए तव फेस्तास बडो स्वरमे कहि,"" ए पावल तए बौलाहा ता नाए हए, तिर बहुत दिमाक तोके बौलाहा बनाए दै हए |"
\v 25 "पर पावल कहि,"" बहुत आदरणीय फेस्तास, मए बौलाहा नाए हौं, पर सत्य और अच्छी सुबुध्दी कि बात कहत हौं |"
\v 26 काहिकी राजा अपनए जा बातके विषयमे जानत हौ जिनके अग्गु मए निधणक बोलत हौ, काहेकी कोइ बात बासे छिपो नैयाँ,  काहेकी जा बात गुपचुप मे करी नैयाँ|
\v 27 "राजा अग्रिपस का, तुम अगमवक्ताके उपर विश्वास करात हौ मए जनत हौं, तुम विश्वास करात हौं ?"
\v 28 "अग्रिपस पावलसे कहि, "" का थोरि समयमे तुम मोके ख्रीष्टियन बनान चाहत हौ ?"
\v 29 "पावल जवाफ दै, "" थोरि समयमे होबए या बहुत मे जे बन्धन तोडके तुम इकल्लो नाए पर आज मिर बात सुनन बारे सव मोही जैसो होमए कहिके मए परमेश्वरसे प्रार्थना करात हौं |"
\v 30  तव राजा हाकिम बरनिकि और हुवाँ बैठन बारे जितनो रहए सबए उठे |
\v 31 "तव बो निकरके अपनै अइसो कहत बात करी, ""जा आदमी प्राण दण्ड पानबारो अथबा कैद माफीको कोइ काम नाए करी हए |"
\v 32 "अग्रिपस फेस्ताससे कहि,"" जा कैसर ठीन अपिल नाए करते तव जा आदमिके छोड दएसे फिर हुइतो |""   "
\c 27
\p \v 1 सम्राट-यात्रासे हम इटालिया जान पणैगो करके निर्णय हुइके पिछु बे पावल और कित्तो कैदीनके सम्राट अगस्टसको फौज के युनियस नाउँको कप्तानके जिम्मा लगए दै रहए| 
\v 2 एडामिटेनोस से एशियाक बहुत बन्दरगाह होत जानके एक जहाजमे चढके हम यात्रा सुरु करे अरिस्तार्खस नाउँ भव थेस्लोनिके एक जनै माकेडोनियामे हमर संग रहए| 
\v 3  कल हम सिदोनमे लङगर डारे| युलियस पावलके दया दिखाई बोके संगी ठिन गए चहन बारो सहेत लेनके अनुमति दै| 
\v 4 हुवाँसे जहाज फिर समुन्द्र घेन लागी, और आँधी चलि रहए तव हम साइप्रसको आड लैके गए| 
\v 5 किलिकिया और पाम्फिलियाके पार समुन्द्रमे पुगके पिछु, हम लुकियाको एक सहेरमे माइरामे आए पुगे|
\v 6 हुवाँ इटालिया जानके अलेक्जेन्डियाको एक जहाज पाएके कप्तान हमके बोमे चढाए दैं| 
\v 7 बहुत दिनतक धीरे-धीरे जाएके बहुत कठिनसे क्नीडसमे आएपुगे और आँधी अग्गु बढ्न नाए दै क्रेटको आड लैके सालमोनेके किनारे किनारे हुइके चले गए| 
\v 8 कठिनसे बोके किनारे किनारे चले हम सुन्दार बन्दरगाह कहन बारो ठाउँमे आइ गए| हुवाँ से लासिया सहेर ठिगै रहए| 
\v 9 बहुत समय बितगओ रहए, संगए प्रयस्चित-दिवासको उपवासको समय फिर खतम हुइगओ रहए, पावल बिनके  
\v 10 अइसे कहत सम्झाई संगी तुम जा समुन्द्र-यात्रा केवल जहाज और मलसामनको इकल्लो नैयाँ, पर हमर जिउ-ज्यानको समेत खतरा और नोकसनी हुइहए करके मए देखत् हौँ|” 
\v 11 तव कप्तान पावलकी बातसे जद्धा जहाज चलन बारे और जहाजको मालिककी बात मानी| 
\v 12 जा बन्दरगाह हिउँत् काटन ताहिँ असुबिधा हए कोइ हलतसे फिर फोक्सिमे पुगके जाणो बितए हए करके बहुत जैसे हुवाँसे जहाज चलानके सल्लाह दैं रहए| फोनिक्स चाहिँ क्रेटको एक बन्दरगाह हए जो दक्खिन पछार और सिरे पछारके घुमो हए| 
\v 13 जब दक्खिन आँधी धीरेसे चलन लागि, बिनकी इच्छा पुरी हुइहए करके बे क्रेटके किनारे किनारे होत यात्रा करन लागे| 
\v 14 तव थुरदेर पिछु बो टापुसे प्रचण्ड आँधी बेढम जोणसे दक्खिन पुर्बैया कहन बारी बियार चली| 
\v 15 जब जहाज आँधीको चबेटामे पणि, बो तुफानको समना नाए कर पाई, और हम बोके जितए जाबए करके कहिके छोण दए|
\v 16 क्लौडा कहन बारो एक छोटो टापूके आडमे पुगके पिछु हम मुस्किलसे जहाजको नैयाके बचाए पाए| 
\v 17 बोके उपर उठ्के पिछु बिनके कोइ उपाएसे नाए हुइके जहाजके तरेसे बाँधके ल्याए, और सिरटिस कहन बारो बलौटे दलदल मे फस जाए हए करके डरसे बे पालके उतर दै, और जहाज अपनए चलन लागी|
\v 18 अब आँधी हमके बहुत जद्धा उच्लात पछारन लागि, कल बे जहाजके मालसमान फेकन लागे| 
\v 19 और तिस्रो दिन बे अपन हातसे जहाजमे लठारा  मिलए दै|
\v 20 बहुत दिनतक घुम, तारा कुछ नाए देखनके पाए| तुफान लगातर चल्त रही, अन्तमे बाँचनके आशा समेत हरइगव रहए| 
\v 21 बहुत दिनतक नखाएके बैठे रहए| तव पावल बिनके ठिन आएके कहि, 'संगी तुम, मिर सल्लाह मानके क्रेटसे जहाज नाए चलनके रहए, और अइसो संकट और हानि भोगन नाए पणतो| 
\v 22 अब मए कहत हौँ साहस करओ| तुमर मैसे कोइकी ज्यान नाए जए हए, तव जहाज चाहिँ नष्ट हुइ जाए हए| 
\v 23 काहेकी जौन परमेश्वरको मए हौँ| और जौनको आराधना मए करत हौँ, बाको एक दुत आज रातके मिर जौणे ठणो रहए| 
\v 24 बो मोसे कहि, 'पावल मत डरए, तुम कैसरके समने आवश्यक ठणन पणैगो, और देखओ, तुमर संग जहाजमे चढ्न बारेक प्राण परमेश्वर तुमरे हातमे सौप दै हए|' 
\v 25 जहेमारे संगी तुम साहस करओ मए परमेश्वरमे विश्वास करत हौँ, मोके जैसो बताई हए ठीक उइसी हुइहए| 
\v 26 पर हम चाहिँ कोइ एक टापूमे ठाक्कर खान पणैगो|” 
\v 27 तव जब चौथो रात भई, और एडियास समुन्द्रमे हम उतरत् रहए, तव आँधी रात घेन नैया चलन बारे हम कोइ जमिनके ठिगैं पुगके हए करके अनुमान करीँ, 
\v 28 और गहेराई नापके देखि बे सैतिस मिटर पता लगाई थुरदुर जाएके फिर गाहेराई नपाके बे छब्बीस मिटर पता लगइँ 
\v 29 और कोइ चट्टान उपर ठ्क्कर खान पुगे हँए कि डरसे बे जहाजके पिछुसे चार लंगार गिरइ, और सुबेरे होबए करके प्रार्थना करत रहए| 
\v 30 जब नैया चलन बारे जहाजसे भाजन ढुणत रहए, और अग्गुसे लंगार गिर्नके बहानासे नैया समुन्द्रमे डरीरहए| 
\v 31 तव पावल कप्तान और सिपाहीसे कहि, “जे आदमी जहाजमे बैठेहँए नाए कहेसे तुम वाँचनाए पाएहौ|”
\v 32 तव सिपाही नैयाकी रस्सी कटदै, नैयक जान दैं|
\v 33 भुकभुको उजियारो होन लागो रहए, पावल बिनके खानु खानके कहि रहए| बो कहि, “आजको चौध दिन हुइगओ हए, तुम अलमलमे पणके भुखे कुछु नाए खाएके बैठे हौ 
\v 34 जहेमारे कुछु खबओ करके मए तुमसे कहत हौँ| कुछ खाएहौँ तव तुम बल पाएहौँ, तुमरो मुणको एक बार फिर नष्ट नाए हुइहए|” 
\v 35 जा बात कहेके पिछु बे रोटी लैँ और सबके समने परमेश्वरके धन्यबाद चढाई और तोडके खान लागे|
\v 36 तव बे फिर हौसला पाएके कुछ खानबारी चीज खाइँ| 
\v 37 [जहाजमे होनबारे हम जम्मा दुई सय छयहत्रर जनै रहए|]
\v 38  बे अघाएके खाएके पिछु जहाज हलको करन ताहिँ समुन्द्रमे गेहु फेक दैं| 
\v 39 उजियारो हुइके पिछु फिर बे बो ठाउँ चिन नाए पाइँ, पर बे एक ढाहो देखिँ| जाको बलौटे किनरे रहए| जहाजके हुवाँ किनारे लगनके योजना बे करीँ| 
\v 40 बे लंगार झारत्, और समुन्द्रमे रहन दैं| बहेबारे डबना बाधो भई रस्सी खोल्दै| अग्गु पाल उठाएके हव्वा घेन घुमाए दैं और जहाजके किनारेसे बढाइँ| 
\v 41 तव पानी तरे लुको रेताको रासमे जहाज ठुक्के हुवाँए धसिगै, अग्गुको भाग अट्क गव और चलाए नाए पाइँ, और पिछुको भाग चाहिँ  लाणुरसे झोका खाएके टुटान लागो| 
\v 42 कैदी पैरके भाजन लागे करके सिपाही बिनके मरनके सल्लाह करीँ| 
\v 43 तव कप्तान पावलके बचान मन करी बे अइसो करनसे रुकिगए| पैरन सिक्नबारे जहाजसे पहिले कुदके ढाहोमे जान हुकम बिनके दै, 
\v 44 और बाँकी रहे भए चाहिँ पटरामे और जहाजको खुद्रामे बोपार जानके कहिँ अइसे सबसे अच्छेसे किनारे पुगिगए| 
\c 28
\p
\v 1 हाम अच्छेसे किनरे पुगे बो टापुको नाउँ माल्ट रहए कहिके हाम पता लगाए|
\v 2 हुवाँक बासिन्दा हमके अग्गु दया दिखाई पानीक पणके कारणसे जाडो भव बिनके ताहिँ आगी पजार दै, और हम सबके स्वागत करीँ |
\v 3 पावल एक गाडा कठीया जमा करी रहए और सो लाइके आगीमे डारदै | आगीक अचसे एक साँप निकरके आओ, और बिनके हाथमे लिपट गौ |
\v 4 "बो हुवाँ के बासिन्दा बिनके हाथमे साँप लिपटो देखके आपसमे कहन लागे, जा आदमी पक्का फिर जानमार हुइहए | जा समुन्दरसे बचके त निकर गौ पर इन्साफसे जा उमक नाए पए हए |"" "
\v 5 तव पावल साँपके जलाई दै, और बिनके कछु नाए बिगण पाई |
\v 6 "तव बो कि शरीर सुजैगी, या बो इकबारी गिरके मरैगो कहिके बे प्रतिक्षा कारन लगे | तव गजब देर तक प्रतिक्षा करि रहए ताहु फिर बोके कछु बिगार नाए भव देखके बे अपन विचार बादलके कहन लागे,""जा ता देवता हए |"
\v 7 बो टापुक पब्लिस नाउँ भव मुखियक जगह जमिन बो के छेउ छाओ मे रहए |बे हमके स्वगत करीँ, और तिन दिन तक बोके घरमे हमार अतिथि सेवा करीँ |
\v 8 पब्लिसको दौवा जाडो और आउँ रोगसे बेमार रहए | पावल बोके देखन लागो,
\v 9 जा घटना पिच्छु बो टापुके और रोगी आदमी फिर आए, और अच्छो भए |
\v 10 बे तामान प्रकारसे हमार आदर करीँ | जब हम जहाजमे चढे, बे हमर चाहो समान जहाजमे धर दै|
\v 11 तिन माहिन पिच्छु, हम अलेक्जेन्ड्रीया के जहाज मे चढे | जा जहाज हिउदमे जहे टुपा मे रहए |जहाज के अग्गुक भागमे जुरिया देवताको मुर्ति बनो रहए |
\v 12 सुराकुसाइमे पुगके हम बो हुवाँ तिन दिन बैठे |
\v 13 बो हुवाँ से हम किनारे-किनारे रेगियनमे आए पुगे | एक दिन पिच्छु दखिन से आधि चली, और कल हम पटिओलिमे आइपुगे |
\v 14 बो हुवाँ से हम भैनके भेटे, और बे हमके सात दिन तक उनके संग मे रहन के बिन्ति करीँ | ऐसी हम रोम मे आए पुगे |
\v 15 बो हुवाँ से हमर आगमनको खबर सुनके भैया हमके भेटन अप्पियसके बजार और तिन-पाटि कहन बारो ठाउँमे आए रहए | बिनके देखके पावाल परमेश्वरमे धन्यवाद चढाई, और सहस पाई |
\v 16 जब हाम रोममे घुसे, तव पावल के एक जनै सिपाहीके रेखदेखमे इकल्लो बैठान अनुमति मिलो |
\v 17 "तिन दिन पिच्छु पावल यहूदीक स्थानिय अगुवनके बुलन पठाई | बे जम्मा भए पिच्छु बो उनसे कहि, "" भैया ओ, मए त अपन देश के आदमी, या पिता पुर्खाक रितिरिवाजके विरुध्दमे कुछ काम नाए करो हौं | तव फिर बन्दि हुइके यरुशलेम से रोमीक हातमे मोके सुम्पी दै हँए |"
\v 18 बे छानबिन करके पिच्छु मिर मे मारनके दण्ड कछु करण नाए पाए के मोके छोडन मन करी रहए |
\v 19 तव यहूदी बिरोध करके कैसर ठिन अपिल कारन मोके कर लगाइँ दै मिर जातीक विरुध्दमे कोइ दोष लगान बारी बात रहए नाए |
\v 20 "जहेमारे मए तुमसे भेटके बात चित कारन मए तुमके बुलाओ हौं | काहेकि इस्राएलको आशा जो हए बाहेक ताहिँ जा बन्धनमे बधो हौं |"
\v 21 "बो बिनसे कहि,"" हम त तुमर बारेमे यहूदियासे कुछ चिठी पाए नैयाँ | कोइ भैया आइके तुमर बिरुध्दमे कोइ खराब बात फिर सुनाइ नैयाँ और नाए बोली हँए |"" "
\v 22 "तव तुमर विचार का हए सो तुमसे सुनन चाहत हौं | काहेकि जा दलके बारेमे हमके इतकए बात पता हए, कि जेहँ तेहाँ आदमी जाको बिरुध्दमे मसकत हँए |"
\v 23 तव बे बक ताहिँ एक दिन तोक दैं और बेढम आदमी बोके डेरा मे आए | बो बिनके सबेरेसे सन्झा तक ब्याख्यान दैं, और मोशक व्यवस्था और अगमवक्तक पुस्तकसे परमेश्वरको राज्यको गवाही दै, तव येशूक बारेमे बिनके विश्वास देन विचार करी |
\v 24 बो कहि बात कितनो विश्वास करीँ, कितनो नाए करीँ |
\v 25 "बे अपसमे सहमति नाए भए, और बिदा होन लागे पावल जा अन्तिम व्त्तव्या दै, ""तुमर पिता-पुर्खा यशैया अगमवक्तासे पवित्र आत्मा कहि वचन ठिक हए,"
\v 26 "जे आदमी ठीन जाएके कहो, ""सुनन ता तुम सुनत हौ, पर कबहु नाए समखत् हौ, देखन त तुम देखत हौं पर कबहु नाए देख पए हौ |"
\v 27 "काहिके जे आद्मिक हृदय पत्थर हानि हुइगौ हए, और बिनको कान बाहिर हुइगौ हए, और बे अपन आँखी मिचे हँए, नत बे अपन आँखी से दिखते, कानसे सुनते, ह्रिदयसे बुझते, आर घुमते, और मए बिनके अच्छो बनैतो |"" "
\v 28 "जहेमारे तुमके पता होबए, कि परमेश्वर जा मुक्ति अन्यजाति के ताहिँ पठाई हए, और बे सुनहए|"
\v 29 तव बे जा वचन कहि फिर यहूदी आपसमे बाद विवाद करात विदा हुइ गए |
\v 30 पावल पुरा दुइ वर्ष तक अपन खर्च मे रोमन मे बैठो, और बक ठीन आन बारे सबैके बो स्वगत करी |
\v 31 बे खुल्लम खुल्ला और बिन रोकावटसे परमेश्वरको राज्यको प्रचार करत रहएए और प्रभु येशू ख्रिष्टके बारेमे शिक्षा देत रहएद्य |
