\id PHM
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलेमोन
\toc1  फिलेमोन
\toc2  फिलेमोन
\mt1  Philemon
\mt1 फिलेमोन
\c 1
\p \v 1 ख्रीष्ट येशूको कैदी पावल और हमर भैया तिमोथी,
\v 2 हमर प्यारो सयोगी फिलोमन, हमरी बहिनिया अप्फिया और हमर संगी-निवासी अर्खिप्पस, और तुमरो घरके मण्डलीनके: 
\v 3  तुमके अनुग्रह और हमर पिता परमेश्वर और प्रभु येशू ख्रीष्टसे शान्ति!
\v 4  मिर प्रार्थनामे जब मए तुमके स्मरण करत् हौँ, तव मए मिर परमेश्वरके सब समय धन्यबाद देतहौँ| 
\v 5 काहेकी प्रभु येशू उपरको तुमरो विश्वासके बारेमे और सन्त घेन तुमरो प्रेमको बारेमे सुन्त हौँ| 
\v 6 मए प्रार्थना करत् हौँ कि तुमरो विश्वासको सहभागितासे ख्रीष्टमे भए हमर सब असल बातको ज्ञानको बृध्दि कर पामए| 
\v 7  मिर भैयओ, तुमरे प्रेमसे मए बहुत आनन्द और सान्त्वना पाओ हौ, काहेकी तुमसे सन्त नके ह्रदय फिर ताजा भव हए| 
\v 8 तुमके का करन पणेहए, सो करन आज्ञा देन ख्रीष्टमे मोके साहस भव ताहु फिर, 
\v 9 रेमको खातिर मए तुमके बरु अनुरोध करन चाहत हौ: मए, बूढो पावल, और हबए ख्रीष्ट येशूको एक कैदी: 
\v 10 मिर लौणा ओनेसिमसके ताहिँ मए निबेदन करत् हौँ, जौनके ताहिँ मिर कैदी अवस्थामे मए पिता बनो हौ| 
\v 11  बे अग्गु तुमरे ताहिँ बेकामके रहए, पर हबए तुमरे ताहिँ और मिर ताहिँ फिर काम लागन बारो भव हए| 
\v 12 मए बोके, जो मेरो अपने ह्रदयको टुक्रा हए, तुमरे ठिन घुमए देतहौ| 
\v 13 बिनके मिर संग धरनके मए खुशी होतो, काहेकी सुसमाचारके ताहिँ मिर बन्दी अवस्थामे तुमरे बदलामे मेरो सेवा करन सिक्तो, 
\v 14 पर तुमर अनुमति बिना मए कुछु नाए करन चाहत हौँ, ताकि तुमर भलाइ करकापसे करो नाए होबए, पर तुमर अपनए स्वइच्छासे होबए| 
\v 15 शायद तुमसे कोइ समयके ताहिँ बिनसे अलग भव रहए, ताकि बे सबदिन तुमर संग वैठ पाबए- 
\v 16 अब उइसो कमैया जैसो नैयाँ, पर कमैयासे जद्धा, प्यारो भैया जैसो, बिशेस करके मेरे ताहिँ, और जद्धा शरीरमे और प्रभुमे समेत, तुमरे ताहिँ| 
\v 17 जहेमारे अगर तुम मोके अपन साझेदार सम्झतहौ करके मोके कता बिनके ग्रहण करओ| 
\v 18 अगर बे तुमके कोइ फिर खराबी करेसे फिर, अथबा कोइ चिजको ॠणी हए तव, सो मिर हिसाबमे धरदिओ| 
\v 19 मए पावल, अपन हातसे जा लिखतहौँ| बो ॠण मए स्वयम् तिरदेहौ| तुमके कहान नाए पणैगो, कि अपन ताहिँ फिर तुम मिर ॠणी हौँ| 
\v 20  प्यारो भैया तुमसे प्रभुमे कोइ फाइदा पाबए करके मए चाहतहौँ| ख्रीष्टमे मिर ह्रदय फिर ताजा बानए देओ| 
\v 21  तुमर आज्ञापालनमे भरोसा धरके मए मगेसे जद्धा करेहौ करके मए तुमके लिखतहौँ| 
\v 22 संगए मिर ताहिँ एक पाहुना-कोनो ठीक कर दिओ,  काहेकी तुमरे प्रार्थनासे मए फिर तुमरे ठिन आन चाहतहौ करके आशा करत् हौँ|  
\v 23 येशू ख्रीष्टमे मिर संगी-कैदी इपाफ्रास तुमके अभिबादन पठाई हए| 
\v 24  उइसी करके सयोगी मर्कुस, अरिस्तार्खस, डेमास और लुका फिर 
\v 25 प्रभु येशू ख्रीष्टको अनुग्रह तुमरे आत्मासंग रहबए|
