\id MAT
\ide UTF-8
\rem Copyright Information: Creative Commons Attribution-ShareAlike 4.0 License
\h मत्ती
\toc1 मत्ती का सुसमाचार
\toc2 मत्ती
\mt1 Matthew
\mt1 मत्ती
\c 1
\p
\v 1 अब्राहामको पुत्र, दाउदको पुत्र, येशू ख्रीष्टको वंशावली:
\v 2 अब्राहाम इसहाकको पिता रहए |, यहूदा और बिनको ददा भैइयाक् पिता,
\v 3 यहूदा फारेस और जाहेरको पिता रहए| बिनकी अइया तामार रहए| फारेस हेस्रिनको पिता, हेस्रोन आरामको पिता,
\v 4 यहूदा फारेस और जाहेरको पिता रहए| बिनकी अइया तामार रहए | फारेस हेस्रिनको पिता, हेस्रोन आरामको पिता, आराम अम्मीनादाबको पिता, अम्मीनादाब नहशोनको पिता, नहशोन सल्मोन पिता,
\v 5 सल्मोन बोअजको पिता, बोकी अईया राहाब रहए| बोअज ओबेदको पिता रहए| बोकी अइया रुथ रहए| ओबेद यिशैको पिता,
\v 6 यिशै दाउद राजाको पिता रहए| दाउद सोलोमनको पिता रहए| सोलोमनकी अइया उरियाहकी बैयर रहए|
\v 7 सोलोमन रह्बामको पिता, रह्बाम अबियाको पिता, अबिया आसाको पिता,
\v 8 आसा यहोशापातको पिता, यहोशापात यहोरामको पिता, यहोराम उज्जियाहको पिता,
\v 9 उज्जियाह योतामको पिता, योताम आहाजको पिता आहाज हिजकियाको पिता,
\v 10 हिजकिया मनश्शेको पिता, मनश्शे अमोनको पिता, अमोन योशियाहको पिता,
\v 11 योशियाह यकोनियास और बिनको भैयाको पिता रहए| बे बेबिलोनमे यहुदीनके बन्दी बनानसे अग्गु बे जन्मे रहए|
\v 12 बेबिलोनमे बन्दी बनाएके पिछु: यकोनियास शालतिएल यरुबाबेलको पिता,
\v 13 यरुबाबेल अबिउदको पिता, अबिउद एल्याकीमको पिता, एल्याकिम आजोरको पिता,
\v 14 आजोर सादोकको पिता, सादोक आखिमको पिता, आखिम एलिउदको पिता,
\v 15 एलिउद एलाजारको पिता, एलाजार मत्तानको पिता, मत्तान याकुबको पिता रहए|
\v 16 याकुब बहे योसेफको पिता रहए| जौनकी बैयर मरियम रहए| जहे मरियमसे येशु जन्मोरहए, जो ख्रीष्ट कहेलानो हए|
\v 17 अइसे अब्राहामसे लैके दाउद तक चौध पुस्ता हुइगौ रहए, और दाउदके समयसे लैके बेबिलोनमे निर्वासन होन तक चौध पुस्ता, और बेबिलोनमे निर्वासन भाव समय तक ख्रीष्टको समय तक चौध पुस्ता हुइगए|
\v 18 येशू ख्रीष्टको जन्म जा प्रकारसे भव: बोकी अइया मरियमकी मगनी योसेफ संग भै रहए, तव बाको विह होनसे अग्गु मरियम पवित्र आत्मासे गर्भवती हुइगै हए करके पत्ता हुइगओ|
\v 19 तव बिनको पति योसेफ धर्मी आदमी हुइके शर्ममे पणन नए चाहिँ, बिनके चुप्पैसे छोडन इच्छा करीं|
\v 20 तव जा बात बिचार करत् रहए, सपनामे परमप्रभुक् दुत दिखनो और बोसे कहि, “योसेफ, दाउदको लौणा, तुमरी बैयर मरियमके स्वीकार करन् मतडराओ, कहेकी जो बिनके गर्भमे हए, बो पवित्र आत्मासे हए|
\v 21 बो एक लौणाको जन्म देहए, और तुम बाको नाउँ येशू धरेहौ, कहेकी बो अपन आदमीक् पापसे बचए हए|”
\v 22 अगमवक्तासे परमप्रभु बोलो बचन पुरा होनके तहि जा सब भव रहए:
\v 23 "देखौ, कन्या गर्भधारण करैगी, और बो एक पुत्रको जन्मदेबैगी, और बाको नाउँ इम्मानुएल धरेहौ,” जाको अर्थ हए, “परमेश्वर हमरसंग|” "
\v 24 योसेफ निद्से बिउँझो, और परमप्रभुको दूत उनसे कहि बमोजिम बो मरियमके अपनी बैयरके रुपमे स्वीकार करीँ|
\v 25 मरियम लौणा नएजन्माएतक योसेफ बिनके संग सहवास नएकरी| योसेफ बाको नाउँ येशु धरी|
\c 2
\p \v 1 हेरोद राजाको समयमे यहुदियाको बेथलेहेममे जब येशूको जन्म भव, पूर्बसे ज्योतिषी यरुशलेम मे  अए पुगे और बे कहिँ, 
\v 2 "यहुदियाको राजा हुइके जन्मन बारो कहाँ हए? कहेकी हम बाको तारा पूर्वमे देखेहँए और बोके दण्डवत करन् अए हए|” "
\v 3 जब हेरोद राजा जा सुनी, बो बेचैन हुइगौ, और बिनके संग सारा यरुशलेम फिर बेचैन हुइगौ| 
\v 4 "तव बो सब मुखिया पुजाहारी और जनताके शास्त्रीनके इक्ट्ठा करी, और ""ख्रीष्टको जन्म कहाँ भव हए?” करके सोधपुछ करीँ| "
\v 5 बे बोसे कहिँ, “यहुदियाके बेथलेहेममे| कहेकी अगमवक्ता लिखिरहए: 
\v 6 'ए बेथलेहेम, यहूदाको मुलुकको गाउँ , तए कोइ किसिमसे यहूदाको शासकके बीचमे कोइसे फिर निच नैयाँ, कहेकी तोसे एक जनै शासक निकरके आबैगो, जौन मिर आदमी इस्राएलको रेखदेख करेहए'|” 
\v 7 तव हेरोद बे ज्योतिषीसे गुप्तमे बुलाएके तारा कौन समयमे दिखनो हए, सो बिनसे पत्ता लगाई| 
\v 8 बो बिनके अइसे करके बेथलेहेममे पठाई, “जाओ, और ठीकसे बो बालककी खोजी करौ| बोके पाएके मोके खबर करिओ, और मए फिर बोके दण्डवत् करेहौ| 
\v 9 तव राजाक् बात सुनके बे अपन डगर लागे| जौन तारा बे पूर्वमे देखिरहए, बो तारा उनके अग्गु-अग्गु गओ, और बालक भव ठाउँमे पुगके बो तारा हुवाँए रुकिगव|  
\v 10 जब बे बो तारा देखिँ, तव बे बहुत आनन्दित् हुइके रमाई| 
\v 11 और घर भितर घुसके बे बालकके बोकी अइया  मरियमके संगमे देखिँ, और घुटोटेक के दण्डबत् करीँ| तव अपन कन्तुर खोलके बोके सुन, सुगन्धित धुप और मूर्रकी भेटी चणाई| 
\v 12 और हेरोद कहाँ घुमके मतजैओ करके सपनामे चेताउनी पाएके बे दुस्री डगर हुइके अपन देशमे घुमे|  
\v 13 बे गएके पिछु, परमप्रभुको एक दुत सपनामे योसेफ कहाँ दिखनो और बोसे अइसे कहि, “उठ, छोटो बालक और बोकी अइयाके संग लैके मिश्रदेशमे भज्जा, और तुमसे मए नाए कहन तक हुवाँए बैठियो| कहेकी, हेरोद बालकके मारन् बो ढुणरहो हए|” 
\v 14 और बे उठेए छोटो बालक और बोकी अइयाके संगमे लैके मिश्रदेशमे रातए के गै भए, 
\v 15 हेरोदको मृत्यु नए होनतक हुवाँए बैठियो| अगमवक्तासे  परमप्रभु कहि वचन अइसे पुरा भव, “मए अपन पुत्रके मिश्रदेशसे बुलाओ|” 
\v 16 तव ज्योतिषी बिनके छकेइँ करके बात हेरोद पता पाई, और बो दिक्के मरे चूर हुइगओ| और ज्योतिषीसे पत्ता पाएके समय अनुसार बेथलेहेम और हुवाँके इलाका भितरके दुई वर्ष और बोसे तरेके सब बालकनके मार्न लगाई| 
\v 17 तव यर्मिया अगमवक्ता कहो बचन पूरा भव, 
\v 18 "रामामे एक शब्द सुनिओ, डाहरा छोड-छोडके रोइ और विलकाएके बणो आबाज, राहेल अपन बालकके ताही रोएरही, सान्त्वना बो इन्कार करी, कहेकी बिनके बालक अब रहेनए|” "
\v 19 तव हेरोद मरके पिछु, परमप्रभु एक स्वर्गदुत सपनामे योसेफ कहाँ मिश्रमे दिखानो, और अइसे कहि, 
\v 20 "उठ, बालक और बोकी अइयाके संगमे लैके इस्राएल देशमे जाओ, कहेकी बालकको प्राण लेन ढुणन बारो मरिगौ हए|” "
\v 21 बे उठे बालक और बोकी अइयाके संगमे लैके इस्राएल देशमे घुमे| 
\v 22 तव यहुदियामे अपन दौवा हेरोदके ठाउँमे अर्खिलाउस राज्य करत् हए करके सुनके बे हुवाँ जानके  डराइ गए, और सपनामे चेताउनी पाएके बे गालीलके प्रदेशमे गए| 
\v 23 बे जाएके नासरत् कहान बारो नगरमे बैठे| अइसी अगमवक्तासे बोलो बचन पूरा भव: “बोसे नासरी काहमंगे|”
\c 3
\p \v 1 बहे समयमे बतिस्मा-देन बारो यूहन्ना यहुदियाको उजाड-स्थानमे अओ, और अइसो कहत प्रचार करन् लागो, 
\v 2 "पश्चात्ताप करौ, कहेकी स्वर्गको राज नजिक अइगौ हए|” "
\v 3 कहेकी जा बहे हए, जौनक् बारेमे याशैया अगमवक्तासे अइसे कहि रहए: “उजाड-स्थानमे एक जनै चिल्लान बारेको आबाज, परमप्रभुको डगर तयार करौ, बाको डगर सुध बनाओ|” 
\v 4 यूहन्ना ऊँटको बारको कुर्ता लगात रहए, और कारेहावमे खालको फेटा बाँधत  रहए| बाको खानबारी चिज टिँणा और बनको सहत् रहए| 
\v 5 यरुशलेम और सब यहदिया, और यर्दन असपिसके इलाकाके सब आदमी बिनके ठिन गए, 
\v 6 और अपन पाप स्वीकार करत् यर्दन नदियामे बिनसे बप्तिस्मा लेन लागे| 
\v 7 तव फरिसी और सदुकी मैसे बहुत जनै बप्तिस्मा लेन अत देखके बिनसे बो कहि, “साँपके बच्चा, आन लागो क्रोधसे भाजान कौन तुमके चेताउनी दै? 
\v 8 जहेमारे पश्चाताप सुहान बारो फल फलओ| 
\v 9 अब्राहाम  हमर पिता हए करके आपसमे कहओ मत| कहेकी मए तुमसे कहतहौ, परमेश्वर जा पत्थरसे अब्राहामके ताहि सन्तान उत्पान करसकत् हए| 
\v 10 हबए रुखाके जरमे कुढ़ारि पणिगै हए| जहेमारे असल फल नए फरान बारे हरेक रुखा काटके उजाण जैँहए, और आगीमे फेकेजहए| 
\v 11 मए ता तुमके पश्चातापके ताहि पानीसे बप्तिस्मा देतहौ, पर मोसे पिछु आन बारो शाक्तिशाली हए, जौनक् जुता बोक्नको योग्यको मए नैयाँ| बो तुमके पवित्र आत्मा और आगीकी बप्तिस्मा देहए| 
\v 12 बाको सैलियन् बारो सुपो बोके हातमे हए, और बो अपन आँगन पुरा सफा करेहए, और भूसा जितो नए निभन बारी आगीमे जलए हए|”     
\v 13 तव येशू गालीलसे यूहन्ना कहाँ बिनसे बप्तिस्मा लेन यर्दन नदीयामे अओ| 
\v 14 तव यूहन्ना अइसे करके बोके रोक्न खोजि, “बरु मए तुमसे बप्तिस्मा लेनके जारुरत हए, और का तुम मेरे ठिन अए?” 
\v 15 तव येशू बिनसे कहि, “हबए अइसी होन देओ| कहेकी अइसी हम सब धार्मिकता पूरा करन् पणैगो|” तव यूहन्ना राजी भव|
\v 16 और येशू बप्तिस्मा लैके तुरन्त पानीसे उपर निक्रो, तव स्वर्ग उघरि गओ, और बो परमेश्वरको आत्माके कबुतारके रुपमे उतरत और आतदेखि |
\v 17 तव स्वर्गसे जा बाणी अओ, “जे मिर प्रिय पुत्र हए इनसे मए बहुत प्रसन्न हौँ|” 
\c 4
\p \v 1 तव दियाबलससे* परीक्षा करन् पवित्र आत्मासे येशू उजाड-स्थानमे लैगओ| 
\v 2 बो चालिस दिन और चालिस रात उपवास बैठके भुखानो| 
\v 3 तव परीक्षा करन् बोके कहाँ अएके कहि, “तुम परमेश्वरके पुत्र हौ तव जा पत्थरके रोटी होए करके आज्ञा देओ|” 
\v 4 तव येशू जबाफ दैके कहि, “लिखो हए, “आदमी रोटीसे इकल्लो नए बल्कि परमेश्वरको बचनसे जीवित रहत हए|” 
\v 5 तव दियाबलस बोके पवित्र नगरमे लैजाएके मन्दिरकी चुटियामे ठणबाई, 
\v 6 और बोसे कहि, “तुम परमेश्वरके पुत्र हौ तव, हियाँसे तरे कुद जाओ, कहेकी अइसो लिखो हए, “बो अपन दुतके जिम्मामे तुमके दैहए और बे तुमके अपन हात हातसे थामलेहए, नत तुमर टाँग पत्थरमे ठुक्जए हए|” 
\v 7 येशू बोसे कहि, लिखो हए, “तए परमप्रभु अपन परमेश्वरको परीक्षा मतकरीए|”
\v 8 फिर दियाबलस बोके एक उँचो पर्वतमे लैजाएके संसारको सब राज और उनको वैभव बोके दिखई, 
\v 9 और बोसे कहि, “तुम घुप्टे्यके मोके दण्डवत् करेहौ तव, जा सब चिज मए तुमके देहौ|” 
\v 10 तव येशू बोसे कहि, “शैतान तए दुर हुइजा! कहेकी लिखो हए, तए परमप्रभु अपन परमेश्वरके दण्डवत् करीए, और बाको इकल्लो सेवा करीए|” 
\v 11 तव दियाबलस बोके छोड्के गओ, और स्वर्गदुत आएके बाको सेवा-टहल करीँ| 
\v 12 यूहन्ना थानामे पणो रहए करके सुनके येशू गालील घेन गव,
\v 13 और नासरत छोडके कफर्नहुममे गव और हुवाँ बैठान् लागो| जा सहर जबुलून और नप्तालिक क्षेत्रामे, समुन्द्रके किनारे पणत् रहए| 
\v 14 यशैया अगमवक्तासे कहो, बचन अइसे पुरा भव: 
\v 15 "जबुलूनको मुलुक और नप्तालीको मुलुक, यर्दनपार, समुन्द्रघेन अन्यजतिको गालील, "
\v 16 अन्धकारमे बैठन बारे आदमी एक बणो ज्योति देखिहए|” मृत्युकी छाहीँके देशमे बैठन बारेके उपर एक ज्योति उदानो हए|” 
\v 17 बहे समयसे प्रचार करत् येशू कहान लागो, “पश्चाताप करौ, कहेकी स्वर्गको राज नजिक आइपुगो हए|”
\v 18 गालील-समुन्द्रके किनारे नेगत बो पत्रुस कहान बारो सिमोन और बिनको भैया अन्द्रियास, दोनए भैया समुन्द्रमे जार डारत् देखि| बे मछरेहा रहए| 
\v 19 बो बिनसे कहि, “मेरे पिछु लागओ, और मए तुमके आदमीको मछरेहा बनाएहौ|” 
\v 20 तव तुरन्त जार छोडके बे बोके पिछु लगिगए| 
\v 21 .............
\v 22 तव तुरन्त नैयाँ और बे दौवाके छोडके बोके पिछु लागिगए|  
\v 23 और येशू बिनके सभाघरमे सिखात्, राज्यको सुसमाचार प्रचार करत्, और आदमीमे भए हरेक रोग और शरीरके दुर्बलता अच्छो करत् सारा गालील भर घुमन लागो| 
\v 24 बोको किर्ति सिरिया भार फैलगव,और बिमारी, अथाबा गजब प्रकारके रोग और पीरसे सताए, भुत लागे, और मिर्गी लागे और पक्षाघात भए सबाए आदमीके बोके ठिन ल्याई| बो बिनके अच्छो करी| 
\v 25 और गालील, डेकापोलिस, यरुशलेम, यहुदीया और यर्दन पारसे बहुत भारि भीड बोके पिछु लाग्गै| 
\c 5
\p \v 1 भीडके देखके बो डाँगासे उतरो, और बो बैठो तव पिछु चेला बोके ठिन अए| 
\v 2 बो मुहू खोलि और बिनके शिक्षा देन लागो: 
\v 3 'धन्य आत्मामे दिन होनबारे, कहेकी स्वर्गके राज बिन्हिक हए| 
\v 4 धन्य शोक करन् बारे, कहेकी बे सान्त्वना पए हए| 
\v 5 धन्य नम्र होनबारे, कहेकी बे पृथ्बीको अधिकार पए हए|  
\v 6 धन्य धार्मिकताके ताहि भुखान बारे और तिर्खान बारे, कहेकी बे तृप्त हुइँहए| 
\v 7 धन्य दयावन्त, कहेकी, बे दया पए हए| 
\v 8 धन्य शुध्द हृदय होनबारे, कहेकी बे परमेश्वरके देखंगे| 
\v 9 धन्य मेलमिलाप क्रबान बारे, कहेकी बे परमेश्वरके लौणा कहेलहए| 
\v 10 धन्य धार्मिकताके ताहिँ सतान बारे, कहेकी स्वर्गके राज बिन्हिको हए| 
\v 11 "धन्य, हौ तुम, जब आदमी मेरे खातिर तुमके निन्दा करेहए और सताए हए, और झुट बोल्के तुमरे बिरुध्दमे सब किसिमको खराब बात कए हए| "
\v 12 तव रमाओ, और बहुत खुशी होबओ, कहेकी स्वर्गमे तुमर इनाम बणो हुइहए| कहेकी अइसी तुमसे अग्गुके अगमवक्तानके बे सताई रहए| 
\v 13 "तुम पृथ्बीके नुन हौँ, तव नुनको स्वाद गैभव तव कासे फिर नुनिलो करेहौ और? बो ता बाहिर फेकन और आदमीके टाँगसे कुल्चन बाहेक और कुछु कामको नए हुइहए| "
\v 14 "तुम संसारके ज्योति हौ| डाँगामे बैठो सहर लुक्नाए पए हए| "
\v 15 आदमी दिया पजारके डालैयासे छोपत नैयाँ, पर आरेमे धरत् हए, और घरमे होन बारेनके सबके ताहि बो उजियारो देतहए| 
\v 16 अइसी तुमरो उजियारो आदमीनके सामने चमकए, और बे तुमरो अच्छो काम देखए, और स्वर्गमे होन बारो तुमर पिताको महिमा करैँ| 
\v 17 "व्यवस्था अथबा अगमवक्तानके रद्द करन् अओ करके मत सम्झौ| मए बो रद्द करनके नएकि पूरा करन् अओ हौ| "
\v 18 कहेकी नेहत्व मए तुमसे कहत् हौ, जब तक स्वर्ग और पृथ्बी खतम हुइहए नए तब तक सब बात पुरी नए भएतक कोइ किसिमसे व्यवस्थासे एक बिन्दु नए टलैगो| 
\v 19 तव जौन जे आज्ञा मैसे सबसे छोटो उलंघन करेहए, और आदमीनके करन् सिखाए हए, स्वर्गके राजमे बो सबसे छोटो कहेलाएहए| तव जौन जा आज्ञा पालन करे हए और सिखह हए, स्वर्गके राजमे बो बणो कहेलाएहए| 
\v 20 कहेकी मए तुमसे कहत् हौ, तुमर धार्मिकता शास्त्री और फरिसीसे जद्धा नए हुइहए तव तुम कोइ रितिसे स्वर्गके राजमे प्रवेश करनए पैहौ|   
\v 21 "तुम सुने हौ, पुर्खानके समयमे आदमी अइसे कहत् रहए, 'तए हत्या मतकरीए, और जौन हत्या करैगो बो दण्डके योग्य हुइहए|' "
\v 22 तव मए तुमसे कहत् हौ, जो कोइ अपन भैयासंग क्रोध करहए बो दण्डको योग्य हए, और जौन अपन भैयाके अपमान करेहए, बो महासभामे जबाफदेही हुइहए| और जौन अपन भैयासे 'तए मुरख' हए, करके कएहए बो नरककी आगीमे पणके दुख भुगेहए| 
\v 23 "और तुम बेदीमे अपन भेटी चढात् तुमरे भैयाके हृदयमे तुमर बिरुदमे कुछ हए तव तुमके याद हुइगओ तव,"
\v 24 तुमर भेटी हुवाँए बेदीके समने छोणौ और जाओ| पहिले अपन भैयासंग मिलाप करौ, तव पिछु आएके अपन भेटी चढाओ| 
\v 25 "तुमर प्रतिवादी अदलात् मे जातए डगरमे मिलाप करलेओ, नत प्रतिवादी तुमके न्यायधीसके हातमे सुम्पदेहए, और तुम जेलमे पणेहौ|"
\v 26 नेहत्व, मए तुमसे कहत् हौ, तुम एक-एक पैसा चुक्त्ता नए करेहौ तब तक् तुमके हुवाँसे छुडेहए नए| 
\v 27 "तुम अइसो कहत् सूनेहौ, 'तए व्यभिचार मत करए|' "
\v 28 पर मए तुमसे कहत् हौ, जौन कोइ बैयरके बुरी नजरसे देखत् हए, तव अग्गुसे अपन हृदयमे बोके संग व्यभिचार करडरत् हए| 
\v 29 कहेकी तुमर दहिना आँखी तुमके पाप करन् लगत् हए तव बोके निकारके फेक्देओ, कहेकी तुमरी पुरी शरीर नरकमे जानेस बरु तुमर अंग मैसे एक गुमानो तुमरे ताहिँ ठीक हुइहए| 
\v 30 तुमर दहिना हात तुमके पाप करन् लगत् हए तव बोके कटके फेक्देओ| कहेकी तुमर पुरी शरीर नरक जानेस ता बरु तुमर अंग मैसे एक गुमानो तुमरे ताहि ठीक हुइहए| 
\v 31 "अइसो फिर कहत् हए, कि 'जौन अपनी बैयरके छोणैगो, बो छुटपत्र लिखदेबए|” "
\v 32 पर मए तुमसे कहत् हौ, जौन अपनी बैयरके व्यभिचारके कारणसे बाहेक और कारणसे छोणैगो, बो बिनके व्यभिचारी बनात् हए, और जौन छुटी बैयरसंग विहा करेहए, बो व्यभिचार करेहए| 
\v 33 "फिर तुम सुनेहौ, कि पुर्खान् के समयमे आदमी कहत् रहए, 'तए झुठो शपथ मत् खैए, पर परमप्रभुके ताहि खओ शपथके तए पुरो करीए|” "
\v 34 पर मए तुमसे कहत् हौं, कसम मत खाबओ| स्वर्गके नाउँमे कसम मतखाबओ, कहेकी बो परमेश्वरको सिंहासन हए, 
\v 35 नए ता पृथ्बीको, कहेकी बो बाको पाउदान हए, नत यरुशलेमको, कहेकी बो महाराजाको सहेर हए|
\v 36 आपनो मुणको शपथ मतखाओ, कहेकी तुम एक बारके फिर सेतो कि कारो बनाए नए पातहौ| 
\v 37 तुमरो कहो बचनचाहिँ 'हए' तओ 'हए' 'नाए'  हए तओ 'नाए' होबए| और जासे जाधा दुष्टसे आतहए|
\v 38 "तुम सुनेहौ, अइसे कहत् रहए, 'आँखीको बदला आँखी, और दाँतको बदला दाँत|' "
\v 39 पर मए तुमसे कहत् हौ, दुष्टसे मुकाबिला मत करओ| जौन तुमरे दहिने गलौवा चटकत हए, बोके ताहिँ दुस्रो गलौवा फिर दै देओ, 
\v 40 अगर कोइ आदमी मुद्दा चलए हए तुमरो पैजामा लेनके दाबी करेहए तव, बोके तुमर पिछौणा फिर दै देओ| 
\v 41 अगर कोइ तुमके एक किलोमिटर जान बाध्यता करत् हए तव, बोसंग दुई किलोमिटर जाएदेओ|
\v 42 तुमसे मागन बारेक देओ, और तुमसे कर्जा लेन चाहनबारेक इन्कार मत करओ|
\v 43 "तुम अइसे कहत् सुनेहौ, 'तुमर पणोसिके प्रेम करओ, और तुमर शत्रुके घिणना करओ|' "
\v 44 पर मए तुमसे कहत् हौ, अपन शत्रुके प्रेम करओ,और तुमके सतान बारेक ताहि प्रार्थना करओ,
\v 45 तव तुम स्वर्गमे होनबारो अपन पिताके लौणा हुँइहौ| बो दुष्ट और सज्जन दोनाएके दिनको उजियारो देतहए, और धर्मी और पापी दोनाएके बर्खा देतहए| 
\v 46 कहेकी अगर तुमर संग प्रेम करन् बारेक प्रेम करत् हौ तव तुमके का इनाम हए?  का महसुल उठान बारे फिरत् अइसी का नए करत् हए? 
\v 47 तुम अपन ददाभैयाके इकल्लो अभिबादन करत् हौ, तव औरनसे जद्धा का करे? का अन्यजाति फिर अइसी का नए करत् हए? 
\v 48 जहेमारे जैसो तुमर स्वर्गमे होनबारो पिता सिध्द हए, तुम फिर उइसी सिध्द होन पणैगो|”
\c 6
\p
\v 1 "होशियार बैठाओ, तुम आदमीनके दिखान धर्मक्रम मत करओ| नत स्वर्गमे होनबारो तुमरो पितासे तुम कुछु इनाम नएपैहौ| "
\v 2 "जहेमारे जब तुम दान देतहौ, तव अपन समने बसुली मत बजाओ, जैसी ढोगी सभाघरमे और डगरमे आदमीनसे प्रशंसा पानके ताहिँ करत हए| नेहत्व, मए तुमसे कहत् हौ बे अपन इनाम पाएडारी हए| "
\v 3 पर जब तुम दान देतहौ, तुम्रो दहिना हात का करत् हए सो दिब्रा हात पत्ता नएपाबए|
\v 4 तुम्रो दान गुप्तमे होबए, और गुप्तमे देखन बारो तुम्रो पिता तुमके इनाम देहए|
\v 5 "जब तुम प्रार्थना करत् हौ तव ढोगी जैसे मत होबओ, कहेकी बे सभाघरमे और डगरके कुनैठेमे आदमी देखए करके ठाणके प्रार्थना करन् मन पणात् हए| नेहत्व, मए तुमसे कहत् हौ, बे अपन इनाम पाइगए हए| "
\v 6 तव तुम प्रार्थना करौ, अपन भितरको कोठामे घुसओ, और फाटक् बन्द करके गुप्तमे होनबारो तुम्रो पिताके प्रार्थना करौ, और गुप्तमे देखन बारो तुमर पिता तुमके इनाम देहए|
\v 7 और प्रार्थना करत् अन्यजाति कता व्यर्थमे मत बरबारओ| कहेकी बहुत शब्दमे बोलत बे सुनाइ होत हए करके बे बिचार करत् हए|
\v 8 जहेमारे बिनके जैसो मत होबओ| कहेकी तुम बोसे माग्नेसे अग्गु तुमके कौन-कौन बातको घटीकमी हए, सो तुमरो पिता जानत् हए|
\v 9 "तव तुम अइसे प्रार्थना करिओ: “हे हमर पिता, जो स्वर्गमे हए, तुमर नाउँ पवित्र होए| "
\v 10 तुमरो राज अबए| तुमरो इच्छा स्वर्गमे जैसो हए, उइसी जा पृथ्बीमे पुरी होबए|
\v 11 हमके आज हमर दैनिक भोजन देओ|
\v 12 हमर अपराध क्षमा करिओ, जैसी हम अपन अपराधीनके क्षमा करेहए|
\v 13 हमके परीक्षामे पणनके मतदिओ तव दुष्टसे छुटकारा दिओ, कहेकी राज्य पाराक्रम और महिमा सदासर्वदा तुमरी हए|
\v 14 कहेकी तुम आदमीके अपराध क्षमा करेहौ तव तुमके स्वर्गमे होनबारो पिता फिर तुमके क्षमा करेहए|
\v 15 अगर तुम आदमीक् अपराध क्षमा नएकरेहौ तव तुमके पिता तुमरो अपराध क्षमा नएकरेहए|
\v 16 "जब तुम उपबास बैठत् हौ, तव ढोगी जैसो उदासी चेहेरा मत दिखओ, कहेकी आदमी उपवास बैठे दिखान बे अपन मुहू अँध्यारो करत् हए| मए तुमसे कहत् हौ, बे अपन इनाम पाईगए हए| "
\v 17 पर तुमचाहिँ उपवास बैठत् अपन मुणमे तेल लगाओ और अपन मुहू धोबओ| और तुमरो उपवास आदमीके नएकि, गुप्तमे होनबारो तुमरो पिता देखए, और गुप्तमे देखन बारो पिता तुमके इनाम देहए|
\v 18 और तुमरो उपवास आदमीके नएकि, गुप्तमे होनबारो तुमरो पिता देखए, और गुप्तमे देखन बारो पिता तुमके इनाम देहए|
\v 19 "अपन ताहिँ पृथ्बीमे धन-सम्पति मत जोणए, जहाँ किरा और काइ बिनके खतम करत् हए और जहाँ चुट्टा घर फोरके बो चुराएके लैचलो जात हए| "
\v 20 तव अपन ताहिँ स्वर्गमे धन-सम्पति इक्ठा करौ, जहाँ कीरा और काइ खतम नएकरत् हए, चुट्टा फिर चुराए नएपातहए|
\v 21 कहेकी जहाँ तुमर धन हुइहए, हुवाँए तुम मन फिर हुइहए|
\v 22 "आँखी शरीरकी बत्ती हए| अगर तुमर आँखी स्वस्थ हए तव, तुमर सारा शरीर उजियारो हुइहए| "
\v 23 पर तुमर आँखी खराब हए तव, तुमर सारा शरीर अँध्यारी हुइहए| जहेमारे तुमर भितर भव उजियारो चाहिँ अँध्यारो हुइगओ तव, बो अँध्यारो कैसो घोर हुइहए|
\v 24 "कोइ दुई मालिकको सेवा करनए पए हए| कहेकी बो एकके घिणना करेहए और दुसरेक प्रेम करेहए| अथबा बो एकके भाक्ति देखए हए, और दुस्रेक बो खराब बतए हए| तुम परमेश्वर और धन दोनए कि सेवा नएकर्पएहौ| "
\v 25 "जहेमारे मए तुमसे कहत् हौ, का खाएहौ, का पिहौँ' करके अपन प्राणके ताहिँ और 'का लगएहौ' करके अपन शरीरके ताहिँ फिक्री मतकरौ|' 'का जीवन खानबारी चिजहए और शरीर लुगाफाटासे अच्छो हए? "
\v 26 आकाशके चाराचुरुगीके देखओ| बे ना त बीज बोतहए, ना अन्न कटनी करत् हए, ना बक्खारीमे जम्मा करत् हए, पर उनके स्वर्गको पिता बिनके खबातहए| का तुम उनसे जद्धा मूल्यके का नैयाँ?
\v 27 तुम मैसे कौन चाहिँ फिक्री करके अपन आयुमे थोणी थपलैहए?
\v 28 "और लुगा फाटाके ताहिँ तुम काहे फिक्री करत् हौ? मैदानके लिली फुलाके देखौ, बे कैसे बढत् हए| बे नए परिश्रम करत् हए, नए डोरा बटत् हए| "
\v 29 पर मए तुमसे कहत् हौ, सोलोमन राजा फिर अपन सारा बैभाबमे बे एक कुर्ता पैँधे नए रहए|
\v 30 आज होनबारो और कल आगीमे जानबारो घाँसके परमेश्वर अइसे पैधात् हए तव, ए अल्पबिस्वासी हो, का तुमके और जद्धा बोनाए पैधए हए?
\v 31 जहेमारे का खाएहौ?' कि 'का पिहौ?' करके फिक्री मतकरौ|
\v 32 कहेकी अन्यजाति जे सब बात ढुणत् हए, और तुमके स्वर्गमे होनबारो पिता तुमके जा सब घटीकमी जानत् हए |
\v 33 तव पहिले बाको राज और बाको धार्मिकताकी खोजि करौ, और जा सब चिज तुमके ताहिँ थपजए हए|
\v 34 जहेमारे कलके ताहिँ चिन्ता मतकरौ, कहेकी कलको दिन आपनो फिक्री अपनाए करहए| आजको दुख आजके ताहिँ ठिक हए|”
\c 7
\p \v 1 औरके दोषी मत ठहरओ,  तव तुम फिर दोषीनए ठहरैगे, 
\v 2 कहेकी जैसी तुम औरके दोषी ठहेरएहौ, उईसी तुमके फिर दोषी ठहेरए हँए| जौन नापसे तुम नापैगे, उइसी करके तुमके् फिर नपेहए| 
\v 3 कहेकी तुम अपन भैयाके आँखीमे भव कुरा देखतहौ, पर तुम अपन आँखीमे भव बुँटा फिर पत्ता नए पातहौ? 
\v 4 और तुमर अपनी आँखीमे बुँटा हए तव कैसे तुम अपन भैयासे कहेपैहौ, 'मोके तुमर आँखीसे कुरा निकारन् देओ|' 
\v 5 ए ढोगी, पहिले अपन आँखीसे बुँटा निकर, तव अपन भैयाक आँखीसे कुरा निकारन तुम सफासे देख पैहौ|
\v 6 "जो पवित्र हए बो कुत्ताके मत देओ| अपन मोती सोराके अग्गु मतफेकौ, नत बो अपन टाँगसे बोके कुचलडरेहए और घुमके तुमके अफत करेहए|"
\v 7 "मागौ ता तुमके देहए, ढुणओ तव तुम पैहौ, ढकढक्बओ तव तुमरे ताहिँ फाटक खुलीजएहए|  "
\v 8 कहेकी जौन मागेहए, बो पए हए, जौन ढुणैगो बो पए हए,  जौन ढकढकएहए, बोके ताहिँ खुलिजएहए| 
\v 9 "तुमर मैसे कौन आदमी हए, जौनक लौणा रोटी माग्तहए तव बोके पत्थर देहए? "
\v 10 कि मछ्री मगेहए तव बो सँप देहए? 
\v 11 बहेमारेकी तुम दुष्ट हुइके अपन लौणा-लौणीयाके अच्छो चिज देन जानत् हौ तव स्वर्गमे होनबारो तुमर पिता बोसे माग्न बारेक कितो जद्धा करके असल चीज देहए|  
\v 12 आदमी तुमसंग जैसी व्यबहार करत् हए, तुम फिर बिनके संग उइसी व्यवहार करीओ, कहेकी जहे व्यवस्था और अगमवक्ताक शिक्षाको सारांश हए|
\v 13 "पत्रो फाटकसे भितर कुचओ, कहेकी बिनासमे पुगन बारो फाटक सजिलो होतहए और बोसे भितर घुसन बारे बहुत होतहए|"
\v 14 कहेकी जीवनमे पुगानबारो फाटक पत्रो होतहए और डगर कठिन होतहए, जौन जीवनमे पुगातहए, और बो पानबारे थोडी होतहए| 
\v 15 “झुठो अगमवक्तासे होशियार बैठीओ, जो तुमरे ठिन भेडाके भेषमे अतहए, और भितर डरलागन् बारो गुल्हा कता होतहए|
\v 16 बिनके फरासे तुम बिनके चिनइगे|  का काँटोके पेणसे अंगुर अथबा सिउँडिसे गुलर तोरैगे का?
\v 17 उइसी करके हरेक रुखा अच्छो फरा फलाबैगो| और खराब रुखा खराब फरा फलए हए| 
\v 18 अच्छो रुखा खराब फरा नए फरए हए, नए ता खराब रुखा अच्छो फरा फारनए पए हए| 
\v 19 अच्छो फरा नएफरानबारो हरेक रुखा काटके उज्णेजएहए, और आगीमे फेकेजएहए| 
\v 20 अइसीय बे अगमवक्तानके बिनके फरासे चिनैगे| 
\v 21 "मोके 'प्रभु, प्रभु' कहान बारे सब स्वर्गके राजमे प्रवेश नएकर पए हए| स्वर्गमे होनबारो मिर पिताको इच्छा पालन करन् बारे आदमी इकल्लो परमेश्वरके राजमे प्रवेश कर पए हए| "
\v 22 बो दिन बहुत मोसे कए हए, 'प्रभु, प्रभु, का हम तुमरे नाउँमे अगमवाणी बोलेनए? तुमरे नाउँमे भुत भजएनए| और तुमरे नाउँमे अनेक शाक्तिशाली काम करेनए का?” 
\v 23 और मए बिनसे सफासे कएहौ, मए तुमके कब्हुनए चिनो हौँ| ए खराब काम करन् बारे हो मोसे दुर हुइजाओ| 
\v 24 "जहेमारे कि जौन मिर जा बचन सुन्तहए और पालन करत् हए, मए एक जनै बुध्दिमान आदमीसे बाको तुलना करत् हौ, जौन अपन घर चट्टान उपर बनाइ| "
\v 25 और पानी पणो, और बैहिया अई, और आँधी चली और बो घर उपर ठुको, ताहु फिर बो घर उज्णोनए| कहेकी बो चट्टानमे बनाइँ रहए| 
\v 26 जौन मिर जा वचन सुनके फिर पालन नए करेहए, बाको तुलना एक मुर्ख आदमीसे करत् हौ, जौन अपन घर रेता उपर बनाई|
\v 27 पानी पणो, और बहिया अई, और आँधी चली और बो घर उपर ठुको, और बो घर उजाडगओ, और बाको बणो बिनास भव|”
\v 28 येशु जा बात कहिके पिछु भीड बोकि शिक्षा सुनके छक्क पणिगए| 
\v 29 कहेकी बो बिनके शास्त्री कत नए कि, बल्कि अधिकार पाव भव आदमी जैसो सिकत रहए| 
\c 8
\p \v 1 बो डाँगासे उतरके पिछु बणी भीड बोके पिछु लाग् गई| 
\v 2 एक कोढी बोके ठिन अओ, और बोके अग्गु घुँटो टेकके कही, “हे प्रभु, तुम इच्छा हए तव मोके अच्छो करसक्तहौ|” 
\v 3 बो अपन हात पसारके बोके छूई और कहि, “मए इच्छा करत् हौ, तुम अच्छे हुइजाओ|” तुरन्त बाको कोढरोग अच्छो हुइगओ| 
\v 4 तव येशू बोसे कहि, “कोइके मत बतैए| तए जा और अपनएके पुजाहारी ठिन दिखा, और मोशा आज्ञा करी अनुसार भेटी चढा, और आदमीके तही प्रमाण होबए|”
\v 5 येशू कफर्नहुमके घुसत एक जनै कप्तान बोके ठिन आएके बिन्ती करन् लागो| बो कहि, 
\v 6 "हे प्रभु, मिर नोकर पक्षाघातसे बहुत दु:ख पाएके सिथीमे पणो हए|” "
\v 7 बो बिनसे कहि, “मए आएके बोके अच्छो करंगो|”
\v 8 तव कप्तान कहि, “हे प्रभु, तुमके मेरे घरमे स्वागत करन् को योग्य मए नैयाँ| बल्कि वचन मात्र बोलदेओ, और मेरो नोकर अच्छो हुइजए हए| 
\v 9 कहेकी मए फिर अधिकारीके अधिनमे हौ, और मिर अधिनमे सिपाही हए| मए एक जनैसे 'जा' कहतहौ, तव बो जातहए, और दुसरे से कहतहौ 'अएजा' तव बो आतहए| मेरो कमैयासे 'अइसो कर' कहतहौ, तव उइसी बो करत् हए|” 
\v 10 बिनको बात सुनके येशू अचम्मो मानि, और बोके पिछु आन बारेंसे कहि, “नेहत्व, मए तुमसे कहत् हौ, इस्राएलमे फिर इतनो भारी बिश्वास मए पाओ नए हौ| 
\v 11 मए तुम कहतहौ, पुर्व और पश्चिमसे बहुत जनै अमंगे, और अब्राहाम, इसहाक और याकुबसंग स्वर्गके राज्यको भोजमे वैठंगे| 
\v 12 तव राज्यके सन्तान बाहिर अन्धकारमे खेपेजए हए| हुवाँ आदमी रोमंगे और दाँत किटकिटए हए|” 
\v 13 तव येशू कप्तानसे कही, “जाओ जैसो तुम बिश्वास करेहौ, उइसी तुमके होबए|” तव बो नोकर बहे घणी अच्छो हुइगओ|
\v 14 पत्रुसके घरमे अओ तव पिछु येशू बिनकी सासु जारोसे थला पणी देखी| 
\v 15 बो बिनको हात छूई, और जाणो बिनके छोडदै|  और बे उठके उनकी सेवा करी| 
\v 16 तव संझा हुइगओ रहए, तव बे बोके ठिन भुत लागे बहुत जनैके ल्याई| और बो वचनसे भुतनके निकारी, और जित्तो बिमार रहए, सबके अच्छो करी| 
\v 17 "यशैया अगमवक्ताक बोलो अगमवाणी पुरा होनके रहए जहेमारे भव रहए, “बो ""अपनए हमर दुर्बलता लै, और हमर रोग उठाई लैगओ|” "
\v 18 जब येशू अपन आसपिस बणी भारी भीड देखि, बो तालके बोपार जानके आज्ञा दै| 
\v 19 एक जनै शास्त्री बोके ठिन अओ, और बोसे कहि, “गुरुज्यु, तुम जहाँ-जहाँ जातहौ, मए तुमके पछ्यामंगो” 
\v 20 येशू बोसे कहि, “सेराके भार और आकाशके चिरैचुरंगिनके घुरघुसला होतहए, पर आदमी पुत्रके ताहिँ ता मुण धरन ठाउँ फिर नैयाँ|” 
\v 21 बोके चेला मैसे एक जनै कहि, “प्रभु, पहिले जाएके मए मिर दौवाके गणन अनुमति देओ|”
\v 22 तव येशू कहि, “मिर पिछु अओ, मुर्दाके बिनको आपनो मुर्दा गाणन देओ|” 
\v 23 बो नैयामे चढो तव बाके चेला बोके पिछु लागे| 
\v 24 आचानक तालमे बणी भारी आँधी आएगै, और लाणुरासे नैयाँ तुपन् लागी|  येशू सोत् रहए| 
\v 25 चेला आएके अइसे कहत जगई, “बाचाओ प्रभु! हम नष्ट होन लागे|” 
\v 26 येशू बिनसे कहि, “अल्पबिश्वासी आदमी, तुम कहे डरत् हौ?” तव उठके आँधी और समुन्द्रके हकारी, और आँधी बिलकुल सन्त हुइगई| 
\v 27 "जा त कैसो आदमी हए, कहेकी आँधी और समुन्द्र फिर जाकि आज्ञा मन्तहए""  कहिके बे आदमी छक्क पणीगए| "
\v 28 जब बो बोपार गदरिनीके मुलुकमे अओ, तव भुत लागे दुई आदमी गड्डासे निकारके बोके भेटि| बे इत्नो डरौने रहए, कि कोइ फिर हुँवासे आन-जान नए पातरहँए| 
\v 29 बे अइसे कहत चिल्लाई, हे परमेश्वरको पुत्र, तुमसे हमर का मतलब हए? हमर समय नए पुगत् हमके कष्ट देन तुम हिँया आएहौ?” 
\v 30 बिनसे कुछ दुर सोराको एक बगाल चरत् रहए| 
\v 31 भुत बोसे बिन्ती करी, “अगर तुम ह्मके निकारत् हौ तव, हमके बो सोराके  बगालमे पठए देओ|” 
\v 32 "और बो बिनसे कहि, “जाओ"" तव बे निकारके सोरामे घुसिगए, और सोराको जाम्मए बगाल हुरके समुन्द्र घेन हुरातगए, और पानीमे डूबके मरिगए| "
\v 33 सोरा चरान बारे भाजे और सहेरमे गए सब बात और बे भुत लगेन् के का भव सो सुनाएदैं| 
\v 34 तव जम्मए सहेरके येशूके भेट करनके आए, और बोके देखके आदमी बिनको इलाकासे चलो जाए करके बोसे बिन्ती करीँ|
\c 9
\p
\v 1 तव पिछु नैयामे चढके बोपार गओ, और बो अपनो सहेरमे अओ|
\v 2 आदमी खटियामे पणो एक जनै पक्षाघातीके बोके ठिन ल्याई| येशू बिनको बिश्वास देखके पक्षाघातीसे कहि, “लौणा, साहस कर| तुम्रो पाप क्षमा हुइगओ|”
\v 3 शास्त्री मैसे कित्तो आपसमे कहन लागे, “जा परमेश्वरके निन्दा करत् हए|”
\v 4 येशू उनको बिचार बुझके कहि, “तुम कहे अपन हृदयमे दुष्ट बिचार धरत् हौ?
\v 5 का कहन सजिलो हए, तुम्रो पाप क्षमा भव' कि 'उठा और नेग' कहनो?
\v 6 पर आदमीक पुत्रके पृथ्बीमे पाप क्षमा करन् अधिकार हए करके तुम जान सकओ|” तव बो बा पक्षाघातीसे कहि, “उठ, अपनी खटिया बोक, और घरए जा|”
\v 7 तव बो उठो, और अपन घरघेन गव|
\v 8 तव बो उठो, और अपन घरघेन गव|
\v 9 येशू हुवाँसे जातपेती मत्ती कहन बारो एक आदमीके कर उठन बारो अड्डामे बैठो देखि, और बिनसे कहि, “मिर पिछु लाग|” तव बो उठो और बोके पिछु लागिगओ|
\v 10 बो खानु खान बैठो बेरा, बहुत जनै कर उठनबारे और पापी आए येशू और बोके चेलासंग खान बैठे|
\v 11 जब फरिसी जा देखी, तव बाके चेलानसे कहिँ, “कहे तुमरो गुरु कर उठानबारे और पापीसंग खातहए?”
\v 12 जा सुनके बो कहि, “निरोगीँके बैदाको जरुरत नएहोतहए, पर रोगीनके होतहए|
\v 13 तव जाएके जाको अर्थ का हए तुम सिकौ: मए बलिदान नए, दया चाहतहौ|” कहेकी मए धार्मिनके नए, पर पापीनके बुलान अओ|”
\v 14 तव यूहन्नाके चेला बोके ठिन आए, और बोसे पुछी, “काहे हम और फरिसी उपवास बैठतहए, और तुमरे चेला उपवास नए बैठतहए?”
\v 15 येशू बिनसे कहि, “जब दुलहा बरैतियासंग होतहए, का बे शोक मनातहए? पर बे दिन आमंगे जब दुलहा बिनसे अलग हुइहए| तव बे उपवास बैठंगे|
\v 16 "कोइ फिर पुरानो लत्तामे नयाँ कपणाको थिग्रा नए लगात हए| कहेकी नयाँ थिग्रा पुरानो लत्ताके फारदेतहए, लत्ता और जाद्धा फटजातहए| "
\v 17 कोइ पुरानो खालको मशकमे नयाँ दाखमध नए धर्तहए, नत मशक फुटजाबैगो, और दाखमध गिरजएहए, और मशक नष्ट हुइजएहए| कहेकी नयाँ दाखमध नयाँ खालको मशकमे धरत हए और दोनए बच्जातहए|”
\v 18 जब बो बिनसे जा बात कहत रहए, तव सभाघरको एक जनै शासक अओ, और बोके दण्डवत करके कहि, मिर लौणीया भर्खर मरीहए, और आएके बोके उपर तुम हात धरदेओ, और बो जीन्दा हुइजएहए|”
\v 19 येशू उठो और अपन चेलानकेसंग बिनके पिछु गए|
\v 20 बहे बेरा बाहृ वर्षासे रगत बहनबारी रोग भई एक बैयए पिछुसे आएके बाको कुर्ताको कुन्छ छुई|
\v 21 कहेकी बो मनए मन सोचिरहए, “मए बाको कुर्ताक् कुन्छ छुइहौ खिनक् मए अच्छो हुइजएहौ|”
\v 22 फनसे घुमक देखके येशू बो बैयरके देखी, और कहि, “लौणीया, सहास कर, तेरो बिश्वाससे तोके अच्छो करी हए|” बो बैयर बहे घणी अच्छी हुइगै|
\v 23 और जब येशू शासकके घरमे अएपुगो, बो बसुली बजानबारे और भीडसे खैलाबैला मचोदेखी,
\v 24 बो बिनसे कहि, “बाहिर जाओ, कहेकी लौणीया मरी नएहए, लेकिन सोतहए|” बे बोके खिल्ली करीँ|
\v 25 भीड बाहिर निकरके पिछु बो भितर घुसो, और बो लौणीयाको हात पकणी, और बो लौणीया भणभणएके उठी|
\v 26 तव जा बातक बारेमे मुलुक भर हल्ला उणिगओ|
\v 27 "येशू हुवाँसे जातपेती दुई जनै अन्धा ""हे दाउदको पुत्र ह्मरे उपर दया कर ""कर्के चिल्लात बोके पिछुपिछु लागे| "
\v 28 बो घरमे कुचो तव अन्धा आदमी बोके ठिन आए| येशू बिनसे कहि, “मए जा करन् सिकंगो करके तुम बिश्वास करत् हौ?” बे बोसे कहि, “ज्यु प्रभु|”
\v 29 तव बो बिनको आँखी छुइके कहि, “तुमरो बिश्वास अनुसार तुमके होबए|”
\v 30 और उनकी आँखी खुलिगई| येशू अइसे करके बिनके कणा आज्ञा दै, “जा बात कोइके पता नए होबए|”
\v 31 तव बे गए, और बो इलाका भर बाको चर्चा फैल गओ|
\v 32 जब बो निकरके जात रहए, तव भुत लागो एक जनै गुँगा आदमी बोके ठिन ल्याई|
\v 33 "भुत निकरके पिछु बो गुँगा बोली| और ""इस्राएलमे कबहू अइसो देखेनए रहए, कहत भीड छक्क पणीगए| "
\v 34 तव फरिसी कहन लागे, “भुतके मालिकसे जा भुत निकरत् हए|”
\v 35 येशू जम्मए सहेर और गाउँघेन बिनको सभाघरमे शिक्षा देत और हरेक किसिमके रोग और दुर्बलता अच्छो करत् नेगनलागो|
\v 36 पर भीडके देखके बाको हृदय बिनके ताहिँ दयासे भरिगओ| कहेकी बे बक्रेहेरा बिनके भेडा जैसे हैरान और बेसहरा रहए|
\v 37 तव बो अपन चेलनसे कहि, “फसल बहुत हए, पर खितहारा थोरी हए|
\v 38 जहेमारे फसलके प्रभुसे प्रार्थना कराओ, और बो अपन फसलमे खितहारा पठाएदेबए|”
\c 10
\p \v 1 बो अपन बाहृ चेलान् के बुलाएके अशुध्द आत्मा निकरन् और हरप्रकारके रोग और दुर्बलता अच्छो करन् अधिकार बिनके दै| 
\v 2 बाह्र प्रेरितके नाउँ जेही हए,पहिलोको पत्रुस कहन बारो सिमोन और बिनको भैया अन्द्रियास, जब्दियाक  लौणा याकुब और बिनको भैया यूहन्ना, 
\v 3 फिलिप और बारथोलोमाइ, थोम और कर उठानबारो मत्ती, अल्फयसको लौणा याकुब और थेदियस, 
\v 4 सिमोन कनानी और यहूदा इस्करियोत, जौन येशूके पक्णए दैरहए| 
\v 5 येशू जे बाह्र चेलनके अइसो आज्ञा दैके पठाई, “अन्यजातिंनके  बीचमे मतजाओ, और सामरीनके सहेरमे मतघुसओ| 
\v 6 पर इस्राएल जातिके हराएभए भेणाके ठिन जाओ| 
\v 7 "स्वर्गको राज नजिक आएपुगो हए,' कहत प्रचार करओ| "
\v 8 बेमर के अच्छो करओ, मरेंके जिन्दा करओ, कोढीनके शुध्द पारओ, भुतंके निकरओ| तुम सेतएमे पाएहौ, सेतएमे देओ| 
\v 9 तुम अपन फेटामे सुन चाँदी और तामाके लोहोटा मतबोकओ, 
\v 10 यात्राके ताहिँ झोला, दुई जोण कुर्ता, जुता, लकणी मतलेओ| कहेकी खितहाराके बाको खानु पानपणात् हए| 
\v 11 "जौन सहेर कि वा  गाउँमे तुम घुसेहौ,  हुँवा जानोमानो कौन हए बोके ढुणओ, और हुँवासे बिदा नएहोन तक हुवाँए बैठओ| "
\v 12 तव घर भितर कोचके अभिबादन करीओ| 
\v 13 बो घरमे जनन् बुझन बारे हए तव, तुमर शान्ति बो घरमे अबैगो| जौन बो घरमे जानन् बुझन बारे नैयाँ तव, तुम शान्ति तुमरी संग घुमके आएजाए हए| 
\v 14 अगर कोइ तुमके ग्रहण नए करी और तुमरो बचन नए सुनी तव बो घरसे निकरत अपन टाँगको भुवा झारदिओ| 
\v 15 नेहत्व, मए तुमसे कहत् हौ, न्यायके दिनमे बो सहेरको दशा सदोम और गमोराक हालतसे फिर जद्धा हुइहए| 
\v 16 "देखओ, मए तुमके गुलहाके बीचमे भेणा कता पठएहौ, जहेमारे तुम साँप कता चलाक और कबुतर कता निर्दोष होबओ| "
\v 17 पर आदमीनसे होशियार हुइओं, कहेकी बे तुमके अदालतमे सौपदेहँए, और बे सभाघरमे तुमके कोणा लगए हँए| 
\v 18 तुम मेरे खातिर हाकिम और शासकके समने खणा करेजएहौ, तव बे और अन्य जातिनके ताहिँ साक्षी हुइहौ| 
\v 19 पर जब बे तुमके पकणए देहए, तव कैसे करके का बोलंगो करके फिक्री मतकरओ| कहेकी तुम का बुलेहौ, बहे घडी तुमके बताओ जएहए| 
\v 20 कहेकी बोलन् बारे तुम अपनए नएहुइहौ| पर तुमर पिताको आत्मा तुमसे बोलैगो| 
\v 21 "भैया भैयाके मरनके ताहि पाकणए देहए, और दौवा लौणा-लौणियाके, और लौणा-लौणिया अइया- दौवाके बिरुध्दमे उठंगे और बिनके मरन लगाएहए| "
\v 22 मिर नाउँके खातिर सबसे तुम घृणित हुइहौ| पर जो अन्त तक स्थिर राएहए, बाको उध्दार हुइहए| 
\v 23 जब बे तुमके एक सहेरमे सताएहए तव दुसरेमे भजिओ| कहेकी नेहत्व मए तुमसे कहतहौ, आदमीको पुत्र आनसे अग्गु तुम कोइ रितिसे इस्राएलके सब सहेर घुमनाए पएहौ| 
\v 24 "चेला अपन गुरुसे और कमैया अपन मालिकसे बणो नए होत् हए| "
\v 25 .............
\v 26 "जहेमारे बिनसे मत डराओ| कहेकी तोपके प्रघट नए होनबारो और लुकके पत्ता नए होनबारो कोइ नैयाँ| "
\v 27 जो मए अन्धकारमे कहत् हौ, बो तुम उजियारेमे कहिदेओ और जो तुम कानसे सुनतहौ, बो घरकी चुरीसे प्रचार करओ| 
\v 28 बिनसे मतडरओ जो शारीरके मरत हए, पर आत्माके नए मरपात हए| बरु आत्मा और शारीर दोनाएके नरकमे नाश करन् बारेसे डरओ| 
\v 29 का एक पैसामे दुई गरगौटा बिकनाए पए हए? बे मैसे एक फिर तुमर पिताके इच्छाबिना भुइँमे गिरत नैयाँ| 
\v 30 तुमर मुणके बार फिर सब गिन्ती भए हए| 
\v 31 जहेमारे तुम मतडरओ, तुम बहुत गरगौटासे मुल्यवान हौं| 
\v 32 "जहेमारे जौन आदमीके समने मोके स्वीकार करेहए, मए फिर बोके स्वर्गमे होनबारो मिर पिताके समने स्वीकार करेहौ| "
\v 33 तव जौन मोके आदमीके समने इन्कार करेहए, मए फिर बोके स्वर्गमे होनबारो मिर पिताके समने इन्कार करेहौ| 
\v 34 "मए पृथ्बीमे शान्ति ल्यान अओ हौ करके मतसमझौ| शान्ति ल्यान नएअओ हौ, बल्कि तरवार चलान मए अओ हौ|"
\v 35 कहेकी मए आदमीके बक दौवाके बिरुध्द,और लौणियानके बिनकी अइयाके बिरुध्द और बहु बिनकी सासुके बिरुध्द करन अओ हौ|
\v 36 आदमीनको दुस्मन बाको परिवार भितरको हुइ हए|
\v 37 "जौन मोसे जद्धा अपन दौवा और अइयाके प्रेम करेहए, बो मेरो योग्यको नए हुइ हए| जौन मोसे जद्धा अपन लौणा और लौणियाके प्रेम करेहए, बो मिर योग्यको नए हुइ हए| "
\v 38 जौन अपन क्रुस उठाएके मिर पिछु नए लगेहए, बो मिर योग्यको नए हुइ हए| 
\v 39 जौन अपन प्राण बचए हए, बो बाके गुमाबैगो, और अपन प्राण मिर ताहि गुमाबैगो बो बचाबैगो| 
\v 40 "तुमके ग्रहण करन् बारो मोके ग्रहण करत् हए, और मोके ग्रहण करन् बारो मोके पठन  बारेके ग्रहण करत् हए| "
\v 41 अगमवक्ताके अगमवक्ताए मानके ग्रहण करन् बारो अगमवक्ताको इनाम पएहए| धर्मी जनके धर्मी जन मनके ग्रहण करन् बारो धर्मी जनको इनाम पएहए| 
\v 42 जौन जे छोटे मैसे एकके मिर चेला मनके एक गिलास पानी पिन देहए, नेहत्वा मए तुमसे कहत् हौ, बो अपन इनाम कदापि नएगुमबैगो|”
\c 11
\p \v 1 अपन बाह्र चेलनके आदेश दैके पिछु येशू हुवाँसे बिनके सहेरमे सिखान और सुसामचार प्रचार करन गओ| 
\v 2 यूहन्ना ख्रीष्टक कामको चर्चा जेलमे सुनी, और अपन चेलनके  बोके ठिन जा बात पुछ्न पठाई, 
\v 3 "आनबारे  चाहिँ, तुमही हौ, कि हम और कोइकी प्रतिक्षा करए?” "
\v 4 येशू बिनसे कहि, “तुम सुने और देखी बात यूहन्नासे कहेदेओ, 
\v 5 अन्धा देखत हए, और लगंणा नेगत हए| कोढीं शध्द होतहए|  बहिर सुन्न बारे हुइ रहए| मरे जिन्दा हुइके उठेहए, और दरिद्रनके सुसामाचार प्रचार हुइरहोहए| 
\v 6 धन्य हए बो, जौनके मोसे  बाधा नएहोतहए|
\v 7 और बे गएके पिछु येशू यूहन्नाके बारेमे भिडसे कहन लागो, “तुम उजाड-स्थानमे का देखान निक्रे रहौ? का हलनबरो कटीलाके? 
\v 8 तव तुम कहे निकरे? का नरम कुर्ता लगान बारे आदमीके देखन? नरम कुर्ता लगान बारे ता राजाके भवनमे बैठतहए| 
\v 9 तुम कहे निक्रे तव? का अगमवक्ताके देखन?  हा, मए तुमसे कहत् हौ, अगमवक्तासे फिर महान आदमी| 
\v 10 "जेही हए जौनके बारेके धर्मशास्त्रमे लिखो हए, ""देखओ, मए अपन दुत तुमरे अग्गुअग्गु पठामंगो, जौन तुमरे समने तुमरे डगर तयार करेहए| "
\v 11 "नेहत्व, मए तुमसे कहत् हौ, बैयरसे जन्मो मैसे बप्तिस्मा-देनबारो यूहन्नासे महान और कोइ नैयाँ| ताहु फिर स्वर्गके राजमे जो सबसे छोटो हए, बो इनसे महान हए| "
\v 12 बप्तिस्मा-देनबारो यूहन्नाके समयसे हबए तक स्वर्गको राज जोडसे अग्गु बढरहो हए,  और शाक्तिशाली आदमी जबरजतिसे जाके पाक्णत् हए| 
\v 13 कहेकी यूहन्नाके समय तक सब अगमवक्ता व्यवस्थासे अगमवाणी करिहए| 
\v 14 तुम ग्रहण करन् राजी हुइहौ तव, आन बारे एलिया जेही हए| 
\v 15 जौनको सुन्न कान हए, बो सुनए| 
\v 16 "अब जा पुस्ताको तुलना मए कासे करौ? जा ता बजारमे खेल्न बारे छोटे-छोटे लौणा-लौणिया हानि हए, जौन अपन संगीनके बुलातहए और कहतहए, "
\v 17 "हम तुमरे ताहि बाँसुली बजाएहए, और तुम नए नाचे| हम बिलाप करे, तव तुम अफसोस नएकरे|' "
\v 18 कहेकी यूहन्ना खात और पित नएआओ, और बे बोके भुत लागोहए करके कहत् हए| 
\v 19 आदमी पुत्र खात और पित अओ, और बे कहत् हए, “देखओ, घिचुवा, दारोहा, कर उठानबारे, और पापीको संगी!' बुध्दी ठीक हए करके तव बाके कामसे प्रमाणित हुइहए|
\v 20 जौन-जौन सहेरमे बाको बहुत शाक्तिशाली काम करिरहए, बो बिनके धिक्कर्क लागो, कहेकी बे पश्चाताप नएकरीँ| 
\v 21 "धिक्कार तोके, ए खोराजीन!  धिक्कार तोके, ए बेथसेदा! कहेकी तुमरे मे करेभए शाक्तिशाली काम टुरोस और सीदोनमे करेभए होते बे पहिली से बोरा लगएके और भुव लगाएके करडरते| "
\v 22 पर मए तुमसे कहत् हौ, न्यायके दिनमे तुमसे जद्धा ता टुरोस और सीदोनको हालत तुमसे बहुत सहरनीय हुइहए| 
\v 23 ए कफर्नहुम, का तए बादरसे उचोहुइहए का? त पातालमे गिरैगो| कहेकी तिरमे करेभए शाक्तिशाली काम सदोममे करेहोते तव बे आजके दिन तक रहीरहाते| 
\v 24 पर मए तुमसे कहत् हौ, न्यायके दिनमे तोसे ता सदोम मुलुकको हालत बाढीय सरहनिए हुइहए| 
\v 25 बो बेरा येशू कहि, “हे पिता, स्वर्ग और पृथ्बीक प्रभु, मए तुमके धन्यबाद चणत् हौ, कहेकी तुम जा बात बुध्दीमान और समझदारसे गुप्तमे धरो, पर बालकके बे प्रकट करी| 
\v 26 हे, पिता, कहेकी तुमके जहे असल लगो| 
\v 27 "मिर पिता सब चिज मोके सौप दै हए| पिता बाहेक पुत्रके कोइ चिन्त नैयाँ, और पुत्र बाहेक पिताके कोइ चिन्त नैयाँ, और बे फिर चिन्त हए जौनके पुत्र पिता प्रकट करन् इच्छा करत् हए| "
\v 28 "हे सब थके भए और बोझसे दबे भए, मिर ठिन अओ, मए तुमके बिश्राम देहौ| "
\v 29 मिर जुवा अपने उपर लेओ, और मिरसंग सिखओ, कहेकी मए बिनम्र और कोमल ह्रदयको हौ, और तुम अपन आत्मामे बिश्राम पए हौ|
\v 30 कहेकी मिर जुवा सजिलो हए, और मिर बोझ हलुको हए|”  
\c 12
\p
\v 1 बो समय येशू शाबाथमे* अन्नके खेत हुइके जात रहए| बोके चेला भुखाने रहए और अन्नके बाली तोरके खान लागे|
\v 2 तव फरिसी जा देखके बोसे कहि, देखओ, तुमरे चेला शबाथमे जो करन् उचित नएहए, बहे करत् हए|”
\v 3 तव बो बिनसे कहि, “दाउद, और उनके संग होनबारे भुखाने रहए तव का करत रहए, का तुम पढे नैयाँ?
\v 4 कैसे बे परमेश्वरके भवनमे घुसके चढाओ भव रोटी खाई रहए? बो रोटी खान न त उनके नए उनके संग होनबारेके, पर केवल पुजाहारीके मात्र उचित रहए|
\v 5 अथबा का व्यवस्था पढे नैयाँ, कैसे शबाथमे पुजाहारी मन्दिरमे शबाथके अपवित्र बनात हए, और फिर निर्दोष ठहिरत् हँए?
\v 6 पर मए तुमसे कहत् हौ, मन्दिरसे बणो कोइ हिँया हए|
\v 7 पर मए बलिदान नए, दया चाहत् हौ' जाको अर्थ का हए सो तुम जनते तव तुम निर्दोषके दोष नए लगते|
\v 8 कहेकी आदमीको पुत्र शबाथको प्रभु हए|”
\v 9 हुँवासे निकरके बो बिनको सभाघरमे गओ|
\v 10 हुँवा एक हात सुखो आदमी रहए| बे येशूके दोष लगान ताहिँ बोसे पुछी, “का शबाथमे कोइके अच्छो करनके ठीक हए?”
\v 11 बो उनसे कहि, “तुम मैसे कोइको एक भेडा हए, और शबाथमे बो गड्डामे घुसिगव तव, का तुम बोके पकणके बाहिर नए निकारैगे?
\v 12 भेडासे आदमी कित्तो मुल्यवान हए? जहेमारे शबाथमे भलो करन् ठीक हए|”
\v 13 तव बो बा आदमीसे कहि, “तुम अपनो हात पसराओ|” बो हात पसारी, और बो हात दुस्रो हानि अच्छो हुइगओ|
\v 14 तव फरिसी बाहिर जाएके बोके कैसे नाश करए करके बोके बिरुध्दमे सल्लाह करन् लागे|
\v 15 तव बो जा बात पता पाएके येशू हुँवासे गैभव, और बहुत जनै बोके पिछु लागे, और बो उनके सबनके अच्छो करी,
\v 16 और बो कौन हए सो कोइके नए बतानके चेताउनी बिनके दै|
\v 17 यशैया अगमवक्तासे कहो बचन पुरा होनके ताहि जा भव रहए,
\v 18 "मिर दास जौनके मए चुनो हौ, मिर प्रिय जौनसंग मए प्रसन्न हौ, मए मेरो आत्मा बिनमे धरदेहौ, और बे जाति जातिनके न्यायको घोषणा करदेहए| "
\v 19 बे न त झगणा करेहए नए बहुत चिल्या हए, नए ता कोइ उनको सोर गल्लीमे सुनेहए|
\v 20 फुटो बेत तोरैगोनए, और धिपधिप होत दियाके बे बुतामंगे नए, और अन्तमे न्यायके बिजय तक पुगए हए|
\v 21 बिनहीके नाउँमे जाति-जातिके आशा रखंगे|
\v 22 तव बोके ठिन भुत लागो एक अन्धा और गुँगा आदमीके ल्याई| येशू बोके अच्छो करी, यहाँ तकि, गुँगो आदमी बोलन और देखन लागो|
\v 23 और सब भिड देखके अचम्मो मानके कहि, “का जा दाउद पुत्र हुइ हए?”
\v 24 तव जा सुनके फरिसी कहिँ, “जा आदमी भुतको मालिक बालजिबुलसे भुत भजात हए|”
\v 25 तव बो बिनको बिचार पता पाएके बिनसे कहि, “आपसमे फुट भव हरेक राज्य उजाड हुइ जत हए, और हरेक सहेर अथबा परिवार अपने बीचमे फाटो हुइगव तव टिक्नाए पएहए|
\v 26 अगर शैतान शैतानके निकरेहए तव, बो अपनाए बिध्दमे विभाजन हुइ जाएहए, तव अइसो बक राज्य कैसे टिकैगो?
\v 27 अगर मए बालजिबुलसे भुत भजात् हौ तव, तुमरे लौणा चाहिँ कासे बे निकातहए? जहेमारे बे तुमर न्यायकर्ता हुइहाए|
\v 28 अगर मए परमेश्वरको आत्मासे मए भुत भजात् हौ तव परमेश्वरको राज तुमरमे आइगव हए|
\v 29 "पहिले बलि आदमीके नए बाँधके बक घर भितरको धन सम्पति कैसे लैजए पए हए? बो बलि आदमी बाँधके बक घर लुट पए हए| "
\v 30 "जौन मिर संग नैयाँ, बो मिर बिरुध्दमे हए, और जौन मिरसंग बटोरत नैयाँ, बो बिग्दाबैगो| "
\v 31 बहेमारे मए तुमसे कहत् हौ आदमीनके करो पाप और ईश्वरको-निन्दा क्षमा हुइहए, पर पवित्र आत्माके बिरुध्दमे करो निन्दा क्षमा नए हुइहए|
\v 32 कोइ आदमीक पुत्रके बिरुध्दमे कुछ कहि तव बो क्षमा हुइहए, पर कोइ पवित्र आत्माके बिरुध्दमे बोलैगो तव बो जा युगमे और आनबारो युगमे फिर क्षमा नएहुइहए|
\v 33 "कि रुखाके असल बनाओ, और बाको फरा असल हुइहए| कि रुखाके खराब बनाओ और बाको फरा फिर खराब हुइहए| कहेकी फरासे रुखा चिनत हँए| "
\v 34 ए सापके बच्चा हो! तुम अपनए दुष्ट हौं, असल बात कैसे बोल पैहौ? कहेकी ह्रदयमे भरी बात नए मुहुसे निकरत हए|
\v 35 असल आदमी अपन बितर भरी असल चिजसे असल चिज निकरत् हए, पर दुष्ट आदमी अपनेमे भरी दुष्टसे दुष्ट चिज नए निकरत् हए|
\v 36 मए तुमसे कहत् हौ, हरेक व्यर्थकी बात जो आदमी बोलतहए, न्यायके दिनमे बिनको बो लेखा देन पणैगो|'
\v 37 कहेकी तुमरी बचनसे तुम निर्दोश ठहीरैगे|”
\v 38 तव शास्त्री और फरिसी मैसे कोइ-कोइ बोसे कहिँ, “गुरुज्यु, हम तुमसे एक चिन्ह देखन चाहतहए|”
\v 39 बो बिनके जबाफ दै, “दुष्ट और व्यभिचारी पुस्ता चिन्ह ढुणत् हए| पर जा पुस्ताके योना अगमवक्ताक चिन्ह बाहेक और कोइ चिन्ह देहौनए|
\v 40 कहेकी जैसी योना बहुत बणी मछ्रीके पेट भितर तीन दिन और तीन रात रहो, उइसी नए आदमीको पुत्र फिर पृथ्बीके गर्भमे तीन दिन और तीन रात रएहए|
\v 41 निनबेके आदमी न्यायके दिनमे जा पुस्ता संग खणा हुइहए, और जाके दोषी ठहेरहए, कहेकी बे योनाके पचारमे पश्चात्ताप करीरहए, पर देखओ, योनासे महान कोइ हियाँ हए|
\v 42 दक्षिणकी महारानी न्यायके दिनमे जा पुस्ताके संग खडा हुइहए, कहेकी बे पृथ्बीके छोरसे सोलोमनकी बुध्दीक् बात सुन्न अई रहए| पर देखओ सोलोमनसे महान कोइ हियाँ हए|
\v 43 जब अशुध्द आत्मा आदमीसे निकरके जात् हए, बो बिश्राम ढुणत् सुखो ठाउँ घेन घुमत् नेगत् हए, तव कहु पात नैयाँ|
\v 44 तव बो कहतहए, 'जहाँसे मए निकरके अओ हौ, हुवाँए अपन घरमे मए घुमके जएहौ|' घुमके अतपेति बो घर खालि, सफा करो, और सजो पात् हए|
\v 45 तव बो जात् हए और अपनसे जद्धा दुष्ट और सात भुतात्मा ल्यातहए, और भितर घुसके बे हुवाँ बैठतहए, और बो आदमीको पिछुको दशा अग्गुसे और खराब होतहए| जा दुष्ट पुस्ताके फिर अईसी हुइहए|”
\v 46 येशू भिडसंग बोलत रहए बहेबेरा बक अइया और भैया बाहिर ठाणे रहए, और बोसे बात करन् चाहत रहए|
\v 47 "तव एक जनै येशूसे कहि, ""देखओ, तुमरी अइया और तुमर भैया बाहिर ठाणे हए, तुमसे बात करन् चाहतहए|” "
\v 48 तव बोसे बोलन बारेसे येशू कहि, “मिर अइया कौन हए? मिर भैया कौन हए?”
\v 49 और बो अपन हात चेलनके दिखत कहि, “देखओ मिर अइया और मिर भैया|
\v 50 कहेकी जौन स्वर्गमे होनबारो मिर पिताको इच्छा पालन करत् हए, बेहि नए मिर भैया, और मिर बहिनिया, और मिर अइया हए|”
\c 13
\p \v 1 बहे दिन येशू घरसे निकरके समुन्द्रके किनरे बैठो| 
\v 2 और यित्तो भरी भिड बोके नजिक इक्कठा भव, कि बो नैयाँमे बैठो, और सब आदमी ढाहो किनारे ठाणे रहए| 
\v 3 बो बिनसे कहानीमे बहुत बात कहि रहए| बो अइसे कहि, “एक जनै बिज बोन बारो बिज बोन निकरो| 
\v 4 और बोत पेति कोइ बिज डगर घेन पणे, और चिरैचुरंगी आएके बे खाए डरीँ| 
\v 5 कोइ बिज पत्थर बारी जमिनमे पणे, जहाँ बहुत मट्टीनए रहए, और गहीरो मट्टी नए हुइके बे हल्दी जमे| 
\v 6 तव घामु लागो बे उइलिय गए, और जर नएहुईके बे सुखिगए| 
\v 7 और चाहिँ काँटोके बीचमे पणे, तव काँटो बढे और बिनके सिजएदै| 
\v 8 और बिज असल जमिनमे पणे, और कोइ सय, गुण साठ गुण, कोइ तीस गुण फरा दै| 
\v 9 जौनक कान हए, बो सुनए|” 
\v 10 और चेला आएके बोसे कहिँ, “तुम बिनसे कहे कहानीमे बोलत् हौ?” 
\v 11 बो बिनसे जबाफ दैके कहि, तुमके ता स्वर्ग-राजको रहस्यको ज्ञान दओ गव हए, पर बिनके नए दै हए| 
\v 12 कहेकी जौन के संग हए, बिके दओ जए हए, और बोकेसंग बहुत हुइहए| पर जौनसंग नैयाँ, बोकेसंग भव फिर बोसे छिनजए हए| 
\v 13 जहेमारे मए बिनसे कहानीमे बोलत् हौ: कहेकी बे देखन त्  देखत् हए, पर देखनए पातहए, सुन्न ता सुन्तहए, तव सुनके बुझनाए पातहए|' 
\v 14 यशैयाक अगमवाणी बिनमे पुरा भव हए: 'सुन्न त बे सुन्तहए, पर कबहू बुझत नैयाँ, देखन त देखतहए, पर कबहू देखनए पातहए| 
\v 15 कहेकी जे आदमीके ह्रदय कमजोर हुइगव हए, और बिनके कान बहिरा हुइगए हए,और बे अपनी आँखी बन्द करेहए, नत बे दिखते, और कानसे सुनते, ह्रदयसे बुझते, और घुमते, और बे अच्छे  हुइते|” 
\v 16 पर तुमरी आँखी धन्य हए, कहेकी बे देखतहए|  तुमरे कान धन्य हए, कहेकी बे सुन्तहए| 
\v 17 नेहत्वा, मए तुमसे कहत् हौ, तुम देखि बात बहुत अगमवक्ता और धर्मी जनै देखन उत्कट इच्छा करत् रहए, पर देखनाए पँई, और तुम सुनि बात सुन्न उत्कट इच्छा करत् रहए, पर सुननए पँई|
\v 18 "बिज बोनकी कहानी सुनओ| "
\v 19 जब कोइ राज्यको बचन सुन्तहए, और सो बुझत नैयाँ, तव दुष्ट अतहए और बक ह्रदयमे जो बुओ रहए सो छिनके लैजातहए| डगर घेन बुए बीजचाहिँ बेहि हए| 
\v 20 पत्थरबारी जमिनमे बुए चाहिँ बेहि हए, जौन बचन सुनके तुरन्त खुशीसे हल्दी बो स्वीकार करलेत हए| 
\v 21 पर बाको अपन जर नाएहुइके बो थोरी देर तक टिकत् हए, और बचनके करण कष्ट और सतावट हुइके तुरन्त बो पिछु हटेहए| 
\v 22 काँटोमे बुए भए चाहिँ बेहि हँए, जौन बचन सुनत् हए, पर जा संसारको फिक्री और धन-सम्पतिको लणुरा वचनके बाधा देतहए, और बो फरा नाएदेत हए| 
\v 23 पर असल जमिनमे बुए चाहिँ बेहि हँए, जौन वचन सुनत् हए, और बुझत हए, और सितमओके फरा फरात् हए| बे बुए भए बीजसे सय गुणा, साठ गुणा, और तीस गुणा, फरा फरात् हँए|”
\v 24 येशू फिर बिनसे दुस्री कहानी सुनाई: “स्वर्गक राज एक आदमी जैसो हए, जौन अपन खेतमे असल बीज बोइ| 
\v 25 तव बो आदमी सोत बेरा बाको शत्रु अओ, और गेहुँके बीच-बीचमे उवाजव बोएके गैभव| 
\v 26 जब पेण निक्रो तव बामे दाना लागे, तव उवाजव फिर दिखानो|
\v 27 "घरको मालिकसे कमैया आएके बोसे कहिँ, 'मालिक, का तुम अपन खेतमे असल बीज नए बोए रहओ? हुवाँ उवाजव कहाँसे अईगव?' "
\v 28 "घरको मालिक बिनसे कहि, 'कोइ दुश्मन अइसो करी हुइहए|” कमैया बोसे कहिँ, 'का हम जाएके छाटएं? "
\v 29 "तव बो कहि, 'अइसे मत करओ, नत तुम उवाजव नोचत पेति गेहुसमेत नोचैगे| "
\v 30 फसलके समयतक दोनएके संगएसंग बढन देओ| फसलके समयमे मए काटन बारेनसे कएहौ, 'पहिले उवाजव नोचओ जलानके तहीँ पुर्रा बाँधौ, और गेहुँचाहिँ मिर बक्खारीमे धरओ|”
\v 31 येशू बिनसे दुस्री कहानी कहि, “स्वर्गको राज भादीक् दाना जैसो हए, जो एक आदमी लैजाएके अपन बारीमे लगाई| 
\v 32 बो सब बीजमे सबसे छोटो हए, पर जब बढत् हए, तव बो सब सागसे बणो होतहए और रुखए हुइजातहए| आकाशके चिरैचुरगूनी आएके बोके हाँगामे ठाठ बनात् हए|” 
\v 33 बो बिनके दुस्री कहानी कहि, “स्वर्गको राज सोडा जैसो हए, जो एक बैयर पच्चीस किलोग्राम चुनमे मिलाइ, और बो जम्मा सोडासे फुलके ठीक ना होन तक बोके एक ठाउँमे धारेरही|” 
\v 34 येशू जा सब बात आदमीनके कहानीमे कहि| बिना कहानी बिनसे कोइ कुछ फिर नाएकहि| 
\v 35 अगमवक्तासे आइसे कहो भव बचन पुरा भव: “मए अपनो मुहू कहानीमे खुलेहौ, संसारक उत्पतिसे लुकीधरी बात मए जाहेर करंगो|”
\v 36 जब बो भीडके छोडके घरमे गव, और बोके चेला बोके ठिन आएके कहिँ, “खेतके उवाजवके  बारेमे हमके बतए देओ|” 
\v 37 बो बिनसे कहि, “असल बीज बोन बारो आदमीको पुत्र हए| 
\v 38 खेत संसार हए| असल बीज राज्यको सन्तान हए| 
\v 39 उवाजव लगान बारो शत्रुचाहिँ दियाबलस हए| फसलको समयचाहिँ युगको अन्त हए| खितहारा स्वर्गदुत हए| 
\v 40 "जैसी उवाजव नोचके आगीमे भस्म करत् हए, युगके अन्तमे फिर उइसी हुइहए, "
\v 41 आदमीको पुत्र अपन दुत पठाबैगो, और पाप करन् लगान बारेन् प्रत्येक चिज और दुष्ट काम करन् बारेक सबके बे बाको राजसे बटोरंगे, 
\v 42 और बे आगीकी भट्टीमे फिकदेहए| हुवाँ आदमी रोमंगे और दाँत किटकिटंगे| 
\v 43 तव धर्मी जन अपन पिताके राजमे दिनकत्ता चहाकिले हुइहए| जौनक कान हए, बो सुनए|
\v 44 "स्वर्गको राज कोइ एक खेतमे गणे धारे गाडधान जैसो हए, जो एक आदमी पाएके लुकए रहतहए, और आनन्दित हुइके बो जात् हए और अपने ठिन भव सब बेचतहए और बो खेत किनत् हए|"
\v 45 "फिर स्वर्गको राज असल मोती ढुणन बारो एक जनै व्यापारी जैसो हए| "
\v 46 बो एक बहुमुल्य मोती पएके अपनसंग भव सब बेचके बो मोतो किनी|
\v 47 "स्वर्गको राज समुन्द्रमे एक जार जैसो फिर हए, जोमे हरेक किसिमके मछ्री पणत् हए| "
\v 48 और जार भरजात हए तव आदमी बोके किनारे तानके निकरत् हए|, और बैठके अछेनके लौकामे   जम्मा करत् हए| और खराबनके बाहिर फेकदेतहए| 
\v 49 युगके अन्तमे अइसीया हुइहए, स्वर्गदुत आएके दुष्टनके धर्मीनके बीचसे अलग करेहए 
\v 50 और उनके आगीकी भट्टीमे फेकदेहए| हुवाँ आदमी रोइहँए और दाँत किटकिटएहँए|” 
\v 51 येशू पुछी, “का तुम सब बात बुझत् हौ?” बे बोके जबाफ दैके कहिँ, “बुझत् हए|” 
\v 52 और बो बिनसे कहि, “जहेमारे स्वर्गको राज्यको शिक्षा पाव भव हरेक शास्त्री एक घरको मालिक जैसो हए, जौन अपन बक्खारीसे नयाँ और पुरानो मुल्यवान सामान बाहिर निकरत् हए|”
\v 53 जा कहानी बताएके पिछु येशू  हुवाँसे गैभव| 
\v 54 और अपन सहेरमे अइगव बो उनके सभाघरमे बिनके अइसो  शिक्षा दै, कि छक्क पणके बे कहि, “इनके जा बुध्दी और अचम्मो काम करन् शाक्ति कहाँसे पाई हँए? 
\v 55 का बो मिस्तरिक लौणा का नैयाँ? का इनकी अइयाको नाउँ मरियम, और यिनको भैया याकुब, योसेफ, सिमोन और यहूदा का नैयाँ? 
\v 56 का यिनकी बहिनीया सब हमर संगसंगए नैयाँ का?  तव यिनके जे सब बात कहाँसे प्राप्त करी?” 
\v 57 और बे बोसे चिरक पणे, “ पर येशू बिनसे कहि अगमवक्ता अपन ठीगैके मुलुकमे और अपन घरमे बाहेक और सब ठाउँमे आदर होतहए|” 
\v 58 और बिनको अविश्वासके करण बो हुवाँ शाक्तिके बहुत काम नाए करी| 
\c 14
\p \v 1 बो बेरा गालील प्रदेशक शासक हेरोद येशूको चर्चा सुनी| 
\v 2 बो अपन क्रमचारीनसे कहि, “बो बप्तिस्मा-देनबारो यूहन्ना हए| बो मरके जिन्दा भव हए| जहेमारे शाक्तिमे जा काम उनसे हुइरहोहए|” 
\v 3 कहेकी हेरोद अपन भैया, फिलिपकी बैयर हेरोदियासके करण यूहन्नाके पक्णके बाँधके कारागारमे डारदै रहए| 
\v 4 यूहन्ना हेरोदसे अइसे करके कहिरहए, “तुमए बिनके बैयरके रुपमे धरन उचित नैयाँ|” 
\v 5 जहेमारे हेरोद उनके मरनके इच्छा करीरहए, पर जनतासे बो डरत् रहए, कहेकी बे उनके अगमवक्ता बतात् रहए| 
\v 6 तव जब हेरोदको जन्म दिन अओ, तव हेरोदियासकी लौणीया बिनके बीचमे नाचके हेरोदके खुशी करीरहए| 
\v 7 बहेमारे बिनसे कहि तए जो मागैगो फिर देनके कसम खाएके प्रतिज्ञा करीरहए| 
\v 8 "पर बोकी अइया सिखाई रहए तबही कहि, ""बप्तिस्मा-देनबारो यूहन्नाको मुण मोके जहे थारियामे देओ|”"
\v 9 तव राजा शोकीत् भव ताहु फिर अपन कसम और पहुंननके करण हुवाँ हुकुम दै, 
\v 10 और बे कारागारमे यूहन्नाको मुण कटान लगाई| 
\v 11 और उनको मुण थरियामे ल्याएके बो लौणियाके दै| तव बो अपन अइयाके ठिन ल्याई| 
\v 12 तव पिछु यूहन्नाके चेला आएके उनको मरी शरीर लैजाएके गाणीँ| और बे जाएके येशूके खबर दै| 
\v 13 जब येशू जा सुनी बो नैयाँमे चढके हुवाँसे अलग एकन्त ठाउँमे गव| जा सुनके पिछु भीड सहेरसे पैदर बोके पिछु गए| 
\v 14 किनारे पुगे तव भारी भीड देखके बो बिनके डाहा करी, और बो बिमारीनके अच्छो करी| 
\v 15 संझा हुइगव तव चेला अइसे कहत बोके ठिन आए, “जा निर्जल ठाउँ हए, और दिन ढरकगव| भीडके बिदा देओ, और जे जाएके गाउँ-गाउँमे जाएके अपन तही खानबारी चिज किनए|” 
\v 16 तव येशू बिनसे कहि, “बिनके जानके जरुरी नैयाँ| तुम बिनके खानके देओ|” 
\v 17 बे बोसे कहिँ, “हियाँ हमरसंग पाँच रोटी और दुई मछ्री इकल्लो हए|” 
\v 18 तव बो बिनसे कहि, “बे मिर ठिन ल्याओ|” 
\v 19 बो भीडके जंगलमे बैठनके आज्ञा दै, और बे पाँच रोटी और  दुई मछ्री लैके स्वर्ग घेन देखके परमेश्वरके धन्यबाद दै, और रोटी तोरके चेलनके दै, और चेला आदमीनके दै| 
\v 20 बे सब खाएके अघइ गए, और उब्रे खुद्रा बे बाह्र डालैया भरके उठइँ| 
\v 21 बैयर और लौणा लौणिया बाहेक लागभाग: पाँच हजार लोग रहए| 
\v 22 बो भीडके बिदा देतपेति चेला नैयामे चढके बोसे पहिले बोपार जान लागे| 
\v 23 भीडके बिदा करके पिछु बो इकल्लो प्रार्थना करन् डाँगामे चढो| संझा हुइगव बो इक्ल्लो हुवाँ रहए| 
\v 24 तव नैयाँ हुवाँसे बो समय किनारेसे समुन्द्रसे बहुत दुर पुगीगै रहए| और हबा उल्टा चलत रहए बहेमारे नैया लणुराके चपेटमे पणिरहए| 
\v 25 सुबेरे तीन बजेघेन बो समुन्द्रके उपर नेगत बिनके ठिन अओ| 
\v 26 जब चेला बोके समुन्द्रके उपर नेगत् देखिँ, तव डरके बे कहिँ, “जा त भुत हए!” और बे जोणसे चिल्लने| 
\v 27 तव येशू झट बिनसे अइसे कहि, “साहस करओ, मए हौ, मतडरओ|” 
\v 28 तव येशू झट बिनसे अइसे कहि, “साहस करओ, मए हौ, मतडरओ|” 
\v 29 "बो कहि, “अजा"" पत्रुस नैयासे उत्रो येशूके ठिन जानके ताहिँ पानी उपर नेगन लागो| "
\v 30 तव आँधी जोणसे चलके देखके बो डरए गओ, और जब डुब्नलागो तव बे चिल्लएके कहि, “हे प्रभु, मोके बचाएले|” 
\v 31 तव येशू झट हात पसारके बिनके पकणलै, और उनसे कहि, “ए अल्पबिश्वासी कहे संखा करो?” 
\v 32 जब बो नैयामे घुसो तव आँधी थमिगै| 
\v 33 नैयामे होनबारे बोके दण्डवत् करी, और कहि, “नेहत्व तुम परमेश्वरके पुत्र हौ|” 
\v 34 बोपार पुगके पिछु बो गनेसरेतको इलाकामे आएपुगो| 
\v 35 जब बो ठाउँके आदमी बोके चिनी तव बिनके इलाकामे खबर पठइँ, और आदमी रोगीनके सब बोके ठिन ल्याइँ| 
\v 36 बे बाको कुर्ताको कुन्छ इकल्लो छुन पमाए करके बोसे बिन्ती करीँ, और जितो छोई बे अच्छे भए| 
\c 15
\p \v 1 यरुशलेमसे आए भए फरिसी और शास्त्री येशू कहाँ आए, और कहिँ, 
\v 2 "तुमरे चेला पुर्खानको परम्परा कहे भङ्ग  कतहए? कहेकी बे खानसे अग्गु अपन हात नाएधोतहए|” "
\v 3 बो बिनसे कहि, “तुम फिर कहे पराम्पराके खातिर परमेश्वरको आज्ञा भङ्ग करत् हौ? 
\v 4 कहेकी परमेश्वर कहिँ हए, 'अपन दौवा और अइयाके आदर करओ, और दौवा और अइयाके बिरुध्दमे दुष्ट बात बोलैगो,  बो पक्कए मरन् पणैगो| 
\v 5 तव तुम कहत् हौ, जौन अपन दौवा और अइयासे कहत् हौ, 'तुम मोसे जो पान रहए सो पईगए, बो परमेश्वरके चढाओ हए,' बहेमारे अपन दौवाके आदर नएकर्न पणतहए| 
\v 6 अइसी परमेश्वरको बचनके बेकामको करेहौ| 
\v 7 ढोगी हो, यशैया तुमरे बारेमे ठीक अगमवाणी बोलिहए, 
\v 8 जा जाति मोके ओठसे इक्ल्लो आदर करत् हए, पर बिनको ह्रदय मोसे दुर हए, 
\v 9 बे व्यर्थमे मिर भक्ति करत् हए, और बिनको शिक्षा आदमीनको सिखओ बिधि इक्ल्लो हए|” 
\v 10 बो आदमीनके अपने ठिन बुलाई और बिनसे कहि, “सुनओ और बुझओ| 
\v 11 जो मुहुसे भितर कुचत् हए, बो आदमीके अशुध्द नाएकरत् हए| पर जो मुहुसे बाहिर निकरत् हए, बो आदमीके अशुध्द करत् हए|”
\v 12 तव पिछु आएके चेला बोसे कहिँ, “का तुमके पता हए, फरिसी तुमरी बात सुनके दिक्काने हए?” 
\v 13 तव बो कहि, “स्वर्गमे होनबारो मिर पिता नाए लगओ हरेक पेण नुचैगो| 
\v 14 बिनके छोडदेओ, बे अन्धा अगुवा हँए| अन्धा अन्धाके डुर्यबैगो तव, बे दोनए गड्डामे गिरेहए|” 
\v 15 पत्रुस बोसे कहि, “हमके जा कहानीको अर्थ बताए देओ|” 
\v 16 बो कहि, “का तुम फिर हबए अबुझ हौ? 
\v 17 का तुमके पता नैयाँ, जो मुहुसे भितर घुसत हए बो पेटमे चलोजात हए, और बाहिर निकरजातहए? 
\v 18 पर जो बात मुहुसे बाहिर अतहए, बे ह्रदयसे निकरत् हए, और बेहि आदमीनके अशुध्द करत् हए| 
\v 19 कहेकी ह्रदयसे  खराब बिचार, हत्या, परस्त्रीगमन, व्यभिचार, चोरी, झुटो गवाही, और निन्दा बाहिर निकरत् हए| 
\v 20 जे बात चाहिँ आदमीनके अशुध्द करत् हए| पर हात नए धोएके खानेसे बोके अशुध्द नए करत् हए|” 
\v 21 तव येशू हुवाँसे निकरिगव, और टुरोस और सीदोनके इलाका घेन गव| 
\v 22 बो इलाकासे एक बैयर आएके चिल्लत कहान लागी, 'हे प्रभु, दाउदको पुत्र, मिर उपर दया कर|  मिर लौणियाके बहुत भुत सताए हए|” 
\v 23 येशू बोके कुछु जबाफ नाएदै| बोके चेला आएके बोसे बिन्ती करीँ, “जाके बिदा करदे, कहेकी बो चिल्लत हमर पिछु लागिहए|” 
\v 24 बो कही, “मए इस्राएल जातिके हराने भेडाके ताहिँ इकल्लो पठओ भव हौ|” 
\v 25 तव बो बैयर आएके बोके अग्गु घुप्टा पणके और कहि, “हे प्रभु, मोके सहेता करओ|” 
\v 26 बो कहि, “बच्चाकी रोटी लैके कुत्ताके अग्गु फेकदेनो ठीक नैयाँ|” 
\v 27 बो बैयर कहि, “हे प्रभु, तव कुत्ता फित ता अपन मालिकके टेबुलसे झरे डुठो खतहँए|” 
\v 28 तव येशू बोसे कहि, “ए नारी, तेरो बिश्वास बणो हए| तिर इच्छा अनुसार तिर होबए|” बाकि लौणिया बहे घरी अच्छी हुइगै| 
\v 29 येशू हुवाँसे निकरके गालील समुन्द्रके किनारे हुइके गव, 
\v 30 तव बहुत भारी-भारी भीड बोके ठिन अइँ, और बिनके संगमे ल्याइँ लंगडा, लुला, अन्धा, गुँगा और बहुत नके बोके चरणमे ल्याइँ, और बो बिनके सबके अच्छो करी, 
\v 31 यहाँ तक्की, गुँगा बोलिँ लुला अच्छो भए, लंगडा नेगीँ, और अन्धनकी आँखी खुली देखके आदमी छक्क पणिगए, और बे इस्राएलको परमेश्वरको महिमा करीँ| 
\v 32 तव येशू  अपन चेलनके अपने घेन बुलाएके कहि, “मए जा भीडके देखके डाहा लागत हए, कहेकी जे मिरसंग रहे आज तीन दिन हुइगव, और यिनके संग खानबारो चिज कुछु नैयाँ| जिंके भुखो पठान मए चाहत् नैयाँ| नत जे डगरमे अएपन् हुजएहए|” 
\v 33 चेला बोसे कहिँ, “यित्तो भारी भीडके जा निर्जल ठाउँमे खानु खबान हम कहाँसे यित्तो रोटी पैहए? 
\v 34 येशू बिनसे कहि, “तुमरे ठिन कए रोटी हए?” बे कहिँ, “सात रोटी और कुछ छोटी-छोटी मछ्री हए|” 
\v 35 बो भीडके भुइँमे बैठनके आज्ञा दै| 
\v 36 बो बे सात रोटी और मछ्री लैके धन्यबाद चढाएके तोरी तव चेलनके दै|  और चेला आदमीनके दै| 
\v 37 बे सब खाई और अघए गए| और उबरे खुद्रा बे सात डलैया उठइँ| 
\v 38 बैयर और लौणा लौणिया बाहेक खानबारे चार हजार लोग रहए| 
\v 39 तव भीडके बिदा करके पिछु बो डाँगामे चढो, और मगदानको इलाका घेन गओ|
\c 16
\p \v 1 फरिसी और सदुकी आए, और बाको जाँच करन् स्वर्गके एक चिन्ह दिखाएदे करके बोसे माग धरीँ| 
\v 2 तव बो बिनसे जबाफ दै, “संझा होतहए तुम कहत् हौ, 'कल दिन अच्छो होनबारो हए, कहेकी बादर लाल हए|” 
\v 3 सुबेरे कहत् हौ, 'बादर लाल और तोपे हए, आज आँधी आनबारी हए|” तुम बादरको अवस्था देखके दिन कैसो हुइहए छुट्टेयन जानत् हौ, तव समयको चिन्हको अर्थ खोलन नाएजानत् हौ, 
\v 4 दुष्ट और व्यभिचारी पुस्ता चिन्ह मागत् हए, पर योनाको चिन्ह बाहेक और चिन्ह बिनके देहौनाए|” और बिनके छोडके बो गओ| 
\v 5 चेला बोपार जाएके बे रोटी ल्यजानके भुलगए| 
\v 6 येशू बिनसे कहि, “ध्यान देओ, “फरिसी और सदुकीको सोडासे होसियार रहिओ|” 
\v 7 बे आपसमे बहस करन् लागे, “हमर संग रोटी नैयाँ बहेमारे और बो कहि हुइहए करके बो कहाँन लगोहए|” 
\v 8 येशू जा बात पता पाएके कहि, “ए अविश्वासी! तुमरे संग रोटी नैयाँ तव काहे आपसमे बहस करत् हौ? 
\v 9 का तुम ह्बाए नए बुझत् हौ? पाँच हजारके तहीँ पाँच रोटीकी बात तुमके ह्बाए याद नैयाँ? तुम कित्नो डलैया बटोरेरहौ? 
\v 10 और चार हजारके तहीँ सात रोटी रहए तव कित्तो डलैया तुम बटोरे रहौ? 
\v 11 मए तुमके रोटीके बारेमे कहो नैयाँ करके तुम कहे बुझत् नैयाँ?” पर फरिसी और सदुकीको सोडासे होसियार रहिओ|” 
\v 12 तव बे बुझी, कि बो रोटीको सोडा नए पर फरिसी और सदुकीको शिक्षासे होसियार रहान् कहिहए| 
\v 13 येशू कैसरिया फिलिप्पीके मुलुकमे अओ, बो अपन चेलनसे पुछी, “आदमी आदमीक पुत्रसे कौन हए करके कहत् हए?” 
\v 14 बे जबाफ दै, “कोइ बप्तिस्मा-देनबारो यूहन्ना, कोइ एलिया, और कोइ यर्मिया अथबा और कोइ अगमवक्ता मैसे कोइ एक जनै हुइसकत् हए|” 
\v 15 बो बिनसे पुछी, “तुम मोसे का कहत् हौ मए कौन हौँ?” 
\v 16 सिमोन पत्रुस जबाफ दै, तुम ख्रीष्ट हौ, जीवित परमेश्वरके पुत्र|” 
\v 17 येशू बिनसे कहि, “योनाको लौणा सिमोन, तुम धन्य हौ| कहेकी आदमीसे तुमके जा प्रकट नए भव हए, पर स्वर्गमे होनबारो मिर पितासे प्रकट भव हए|
\v 18 मए तुमसे कहत् हौ, कि तुम पत्रुस हौ| मए मिर मण्डली जा चट्टान उपर स्थापित करेहौ, और नरकके फट्क  बो उपर बिजय हुइहए नए| 
\v 19 मए तुमके स्वर्गको राजको चभी देगंगो| जो तुम पृथ्बीमे बाँधैगे, सो स्वर्गमे बाँधजएगो, और जो तुम पृथ्बीमे खोलैगे, सो स्वर्गमे खुलजएहए|” 
\v 20 बो ख्रीष्ट हए करके कोइके मतकहिओ करके येशू चेलनके कडा आज्ञा दै| 
\v 21 बो कैसे यरुशलेममे जान पणेहए, और धर्म-गुरु और मुखिया पुजाहारी और शास्त्रीसे बहुत कष्ट भोगन पणैगो, मरन् पणैगो और तीन दिनमे जिन्दा होन पणैगो करके बो समयसे अपन चेलनके बतान लागो| 
\v 22 पत्रुस बोके एक घेन लैजाएके ह्पकान लागो, “परमेश्वर अइसे नाए करए, प्रभु, तुमर उपर अइसो कबहु नए हुइहए|” 
\v 23 तव घुमके बो पत्रुससे कहि, “ए शैतान, मिर समनेसे हटीजा तए मिर तही बाधा होतहए, और आदमीक बातमे ध्यान देत् हए|” 
\v 24 तव येशू अपन चेलनसे कहि, “कोइ मिर पिछु आनके  इच्छा करत् हए तव, बो अपने के इन्कार करए और अपन क्रुस उठाएके मिर पिछु लागए| 
\v 25 कहेकी जौन अपन प्राण बचान चाहत हए, बो बाके गुमाबैगो, और जौन अपन प्राण मिर तही गुमाबैगो, बो बाके पाबैगो| 
\v 26 सारा जगत् प्राप्त करके फिर अपन प्राण गुमाबैगो तव, आदमीके का फाईदा हुइहए? अथबा आदमी अपन प्राणके सट्टामे का दएपए हए? 
\v 27 कहेकी आदमीक पुत्र अपन पिताके महिमामे अपन स्वर्गदुतसंग अएहए, और बो बेरा बो हरेक आदमीनके बोके काम अनुसार प्रतिफल देहए| 
\v 28 नेहत्व, मए तुमसे कहत् हौ, हियाँ ठणे मैसे होनबारे कित्तो आदमी पुत्रके अपन राजमे आतनाए देखेतक मृत्यु देखंगेनाए|” 
\c 17
\p \v 1 जाको छ दिन पिछु येशू पत्रुस, याकुब और बिनको भैया यूहन्नाके अपने संग एक उचे पहण उपर अलग लै गओं| 
\v 2 बिनके सामने बाको रुप परिवर्तन भव| बाको चेहेरा दिन हानी चम्किलो भव, 
\v 3 और बाको कुर्ता उजियारो हानी सेतो भव| और मोशा और एलिया बाके संग बातचित करत् दिखाने| 
\v 4 पत्रुस येशूसे कहि, “हे प्रभु, हम हियाँ भव असल हए| तुमर इच्छा हुइहए तव हियाँ तीन वासस्थान बनामंगे, एक तुमरे ताहीँ, एक मोशाके ताहीँ और एक एलियाके ताहिँ|” 
\v 5 बो मस्कत् मस्कत्, चम्किलो बादर बिनके तोपदै, और बादरसे एक आबाज आओ, “ जा मिर प्रिय पुत्र हए, जासे मए बहुत प्रसन्न हौ,  जिन्की बात सुनौ|” 
\v 6 जब चेला जा सुनी, तव बे बहुत झसक्के घुप्टा पणिगए| 
\v 7 तव येशू आएके बिनके छोएके कहि, “उठओ, मतडरओ|”
\v 8 जब बे अपनी आँखी उठाएके, येशू बाहेक बे और कोइके देखिनाए| 
\v 9 जब बो पहणसे उतरत् रहए, येशू बिनसे कहि, जब तक आदमीको पुत्र मरके जिन्दा हुइके नए उठेहए, तव तक बे जा दर्सनको बात कोइके मतबतैओ|” 
\v 10 और चेला बोसे अइसे करके पुछी, “तव काहे शास्त्री पहिले एलिया आन पणैगो करके कहत् हए?” 
\v 11 बो बिनसे कहि, “एलिया नेहत्व अबैगो, और सब बातके फिर सच्यए हए| 
\v 12 पर मए तुमसे कहत् हौ, 'एलिया अग्गु नए अईगव हए, और आदमी बिनके चिनिनाए, तव बिनके बे मनमानी करी| उइसी नए आदमीको पुत्र फिर बिनके हातसे कष्ट भोगैगो|” 
\v 13 तव बे बप्तिस्मा-देनबारो यूहन्नाके बारेमे बे कहिँ हए करके चेला बुझी|
\v 14 तव बो भीणके ठाउँमे आओ एक आदमी बोके समने आएके घुटो टेकके कहि, 
\v 15 "प्रभु, मिर लौणाके उपर दया करओ, कहेकी बोके मिर्गीरोग लागो हए, और बहुत कष्ट भोगरहोहए| बो कबहु आगीमे पणत् हए, कबहु पानीमे  घुसतहए| "
\v 16 मए तुमरे चेलाके ठिन ल्याओ, पर बे बोके अच्छो करनाएपइँ|” 
\v 17 तव येशू कहि, “ए अबिश्वासी और भ्रष्ट पुस्ता, कहाँ तक मए तुमरे संग रएहौ? कहाँ तक मए तुमके सहामौ? बोके मेरे ठिन ल्याओ|” 
\v 18 येशू बोके हकारी, और भुतात्मा बोसे निकरिगव| बो लौणा तुरन्त अच्छो हुइगव| 
\v 19 तव चेला येशूके ठिन चुपएसे आएके कहिँ, “हम बोके काहे नए निकर पाए?” 
\v 20 बो बिनसे कहि, “तुमरो आबिश्वासके कारण हए| नेहत्व, मए तुमसे कहत् हौ, कि तुमर एक भादिको दाना बरोबार बिश्वास हए तव जा डाँगा 'हियाँसे हटीजा' कएहौ तव बो हटीजए हए| और तुमरे ताहि कोइ असम्भव नए हुइहए| 
\v 21 {तहुफिर जा किसिमको भुतचाहिँ प्रार्थना और उपवासबिना नए निकरत् हए|}”
\v 22 बो गालीलमे इकठ्ठा होत येशू बिनसे कहि, “आदमीको पुत्र आदमीनके हातमे सौपो जएहए| 
\v 23 और बे बोके मारंगे, तव तिसरे दिनमे बो जिन्दा हुइके उठिजएहए| और बे बेढाम दु:खित भए| , 
\v 24 जब बो कफर्नहममे आओ, मन्दिरको कर उठान बारे पत्रुसके ठिन आएके कहि, “का तुमर गुरु कर  नए तिरत् हए?” 
\v 25 बे कहिँ, “हा तिरत् हए|” पत्रुस घरमे घुसके पिछु येशू बिनसे पहिले कहि, “सिमोन, तुमर बिचार का हए? पृथ्बीके राजा महसुल और कर कासे उठातहए? अपन लौणासे कि औरनसे?” 
\v 26 "औरनसे,” पत्रुस जबाफ दै| येशू बिनसे कहि, “तव त लौणा छुट पइँ हए| "
\v 27 पर बे हमसे नए दिक्कमए करके समुन्द्रमे जएके बंसी लगाबओ, और पहिली पणी मछ्री ल्याओ| बाको मुहू खुलेहौ तुम एक चाँदीक लोहोटा रुपैया पएहौ| बो लैजाएके तुमर और मिर ताहि बिनके देओ|
\c 18
\p \v 1 बहे समय चेला येशूके ठिन आएके पुछी, “स्वर्गके राजमे सबसे महान कौन हए?” 
\v 2 बो एक बालकाके नजिक बुलाएके बिनके बीचमे ठणबाइ, 
\v 3 और कहि, “नेहत्व, मए तुमसे कहत् हौ, मन बदलके तुम छोटो बालका कता नए हुइहौ तव कबहू स्वर्गके  राजमे घुसनाए पएहौ| 
\v 4 जौन जा छोटो बालक जैसो अपनाएके नम्र बनए हए, बहे स्वर्ग राजमे सबसे महान हुइहए| 
\v 5 जौन मिर नाउँमे एक अइसी बालकाके ग्रहण करेहए, बो मोके ग्रहण करेहए| 
\v 6 " ""तव जौन मिर उपर बिश्वास करेहए जा छोटे मैसे एक जनैके पाप करन् लगए हए, बासेत् बोके घेटमे बणो चकियाको पट्टा बाँधके बोके गहिरो समुन्द्रमे डुबाए देनो असल हुइहए| "
\v 7 " ""पाप करन् लगान बारो परीक्षाके ताहिँ जा संसारके धिक्कार! पाप करबान बारो परीक्षा त आतहए,  पर धिक्कार, बो आदमीके जौनसे पाप करबान बारो परीक्षा आतहए! "
\v 8 तुम्रो हात और टाँग तुमके पाप करन् लगातहए तव बोके काटके फेक देओ| दोनाए हात और टाँगके संग आगीमे पणनेसे त बरु लुलो और लंणा हुइके जीवन भितर घुसनो तुमरे ताहिँ असल हुइहए| 
\v 9 तुमरी आँखी तुमके पाप करबातहए तव बोके निकरके फेकदेओ| दोनाए आँखी हुइके नरककी आगीमे फेकनेसे त बरु काना हुइ के जीवन भितर घुसन तुमरे ताहिँ असल हुइहए|
\v 10 " ""होसियार रहौ, तुम जे छोटे मैसे एक जनैके फिर हेल्हा मतकरौ| कहेकी मए तुमसे कहत् हौ, स्वर्गमे बिनके दुत स्वर्गमे मिर पिताक दर्शन सब दिन करत् रहतहए| "
\v 11 [कहेकी आदमीको पुत्र हराएभएनके बचान आओ हौ|] 
\v 12 " ""तुमका बिचार करत् हौ? कोइ आदमीके सय भेणा मैसे एक भड्के गव तव, बो उनान्सयके छोडके पवर्त हुइके गव तव भड्के जानबारो एकके ढुडनके जात नैयाँ? "
\v 13  अगर बो बाके पाइगव तव, नेहत्व मए तुमसे कहत् हौ, बे भड्के नए जानबारे उनान्सयसे बो एकके ताहिँ बो बहुत खुशी होतहए| 
\v 14  अइसी नए स्वर्गमे होनबारो तुमरे पिताकी इच्छा हए, कि बे छोटे मैसे एक जनै फिर नष्ट नहोबए|
\v 15 "तुमर भैया तुमर बिरुध्दमे अपराध करैगो तव, जाएके तुम दुई हुइके बाको दोष दिखाए देओ| बो तुमर बात सुनी तव, तुमरो भैया अपनो भव| "
\v 16 ए|तव बो सुनेहए नए तव अपन संग एक वा दुई जनैके लैजाओ और दुई अथबा तीन साक्षीसे प्रत्येक बात पक्की होब 
\v 17 अगर बो बिनकी बात फिर सुन्न इन्कार करी तव, मण्डलीसे कहओ| बो मण्डलीको बात फिर सुन्न इन्कार करेहए तव, बो तुमरे ताहीँ बिधार्मि और कर उठानबारो सरहा होबए| 
\v 18 " ""नेहत्व, मए तुमसे कहत् हौ, तुम पृथ्बीमे जो बाँधेहौ, बो स्वर्गमे बाँध् जए हए| और तुम पृथ्बीमे जो खुलेहौ बो स्वर्गमे खुलिजएहए| "
\v 19 "फिर मए तुमसे कहत् हौ, पृथ्बीमे तुमर मैसे दुई जनै कोई बातमे सहमत हुइके कुछ मगैगे तव, बो स्वर्गको पितासे तुमरे ताहिँ हुइजएहए| "
\v 20  कहेकी जहाँ दुई कि तीन जनै मिर नाउँमे इकठ्ठा हुइहौ, हुवाँ मए बिनके बीचमे हुइहौ|” 
\v 21 तव बोके ठिन आएके पत्रुस कहि, “प्रभु, मिर भैया कित्तो चोटी मिर बिरुध्दमे अपराध करेहए मए बोके क्षमा करेहौ? का सात चोटी तक?” 
\v 22 येशू बिनसे कहि, “मए तुमसे कहत् हौ, सात चोटी नए, बल्कि सत्तरी गुणा सात चोटी| 
\v 23 "जहेमारे स्वर्गको राज एक राजासंग तुलना करन् मिल्तहए, जौन अपन नोकरसे हिसाब लेनके इच्छा करी| "
\v 24 जब बिनसे हिसाब लेन लागो, दश हजार सुनको सिक्काको ॠण लेनबारो एक जनै बिनके ठिन ल्याई| 
\v 25 तव बो आदमी तिर नाएपई तव मालिक बोसे और बोकी बैयर और लौणा-लौणिया और बाको सब चिज बेचके ॠण चुकानके हुकम दै| 
\v 26 " ""तव बो नोकर घुटो टेकके बिनके पाउ पणके कहान लागो, 'मालिक, मिर उपर धिरज करओ, मए तुमरो सब ॠण चुकामंगो|” "
\v 27 तव बाको नोकरको मालिक डाहा करके बोके छोडदै, और बाको ॠण माफ करदै| 
\v 28 "तव बो नोकर निकरके जात अपन संगी-नोकर मैसे एक जनैके पाई, जो बाको एक सय चाँदीक सिक्काको ॠणी रहए| बो गला पकाणके बोसे कहि, “तेरो ॠण तिर डार|” "
\v 29 "तव बाको संगी-नोकर घुप्टा पणके बोसे बिन्ती करी, 'मिर उपर धिरज कर, मए तुमर सब तिरदेहौ|' "
\v 30  तव बो मानिनए, और ॠण नएतिरन तक बोके जेलमे डारदै| 
\v 31 बाको संगी नोकर जा सब देखके बहुत दु:खित हुइगव| बे जाएके सब  घटना अपन मालिकके बताएदैँ| 
\v 32 "तव मालिक बो नोकरके अपन ठिन बुलाएके कहि, “ए दुष्ट नोकर, तए मोसे बिन्ती करो, और मए तिर ॠण माफी करदौ| "
\v 33 मए तिर उपर दया करो कता तए फिर तेरो संगी-नोकरके उपर दया करन् के रहए नए?' 
\v 34 तव बाको मालिक दिक्काएके सब ॠण नएतिरन् तक दण्ड देन बारेनके हातमे सौपदै| 
\v 35  तुम अपने भैयाके ह्रदयसे क्षमा करेहौनए तव,स्वर्गमे होनबारो मिर पिता फिर तुमरेसंग उइसीए करेहए|”
\c 19
\p \v 1 जा बात कहेके येशू गालीलसे यर्दन पार यहूदाक मुलुक घेन गव| 
\v 2 बहुत भारि भीड बोके पिछु लागि और बो बे आदमीनके अच्छो करी| 
\v 3  फरिसी बोके कहाँ आए बोकी जाँच करन् के तहीँ बोसे पुछी, “का कोइ बैयरके कारण बिना बैयरसंग विहा बिच्छेद करन् उचित हए?” 
\v 4  तव बो कहि, “का तुम पढे नैयाँ कि सृष्टिकर्ता बिनके सुरुसे नए नर नारी बनाईहए, 
\v 5 और कहि, 'जहेमारे आदमी अपन दौवा और अइया छोड्के अपनी बैयरसंग मिले रहत हए, और बे दुई जनै एक शरीर होमंगे|” 
\v 6  बे अब दुई नैयाँ पर एक शरीर होत् हए| जहेमारे परमेश्वर जौनके एकसंग जोणी हए, बिनके कोइ नाएछुटबाए|” 
\v 7  बे बोसे कहि, “मोशा काहे छुट पत्र दैके बैयरके छोणानके आज्ञा दै?” 
\v 8 बो बिनसे कहि, “तुमर ह्रदय कठोरताके कारण मोशा बैयरके छोणनके अनुमति तुमके दैहए| पर सुरुसे अइसो नएरहए| 
\v 9 मए तुमसे कहत् हौ, जौन व्यभिचारके कारण बाहेक अपनी बैयर छोणके दुसरे संग विहा करैगो, बो व्यभिचार करत् हए, और जौन छुटिभइके विहा करेहए, बो फिर व्यभिचार करत् हए|” 
\v 10 चेला बोसे कहि, “लोगा-बैयरको अइसो सम्बंध हए तव त विहा नकरनो ठीक हुइहए|” 
\v 11  येशू बिनके जबाफ दैके कहि, “सब आदमी जा बचन ग्रहण नए करपए हँए, केवल बेहि इकल्ले करपए हँए जौनके जा दओ हए| 
\v 12 कहेकी कोइ जनमतए नपुंसक होत्हए, कित्तो चाहिँ आदमीसे बनाए भए होत् हए| कित्तो चाहिँ अपनए अपनके स्वर्गराजके तहीँ नपूंसक बन्त हँए| जौन जा ग्रहण करपए हँए बो जा ग्रहण करए|” 
\v 13 येशू बालका उपर हात धरके प्रार्थना करदेहए करके आदमी बिनके कहाँ ल्यइँ| और चेला बे आदमीनके हप्काई| 
\v 14 तव येशू कहि, “बालकन मिर ठिन आन देओ, बिनके मतरोकौ| कहेकी स्वर्गको राज अइसीनको हए|” 
\v 15 और बालकनके उपर हात धरके बो हुवाँसे गव| 
\v 16 बोके ठिन आएके एक जनै कहि, “हे गुरु, मए अनन्त जीवन पानके ताहिँ का असल काम करन् पणैगो?” 
\v 17 बो बिनसे कहि, “असल का हए बोके बारेमे तुम मोसे काहे पुछत् हौ? असल ता एक मात्र हए| पर तुम जीवनमे प्रवेश करन् इच्छा करत् हौ तव, आज्ञा पालन करओ|” 
\v 18 "बे बोसे कहिँ ""कौन कौन चाहिँ?” येशू कहि, “तए हत्या मतकरीए, तए व्यभिचार मतकरीए, तए चोरी मतकरीए, तए झुटो गवाही मतदिए| "
\v 19  अपन अइया-दौवाक आदर करीए, और अपन परोसीके अपनए कत्ता प्रेम करीए|” 
\v 20 बो जवान आदमी बोसे कहि, “जा सब त मए पालन करोहौ| अब मोए मे का कमी हए?” 
\v 21 येशू बिनसे कहि, “तुम सिध्द होनके चहत् हौ तव, जाएके सब बेचके दरिद्रनके देओ, और तुम स्वर्गमे धन प्राप्त करेहौ, और आएके मिर पिछु लागओ|” 
\v 22 जब बे जवान जा बात सुनी, बे दु:खित हुइके गैभए, कहेकी बिनके बहुत धन-सम्पति रहए| 
\v 23 और येशू अपन चेलनसे कहि, “नेहत्व, मए तुमसे कहत् हौ, स्वर्गके राजमे धनी आदमीक प्रबेश करन् बहुत कर्रो पणैगो| 
\v 24 फिर मए तुमसे कहत् हौ, धनी आदमीके परमेश्वरके राज्य भितर घुसनसे त बरु ऊंटके सुइके भारमे छिरन् सजिलो हुइहए| 
\v 25 जा सुनके चेला गजब अचम्मो मानके पुछी, “तव कौन उध्दार पएहए?” 
\v 26 येशू बिनके उपर नजर लगाएके कहि, “आदमीक ताहिँ जो असम्भव हए, तव परमेश्वरके ताहिँ सब बात सम्भव हए|” 
\v 27 तव पत्रुस बोसे कहि, “देखौ त हम सब चीज छोड्के तुम पिछु लागे हए| हम चाहिँ का पए हए?”
\v 28  येशू बिनसे कहि, “नेहत्व, मए तुमसे कहत् हौ, तुम जो मिर पिछु लागेहौ, नयाँ सृष्टिमे जब आदमीको पुत्र अपन महिमाके सिंहासनमे बैठैगो, तव तुम फिर बाह्र सिंहासनमे बैठैगे, और इस्राएलके बाह्र कुल उपर इन्साफ करेहौ| 
\v 29 हरेक जौन मिर नाउँके खातिर घर, ददा- भैया और दिदी-बाहिनिया अथबा दौवा और अइया और लौणा-लौणिया और जग्गाजमिन छुणेहए, बो सय गुना पएहए, और अनन्त जीवनको अधिकार पएहए| 
\v 30 तव बहुत पहिलो हुइहए पिछु पणंगे, और पिछु होनबारे चाहिँ पहिलो हुइहए|”
\c 20
\p \v 1  “स्वर्गको राज जमिनको एक मालिक जैसो हए, जो भुकभुको सुबेरे अपन दाखबारीमे खितहरानके देहणीमे काम लगान बाहिर निक्रो| 
\v 2 खितहरासे एक दिनमे पानबारो देहणी तोखके बो अपन दाखबारीमे पठाई| 
\v 3 " ""जब बो नौ बजे घेन बाहिर निक्रो, बो औरके बजारमे खलिमुली ठाढे देखी, "
\v 4 और बो उनसे कहि, 'तुम फिर दाखबारीमे जाओ, और जो ठीक हए बो मए तुमके देमंगो|'
\v 5 तव बे गए| “फिर बो बाह्र बजे और तीन बजेघेन बाहिर निकरके उइसी करीँ| 
\v 6  बो पाँच बजेघेन बाहिर निकरके औरनके ठाढो पाई, और बिनसे कहि, 'तुम कहे बिनाकामके ठाढेहौ?” 
\v 7 "बे बोसे कहि, 'कोइ हमके देहणीमे लगाओ नैयाँ| “बो बिनसे कहि, “तुम फिर दाखबारीमे जाओ|” "
\v 8 "जब संझा हुइगव, तव दाखबारीको मालिका अपन कर्मचारीनसे कहि, 'खितहरानके बुलाएके पिछुले  आनबारोसे लैके अग्गु आनबारेनके सबके बिनकी देहणी देओ|' "
\v 9 "पाँच बजेसे काममे लागन बारे आए, और बे हरेक पुरा दिनको देहणी पई| "
\v 10 जब पहिलिसे देहणीमे लागे आए, तव बे जद्धा पाएहए करके बिचार करी, तव बिनके हरेकके फिर एक दिनकी देहणी पाई| 
\v 11 देहणी पाएके पिछु जमिनको मालिकके बिरुध्दमे बे बरबरान लागे| 
\v 12 बे कहन लागे, जा पिछु बारो एक घण्टा काम करी, तव तुम बिनके हम दिन भर काम करे और गजब घामुमे रहेके कामकरेहँए, तव तुम बिनके हमके दिन भार बोक्न और कर्रो घामु सहान बारो बनाए हौ|” 
\v 13 "तव बो बिन मैसे एक जनैके जबाफ दै, “संगी, मए तुमरे उपर कुछु अन्याय नएकरोहौ| का तुम मिरसंग पुरा एक दिनकी देहणीमे काम करेहौ करके कबुल करेरहौ? "
\v 14  तुमरी पानबारी देहणी लैकेजाओ| जे पिछु आनबारेनके फिर तुमके दओ बरोबार देन चहत् हौ| 
\v 15 मिर जति हँए, बो मए अपनाए चाहो जैसोका नए करपए हौ? मिर  उदारतामे तुमरी आँखी काहे जलत् हए? 
\v 16 " ""अइसी नए पिछु बारे अग्गु हुइहँए और अग्गु बारे पिछु हुइहँए|” "
\v 17 यरुशलेम घेन जात रहए येशू बाह्र चेलनके अलग लैजाएके डगरमे बिनसे कहि, 
\v 18 "हम यरुशलेम घेन जात हँए| अब आदमीक पुत्र मुखिया पुजाहारीनके हातमे सौपो जएहँए, और बे बोके मृत्युदण्डको दोषी ठहेरहए| "
\v 19 बोके गिल्ला करेहए, कोर्रा लगाएहए, और क्रुसमे टागंगे करके बे अन्यजातिनके हातमे सौपंगे, और तीन दिनमे बो जिन्दा हुइके उठजएहए|” 
\v 20  तव जब्दियाक लौणाकी अइया अपन लौणाक संगमे लैके आएके बोके सामुने घुटेली टेक्के बोसे बिन्ती करी| 
\v 21  बो बिनसे पुछी, “तुम क चहत् हौ?” बे बोसे कहिँ, “आज्ञा करओ और तुमरे राजमे मिर जे दुई लौणा मैसे एक जनै तुमरे दहिना हातघेन, और दुस्रो तुमरे दिबरा हातघेन बैठन पामए|” 
\v 22 तव येशू बिनसे कहि, “तुम का मगत् हौ सो जानत् नैयाँ| जौन कटोरा मए पिनलागो हौ, का बो तुम पिपएहौ|” 
\v 23  बो कहि, “मिर कटोरा तुम पिहौ, पर मिर दहिना और दिबरा बैठन देनबारी बात मिर हातमे नैयाँ| जा ठाउँ बिनके तहीँ हए, जौनके तहीँ मिर पिता तयार करडरी हए|” 
\v 24 जा सुनके दसओ जनै बे दुई भैयासे दिक्काए गए| 
\v 25 तव येशू बिनके अपने कहाँ बुलाएके कहि, “तुमके पता हए, कि अन्यजातिके शासक बिनके उपर निरङकुस शासन करेहए, और बणेबणे बिनके उपर अधिकार जमाएहँए| 
\v 26 तुमरे बीचमे अइसो नएहुइहए, पर जौन तुमर बीचमे बणो होनके इच्छा करत् हए, बो तुमरो सेवाक होनपणैगो| 
\v 27  जौन तुमर मैसे पहिलो होन इच्छा करत् हए, बो तुमरो कमैया होनपणैगो, 
\v 28 जैसी आदमीक पुत्र फिर सेवा पानके नए पर सेवा करन् और बहुतनको छुटकाराको मोल स्वरूप अपन प्राण देन अओ|”
\v 29  बो यरिहोसे जातपेती, एक बहुत भारी भीड बोके पिछु लागी| 
\v 30 डगरके किनारे बैठे दुई जनै अन्धा येशू जा डगर जतहए करके सुनके अइसे करके चिल्लानलागे, “हे प्रभु, दाउदको पुत्र, ह्मरे उपर दया करओ|” 
\v 31 भीड बिनके चुप लागन करके हप्काई, तव बे अइसे करके और जोणके चिल्लइँ, “हे प्रभु, दाउदको पुत्र, ह्मरे उपर दया करओ|” 
\v 32 तव येशू रुकिगव और बिनके बुलाएके कहि, “तुम का चाहत् हौ? मए तुमरे तहीँ का करदेओ?”
\v 33 बे बोसे कहिँ, “हे प्रभु, हमर आँखी खोलदेओ?” 
\v 34  येशू डहा करके बिनकी आँखी छुइदै और तुरन्त बे देखन लागे और बे बोके पिछु लगे| 
\c 21
\p \v 1 जब बो यरुशलेमको नजिक जैतुन डाँगाको बेथफागेमे आए पुगे, तव येशू दुई चेलनके अइसे करके पठाई,
\v 2 " ""तुम समनेके गाउँमे जाओ| हुवाँ पुगतए तुम एक गद्हा और बोके बच्छ्रा बाँधो पएहौ| बोके खोलके मिर ठिन ल्याओ| "
\v 3 कोइ तुमसे कुछ कएहए तव, “प्रभुके जाकि जरुरत हए' कहिओ और बो तुरुन्त बोके पठाएदेहए|” 
\v 4 अगमवक्ता बोलो बचन पुरो होबए करके जा भव रहए, 
\v 5  सियोनकी लौणिया कहओ, देखओ, तुमर राज तुमरे ठिन अए रहोहए, बिनम्र हुइके गदहक उपर सबार हुइके, गद्हाक बच्चा, एक बछ्ररा उपर|” 
\v 6 तव चेला गए, और येशू बिनसे कही बमोजिम करीँ| 
\v 7 बे गद्हा और बच्चा ल्याई, और बोके उपर अपन लत्ता कपणा बिछई, और बो बाके उपर बैठो| 
\v 8 भीड बहुत अपन लत्ता डगरमे बिछइँ, और रुखाको हाँगा कटके डगरमे बिछाएदै| 
\v 9  बोके अग्गु और पिछु लागि भीड अइसे करके चिल्लत रहए, “दाउदको पुत्र होसन्ना! धन्य हए बो, जो परमप्रभुके नाउँमे आओहए! परमधाममे होसन्ना!” 
\v 10 जब बो यरुशलेममे घुसो सारा सहेरमे हलचल मचिगव| आदमी पुछन लागे, “जे कौन हँए?” 
\v 11 भीडके आदमी जबाफ दै, “जे गालीलके नासरतसे आएभए अगमवक्ता, येशू हँए|” 
\v 12 येशू परमेश्वरको मन्दिरमे घुसो| और बो मन्दिरमे किनबेच करन् बारेक सबके भजाएदै, और पैसा बद्लान बारेक देबुल, और परेबा बेचन बारेक आसन पल्टाएदै| 
\v 13 बो बिनसे कहि, “अइसो लिखोहए, 'मिर घर प्रार्थनाको घर कहेलाबैगो|'  पर तुम जाके डाँकुको अड्डा बनाएहौ|' 
\v 14 अन्धरा और लगणा मन्दिरमे बोके ठिन आए, और बो बिनके अच्छो करी| 
\v 15 "तव जब मुखिया पुजाहारी और शास्त्री चाहिँ बाको अचम्मो काम देखीँ और लौणा लौणिया मन्दिरमे ""दाउदको पुत्र होसन्ना"" करत् चिल्लत सुनी, तव बे क्रोधित भए,"
\v 16 और बे बोसे कहिँ, “सुन्तहौ, जा का कहेरहे हए?” तव येशू बिनसे कहि, “हाँ, सुन्तहौ| का तुम पढे नैयाँ, शिशु और दुध-खानबारेनके ओठसे तुम पुरा प्रशंसा निकरे हौ'?” 
\v 17  तव बिनके छोणके बो सहेरसे निकरके बेथानियामे गओ हुवाँ बास बैठो| 
\v 18  सुवेरे सहेरसे घुमत पेती बो भुखानो| 
\v 19 "डगर किनारे बो एक गुलरको पेणके देखी| बो बा पेणके ढिगै अओ, तव बोमे पत्तासे अलावा और कुछु नएपाई| तव बो बासे कहि, “अब तोए मे कबहू फरानए फराए""  तव बो गुलरको रुखा तुरन्त अलिअए गओ| "
\v 20 जा देखके चेला अचम्मो मनके कहि, “जा गुलरको रुखा कैसे तुरन्त अलिअए गओ?” 
\v 21  येशू जबाफ दैके बिनसे कहि, “नेहत्व, मए तुमसे कहत् हौ, तुमरेमे विश्वास हए और कबहू शंका नए करेहौ तव, गुलरको रुखा जो करो यित्कए इकल्लो नैयाँ, पर जा डाँगा फिर उखणके समुन्द्रमे गिर' कएहौ बहे हुइजए हए| 
\v 22 विश्वास करके प्रार्थनामे जो मगेहौ बो तुम पाबैगे|”
\v 23 बो मन्दिरमे घुसो, और बो शिक्षा देतपेती मुखिया पुजाहारी और जनताके धर्म-गुरु बोके ठिन आए, और कहिँ, “कौन अधिकारसे तुम जा काम कर रहेहौ, और कौन तुमके जा अधिकार दओ?” 
\v 24  येशू बिनके जबाफ दैके कहि, “मए फिर तुमसे एक प्रश्न पुछ्तहौ| मोके बाको उत्तर देहौ तव, मए कौन अधिकारसे जा काम करत् हौ, सो तुमके बातएहौ| 
\v 25  यूहन्नाके बाप्तिस्मा कहाँ से भव? स्वर्गसे कि आदमीसे?” बे आपसमे अइसो कहत बहास करन् लागे, “स्वर्गसे कएहँए तव, बे कएहँए तुम उनके कहे विश्वास नएकरे?' कए हँए| 
\v 26 तव आदमीसे कएहँए तव, ह्मके आदमीसे डर हए| कहेकी सब यूहन्नाके अगमवक्ता हए करके कहतहए|” 
\v 27 जहेमारे बे येशूके जबाफ दै, “हमके पत्ता नैयाँ|” बो बिनसे कहि, “मए फिर कौन अधिकारसे जा काम करत् हौ, सो तुमके नाए बतएहौ|”
\v 28 " ""तुम क बिचार करत् हौ? एक आदमीक दुई लौणा रहए| बो पहिलोसे कहि, 'लौणा, जाएके आज दाखबारीमे काम करदे|' "
\v 29 बो जबाफ दै, 'मए नएजए हौ|'  तव पिछु पछताएके गओ| 
\v 30 " ""दुस्रो कहाँ आएके बोसे कहि, बो जबाफ दै, 'मए जगंगो|' पर नएगओ| "
\v 31 " ""अब जे दुईमे कौन चाहिँ दौवाको इच्छाके पालन करीँ?” बे जबाफ दै, “पहिलो चाहिँ|” येशू बिनसे कहिँ, “नेहत्व, मए तुमसे कहत् हौ, कर उठानबारे और वेश्या तुमसे अग्गु परमेश्वरके राजमे प्रवेस करेहए| "
\v 32  कहेकी यूहन्ना तुमरे ठिन धार्मिकताको मार्ग दिखानके आओ, पर तुम बिनके उपर विश्वास नएकरे| पर कर उठानबारे और वेश्या बोके उपर विश्वास करीँ| तुम जा देखके फिर पश्चाताप नएकरे, और उनके उपर विश्वास नएकरे|” 
\v 33 "दुस्रो कहानी सुनओ| कोइ एक जनै घरबारो रहए, जौन एक दाखबारी लगाई, और बोके असपिस बेढा लगाएके हुवाँ दाख पेरानके एक कोलु धरीँ, और एक मचान बनाई| तव किसानके बाको ठिक्का दैके बो परदेश गव| "
\v 34 जब फराको समय नजिक आओ, बो किसानके कहाँ अपन हिस्सा माग्न नोकर पठाई| 
\v 35 "तव किसान उनको नोकरके पकणके एक पिटीँ, दुस्रेक मरडारी, और दुस्रेक पत्थरसे मारीँ "
\v 36 फिरके बो अग्गुसे जद्धि नोकर पठाई, और बे यिनके संग फिर उइसी व्यवहार करीँ 
\v 37 मिर लौणाके त बे आदर करेहए करके सोचके अन्तमे बो अपन लौणाके बिनके ठिन पठाई|
\v 38 " ""तव किसान लौणाके देखके आपसमे कहिँ, जा त उत्तरधिकारी हए| आओ, बाके मराए, और बाको उत्तरधिकारके हात पराए|' "
\v 39 तव बे बोके पकणके दाखबारीसे बाहिर लैजाएके और बोके मारीँ| 
\v 40  अगर जब दाखबारीक मालिक आएहए, तव बो बे किसानके का करेहए?” 
\v 41  बे बोसे कहिँ, “बो बे दुष्टनके सर्वनाश करेहए, और दाखबारी दुसरे किसानके ठिक्कामे देहए, जौन बाके फलको हिस्सा समयमे बुझए हए|” 
\v 42  रहए बहे कुनैठोको मुणपत्थर बनो, जा परमप्रभुसे भव हए, और ह्मरे नजरमे जा अचम्मो हए|येशू बिनसे कहि, “का तुम कबहु धर्मशास्त्रमे पढे नैयाँ? 'जौन पत्थरके घर निर्माण करन् बारे रद्दी बनाई” 
\v 43 " ""जहेमारे मए तुमसे कहत् हौ, परमेश्वरको राज तुमसे छिनोजएहए, और एक अइसो जातिके दओ जएहए, जौन बाको फल फलाबैगो| "
\v 44  जा पत्थर उपर गिरनबारो खुद्रा-खुद्रा हुइजएहए, पर जौन उपर बो पत्थर गिरैगो, बो बाके खिचैगो|” 
\v 45 जब मुखिया पुजाहारी और फरिसी बोकी कहानी सुनी, तव बे जा हमर बारेमे कहिँ करके बुझी| 
\v 46 बे बोके पकणन खोजिँ, तव बे भीडसे डराईगए, कहेकी आदमी बोके एक अगमवक्ता हए करके मानत् रहए| 
\c 22
\p \v 1 येशू फिर बिनसे कहानीमे कहि, 
\v 2 "स्वर्गको राज एक राजासंग तुलना कर मिल्तहए, जौन अपनो लौणाको विहा-पाटी तयार करी"
\v 3 और पाटीमे निमन्त्रित आदमी बुलान करके अपन नोकरके पठाई, तव बे आन मन नाएकरीँ| 
\v 4 " ""फिर बो और नोकरके अइसे करके पठाई, “निमन्त्रित आदमीनसे कहो,देखओ, “मए मेरो पाटी तयार करोहौ, मिर बर्धा और ठुल्ले-ठुल्ले जनबार मरोहौ, और सब चीज तयार हए| विहा-पाटीमे आबाओ|” "
\v 5  तव बे वस्ताए नएकरके एक अपनो  खेतघेन, दुस्रो व्यापारघेन लागो| 
\v 6 बाँकी चाहिँ बिनके नोकरके पकणी और दुरव्यहार करी और बिनके मारीँ| 
\v 7 तव क्रोधित भव, और अपन फौज पठाएके बे हत्यारानके नाश करीँ, और बिनके सहेर जलाएदै| 
\v 8 "तव बे अपन नोकरसे कहिँ, विहा-पाटी तयार हए, तव निम्त्य भए योग्य नएभए|"
\v 9 जहेमारे तुम अब डगरमे जाओ, और जित्तोनके पाबओ बिनके विहा-पाटीमे निउतो देओ|' 
\v 10 तव बे नोकर डगरमे गए पाएभए सबके दुष्ट और असल दोनाएके जम्मा करीँ, और विहा-घर पहुनासे भरिगओ|
\v 11 "तव जब राजा पहुनाके देखान करके भितरसे आओ, तव विहाको कुर्ता नलगाए एक आदमीके देखी| "
\v 12  बिनसे बो पुछी, “संगी, बेहाको कुर्ता नए पैधके तुम कैसे हियाँ भितर आइगए?' बो हुवाँ कोइ उत्तर नएअओ| 
\v 13 "तव राजा सेवकसे कहिँ, 'बोके हात-टाँग बाँधके बोके बाहिर अन्धकारमे फेकदेओ, जहाँ आदमी रुइँ हँए और दाँत किटकिटए हँए|'"
\v 14  कहेकी बोलाए भए बहुत हँए, पर चुने भए थोरी हँए|” 
\v 15 तव फरिसी गए बोकी बातमे बोके कैसे फसामए करके सल्लाह करन् लागे| 
\v 16  अपन चेला हेरोदी दलके आदमीन संग बोके ठिन पठाई| बे कहिँ, “ए गुरुज्यू, हम जानत् हए, तुम सत्य हौ, और परमेश्वरको डगर सच्चो करके तुम सिखतहौ, और तुम कोइसे डरत् नैयाँ, कहेकी तुम आदमीके मुहुदेखके काम करत् नैयाँ| 
\v 17 जहेमारे हमके बतओ, कैसरके कर तिर्न ठीक हए कि नैयाँ?” 
\v 18  तव येशू बिनको चतुराई पता पाएके कहि, “ढोगी तुम मोके काहे जाँचत् हौ? 
\v 19 कर तिर्न बारो सिक्का मोके देखओ|” और बे बोके ठिन एक सिक्का ल्याइँ| 
\v 20 बो बिनसे कहि, “जा चित्र कौनको हए, और कौनको नाउँ लिखोहए?”
\v 21  बे बोसे कहिँ, “कैसरको|” तव बो बिनसे कहि, “जहेमारे जो कैसरको हए, बे कैसरके देओ, और जो परमेश्वरको हए बो परमेश्वरके देओ|” 
\v 22 जा सुनके बे अचम्मो मानि, और बोके छोड्के गईभए| 
\v 23  मरके जिन्दा नएहोत हँए करके सदुकी बो दिन बोके ठिन आए, और बे बोसे जा प्रश्न करीँ, 
\v 24 " ""गुरुज्यू, मोशा त कहि, कोइ आदमी निसन्तान मरो तव बाको भैया चाहिँ ददाकी बैयरके विहा करके ददाक सन्तान खडा करन् पणत् हए| "
\v 25  हमर बीचमे सात ददाभैया हँए| जेठो विहा करके बो मरीगव, और सन्तान नएभव बाको भैयाके ताहिँ बैयर छोडके गव| 
\v 26 अइसी करके मझला ओर सझला फिर और सातओ उइसी करीँ| 
\v 27 बे सब मरके पिछु बो बैयर फिर मरीगै| 
\v 28 अगर मरके जिन्दा हुइके बे सात जनै मैसे बो बैयर कौनकी बैयर हुइहए? कहेकी बिनकी सबकी बैयर रहए|” 
\v 29 येशू बिनके जबाफ दैके कहि, “तुम भ्रममे पणेहौ, कहेकी तुम धर्मशास्त्र और परमेश्वरको शक्ति नएजन्तहौ| 
\v 30 कहेकी मरके जिन्दाहुइके आदमीनको विहा होतए नैयाँ| न विहा करत् हँए, पर बे स्वर्गमे स्वर्गदूत जैसे होतहए| 
\v 31 तव मरके जिन्दा होतहए बोके बारेमे परमेश्वर तुमसे कहिँ हए, बो तुम पढे नैयाँ? 
\v 32  'मए अब्राहामको परमेश्वर, इसहाकको परमेश्वर और याकुबको परमेश्वर हौं|' परमेश्वर मरेको परमेश्वर नैयाँ, पर जिन्दाक परमेश्वर हए|” 
\v 33 जा सुनके भीड बाको शिक्षामे छक्क पणिगए|
\v 34 बो सदुकीनके चुप करदै करके सुनके फरिसी बोके ठिन आए| 
\v 35 बिनए मैसे एक जनै व्यवस्थाक अधापक बोकी परीक्षा करन् के  बिचारसे बोसे पुछी,
\v 36 " ""गुरुज्यू, व्यबस्थामे बणो आज्ञा कौन हए?” "
\v 37 बो बिनसे कहि, “तुम परमप्रभु अपन परमेश्वर अपन सारा ह्रदयसे, और अपन सारा प्राणसे, और अपन सारा समझसे प्रेम करीओ| 
\v 38 महान और प्रथम आज्ञा जहे हए|
\v 39 दुस्रो फिर उइसी हए, तुम अपन पणोसीके अपनए जैसो प्रेम करीओ| 
\v 40  सारा व्यवस्था और अगमवक्ताक शिक्षाको आधार जे दुई आज्ञा हए|”
\v 41 जब फरिसी इकट्ठा भए रहए, तव येशू बिनसे एक प्रश्न करी, 
\v 42 "ख्रीष्टके बारेमे तुम का कहत हौ? बो कौनको पुत्र हए?” बे बोसे कहिँ, “दाउदको पुत्र|” "
\v 43  बो बिनसे कही, “कैसे दाउद आत्मामे प्रेरणा पाएके बोके प्रभु करके कैसे पुकार पएहँए? बे कहत हए, 
\v 44 "परमप्रभु मिर प्रभुसे कहि, “तुम मिर दहिने हातघेन बैठओ जबतक मए तुमरे शत्रुके तुमरे टाँगके पाउँ तरे नए धरेहौ""|' बो कैसे बिनको पुत्र हुइहए तव?” "
\v 45 अगर दाऊद बोसे प्रभु कहत हए तव, बो कैसे बिनको पुत्र हुइहए?”
\v 46 और कोइ फिर जबाफमे एक बचन बोल्नए पाई| बो दिनसे कोइ बोसे प्रश्न पुछ्नके आँट नएकरी| 
\c 23
\p \v 1 तव येशू भीडसे और अपन चेलनसे अइसो कहि: 
\v 2 "शास्त्री और फरिसी मोशाके आसनमे बैठत् हए| "
\v 3 जहेमारे बे कहिँ बात करओ और मनओ, पर बिनके जैसो मत करीओ, कहेकी बे शिक्षा त देतहए, पर बो अनुसार करत् नैयाँ|
\v 4 बे बहुत भारि बोझ और बोक नए पनबारो बोझ बाँधके आदमीके काँधमे लाददेतहँए| पर बे अपना चाहिँ बो उठनके एक उङगरीसे फिर छुत नैयाँ| 
\v 5 " ""तव बे अपन सारा काम आदमीनके दिखानके करत् हँए| कहेकी बे अपन माथेमे व्यवस्थाक पत्री बणी बनात हए, और अपन कुर्तामे झुम्का लगतहए,"
\v 6 पाटीमे बे सम्मानको ठाउँ और सभाघरमे प्रमुख आसन मन पणतहए, 
\v 7 बजारमे अभिबादन ढुणतहए और आदमी गुरु कहत मन पणतहए|
\v 8 "पर तुमसे कोइ 'गुरुज्यू' नए क हमए, कहेकी तुमरो शिक्षक एकए हए, और तुम सब ददाभैया हौ| "
\v 9 तुम पृथ्बीमे कोइके अपन पिता मतकहिओ, कहेकी स्वर्गमे तुमरो एकए पिता हए|  
\v 10 तुम कोइसे 'मालिक' मतकहिओ, कहेकी तुमरो एक मालिक ख्रीष्ट इकल्लो हए| 
\v 11 तुम जो सबसे उचो हए, बो तुमरो सेवक हुइहए| 
\v 12  जौन अपनएके उचो बनए हए, बो छोटो हुइहए, और जौन अपनके छोटो बनए हए, बो उचो बनेहए| 
\v 13 " ""धिक्कार, तुमके, शास्त्री और फरिसी, तुम ढोंगी! कहेकी तुम आदमीनके सामने स्वर्गक राजको फाटक बन्द करत् हौ| तुम न त अपनाए घुतहौ, न घुसन चाहन बारेक घुसन देतहौ| "
\v 14 [“धिक्कार तुमके शास्त्री और फरिसी तुम, ढोंगी!  कहेकी तुम विधवनके घर खाएदेतहौ, और लम्मो-लम्मो प्रार्थना करन् के मन पणतहौ| जहेमारे औरसे तुम जद्धा दण्ड पएहौ|] 
\v 15  धिक्कार तुमके, शास्त्री और फरिसी तुम, ढोंगी! कहेकी तुम एक जनैके अपने मतमे ल्यन समुन्द्र और जमिन चेहारत् हौ, और बो तुमरे मतमे आएजत हए बोके अपनेसे दोबर नरकको लौणा बनत् हौ| 
\v 16 "धिक्कार तुमके, अन्धरा अगुवा तुम, कहत् हौ, 'कोइ मन्दिरको कसम खात कुछनए होत नैयाँ, पर मन्दिरको सोनोको कसम खाँत बो कसमसे बाँधिजत हए|'"
\v 17 मुरख और अन्धरा तुम, कौन चाहिँ बणो हए? सोनो कि सोनोके पवित्र बनान बारो मन्दिर?
\v 18 कोइ बेदीको कसम खात कुछ नए होतहए, पर बो उपर धरो भेटीको कसम खातचाहिँ बाँधिजात हए|' 
\v 19  ए अन्धरा तुम, कौन चाहिँ बणो हए? भेटी कि पवित्र करन् बारो बेदी? 
\v 20 जहेमारे बेदीको कसम खानबारे बेदी और बेदी उपर सब चीजको कसम खातहए| 
\v 21  मन्दिरको कसम खानबारो मन्दिर और बो भितर बैठन बारेको कसम खातहए| 
\v 22  स्वर्गको कसम खानबारो परमेश्वरको सिंहासनको और बो उपर बिराजमान होनबारेको कसम खातहए| 
\v 23 " ""धिक्कार तुमके, शास्त्री और फरिसी तुम, ढोंगी! कहेकी तुम पुदिना और सुँप और जीराको दशांश देत् हौ, पर व्यवस्थाक गहिरो बिषयके बारेमे, अर्थात न्याय, दया और विश्वासको अवहेलन करेहौ| तुमके दशांश देनबारो काम करन् रहए, और बे गहकिले बिषयको अवहेलना नए करन रहए| "
\v 24 अन्धरा अगुवा हो,तुम भुसनाके छानत् हौ, पर ऊँटके चाहिँ घिचडरत् हौ| 
\v 25 "धिक्कार तुमके, शास्त्री और फरिसी तुम ढोंगी! कहेकी तुम कटोरा और थरियाके बाहिर इकल्लो मजतहौ, पर भितर घेन त बे लोभ और असंयमसे भरेहोतहए| "
\v 26 अन्धरा फरिसी तुम, पहिले कटोरा और थरियाके भितर सफा करओ, तव बिनके बाहिर घेन फिर सफा होबए| 
\v 27 "धिक्कार तुमके, शास्त्री और फरिसी तुम, ढोंगी! कहेकी तुम चुना लगए भए गड्डा कत हौ,जो बाहिर सुन्दर दिखात हए, पर भितर घेन मरे आदमीनके हड्डा और सब अशुध्दसे भरेहोतहँए| "
\v 28 अइसी तुम फिर बाहिर आदमीनके सामुने धर्मी दिखत् हौ, पर भितर कपट और दुष्टतासे भरेहौ|
\v 29 "धिक्कार तुमके, शास्त्री और फरिसी तुम, ढोंगी! कहेकी तुम अगमवक्तानके गड्डा बनतहौ, और धर्मीनके स्मारक सिङंगरतहौ,"
\v 30 और कहत् हौ, हम अपन पुर्खानके समयमे होते तव हम अगमवक्तानको रगत बहानमे उनके संग सहभागी नएहोते|” 
\v 31 ३१ अइसी तुम अगमवक्तानके हत्या करन् बारेनके सन्तान हौ करके प्रामाण तुम अपनाए देतहौ|
\v 32  तुमरे पुर्खा करो पापको काम पुरा करओ| 
\v 33 "साँप और भैसा डोम साँपके बच्चा हौ, तुम नरकको दण्डसे कैसे वचैगे?"
\v 34  जेहेमारे मए तुमरे ठिन अगमवक्ता, और बुध्दीमान आदमी और शास्त्रीनके पठत् हौ| बिनमैसे कित्तो जनैके तुम मरेहौ और क्रुसमे टाँगे, और कित्तो जनैके अपन सभाघरमे कोर्रा लगएहौ, और सहेर-सहेरमे जाएके सताएहौ| 
\v 35 पृथ्बीमे बहाओ भव सब धर्मी जनको रगत-निर्दोष हाबिलको रगतसे लैके बेरेक्याहको लौणा जकरियाको रगततक, जौनके तुम पवित्रस्थान और बेदीक बीचमे हत्या करे सो तुमरे मुणमे पणैगो| 
\v 36 नेहत्व, मए तुमसे कहात् हौ, जा सब बात जहे पुस्ताके उपर आएहए नए| 
\v 37 "ए यरुशलेम, तए जौन अगमवक्तानके मरन् और तेरे ठिन पठाएभएके पत्थरसे मारे! जैसी मुर्गी अपन चिगन्नके डख्मा तारे बटोरत् हए, उइसी मए बहुत चोटी तिर बालकके बटोरनके इच्छा करो, पर तए नएमानो|"
\v 38 देखओ, तुमरो घर उजणो छुटोहए|
\v 39 कहेकी मए तुमसे कहत् हौ, 'परमप्रभुके नाउँमे आनबारे धन्यके हँए' नए कहे तक् तुम मोके दिखेहौ नए|”
\c 24
\p \v 1 तव पिछु येशू मन्दिरसे निकरके जात पेती बोके चेला बोके मन्दिरको भवन दिखनके ताहिँ बोके नजिक आए| 
\v 2  तव बो बिनसे कहि, 'तुम जा सब देखत् हौ, कि नए? नेहत्व, मए तुमसे कहत् हौ, 'एक पत्थरके उपर दुस्रो पत्थर नए रहए, प्रत्येक उजणके फिकोजएहए|” 
\v 3 येशू जैतुन डाँगामे बैठो चेला एकान्तमे बोके ठिन आएके पुछी, “हमके बता, जा बात कब हुइहए,और तुमरो आगमन और जा युगको चिन्ह का हुइहए?” 
\v 4 तव येशू बिनके जबाफ दै, “होशियार रहिओ, कोइ तुमके भ्रममे नए पणए| 
\v 5 कहेकी बहुत जनै मिर नाउँमे मए ख्रीष्ट हौ कहत् अमंगे, और बहुतनके बहकमंगे| 
\v 6  तुम युध्द और युध्दके हल्ला सुनैगे| मतघबणैओ, कहेकी जा सब बात होनके आवशयक हए, पर अन्त त बहे समयमे नए हुइहए| 
\v 7 कहेकी जातिके बिरुध्दमे जाति, और राज्यके बिरुध्दमे राज्य उठेहए, और ठाउँ-ठाउँमे अनिकाल और भूकम्प हुइहए| 
\v 8 पर जा सब प्रसववेदनाके सुरु इक्ल्लो हुइहए| 
\v 9 " ""तव बे तुमके संकटके ताहि सौपदेहए, और तुमके मरेहए, और मिर नाउँके खातिर सब जाति तुमके घिणना करेहए| "
\v 10 तव बहुत जनै भणक्के जएहँए, और ठेस खामंगे, और एक दुसरेके विश्वासघात करके सौपदेहए और घिणना करेहए| 
\v 11 बहुत झुटे अगमवक्ता ठाणे हुइहए, और बहुतनके बहकएहए| 
\v 12 दुष्टता बढे हए और बहुतनको प्रेम सिलाएके जएहए| 
\v 13 पर आखिरीतक स्थिर रहानबारो बचाओ जएहए| 
\v 14 और राज्यको जा सुसमाचार सारा संसारमे सब जातिके ताहिँ गवाहीके ताहिँ प्रचार करो जएहए, तव पिछु अन्त अबैगो|
\v 15 " ""जहेमारे जब तुमके दानिएल अगमवक्तासे बोलो बिनासकरी घृणित चीज पवित्रस्थानमे ठाणो दिखेहौ{पाठ पढान बारो बुझाए}"
\v 16 तव यहूदीयामे होनबारे पहाडघेन भाजए| 
\v 17 होपाणमेनबारे अपन घरमे भव सामान निकरनके तरे नएउत्राए| 
\v 18  खेतमे काम करन् बारे अपन कम्मरा लेन घुमके नएजए| 
\v 19 हाय! गर्भवती और दुध खबानबारी बे दिनमे| 
\v 20 तव हिउँदामे और शबाथमे तुमके भाजन नए पणए करके प्रार्थना करओ| 
\v 21 कहेकी बो समयमे अइसो महासंकट हुइहए, जो जगत् को सुरुसे हबए तक भव नएहए, न त कबहू हुइहए| 
\v 22  बे दिन नएघटाते तव कोइ आदमी बाँच् नाएपते, पर चुनेभएनके ताहिँ बे दिन घटेहँए| 
\v 23 तव तुमसे कोइ कएहए 'देखौ, ख्रीष्ट हिँय हए, कि हुवाँ हए' करके कएहए विश्वास मतकरिओ| 
\v 24  कहेकी झुठा ख्रीष्ट, और झुठा अगमवक्ता ठाणे हुइहए, और हुइसक्त चुने भएनके फिर भड्कानके ताहिँ बणे-बणे चिन्ह और अचम्मो काम दिखाएहए| 
\v 25  याद रखओ, मए तुमसे अग्गुसे कहेरहो हौ| 
\v 26 "अगर बे तुमके 'देखौ, बो उजाड-स्थानमे हए' करके कएहए तव बाहिर निकरके मतजाओ| और 'देखओ, बो कोनेमे हए' कएहए फिर विश्वास मतकरिओ| "
\v 27 कहेकी जैसी बिजुली अगारसे चमक्त हए पछार तक उजियारो होतहए, उइसी नए आदमीको पुत्रको आगमन हुइहए| 
\v 28 जहाँ डोगर हुइहए हुवाँ गिधा फिर जम्मा होतहए|
\v 29 "बे संकटके दिनके पिछु, सुर्य अँध्यारो हुइहए, और चन्द्रमा अपनो चमक नएदेहए, और तारा आकाशसे गिरंगे, और आकाशको शाक्ति हलैगो| "
\v 30 तव आदमीको पुत्रको चिन्ह आकाशमे दिखए हए, और पृथ्बीके सब जाति बिलाप करेहए, और बे आदमीके पुत्रके आकाशको बादरमे शक्ति और बणो महिमासाथ आत देखंगे| 
\v 31 बो अपन स्वर्गदुत तुरहीको बणो आबाजके साथ पठाबैगो, और बे आकाशको एक किनारेसे लैके दुस्रो किनारेसे लैके जम्मएके चारौ दिशासे बाके चुने भएनके इक्ठा करेहए| 
\v 32 "पर अञ्जीरको रुखासे एक शिक्षा लेओ: जब बाको हाँगा कलिलो होतहए और रुखा पालुवा फेकत् हए, तव ग्रीष्म ॠतु आतहए करके तुम पता पातहौ| "
\v 33  उइसी नए तुम फिर जब जा सब बात भव देखत् हौ, तव बो ढिगै, फाटकमे हए करके जानाओ| 
\v 34 नेहत्व, मए तुमसे कहत् हौ, कि जा सब पुरा नएहोनतक जा पुस्ता खतम हुइहएनए| 
\v 35 स्वर्ग और पृथ्बी खतम हुइजएहए, पर मिर वचन खतम नएहुइहए| 
\v 36 " ""पर बो दिन और बो घडीके बारेमे कोइ नएजानत् हए, न त स्वर्गके दुत, नए पुत्र| "
\v 37 आदमीको पुत्रको आगमन नोआको दिन जैसो हुइहए| 
\v 38 कहेकी जैसी जलप्रलयसे अग्गु नोआ जहाज भितर घुसनके दिनतक, आदमी खात, पितरहए और विहाबारी करत् रहए,
\v 39 और जलप्रलय आएके बिनके सबके स्वात्तै बगाएके नए लएजानतक बे पताए नएपाई| आदमीको पुत्रको आगमन फिर उइसी हुइहए| 
\v 40  बो बेरा दुई जनै खेतमे हुइहए, एक जनै चलोजएहए, दुस्रो छुटजएहए| 
\v 41 दुई बैयर चकिया पिसेहए, एक चलीजएहए, दुस्री छुटजएहए| 
\v 42 "जहेमारे जागा रहओ, कहेकी कौन दिन तुमरो प्रभु आएहए, सो तुम जानत् नैयाँ| "
\v 43 पर जा जानौ, कि घरको मालिक चोर रातको कौन पहरमे आएहए करके जन्तो तव बो जागा रहतो, और अपन घर फोर्न दित्तोनए| 
\v 44 जहेमारे तुम फिर तयार रहिओ, कहेकी आदमीको पुत्र तुम नए चितएके समयमे अबैगो| 
\v 45 "विश्वासी और बुध्दीमान नोकर कौन हए, जौनके बाको मालिक अपन परिवारको चाकरके ठीक-ठीक समयमे खान देबाए करके खटाए होतहए? "
\v 46 बो नोकर धन्य हए, जौनको मालिक आत उइसी करत् पएहए| 
\v 47 नेहत्व, मए तुमसे कहत् हौ, मालिक बोके अपनो सारा सम्पतिके उपर जिम्मेबार नियुक्त करेहए|
\v 48 पर अगर बो दुष्ट नोकर 'मिर मालिक सुबेरे आएहए करके मानमे सोचाइगो, 
\v 49  अपनसंग काम करन् बारे नोकरके पिटन और मतवालासंग खान और पिन लागो तव, 
\v 50 बो नोकरको मालिक बो नए चितओ दिन और नए जानो घडीमे आए पुगेहए| 
\v 51  और मालिक बोके कठोर दण्ड देहए और बोके ढोंगीनके बीचमे फेकदेहए, जहाँ आदमी रुइँहए और दाँत किटकिटए हँए|” 
\c 25
\p \v 1 " ""तव स्वर्गको राज दश कन्यानकेसंग तुलन करन सिकत् हँए| बे अ-अपन बत्ती लैके दुलाहके भेटन निकरीं| "
\v 2  बे मैसे पाँच जनै निबुध्दी और पाँचचाहिँ बुध्दीमती रहए| 
\v 3 कहेकी जब निबुध्दी अपन दिया लैगैं, तव बे संगमे तेल चाहिँ नए लैगैं| 
\v 4  पर बुध्दीमती चाहिँ अपन दियाके संग संगए कटोरामे तेल फिर लैगैं रहए| 
\v 5  दुल्हा आशरा  करत् बे सब निद से और निधाए गइँ| 
\v 6 " ""तव आधिरातमे 'देखओ दुलहा, उनके भेट्न आओ', करके आवाज आओ| "
\v 7 " ""तव बे सब कन्या जगिँ, और अ-अपन दियामे ठीकठाक करी|"
\v 8 निबुध्दी कन्या बुध्दीमतीसे कहिँ, “तुमरो तेलसे हमके थोरी देबओ, कहेकी हमर दिया त बुत्न लागी|” 
\v 9 "तव बुध्दीमती अइसे करके जबाफ दै, 'हमर और तुमरे दोनाएके पुग्नके तहि इत्तो तेल नए हुईहए, बरु दुकान बारे ठिन जाओ और अपन तही किनओ|' "
\v 10 "बे किन्न गइँ तव दुलहा आएपुगो, और तयार होनबारे उनके संग विहाके पाटीमे भितर घुसे और फाटक बन्द हुइगव| "
\v 11 "पिछुसे बे और कन्या आएपुगिँ और अइसो कहान लागिँ, प्रभु,प्रभु हमर तहि खोलदेओ!  "
\v 12 " ""तव बो जबाफ दैके कहि, नेहत्वा मए तुमसे कहात्हौ, मए तुमके चिन्त नैयाँ|'  "
\v 13 "जहेमारे जागा रहाओ, कहेकी बो दिन और बो घडी तुम पता नएपएहौ|"
\v 14 "कहेकी जा चाहिँ कौन आदमी जैसो हए, जौन परदेश जात पेती अपन नोकरके बुलाएके अपन धन-सम्पत्ति बिनके जुम्मा दै| "
\v 15  बो हरेक के बिनके अ- अपन योग्यता अनुसार एक पाँच सोनोको सिक्का, दुसरेके दुई और दुसरेके एक दैके बिनके गैभव| 
\v 16 तव पाँच सोनोको सिक्का पानबारो तुरन्तए जाएके बो व्यापारमे लागएके और पाँच सिक्का कमाइ| 
\v 17 उइसी दुई सिक्का पानबारो फिर और दुई सिक्का कमाइ| 
\v 18 पर एक सिक्का पानबारो चाहिँ जाएके भुइँमे खोदके अपन मालिकको धन लुकाएरहो| 
\v 19 "बहुत दिन पिछु बो नोकरको मालिक आओ, और बो बिनसे हिसाब मागी| "
\v 20  तव पाँच सोनोको सिक्का पानबारो नोकर और पाँच सिक्का ल्याके अग्गु आएके अइसे कहि, 'हजुर, तुम मोके पाँच सिक्काको जुम्मा दए रहओ, देखौ मए और पाँच सिक्का कमओ हौ|' 
\v 21 "मालिक बोसे कहि, 'स्याबास, असल और विश्वासी नोकर! तए थोरी बातमे विश्वासी भव, अब मए तोके बहुत बातको जुम्मा देहौ| तए अपन मालिकको खुशीमे सहभागी हो|' "
\v 22 "दुई सिक्का पानबारो फिर आएके कहि, 'हजुर, तुम मोके दुई सिक्का दएरहओ| देखओ, मए और दुई सिक्का कमओ हौ|' "
\v 23  बो मालिक बोसे कहि, 'स्याबास, असल और विश्वासी नोकर, तए थोरी बातमे विश्वासी भव, अब मए तोके बहुत बातको जुम्मा देहौ| तए अपन मालिकको खुशीमे सहभागी हो|' 
\v 24 "एक सोनोक सिक्का पानबारो फिर आएके कहि, 'हजुर, नए लगाओ जग्गासे कटात हए और नए फट्कन बारो ठाउँसे बटोरके लेतहौ तुम कठोर आदमी हौ करके मोके पत्ता रहए|"
\v 25 बहे मारे मोके डर लागो, और जएके तुमरो सिक्का मए मट्टीमे गणके लुकाएके धरे हौ| देखओ, जा तुमरो सिक्का लेओ|' 
\v 26 "बाको मालिक बोके जबाफ दै, “ए दुष्ट, अल्छी नोकर, नए लागाओ ठाउँमे कटत् हए, और नए फट्कन ठाउँसे बटोरत् हए करके तए जनत रहए तव, "
\v 27 तए मिर धन साहुके ठिन धरन् रहए, और आएके मए मेरो धन व्याज समित फिर्ता पातो| 
\v 28 जहेमारे बोसे जा सिक्का छिनाओ, और जौनके संग दश सिक्का हए बोके देओ| 
\v 29 कहेकी जौनके संग हए बोके और मिलैगो, और बोके संग प्रशस्त हुइहए| पर जौनके संग नैयाँ बोके संग भव फिर बोसे छिनजएहए| 
\v 30  बो बेकामको नोकरके चाहिँ बाहिर अन्धकारमे फेकदेओ, जहाँ आदमी रुइहए और दाँत किटकिटए हए|'
\v 31 " ""जब आदमीको पुत्र सारा स्वर्गदुतसंग अपन महिमामे अबैगो, तव बो अपन महिमामय सिँहासनमे बैठैगो| "
\v 32 और बोके सामुने सब जाति इकठ्ठा हुइहए, और जैसी बकरेहेरा भेडा और बकरीयाके छुटेयात् हए, उइसी बो बिनके एक दुसरेसे अलग करेहए| 
\v 33 बो भेडाके अपन दाहिनेघेन, और बकरीयानके दिब्राघेन धरैगो| 
\v 34 " ""तव राजा अपन दाहिनघेनबारेसे कए हए, 'आओ, मेरे पिताके तुम धन्यके हौ! संसारको उत्पतिसे तुमरे तहीँ तयार करो राज्यमे अधिकार करओ| "
\v 35  कहेकी मए भुखानो रहौ, तुम मोके खानके नएदए| मए प्यासो रहौ, तुम मोके पिन नएदए| मए परदेशी रहौ, तुम मोके बैठन नएदए| 
\v 36  नंबा रहौ, तुम मोके कुर्ता लगन नएदए|  बिमार रहौ, तुम मोके देखन नए आए| जेलमे रहौ, तुम मेरे ठिन आए|' 
\v 37 " ""तव धर्मीजन उनके जबाफ देहए, 'हे प्रभु, कब हम तुमके भुखो देखे, और खानके नएदए, अथबा   कब प्यासो देखे, और पिन नएदए? "
\v 38 कब हम तुमके परदेशी देखे, और तुमके बैठन नएदए? अथबा  नंबा देखे और कुर्ता लगाए नएदए? 
\v 39 और कब हम तुमके बिमार और जेलमे देखे, और तुमरे ठिन आए?' 
\v 40  तव राजा बिनके जबाफ दैके कहि हए, 'नेहत्व, मए तुमसे कहत्हौ, तुम जा मिर भैयन मैसे सबसे छोटेक् एक जनैके जो जितो करे, बो तुम मोके करे|' 
\v 41 " ""तव पिछु बो दिब्राघेनके आदमीनसे कहि, 'श्रापित आदमी तुम! मोसे दुर हुइजाओ, और दियाबलस और बोके दूतके तहीँ तयार करो अनन्तकी आगीमे जाओ| "
\v 42  कहेकी मए भुखनो रहौ, तुम मोके खान नएदए| प्यासो रहौ, तुम मोके पिन नएदए| 
\v 43 मए परदेशी रहौ, तुम मोके बैठन नएदए| नंगा रहौ, और तुम मोके कुर्ता लगाए नएदए| बिमारी और जेलमे रहौ, और तुम मोके देखन आएनए|' 
\v 44 "बे फिर अइसे करके जबाफ देहए, 'प्रभु, कब हम तुमके भुखनो और प्यासो देखे, परदेशी और नंबा और बिमार देखे, और जेलमे देखे, और तुमरो सेवा नएकरे?' "
\v 45 "तव बो बिनके जबाफ देहए, 'नेहत्व, मए तुमसे कहत् हौ, जा सबसे छोटे मैसे एक जनैके जो जित्तो नएकरे, बो तुम मेरे तहीँ नएकरे|'"
\v 46 " ""तव बे अनन्त दण्डके भागी हुइहए, तव धर्मी जन अनन्त जीवनमे प्रबेश करेहँए|”"
\c 26
\p \v 1  येशू जा सब बात करके अपन चेलनसे कही, 
\v 2 "तुमके पता नैयाँ, अबको दुई दिन पिछु निस्तार-तेवहर अतहए, और आदमीको पुत्र क्रूसमे टाँगनके तहीँ पकणो जाएहए|”"
\v 3  तव कैयाफा नाउँको प्रधान पुजाहारीक दरबारमे मुखिया पुजाहारी और जनताके धर्मगुरु इकठ्ठा भए| 
\v 4 और बे येशूके कैसे पकणाए और मराए करके सल्लाह करन् लागे| 
\v 5 तव बे कहीँ, “तेवहरमे नए| नत आदमीमे हलचल हुइजएहए|” 
\v 6 येशू बेथानियामे  सिमोन कोढीके घरमे रहए,  
\v 7  एक बैयर सिङ्गर मरमरको एक शीशीमे बहुमुल्य अत्तर लैके बोके ठीन आई, और बो खान बैठो रहए बो तव बोके मुणमे अखनाएदै| 
\v 8 जा देखके चेला दिक्काए गए, और बे कहिँ, “का के तही जा इत्तो नोक्सान करीहए? 
\v 9  कहेकी जा अत्तर बहुत दाममे बेचके बो पैसा गरीबके दैसकत रहए|” 
\v 10 तव येशू जा बात पत्ता पाएके बिनसे कहि, “तुम जा बैयरके कहे दु:ख देतहौ? बो त मिर तहीँ एक अच्छो काम करीहए| 
\v 11 कहेकी गरीब तुमरे संग सब दिन हुइहए| पर मए तुमरे संग सब दिन नए हुइहौ| 
\v 12  बो जा अत्तर मिर शरीरमे अखनाएके दफनके तहीँ मोके तयार करीहए| 
\v 13 नेहत्व, मए तुमसे कहतहौ, सारा संसारमे जहाँ जा सुसमाचार प्रचार हुइहए, जा बैयर जो करीहए बाको चर्चा बिनके सम्झनाके तहीँ करेहए|”
\v 14 "तव बाह्र मैसे एक जनै यहूदा इस्करियोत कहन बारो चाहिँ मुखिया पुजाहारी कहाँ गव, "
\v 15 और कहि, “अगर मए बोके तुमरे हातमे सौप देहाओ तव, मोके कादेहौ?” बे बोके चाँदीके तीस सिक्का दैइ|
\v 16 बहे बखतसे यहूदा बोके पकणानके मौका खोजन लागो|
\v 17  जब अखमिरी रोटीको तेवहरको पहिलो दिन चेला येशू कहाँ आएके कहिँ, “तुमर तहीँ निस्तार-तेवहरको पाटीमे खानको प्रबन्ध हम कहाँ कराए?” 
\v 18 बो कहि, “सहेरमे एक आदमी कहाँ जाओ, और बिनसे कहओ, 'गुरुज्यू कहिहए, मिर समय नजिक आए गओ हए| मए अपन चेलासंग तुमरे घरमे निस्तार-तेवहर मनएहौ'|” 
\v 19 तव येशूको आदेश अनुसार चेला करी और बे निस्तार-तेवहरको प्रबन्ध मिलाई| 
\v 20 सांझा भव बो बाह्रओ चेला संग बैठो| 
\v 21  बो खातपेती कहि, “नेहत्व, मए तुमसे कहत् हौ, तुममैसे एक जनै मोके पकणए देहए|” 
\v 22 तव बे बहुत दु:खित हुइके सब बोसे पुछ्न लागे, “प्रभु, का बो मए हौ?”
\v 23  और बो कहि, “जौन मिर थरियामे रोटी बोरि हए, बो मोके पकणाए देहए| 
\v 24  आदमीको पुत्रके त बोके बारेम धर्मशास्त्रमे लिखेबमोजिम हुइहए| पर धिक्कार बो आदमीके जौनसे आदमीक पुत्र पकणोजएहए| बो आदमीके त नाजन्मनो नए बाके तही असल होनके रहए|” 
\v 25 "तव बोके पकणाए देनबारो यहूदा पुछी, “गुरुज्यू, का बो मए हौ?” बो बोसे कहि, ""तुम अपनाए कहे|” "
\v 26 बे खानु खातपेती येशू रोटी लै और आशिर्बाद दैके पिछु बो तोरी और चेलनके दैके कहि, “लेओ, खाओ, जा मिर शारीर हए|” 
\v 27 तव कटोरा फिर लैके धन्याबाद दैके बो बिनसे अइसे करके दै, “तुम सब जासे पिबओ| 
\v 28 कहेकी जा नयाँ करारको मेरो रगत हए, जा बहुतके तही पापको प्रायश्चितके तही बहो हए|
\v 29 पर मए तुमसे कहत् हौ, कि दाखको जा फरासे मए जब तक पिहौनए, जब तक अपन पिताको राज्यमे तुमरे संग नयाँ करके पिहौनए|”
\v 30  एक भजन गाएके पिछु बो जैतुन डाँगाघेन निकरके गाओ| 
\v 31 तव येशू बिनसे कहि, “आज मिर करणसे तुम पिछु हटेहौ| कहेकी अइसो लिखो हए, 'मए बकरेहेराके मारंगो, और बगालके भेडा तितरबितर हुइके छरपष्ट हुइजएहए|' 
\v 32 पर मए मरके जिन्दा हुइके तुमसे अग्गु गालीलमे जाएहौ|” 
\v 33 पत्रुस बोसे जबाफ दैके कहि,“तुमरे कारण सब जनै पिछु हटेहए फिर मए कबहू पिछु नए हटंगो|”
\v 34 येशू बिनसे कहि, “नेहत्व, मए तुमसे कहात्हौ, आज रातके मुर्गा बास्नेसे अग्गु तए  मोके तीन चोटी इन्कार करेहौ|” 
\v 35 पत्रुस बोसे कहि, “मोए तुमरे संग मरन पणेहए तहु फिर मए तुमके इन्कार नएकरंगो|” और सब चेला अइसे कहिँ|
\v 36  तव येशू गेतसममी कहन बारो ठाउँमे बिनके संग गव, और चेलनसे कहि, “तुम हियाँ बैठओ, मए चाहिँ मए थुर दुर जाएके प्रार्थना करेहौ|” 
\v 37 और अपने संग पत्रुस और जब्दियाक दुई लौणनके लैके बो शोकित और व्याकुल होन लागो| 
\v 38 तव बो बिनसे कहि, “मिर प्राण गहिरो शोकसे मए अध्मरा हुइगव हौ| तुम हियाँ बैठीओ, और मिर संग जगे रहिओ|” 
\v 39 और बो थुर दुर जाएके लम्पसार पणके प्रार्थना  करी, “हे मिर पिता,हुइसक्तहए तव, जा कटोरा मोसे हटए दे| ताहु फिर मए इच्छा करेअनुसार नए, पर तुमरी इच्छा करेबमोजिम होबाए|” 
\v 40 तव बो चेला ठिन आओ बिनके सोत पाई, और पत्रुससे कहि, “का तुम मिरसंग एक घण्टा फिर जगे बैठनए पाए? 
\v 41 जगे रहओ, प्रार्थना करओ और परीक्षामे मतपणाओ| आत्मा त नेहत्व तयार हए, पर शारीर दुर्बल हए|” 
\v 42 फिर दुस्रो चोटी बो प्रार्थना करन् गव, “हे मिर पिता, मए ज नए पिसे नए हुइहए तव तुमरी इच्छा पुरा होबए|”
\v 43 बो फिर आएके उनके सोत पाई, कहेकी बे बहुत निधाने रहए| 
\v 44 जहेमारे बो फिर बिनके छोडके  गव, और जाएके बेही बात दोहोरयाएके तिस्रो चोटी प्रार्थना करी|
\v 45 तव बो चेलाके ठिन आएके बिनसे कहि, “तुम हबाएतक सोए रहेहौ और अराम कर रहेहौ? देखओ, समय नजिक अइगव हए| आदमीको पुत्र पापीनके हातमे पणन लागो हए| 
\v 46 उठ, जाओ| देखओ, पकणए देनबारे ढिगै हए|”
\v 47 बो मसक्त मसक्त बाहेमैसे एक जनै यहूदा आओ| बोके संग मुखिया पुजाहारी और जनताके धर्मगुरु पठाई भैइ एक बणी भीण तवार और लठु लैके आए| 
\v 48 बोके पकणाए देनके बे एक संकेत दैरहए, “जौन आदमीके मए चुमेहौ, बहे नए हए, बहेके पकणीओ|” 
\v 49 तुरन्त येशू कहाँ जाएके बो कहि, “हे गुरु प्रणाम! और बो बोक चुमी| 
\v 50  येशू बोसे कहि, “संगी, तुम जो करन् आए हौ, बो करीडारओ|” तव बे अग्गु आएके येशूके गिफ्तार करी| 
\v 51 येशूके संगमे होनबारो मैसे एक हात बढाएक अपनो तरवार निकारके, मुखिया पुजाहारीको कमैयाके बो कान कटके अलग करदै| 
\v 52 तव येशू बिनसे कहि, “तुमरो तरवार खोलमे डार, कहेकी तरवार लेनबारे सब तरवारसे नष्ट हुइहए | 
\v 53 तुम का ठनत् हौ, का मए अपन पिताके बिन्ती कर नएपएहौ, और बो तुरन्त स्वर्गदूतके बाह्र पल्टनसे जद्धा मिर तही पठए का नएदेहए?” 
\v 54 पर ज बात अइसी होनाएके हए करके धर्मशास्त्रमे लिखि बात कैसे पुरी हुइहए?”
\v 55  बो समय येशू भीणसे कहि, “डाँकुके पकणान कता मोके पकणान तरवार और लठु लैके तुम काहे आए? मए सब दिन मन्दिरमे शिक्षा देत बैठो रहौ, तव तुम मोके नए पकणे| 
\v 56 पर अगमवक्ताक धर्मशास्त्र पुरा होन तही जा सब होन आओ हए|” तव सब चेला बोके छोडके भाजे|
\v 57 येशूके पकणके बोके प्रधान पुजाहारी कैयाफाके ठिन लैगए| हुवाँ शास्त्री और धर्मगुरु इक्ठ्ठा भए रहए| 
\v 58 तव पत्रुस दुरसे प्रधान पुजाहारीक भवनके आँगन तक बोके पिछुपिछु गव, और अन्तमे का  हुईहए, सो देखनके तही भितर घुसके चौकीदार संग बैठो| 
\v 59 अब मुखिया पुजाहारी और जम्मए महासभाके येशूके दण्ड देनके बोके बिरुध्दमे झुठी गवाही ढुणन लागे| 
\v 60 बहुत झुठी गवाही देनबारे आए, और बे कोइ प्रमाण पाईनाए| आखिरमे दुई जनै अग्गु आए,
\v 61 और कहिँ, “जा आदमी 'मए परमेश्वरको मन्दिरके उजाणके तीन दिनमे जा बनाए देहौ करके कही हए|”
\v 62 तव प्रधान पुजाहारी उठके कही, “का तए कुछ जवाफ नाए देहए? जा आदमी तेरे बिरुध्दमे दओ गवाही का हए?” 
\v 63 तव येशू चुप रहो| प्रधान पुजाहारी बोसे कही, “जीवित परमेश्वरको नाउँमे कसम खाएके कहो, हमके बता, का तए परमेश्वरको पुत्र ख्रीष्ट हए?” 
\v 64 येशू बिनसे कही, “तुम्ही कहेरहेहौ| तहुँ फिर मए तुमसे कहत् हौ, अब पर तुम आदमीको पुत्रके  सर्वशक्तिमानके दाहिने हातघेन बैठो देखेहौ|” 
\v 65 व प्रधान पुजाहारी अपन कुर्ता फारी और कही, “जा त ईश्वर-निन्दा करके बोलि| हमके अब और साक्षीको का जरुरत पणिहए? तुम हबाए जा बोलि ईश्वर-निन्दा सुनलएहौ| 
\v 66 तुमर का बिचर हए?” बे जवाफ दै, “जा प्राणदण्डको योग्य हए|” 
\v 67 तव बे बोके मुहुमे थुक्के मुक्का लगाइँ, और कोइ-कोइ अइसे कहत थप्पण लगाइँ,
\v 68 "हे ख्रीष्ट अगमवाणी कहो! तोके मरन बारो कौन हए?”"
\v 69 पत्रुस बाहिर आँगनमे बैठो रहए| एक नोकर्नी बोके ठिन आएके कहि, “तुम फिर गालीलके निवासी येशूसंग रहौ|” 
\v 70  पर बो उनके सबके सामुने इन्कार करके कही, “तए का कहत हए, मए नए जन्तहौ|” 
\v 71  बो बाहिर दलानमे निकरके पिछु दुस्री बोके देखी, और हुवाँ बैठन बाले  कही, “जा आदमी फिर येशू नासरीसंग रहए|” 
\v 72 बो फिर कसम खाएके कही, “मए बो आदमीके नए चिनत्हौ|” 
\v 73 थोरी देरमे हुवाँ भए आदमी फिर पत्रुससे कही, “नेहत्व, तुम फिर बिनमैसे एक हौ, कहेकी तुमर बोलि नए तुमके जाहेर करत् हए|”
\v 74 " तव पत्रुस अपनाएके सरापत् कसम खान लागो ""मए बो आदमीके चिन्तए नैयाँ|” और तुरन्त मुर्गा बासदै| "
\v 75  तव पत्रुससे येशू कही जा बात याद हुइगओ, “मुर्गा बास्नेसे अग्गु तए मोके तीन चोटी इन्कार करेहए|” तव बो बाहिर जाएके धरधरहुसे रोइ| 
\c 27
\p \v 1 भुक्भुको सुबेरे, सब मुखिया पुजाहारी और जनताके धर्मगुरु येशूके मृत्युदण्ड देन करके बोके 
\v 2 और बे बोके बाँधके लैगए, और हाकिम पिलातसठीन सौपदै| 
\v 3 तव बोके पकणन बारो यहूदा बोके उपर दण्डा देत देखके पछताइ, और मुखिया पुजाहारी और धर्मगुरुके चाँदीके तीस सिक्का घुमनके आओ, 
\v 4 और कही, “मए निर्दोष आदमीके धोखा दैके पाप करोहौ|” तव बे कही, “हमके का मतलब? तए अपनाए जान्|” 
\v 5 तव चाँदीके बे सिक्का मन्दिरमे फेककके बो गओ,  और झुण्डके आत्महत्या करी| 
\v 6 तव मुखिया पुजाहारी चाँदीक सिक्का लैके कही, “ढुकुटीमे जा धरनके उचित नैयाँ, कहेकी जा रगतको मोल हए|” 
\v 7 बे आपसमे सल्लाह करके बो पैसासे परदेशीनके दफनके तही कुम्णक जमिन किनी| 
\v 8  जहेमारे बो जमिनसे आज तक फिर रगतको जमिन कहत हए| 
\v 9 तव यर्मिया अगमवक्ता कही, बात पुरी भै, बे चाँदीक तीस सिक्का लैके, बो मुल्यके रुपमे, जौन इस्राएलको लौणके बे तोकी रहए, 
\v 10 और परमप्रभु मोके आदेश दओअनुसार कुम्णाक जमिनके तही बे दै|” 
\v 11  येशू हाकिमके सामने ठणो, और बे येशूसे पुछी, “का तए यहूदीक् राजा हौ?” येशू बिनसे कही, “तुम्ही नए अइसो कहत् हौ|” 
\v 12 तव मुखिया पुजाहारी और धर्म-गुरु बोके उपर दोष लगई, तव बो कोइ जवाफ नएदै| 
\v 13 तव पिलातस बोसे कही, “तुमरे विरुध्दमे अनेक बातको गवाही देतहए, का तुम सुन्त नैयाँ?” 
\v 14 पर बो बिनके एकु बातक फिर जवाफ नएदै | हाकिम फिर जा बातमे गजब छक्क पणिगव| 
\v 15 निस्तार-तेवहारमे भीण चाहो बमोजिम हाकिमके एक जनै कैदी छोणनके रिति रहए| 
\v 16 बो समय बारब्बा नाउँको एक प्रख्यात कैदी रहए| 
\v 17 जब आदमी इक्ठ्ठा भए, पिलातस बिनसे पुछी, “तुम का चाहत्हौ? मए तुमरे तहीं  कौनके छोणदेओ? बारब्बा कि ख्रीष्ट कहन बारो येशूके?” 
\v 18 कहेकी बे येशूके दीकसे सौपी रहए करके बिनके पता रहए| 
\v 19  तव न्याय-आसनमे बैठेरहए बहे समयमे बिनकी बैयर अइसे करके खबर पठाइँ, “बो निर्दोष आदमीके कुछु मतकरीओ, कहेकी आज सपनामे बोके कारण मए बहुत दु:ख भोगो हौ|” 
\v 20 तव मुखिया पुजाहारी और धर्म-गुरु बारब्बाके छोणदेन और येशूके मृत्युदण्ड देनके माग करन् आदमीके फुल्साई| 
\v 21 हाकिम फिर बिनसे पुछी, “दुई मैसे कौनके चाहिँ मए तुमरे तहीं मुक्त करदेऊँ करके तुम चाहत् हौ?” बे कहि, “बारब्बाके|” 
\v 22 पिलातस बिनसे कहि, “तव ख्रीष्ट कहन बारो येशूके चाहिँ मए का करओ?” बे बोसे जवाफ दैके कहिँ,  “बोके क्रुसमे टाँगओ|” 
\v 23 बो कहि, “कहे? बो का अपराध करी हए?” तव बे और जोणसे चिल्लाइँ, “बोके क्रुसमे टाँगओ|”
\v 24 तव कोइ सीप नएलागो देखके, और हलचल मचि जए हए करके डरएके पिलातस पानी लैके भीणके सामने अपन हात धोएके कहि, “तुम अपनाए जानओ, मए जा आदमीको रगतसे निर्दोष हौ|” 
\v 25  सब आदमी जबाफ दै, “ बाको रगत हमके और हमर सन्तानके उपर पणए|” 
\v 26 तव बो बिनके तहीँ बारब्बाके छोणदै, और येशूके कोर्रा लागएके क्रुसमे टाँगन के सौपदै|
\v 27 तव हाकिमके सिपाही येशूके महलमे लैगए, और जम्मए पल्टान बोके सामुने इक्ठ्ठा हुइगए| 
\v 28 बे बाको कुर्ता खोलके बोके लाल कुर्ता लगएदै|
\v 29 बे काँटोको मुकुट गुहिके बोके मुणमे लगएदै, और बोके दहिना हातमे डन्डा दै, और बोके सामुने घुटो टेकके बोसे अइसे कहिके बोको गिल्ला करी, “हे यहूदियाको राजा, प्रणाम|”
\v 30 तव बे बोके थुकी, और बो डन्डा लैके बाको मुणमे मारी| 
\v 31 बोके गिल्ला करके पिछु बे बाको कुर्ता खोलदै और बाके अपनो कुर्ता पैधाएके बाके क्रुसमे झुन्डेएन लैगए| 
\v 32 जातजात बे सिमोन नाउँको कुरेनीके एक आदमीके पाइँ,  और बे बोके बाको क्रुस बोक्नके कर लगइँ| 
\v 33 जब बे गलगथा कहन बारो ठाउँमे आएपुगे, जौनके खोपणीको ठाउँ कहत हए, 
\v 34 तव बे बोके पित मिलो दाखमध पिनके दै, तव बो चाखके बो पिन नएचाहीँ| 
\v 35 बे बोके क्रुसमे टाँगके पिछु, चिट्टा डारके बाको कुर्ता आपसमे बाँटीँ| 
\v 36 तव हुवाँ बैठके बे बोके पहरा देन लागे|
\v 37 "येशू,यहूदीको राजा ""करके बोके विरुध्दमे दोष-पत्र बे बोके मुणके उपर टाँगदै| "
\v 38 बोके संग दुई जनै डाँकु क्रुसमे टाल्गे रहएं, एक बोके दहिना घेन और दुस्रो दिब्रा घेन| 
\v 39 हुवाँसे आनबारे जानबारे अ-अपन मुण हलाएके बाको गिल्ला करीँ, 
\v 40 और कहिँ, “ए मन्दिर उजाणनबारो और तीन दिनमे निर्माण करनबारो, अपनाएके बचा, और परमेश्वरको पुत्र हए तव, क्रुससे उतरके तरे आएजा|”
\v 41 मुखिया पुजाहारी फिर शास्त्री और धर्म-गुरु संगए मिल्के बाको गिल्ला करत् कहिँ, 
\v 42 "जा औरनके त बचाई, अपनाएके चाहिँ बचाए नएपाई| जा इस्राएलको राजा हए | हबए क्रुससे तरे उतरके आएजा, तव हम विश्वास करेहए|"
\v 43 जा परमेश्वरमे भरोसा करत् रहए| परमेश्वर बोके चाहत रहए करके बो जाके हबाए छुटकार दैनाए, कहेकी जा त 'मए परमेश्वरको पुत्र हौ,' करके कहत रहए|” 
\v 44 और बोके संग क्रुसमे टाँगे बे डाँकु फिर बहे किसिमसे बाको अपमान करीँ| 
\v 45 अब दुपह्रसे लैके तीन बजे तक सारा देशमे अन्धकार हुइगव| 
\v 46 तीन बजे घेन येशू अइसे करके बणो जोणसे चिल्लाई, “इलोई, इलोई, लामा सबखथनी?” अथबा, “हे मिर परमेश्वर, हे मिर परमेश्वर, तुम मोके कहे त्यागे हौ?” 
\v 47  हुवाँ ठढेभए मैसे कित्तो जनै जा सुनके कहिँ, “जा आदमी एलियाके बुलातहए|” 
\v 48 बिनमैसे एक जनै झट दौरके गव एक स्पन्ज लैके  सिर्कामे डुबाएके डन्डामे धरके बोके पिनदै|
\v 49 तव बाँकी कहिँ, “देखओ, कहु एलिया यिनके बचान आत हए कि?” 
\v 50 तव येशू फिर बणो जोणसे चिल्लाई और अपन आत्मा त्यागदै| 
\v 51 तव बो समयमे मन्दिरको पर्दा चुटियासे लैके जरसे दुई खुद्रा हुइगव और जमिन काँपन लागी और चट्टान फुटे| 
\v 52 गड्डा उघरिगए, और मरेभए बहुत सन्तनके मृत शरीर जिन्दा हुइके उठे, 
\v 53  और बे गड्डासे निकरके, और मरके येशूके पुनरुत्थानमे बे पवित्र सहेरमे प्रबेश करीँ और बहुत ठिन दिखाने| 
\v 54 जब कप्तान और बिनके संग येशूके रुवन बारे हलचल और हुवाँ भव घटना देखीं, तव बहुत झस्के बे अइसे कहिँ, “नेहत्व, जा परमेश्वरको पुत्र रहए|”
\v 55 हुवाँ गालीलसे आए भए बहुत बैयर फिर रहए, बे दुरसे सब जा देखात रहए| बे बाको सेवा-सत्कर करत गालीलसे येशूके पिछुपिछु आईरहए| 
\v 56 बे मैसे मरियम मग्दलिनी, और याकूब और योसुफकी अइया मरियम, और जब्दियाक लौणाकी अइया रहए|
\v 57 संझा हुइगव अरिमाथियाक योसुफ नाउँ भव एक जनै धनी आदमी अओ| बे स्वयम् येशूके चेला रहए| 
\v 58 बे पिलातसके ठिन जाएके येशूक मृत शरीर मागीँ, और पिलातस सो बिनके देनके हुकम करी| 
\v 59 योसेफ मृत शरीर लैजाएके सफा मलमलको लत्तामे लबेटी, 
\v 60 और बे चट्टानमे खोपके बनाए अपनो नयाँ गड्डामे बो धरीँ, और गड्डाके मुहुमे एक बहुत भारी पत्थर लुणकाएदै, और बे गए|
\v 61 गड्डाके सामने मरियम मग्दलिनी और दुस्री मरियम फिर बैठी रहए| 
\v 62 कल अथबा तयारीक दिन कल मुखिया पुजाहारी और फरिसी पिलातसके ठिन इक्ठ्ठा भए, 
\v 63 और कहिँ, “हजुर, हमके याद हए, कि बो ठगहा जिन्दा रहए, तबही 'तीन दिन पिछु मए फिर जिन्दा  उठंगो' कही रहए| 
\v 64 बहेमारे तिस्रो दिनतक बो गड्डामे सुरक्षित रहनके हुकुम करी, नत बोके चेला आएके बाके चुराएके लैजामंगे, और 'बो मरो भव जिन्दा हुइके उठाईगो' कहिके आदमी कहामंगे, और बो पिछुको धोखासे पहिलो और खरब हुइहए|” 
\v 65 " पिलातस बिनसे कहि, ""तुमरो अपनो पहरा हैइए हए| जाओ, तुम सक्दोभार सुरक्षित रखौ|” "
\v 66 तव बे गए पत्थरमे मोहार लगई, और पहरेदार खटाए भए गड्डा सुरक्षित रखाइँ| 
\c 28
\p \v 1 शबाथपिछु, हप्ताको पहिलो दिन भुक्भुको उजियारो होत मरियम मग्दलिनी और दुस्री मरियम सरमे देखन आइँ| 
\v 2 बहुत भारि हालाचाला गओ| कहेकी परमप्रभुक एक दूत स्वर्गसे तरे उतरके, आएक पत्थर हटएके बहे उपर बैठो| 
\v 3 बिनको रुप बिजुली जैसो और कुर्ता बरफ जैसो सेतो रहए| 
\v 4 बिनके डरके मरे बे पहरादार थरथर काँपी, और अधमरा हुइगए| 
\v 5 तव स्वर्गदूत बे बैयरनसे कहिँ, “तुम मतडराओ, कहेकी मोके पत्ता हए, तुम क्रुसमे टाँगो येशूके ढुणत् हौ| 
\v 6  बो हियाँ नैयाँ, कहेकी बो कही बमोजिम बो जिन्दा हुइके उठिगओ हए| आओ, बोके धरो ठाउँ देखौ| 
\v 7 तव जल्दी जाएके बोके चेलनके खबर देओ, कि बो मरके जिन्दा हुइके उठीगओ हए, और बो तुमसे अग्गु गालीलमे जातहए| तुम हुवाँ बोके देखैगे| मए तुमसे कहीदौ हौ|” 
\v 8 और बे डर और बहुत आनन्दसे झट सरको गड्डासे निकरके गए,  और बोके चेलनके खबर देन दौरे| 
\v 9 अचानक येशू बिनके भेटके कहि, “शान्ति!” बे ढिंगै आएके बाको पाउ पकणके बोके दण्डवत करी| 
\v 10 तव येशू बिनसे कहि, “मतडरओ,  जाएके मिर भैयनसे गालीलमे जान कहीदेओ, और हुवाँ बो मोके देखंगे|” 
\v 11 जब बे बैयर डगरमे रहए, कोइ-कोइ पहरेदार सहेरमे जाएके मुखिया पुजाहारीनके हुवाँ भव घटनाके बारेमे खबर दै|
\v 12 जब मुखिया पुजाहारी धर्म-गुरुसंग इक्ठ्ठा भए, बिनसे सल्लाह करीँ, और सिपाहीनके अइसे करके बहुत पैसा दैं,
\v 13 " ""तुम कहिओ, कि 'हम सोत समयमे बाके चेला आएके बोके चुराएके लैगए हए|' "
\v 14 अगर हाकिमके कानमे जा बात पुगीगई तव, हम बोके मनाएके तुमके जोगए देहए|”
\v 15  तव बे सो पैसा लै, और सिखाए बमोजिम करीँ, और यहूदीमे आजक दिनतक जहे बात फैलीहए,
\v 16 बे एघार जनै चेला गालीलके बो डाँगमे गए, जहाँ येशू बिनके जानके आदेश दै रहए| 
\v 17 बे बोके देखके दण्डवत् करीँ, तव कित्नो चाहिँ संका करीँ| 
\v 18 तव येशू बिनके ठिन आएके कहि, “स्वर्ग और पृथ्वीमे समस्त अधिकार मोके दै हए| 
\v 19 जहेमारे जाओ, और सब देशके जातिनके चेला बनाओ, पिता और पुत्र और पवित्र आत्माके नाउँमे बिनके बप्तिस्मा देओ, 
\v 20  मए तुमके आज्ञा करो सब बात पालन करन् बिनके सिखओ| देखौ, मए युगको अन्त तक सब दिन तुमरे साथमे हौ|”
