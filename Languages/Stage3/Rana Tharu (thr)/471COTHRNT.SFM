\id 1CO
\ide UTF-8
\rem Copyright Information: Creative Commons Attribution-ShareAlike 4.0 License
\h 1 कुरिन्थियों
\toc1 1 कुरिन्थियों
\toc2 1 कुरिन्थियों
\mt1 1 Corinthians
\mt1 1 कुरिन्थियों
\c 1
\p \v 1 परमेश्वरको इच्छासे ख्रीष्ट येशूको प्रेरित होनके बुलाओ भव पावल और हमरो भैया सोस्थेनेससे,
\v 2 कोरिन्थिमे भव परमेश्वरको मण्डलीके*जो ख्रीष्ट येशूमे पवित्र भव हए, और बिनके संगसंगै हरेक ठाउँमे बैठन बारे सन्त होनके बुलाई सबके, जौन-जौन प्रभु येशू ख्रीष्टको नाउँ पुकारत हए, जो बिनको और हमरो प्रभु हए:
\v 3 परमेश्वर हमर पिता और प्रभु येशू ख्रीष्टसे तुमके अनुग्रह और शान्ति
\v 4 ख्रीष्ट येशूमे तुमके दओ परमेश्वरको अनुग्रहको कारण तुमरे ताहि मए परमेश्वरमे सबदिन धन्यवाद चढ़ातहौ|
\v 5 काहेकी हर प्रकारसे, अथवा सब बोलि और सबै ज्ञानमे तुम बोमे धनी भए हौ-
\v 6 काहेकी ख्रीष्टके बारेमे हमर गवाही तुममे सुदृढ़ भव हए-
\v 7 ताकी तुम हमर प्रभु येशू ख्रीष्ट प्रकट होन बारो बातके प्रतिक्ष करत तुममे कोइ आत्मिक वरदानको कमी नाए हुइहे|
\v 8 हमर प्रभु येशू ख्रीष्टके दिनमे तुमके दोषरहित रखान बो तुमके अनन्तके सुदृढ़ रखाबैगो|
\v 9 परमेश्वर विश्वासयोग्य हए, जौनसे बाको पुत्र हमर प्रभु येशू ख्रीष्टको सङ्गतिमे तुम बुलाएहौ|
\v 10 अब भैया तुम, हमर प्रभु येशू ख्रीष्टको नाउँमे मए तुमके अनुरोध करत हौ, कि तुम सब एक- दुसरेसंग सहमत होबौ और तुमरे बिचमे कुछ चिज फुट मत लाबओ| पर तुम एक मन और एकै विचारके होबओ|
\v 11 काहेकी, मिर भैया हो, तुमरे बिचमे लडाई हए कही बात क्लोएका परिवारके मोके खबर दैहए|
\v 12 "मिर कहाई जहेहए, तुम कोइ, “मए पावलके,” कोइ ""मए अपोल्लोसको,” कोइ ""मए कैफासको"" और कोइ ""मए ख्रीष्टको हौ"" कहत हौ रे| "
\v 13 का ख्रीष्ट बाँटो हए का? का पावल तुमके ताहिँ क्रूसमे टाँगो नाए का? अथाव का पावलको नाउँमे तुम बाप्तिस्मा भव हए का?
\v 14 मए परमेश्वरके धन्यवाद देतहौ, कि मए तुमर मैसे क्रिस्पस और गायसके बाहेक और कोइ फिर बाप्तिस्मा नाए दै हए|
\v 15 जहेमरे मेरो नाउँमे बाप्तिस्मा भव करके तुम कोइ कहन नाए पैहओ|
\v 16 (हँ, मए स्तिफनासको परिवारके फिर बाप्तिस्मा दओ और जासे मए और कोइके मए बाप्तिस्मा दओ कि नाए दओ, बो मोके पता नैयाँ|)
\v 17 काहेकी बाप्तिस्मा देन नैयाँ, पर सुसमाचार प्रचार करन मोके ख्रीष्ट पठाई हए- संसारिक बुध्दीको बातमे नैयाँ, नत ख्रीष्टको क्रूसको शक्ति व्यर्थ हुइहए|
\v 18 काहेकी नष्ट होनबारेके ताहिँ क्रूसको सन्देश मूर्खता हए, पर हम उध्दार पानबारेके ताहि परमेश्वरको शक्ति हए|
\v 19 काहेकी लिखो हए, “मए बुध्दीमानके बुध्दी नष्ट करंगो, और चतुराको चतुराइ विफल करहौ|”
\v 20 बुध्दीमान कहाँ हए? शास्त्री कहाँ हए? जा युगको तर्क करन बारे कहाँ हए? का परमेश्वर जा संसारको बुध्दीके मूर्ख बानई का नैयाँ?
\v 21 संसार अपन बुध्दीसे परमेश्वरके चिनन् नाए पाएके बाके बुध्दीअनुसार हम प्रचारको सुसमाचारको मूर्खतासे नै विश्वास करनबारेके बचान परमेश्वर ठिक ठहराई हए|
\v 22 काहेकी यहूदी चिन्ह मगत हए और ग्रीक बुध्दीके खोजिमे हए|
\v 23 पर हमचाहिँ क्रूसमे टाँगो भव ख्रीष्टके प्रचार करत हए, जो यहूदीनके ताहिँ बाधा और अन्यजातिनके ताहिँ मूर्खता हए|
\v 24 पर बोलावट पाए भएनके ताहिँ, चाहे यहूदी होए अथवा ग्रीक होए, ख्रीष्ट परमेश्वरको शक्ति और बुध्दी हए|
\v 25 काहेकी परमेश्वरको मूर्खता आदमीनको बुध्दीसे श्रेष्ट हए, और परमेश्वरको दुर्वलता आदमीको बलसे शक्तिशाली हए|
\v 26 काहेकी भैया तुम, जब तुम बुलाए रहौ, तुम कैसे रहौ? सो बिचार करओ संसारिक स्तर अनुसार तुम मैसे बहुत जनै बुध्दिमान, बहुत जनै शक्तिशाली और बहुत जनै खानदानी नाए रहए|
\v 27 तव बुध्दिमानके शर्ममे पारन परमेश्वर संसारके मूर्खनके छानी हए, और शक्तिशालीनके शर्ममे पारनके परमेश्वर संसारके निर्बल बातके छानी हए|
\v 28 परमेश्वर संसारके निच और तुच्छ ठहारनबारो बातके चुनी हए| हियाँतकि जहेमरे कि जौन बात हए बे व्यर्थ ठहरए,
\v 29 जहेमरे कोइ प्राणी परमेश्वरके समने अहङ्कार नाए करए|
\v 30 परमेश्वर नाए ख्रीष्ट येशूमे तुमरो जीवनको स्रोत हए, ख्रीष्टके नाए हमर बुध्दि, हमर धार्मिकता और पवित्रता और हमर उध्दार बनाईहए|
\v 31 जहेमरे लिखो हए, “गर्व करनबारो प्रभुमे नै गर्व करए|”
\c 2
\p \v 1 भैया तुम, मए तुमरठीन आओ, बणो-बणो बात और बुध्दिमे परमेश्वरको गवाहीको घोषणा करत नाए आओ| 
\v 2 काहेकी तुमरसंग रहत येशू ख्रीष्ट और बोके क्रूसमे टाँगो बातबाहेक और कछु मए नाए जानत हौ कहिके निश्चय करो रहौ| 
\v 3 मए तुमरठीन कमजोर और गजब डरमे और कपत आओ| 
\v 4 मेरो उपदेश और सन्देश हृदय छुनबारो बुध्दिपूर्ण शब्दमे नाए रहए, पर पवित्र आत्माको और शक्तिको प्रदर्शनमे रहए,
\v 5 ताकि तुमर विश्वास आदमीको बुध्दिमे नैयाँ, पर परमेश्वरको शक्तिमे आधारित होबए | 
\v 6 तव फिर पक्को भए बारेनके बिचमे हम बुध्दिको प्रचार करत हए, पर जा युगको बुध्दिमे नैयाँ, नत जा युगको शासकको बुध्दि, जो नेहत्व  खतम  हुइजए हए|
\v 7 पर हम परमेश्वरको गुप्त और लुको बुध्दिको प्रचार करत हए, जो युग-युगसे अग्गु हमर महिमाके ताहि परमेश्वर निंयुक्त करीरहए|
\v 8 जा युगको कोइ फिर शासक बो बात नबुझी| बे बुझी हुइते महिमाके प्रभुके क्रूसमे नाए टाँङते|
\v 9 पर अइसो लिखो हए, “आँखीसे नाए देखो और कानसे नाए सुनो और आदमीको मनमे नाए सोचो, जेही बात परमेश्वर बिनके प्रेम करनबारेके ताहिँ तयार पारी रहए|” 
\v 10 पर परमेश्वर हमर ताहिँ पवित्र आत्मासे बो प्रकट करीरहए| काहेकी पवित्र आत्मा प्रत्येक बात ढुणत रहए, परमेश्वरको गहिरो-गहिरो बात फिर ढुणी रहए| 
\v 11 काहेकी आदमी भितर रहो भव अपन आत्माबाहेक कोइ आदमीको विचारके बुझ पात  हए? अइसी नए परमेश्वरको विचार परमेश्वरको आत्माबाहेक कोइ बुझ नाए पात्  हए| 
\v 12 अब हम संसारको आत्मा नाए पाए हँए, पर परमेश्वर दौ भव वरदान बुझ्न सिकए कहिके बोसे पवित्र आत्मा पाए हए| 
\v 13 जौन बात प्रचार करत हए, बे बात आदमीको बुध्दिसे सिखओ शब्दमे नैयाँ, पर पवित्र आत्मासे  सिखओ अनुसार हम आत्मिक शब्दमे आत्मिक सत्यताको अर्थ खोलत हए|
\v 14 जौन आदमी आत्मिक नैयाँ, बो परमेश्वरको आत्माको बात ग्रहण नाए करत हए| काहेकी बे बात बोके ताहिँ मूर्खता होतहए, और बोके नाए बुझ पात हए, काहेकी बे बात आत्मिक रितिसे मात्र चिनन् सिकत हए|
\v 15 आत्मिक आदमी सबए बातको जाँच करत हए, पर बो कोइ आदमीसे नाए जाँचैगो| 
\v 16 "काहेकी कौन प्रभुको मनके जानो हए? और कौन बाके सिखान सिकैगो?” पर हमरसंग त ख्रीष्टको मन हए| "
\c 3
\p \v 1 भैया रेओ, तुमरसंग मस्कत् आत्मिक जनसंग मस्कनहानी मए नाए मस्क 
\v 2 मए तुमके दूध खबओ, क्ररो चिज नाए, काहेकी तुम बाके ताहिँ तयार नाए रहौँ, और हबए फिर नाए हौ| 
\v 3 तुम हबए फिर संसारिक हौ| काहेकी जब तुमर बिचमे गुस्सा और हल्ला गुल्ला हए, तव का तुम संसारिक चलमे चलनबारे साधारण आदमी जैसे  नाए भए हौ?
\v 4 "काहेकी एक ""पावलको"" और दुसरो ""मए अपोल्लोसको"" कहत हौ कहेस, संसारिक आदमी जैसो नाए भए का? "
\v 5 अपोल्लोस का है? पावल का है?  प्रभु सबके खटाए अनुसार सेवक इकल्लो हँए, बहेसे तुम विश्वास करे| 
\v 6 मए लगओ, ओपोल्लोस पानी डारी, पर परमेश्वर बढाई रहए| 
\v 7 जहेमरे कुछ मत लगओ, और  नए पानी डारन कुछ हए, पर परमेश्वर इकल्लो, जौन वुध्दि देत हए| 
\v 8 बोन और पानी डारन एकए बराबर हए| सबै अपन- अपन मेहनत अनुसार अपन देहाणी पाबैगे| 
\v 9 काहेकी हम परमेश्वरको सहकर्मी हैँ, तुम परमेश्वरको खेत हौँ, परमेश्वरको भवन हौ| 
\v 10 मोके दओ भव परमेश्वरको अनुग्रह अनुसार, घर बनन् बारो अच्छो मिस्तरीसे जैसी मए जग डारो, और दुसरे बाके उपर घर बनात जाओ| बाके उपर बनन् बारो  सब आदमी कैसे बनात हए, बो ध्यान देओं| 
\v 11 काहेकी जौन जक डारो हए, जो येशू ख्रीष्ट हए, बक बाहेक कोई आदमी फिर औरो जग नाए डार पए हए|
\v 12 अब अगर कोई आदमी जा जग उपर सोनो, चाँदी, बहुमुल्य पत्थर, काठ, घाँस अथवा पैरासे घर बनए कहेसे,
\v 13 प्रत्येक आदमीको काम प्रकट होबैगो, काहेकी न्यायके  दिनमे बो खुलस्त हुइजएहए| बो आगीसे प्रकट होबैगो, और सब कैसो काम करी हए, बो आगीसे जाँच होबैगो|
\v 14 अगर कोई आदमी बो जग उपर बनाओ काम करत रहबैगो तव बो इनाम पाबैगो| 
\v 15 अगर कोई आदमीको काम डुङ्गके खतम हुइगौ हए कहेसे बो नुक्सान बिहोरन पणैगो, पर बो अपन आगीसे उम्कके बचैगो|
\v 16 का तुमके पता नाए हए, तुम परमेश्वरको मन्दिर हौँ, और परमेश्वरको पवित्र आत्मा तुमरमे वास करत हए? 
\v 17 अगर कोई परमेश्वरको मन्दिरके नष्ट करत हए कहेसे परमेश्वर बो के नष्ट करैगो| काहेकी परमेश्वरको मन्दिर पवित्र होतहए, और बो मन्दिर तुमही हौ|  
\v 18 कोई अपनके धोखा मतदेओं| तुमर मैसे कोई जा युगमे  अपने अपनके वुध्दीमान सम्झत हए कहेसे बो मूर्ख हए, काहेकि बो वुध्दीमान बन पाबए|
\v 19 काहेकी संसारको वुध्दि परमेश्वरको अग्गु मूर्ख हए| काहेकी लिखो हए, “ बो वुध्दिमानके बिनको चलाकीमे पकणजात हँए|”
\v 20 और फिर वुध्दिमानके विचार व्यर्थ हए कहिके परमप्रभु जानत हए|”
\v 21 जहेमारे कोई आदमीके उपर गर्व नाए करए| काहेकी सब चिज तुमरो हए, 
\v 22 चहु पावल, कि अपोल्लोस, कि केफास, अथवा संसार, अथवा जीवन, अथवा  मौत, अथवा वर्तमान, अथवा भविष्य सब तुमरो हए,
\v 23 और तुम ख्रीष्टके हौ, और ख्रीष्ट परमेश्वरको हए| 
\c 4
\p \v 1 अइसी आदमी हमके ख्रीष्टके  सेवक और परमेश्वरको रहस्यके मालिक ठाने पणे हए| 
\v 2 बो बाहेके जा आवश्यक हए, कि मालिक विश्वासयोग्य ठहरन पणत हए|
\v 3 तव बिनसे अथवा आदमीके कोई अदालतसे मेरो इन्साफ होन, जा त मेरे ताहिँ निकना छोटो बात हए, मए अपन फिर अपनो इन्साफ नाए करत हौ| 
\v 4 मिर अपनो विरुध्दमे कुछ हए कहेसे मोके पता नैयाँ, पर बो मोके निर्दोष साबित नाए करहए| मेरो न्याय करनबारो त प्रभु नै हए| 
\v 5 जहेमरे तुको समयमे अग्गु न्याय मतकरौ, प्रभु आन तक आसिया बौ| बो अँध्यारोमे लुकी बातके उजियारोमे लाबैगो, और आदमीको हृदय अभिप्राय प्रकट करदेत हए| तव सब आदमी परमेश्वरमे अपनो प्रशंसा पाबैगो| 
\v 6 भैया रे, मए अपन और अपल्लोसके उधारण दैके, तुमर भलाईके ताहिँ जे सब बात लिखो हौँ, ताकी हमसे पवित्र धर्मशास्त्र अनुसार तुम जिन सिकौ, और तुमर  मैसे कोइ फिर एक दुसरेके विरुध्दमे घमण्डसे मत फुलौ|
\v 7 काहेकी औरसे तुमर कौन बातमे फरक हौ? तव तुमरसंग का हए,  बो तुम  नाए पाएहौ? तव तुम बो पाए हओ कहेसे  बो त वरदान नैयाँ जैसो काहे तुम घमण्डसे फुलत हौ?
\v 8 तुम तृप्त हुइगए| तुम धनी हुइगए| हमरबिना नए तुम राजा भए| तुम सितमाओक राज्य करेसे फिर हुइतो, ताकी हम फिर तुमरसंग राज्य करन सिकै!
\v 9 काहेकी मोके अइसो लागत हए परमेश्वर हम प्रेरितके मृत्युदण्ड पाए भएके जैसो सबसे पच्छु प्रदर्शनमे धारेहए| काहेकी संसार, स्वर्गदूत और आदमीके ताहिँ हम तमाशा भए हए| 
\v 10 हम ख्रीष्टके खातिर मूर्ख हए, पर तुम त ख्रीष्टमे बुध्दिमान हौ| हम दुर्बल हए, पर तुम बलियो हौ| तुमर आदर हए, पर हमर अनादर| 
\v 11 जहे घरी हम भुखे और प्यासे हँए, नाङबा हँए, कुटाई खातहँए और घरबिना हँए| 
\v 12 अपन हातसे काम करके हम मेहनत करत हँए| अपमानित होत हम आशिर्वाद देत हए| सतापेती हम सहत हँए| 
\v 13 हमर बदनाम होत प्रेमपूर्वक जबाफ देत हँए| हबए तक हम संसारके फोहर और पृथ्वीको कचणा बने हँए| 
\v 14 तुमके शर्ममे पणनके जा बात मए नलिखो रहओं, पर मिर प्यारे बालकके जैसो अर्ती देन ताहिँ हए|
\v 15 काहेकी ख्रीष्टमे तुमके दश हजार शिक्षक भए फिरसे तुमर बेढ़म पिता त नैयाँ| काहेकी सुसमाचारसे ख्रीष्ट येशूमे मए तुमर पिता बनो|
\v 16 जहेमरे तुम मेरो अनुसरण करनबारे होबओं काहेकी मए तुमके अनुग्रह करतहौ| 
\v 17 तबहि मरे तुमरठीन तिमोथीके पठात् हौ| बे प्रभुमे मेरे प्यारे और विश्वासी लौणा हए| मए सब ठाँउमे सारा मण्डलीमे सिखओ बमोजिम ख्रीष्टमे मेरो जीवन कैसो हए, सो बे तुमके सम्झना करबाबैगो| 
\v 18 मए तुमरठीन नाए आनबारो करके सोचके कित्तो जनै अहङकारी भए हँए|
\v 19 तव प्रभुको इच्छा भओ, काहेकी मए तुमरठीन जल्दी अए हौ, और बे अहङकारी आदमीको बात नैयाँ, पर बिनको शक्तिचाहिँ का हए बाको पात लगामंगो| 
\v 20 काहेकी परमेश्वरको राज्य बातमे नैयाँ, पर शक्तिमे हए| 
\v 21 तुम का इच्छा करतहौ? मए तुमरेठीन छणी लैके अमओ, कि नम्रताके आत्मा मे प्रेम साथ?
\c 5
\p \v 1 तुमर बीचमे व्यभिचार हए काहेकी बात पक्का करके सुनोहए, अइसो व्यभिचार जो अन्यजातिमे फिर नाए होत हए| तुमरम मैसे कोई एक जनै अपन दौवाके बैयर लै हए कहिके सुने हौ| 
\v 2 तुम त घमण्ड करहौ| तुमके त शोक नाए करन रहए का? अइसो काम करनके ताहिँ तुमर बीचसे हटाबओ| 
\v 3 मए शरीरमे उपस्थित नाए हुईके फिर आत्मामे तुमरसंग हौ| मए उपस्थित भव हानी करके अइसो काम करनबारोके न्याय मए करडारो हौ| 
\v 4 जब तुम हमर प्रभु येशूको नाउँमे भेला होत हए और मए आत्मामे तुमरसँग उपस्थित होत हौ, तव हमर प्रभु येशूके शक्तिमे, 
\v 5 बो आदमीके शैतानके ठीन सौपदेबओ, ताकी बोके पापमय  स्वभाव नाश होबए, तव प्रभुके दिनमे बोके आत्मा चाहिँ बचए|
\v 6 तुमर घमण्ड ठीक नैयाँ| थोरीकिना सोण जम्मै  ढुक्लाके सोण बनाए देतहए कहिके का तुमके पात नैयाँ? 
\v 7 नयाँ ढुक्ला बनन् ताहिँ पुरानो सोणके निकार, काहेकी तुम वास्तवमे अखमिरी नए हौ| हमर निस्तारके थुमा, ख्रीष्टको बलिदान हुइगओं हए| 
\v 8 जहेमरे हम पुरानो सोण के, अथवा कुकर्म और दुष्टताको सोणसे नाए पर निस्कपट और सत्यताको अखमिरी रोटीसे तिउहार मनाबौ| 
\v 9 मए मिर पत्रमे तुमके ताहिँ व्यभिचारको संगत मतकरीओ कहेकी लिखो रहौ 
\v 10 बाको अर्थ, जा संसारके व्यभिचारी, लोभी, अथवा लुटहा, और मूर्तिपूजक संग बीरकुल सङ्गत मतकरिओं कहिके नए हए, नत तुम संसारसे निकर जएहौ|
\v 11 पर बोके सङ्गत मतकरीओ कहिके मए तुमके ताहिँ लिखो, जौन अपनके       विश्वासी हौ कहिके कहतहए, पर वास्तवमे जो व्यभिचारी, और लोभी, और  मूर्तिपूजक, और निन्दा करनबारो, और मतवाला और लुटहा हए| बो अइसो         आदमीकेसंग त खान पिन मत बैठओ| 
\v 12 काहेकी बाहिर बारेके इन्साफ करन मोके का खाँचो? का तुम मण्डली भितरके न्याय करन पणत नाए हए का?
\v 13 बाहिरबारेके न्याय परमेश्वर नै करत हए| “तुम अपन बीचसे दुष्ट आदमीके निकारदेओ|”
\c 6
\p \v 1 तुमर मैसे एक जनै दुसरेसे भैँयासे लणाई भैइहए कहेसे न्यायके ताहिँ सन्तठीन नाए जाएके अधर्मीठीन जान का बो आँट करैगो? 
\v 2 सन्त संसारको न्याय करत हए कहनबारो बात का तुमके पता नैयाँ? अगर संसारको न्याय तुमही नै करन पणैगो कहेसे, छोटेसे- छोटे मुद्दा छिनन् का तुम अयोग्य हौ?
\v 3 का तुमके पता नैयाँ, हम स्वर्गदूतको न्याय करत् हँए? जहेमारे जा  जीवनसे होनबारो बात बणो हए का? 
\v 4 अइसो लणाइ तुमरमे नैयाँ कहेसे, बे लणाइ काहे बे आदमीके अग्गु धरतहौ,जौन आदमी मण्डली कोई मोलको नाए मानत हए? 
\v 5 तुमके शर्ममे पणन मए जा कहतहौ| अपन ददाभैयनके  बीचमे लणाइ मिलन सिकनबारो बुध्दीमान आदमी का नेहत्व तुममे कोई नाए पए हौ का?
\v 6 पर एक भैया दुसरो भैयाके विरुध्दमे अदालतमे जए हए , बो फिर अविश्वासीके सामने!
\v 7 तुमर एक दुसरेके विरुध्दमे मुद्दा लणन नै तुमर हार हए| बरु अन्याय काहे नाए सहबैँ? बरु काहे  ठगके नाए बैठए?
\v 8 पर तुमही नै अन्याय करतहओ और ठगतहौ, बो फिर अपन भैयाके!
\v 9 अधर्मी परमेश्वरको राज्यको हकदार नाए होतहए कहिके का तुमके पता नैयाँ? धोखा मतखाओ- अनैतिक, मूर्तिपूजक, व्यभिचारी, समलिंगी, पुरुषगामी, 
\v 10 चुट्टा, लोभी,मतवाला, निन्दा करनबारो, लुटेरा परमेश्वरको राज्यको हकदार नाए हुइहए| 
\v 11 तुम कोई अइसी रहओ, पर तुम धुइगए, पवित्र करेहओ, प्रभु येशू ख्रीष्टको नाउँमे हमर परमेश्वरको आत्मासे निर्दोष ठहरेहौ| 
\v 12 " सब बात मेरे ताही न्यायसंगत हए,” पर सब फाइदाके नैयाँ| “सब बात मेरे ताही न्यायसंगत हए,” पर मए कुछ बातको कमैया नाए हुइहओ| "
\v 13 "भोजन पेटके ताही, और पेट भोजनके ताही|” पर परमेश्वर दुनेके नाशा कर हए| शरीर व्यभिचारके ताही नैयाँ, पर प्रभुके ताही हए, और प्रभु शरीरके ताही हए|"
\v 14 परमेश्वर अपन शक्तिसे प्रभुके जीवित पारी हए, और हमके फिर बाको  शक्तिसे जीवित पारैगो| 
\v 15 तुमहर शरीर ख्रीष्टके अङ्ग हए कहिके का तुमे पता नैयाँ? तव का मए ख्रीष्टके अङ्ग लैके बिनके वेश्याके अशुध्द अङ्ग तुल्यामंगो? जा कबहु नाए होबए!
\v 16 वेश्यासंग जुणनबारो आदमी शरीरमे बोकेसंग एक होतहए कही बातके तुम के पता नैयाँ? काहेकी अइसो लिखो हए, “बे दुने एक शरीर होमंगे|” 
\v 17 पर जो प्रभुसंग एक हए, बो बाकेसंग आत्मामे एक हुइहए| 
\v 18 व्यभिचारसे अलग बैठऔ| और जो फिर पाप जो आदमी कहतहए, बो शरीरसे बाहिर होतहए, पर व्यभिचार करनबारो आदमी अपन शरीरके विरुध्दमे पाप करतहए| 
\v 19 तुमर शरीर पवित्र आत्माको मन्दिर हए, जौन पवित्र आत्मा तुम परमेश्वरसे पाएहओ, और बो तुमरभितर वास करतहए कहिके का तुमके पता नैयाँ? तुम स्वयम अपनै नए हौ| 
\v 20 तुम मोल तिरके किनेभए हओं| जहेमरे तुमहर शरीरमे परमेश्वरको महिमा करौ| 
\c 7
\p \v 1 अब तुम लिखो बातके बारेमे: लोग बैयरके नाए छुन नै अच्छो हए| 
\v 2 पर व्यभिचार के बारेमे परीक्षा अनेके भवक मरे सब आदमीके अपन बैयर होबए, और सब बैयरको फिर अपनो लोगा होबए| 
\v 3 लोगा अपन बैयरके बोके विहाको हक देबए, और अइसी नै बैयर फिर अपन लोगाके| 
\v 4 बैयर अपनो शरीरउपर अधिकार नाए धरए, पर बाको लोगा धरहे| अइसी लोगा फिर अपन शरीरउपर अधिकार  नाए धरए, पर बोक बैयर धरहे| 
\v 5 लोगा बैयर अपन पारस्परिक सम्बन्धके एक दुसरेके  इन्कार नाए करए| इन्कार करहे कहेसे फिर आपसमे सल्लाह करके कुछ समयके ताही मात्र, ताकि तुम प्रार्थनामे लगेरहन सिकए| तव फिर एकसंग बैठए,ताकि आत्मासंयमको अभावके कारण शौतान तुमके परीक्षामे नाए पारए| 
\v 6 जा मए तुमके आज्ञाके रुपमे नाए, पर अनुमतिके रुपमे कहतहओ|
\v 7 सब आदमी मए जैसो देखन मए इच्छा करत हओ| पर सबके परमेश्वरसे विशेष वरदान मिलोहए,एकके एक किसिमको दुसरेके  दुसरो किसिमको| 
\v 8 पर बिनाविहा करेबारि और विधावाके मए कहतहओ, तुम मोए जैसो बिनाविहा भव बिनके ताहीं अच्छो हुइहए|
\v 9 पर बे अपनके  वशमे करन् नाए सिकैगो, कहेसे बे विहा करए| काहेकी अपन शरीरको  अङ्गके जल्नसे विहा करन अच्छो हए| 
\v 10 पर बे अपनके  वशमे करन् नाए सिकैगो, कहेसे बे विहा करए| काहेकी अपन शरीरको  अङ्गके जल्नसे विहा करन अच्छो हए| 
\v 11 पर छुटके बैठेसे फिर बो दुसरो विहा नाकरए, बरु अपनो लोगासे मिलाप करए| लोगा अपनी बैयरके नाए छोणए| 
\v 12 पर तुमसे  मए कहतहओ (जा मेरो कहाई हए, प्रभुको नैयाँ), अगर कोई भैयाके ख्रीष्टमे विश्वास नाए करके बैयर हए, और बो बकसंग बैठन चाहतहए कहेसे, बो बाके नाए छोणए| 
\v 13 अगर कोई बैयरको ख्रीष्टमे विश्वास नकरके लोगा हए, और बो बकसंग बैठन चाहतहए कहेसे, बो अपन लोगाके नाए छोणए| 
\v 14 काहेकी अविश्वासी लोगा अपनी बैयरसे पवित्र होत हए, और अविश्वासी बैयर अपनो लोगासे पवित्र होत हए,  नत बाके लौणा- लौणीया अशुध्द होमंगे, पर वास्तवमे बे त पवित्र हइए नैयाँ| 
\v 15 काहेकी अविश्वासी लोगा अपनी बैयरसे पवित्र होत हए, और अविश्वासी बैयर अपनो लोगासे पवित्र होत हए,  नत बाके लौणा- लौणीया अशुध्द होमंगे, पर वास्तवमे बे त पवित्र हइए नैयाँ| 
\v 16 काहेकी अविश्वासी लोगा अपनी बैयरसे पवित्र होत हए, और अविश्वासी बैयर अपनो लोगासे पवित्र होत हए,  नत बाके लौणा- लौणीया अशुध्द होमंगे, पर वास्तवमे बे त पवित्र हइए नैयाँ| 
\v 17 प्रभु सबके जैसो जीवन खटाई हए, और जैसो स्थितिमे बुलाई हए, बहेहानी बो नेगए| सब मण्डलीके ताही मेरो नियम जहे हए| 
\v 18 का कोई आदमीके बोलावट होनसे बो अग्गुसे खतना भव रहए? अइसी हए कहेसे बो बेखतना होन नाए खोजए| का कोई खतना नहोत बोलावट भव हए? अइसो हए कहेसे बो खतना होन नाए चाहए|  
\v 19 खतना कुछु नैयाँ,  बेखतना फिर कुछु नैयाँ, पर परमेश्वरको आज्ञापालन मुख्य बात हए| 
\v 20 जैन अवस्थामे आदमीके बोलावट भव हए, बहेमे नै हरेक आदमी रहो रहबए| 
\v 21 तुमर बोलावट होतपेती तुम कमैया रहौ? अगर रहौ कहेसे बाको वास्ता मतकरौ, पर स्वतन्त्र होन सिकैगे कहेसे बाको  फाईदा उठाबै| 
\v 22 कहिके प्रभुमे बोलावट होतपेती जौन आदमी कमैया रहए, अब बो प्रभुके स्वतन्त्र आदमी भव हए| अइसी करके बोलावट भव समयमे जो आदमी स्वतन्त्र रहए, बो ख्रीष्टको कमैया भव हए| 
\v 23 तुम मोल तिरके किनेभए हौ, आदमीको कमैया नाए बनए| 
\v 24 जहेमरे भैया हो, जौनके जैसो अवस्थामे बोलावट भव हए, प्रत्येक बहे अस्थामे परमेश्वरसंग रहबै| 
\v 25 अब कन्याके बारेमे प्रभुको आज्ञा मिरसंग कुछु नैयाँ| पर प्रभुको कृपासे एक विश्वासयोग्य व्यक्तिके हैसियतसे मए तुमके अपन सल्लाह देतहौ| 
\v 26 वर्तमान सङ्कष्टमे देखत, जौन व्यक्ति जैसो अवस्थामे हए बहेमे नै रहन अच्छो हुइहए  कहिके मए ठानतहओ| 
\v 27 का तुम विहा करे हौ? अइसो हए कहेसे अपन बैयरसे छुटन मतखोजए| का तए बिनाविहा करो हए? अइसो हए कहेसे विहा करन मतखोज| 
\v 28 पर तए विहा करेहए कहेसे बो पाप नकरो हए| कन्यलौणीया विहा कर तए पाप नाए करत् हए|  तव फिर विहा करन बारे जा जीवनमे कष्टको सामना करन पणैगो, और मए तुमके जासे बचान चाहतहओ|
\v 29 भैया हो, मेरो कहाईको बात जहे हए, कि समय थोरी हए, और अब उप्रन्त बैयर होनबारो बैयर नभवजैसो रहए| 
\v 30 शोक करनबारो शोक नकरोजैसो और हर्ष मनान् बारो  हर्ष नाए मनान् जैसो हुइके रहबए| किनमोल करनबारो अपनसंग कुछु चीज नभवजैसो रहबए| 
\v 31 और बे जौन संसारके चीज उपभोग करतहए, बिनमे अपनो कोई चासो नाए भव जैसो करए, काहेकी संसार वर्तमानको रुप बितके जात हए| 
\v 32 तुम सब निष्फिक्री होबौ कहिके मए चहत हौ| विहा नभव आदमी प्रभुके कैसे खुशी बनैहए कहिके प्रभुके बातके बारेमे फिक्री करत हए, 
\v 33 पर विहा भव आदमी बैयरके कैसे खुशी करओ कहिके संसारको बातमे  फिक्री करत हौ| 
\v 34 अइसो आदमीके मन दुईघेन लागो  होतहए| विहा नभव  बैयरकी शरीर और आत्मा दुनेमे कैसे पवित्र रहओ कहिके प्रभुके बातके बारेमे फिक्री करत हए| पर विहा भव चाँहि कैसे अपन लोगाके खुशी रखामओं कहिके संसारके बातके फिक्री करत हए| 
\v 35 जा बात तुमरउपर प्रतिबन्ध लागनके ताहीं नाए पर तुमर भलाईके ताहीं नै कहत हौ, जहेमरे कि तुम एक मनके हुइके प्रभुप्रति भक्तिसाथ ठीक किसिमको जीवन यापन करन सिकौ| 
\v 36 अगर कोई आदमी अपनसंग मगनी भैई कन्यासंग अनुचित व्यवहार करो ठानतहए, और अगर बो कन्याके उमेर फिर खसक्गई हए कहेसे, बो विहा करन चाहए कहेसे विहा करन सिकैगी| जामे पाप नैयाँ| बिनको विहा होनए पणत हए|  
\v 37 पर जौन आदमी अपन मन पक्को करडारी हए, जो कोई करकापमे पणो नैयाँ, पर अपन इच्छाके वशमे करन  सिकतहए, और जो कन्याके विहा नाए करन निर्णय करडारिहए, कहेसे- अइसो आदमी फिर ठीक करतहए| 
\v 38 अइसो जौन कन्याके विहा करतहए, बो ठीक करतहए, पर जौन विहा नाए करतहए, बो और अच्छो करतहए| 
\v 39 लोगा बाँचनतक लोगाके बन्धनमे बैयर रहतहए| पर लोगा मरके पिच्छु बो इच्छा करो व्यक्तिसंग बो विहा करन स्वतन्त्र होतहए, पर बो प्रभुको जन होन पणतहए|
\v 40  पर बो अइसी बैठैगित और खुशी होतहए, जा मेरो विचार हए, तव मए सम्झात हौ कि मिरमे फिर परमेश्वरको आत्मा हए| 
\c 8
\p \v 1 अब मूर्तिके चढ़ो भव खानबारो चिजके बारेमे: हम जानतहए, कि हमर सबएसंग ज्ञान है| ज्ञान घमण्ड लात हए, पर प्रेम उन्नती करत हए| 
\v 2 "अगर कोई ""कछु जानत हए"" कहिके सोचत हए कहेसे,  जितका जानत रहै उतनो नाए जानत हए| "
\v 3 अगर कोई परमेश्वरके प्रेम करत हए बोके परमेश्वर चीनत हए| 
\v 4 जहेमरे मूर्तिके चढ़ो भव खानबारो चिज खानके बारेमे मए जानत हौ, कहिके मूर्तिको कोई अस्थितत्व नाए हए, और एक परमेश्वरबाहेक और नैयाँ| 
\v 5 "बादरमे अथवा पृथ्वीमे नाउँ इकल्लोके देवीदेवता इकल्लो हुइ हए, (नेहत्व  अइसी गजब  ""देवता"" और ""प्रभु"" हए|)"
\v 6 पर हमर ताहिं ता एक परमेश्वर पिता हए,जोसे सब थोक होन आए, और बहेके ताही हम जित हए- हमर ताही एक प्रभु, येशू ख्रीष्ट हए, जोसे सब चिज होन आए, और जोसे हम जित हए| 
\v 7 तहु फिर सब आदमीमे त जा ज्ञान नाए होत हए| पर गजब आदमीनके मूर्तिपूजा बनके बैठे होत हए, कि बे अइसो खानु खात नेहत्व मूर्तिके चढाव मानत हए, और बिनको विवेक दुर्वल भव हए जहेमारे अशुध्द होत हए| 
\v 8 पर खन बारी चिज हमके परमेश्वरको नजरमे जद्धा ग्रहण योग्य नाए बनत हए| नाए खैहएत कुछ खराबी नाए हुइहए और खएहे त कुछ फाइदा नाए हए| 
\v 9 पर होशियार होबओ, तुमर जा स्वतन्त्रता दुर्वलके ताहिँ ठोकरको कारण नाए बनए| 
\v 10 कहेकी कोई दुर्वल दिमाक भव आदमी तए ज्ञान भव आदमीके मूर्तिके  मन्दिरमे खान बैठो देखि कहेसे, मूर्तिके चढओ खानबारी चिज खानके बो हिम्मत नाए करैगो का?
\v 11 और तिर ज्ञानके मारे बो दुर्वल हुइके नष्ट हुइजए हए,जौनके  ताहिँ ख्रीष्ट मरो  हए|
\v 12 अब अइसो अपन भैयाके विरुध्दमे पाप करत और बिनको दुर्वल दिमाकके चोट लगात तुम ख्रीष्टके विरूध्दमे पाप करत हौ| 
\v 13 जहेमरे खानबारी चिजसे मेरो भैयाके बाधा होत हए कहेसे मए अपन भैयाके  बाधा नाए होबए कहिके कबहु बुट्टी नाए खए हौ|  
\c 9
\p \v 1 का मए स्वतन्त्र नाए हौ? का मए प्रेरित नाए हौ? का मए येशू, हमर प्रभूकेनाए  देखो हौ? का प्रभुमे तुम मेरो कामको प्रतिफल नाए देखे का?    
\v 2 मए और के ताहिँ प्रेरित नाए होएसे फिर  कम-से-कम तुमर ताही ता हौ, कहे कि प्रभुमे मिर प्रेरितको कामको छाप तुमही हौ|      
\v 3 मिर विरुध्दमे मस्कनबारेनके मिर् जहे जबाफ है,
\v 4 का हमके खानपिन अधिकार नाए हए?
\v 5 का और प्रेरितहानी, प्रभुके भैया और केफासके जैसो हमके फिर बैयर लैके नेगन अधिकार नाए हए का?
\v 6 अथवा का बारनाबास और मोके इकल्लो काम करके जिवन चलान अधिकार नाएहए? 
\v 7 अपन खर्चमे कौन पुलिसको काम करैगो? दाखबारी लगाएके कौन बाको फल नाए खएहए अथवा भेणा बकरिया पालके कौन बाको दूध नाए पीहए? 
\v 8 का आदमीको दृष्टिकोणसे इकल्लो मए जा कहत हौ का?अथवा का व्यवस्था   फिर जहे बात नाए कएहए?  
\v 9 काहेकी मोशाको व्यवस्थामे लिखो हए, पैरी गाँहतपेती ब्रधाके मोखरी मत लगाओ|” का ब्रधाके बारेमे परमेश्वर चिन्तित हए? 
\v 10 का बो हमर ताहिँ जा कही हए का? हमर ताहीं जा लिखो हए| कहिके जोतन बारो और पैरी गाँहनबारो अन्नको थोरी हिस्सा पान आशामे जोतन और गाँहत हए| 
\v 11 अगर हम तुमर बिचमे आत्मीक बिउ बोएहए कहेसे, और तुमर भौतिक सम्पत्तिको कटानी करहए कहेसे, का बो जद्धा हुहए का?  
\v 12 अगर और आदमी तुमर उपर एकलौटो हकको दाबी करैगो कहेसे का हमर और जद्धा हक नाए हए? तहुफिर हम त जा हकको प्रयोग नाए करे हए| पर ख्रीष्टको सुसमाचारमे बाधा मत करौ बरु हम सब बात सही लेमंगे|  
\v 13 का तुमके पता नाए हए, कि मन्दिरमे सेवा करन बाले मन्दिरसे खात हए, और वेदीके सेवा करन बाले बलिसे हिस्सा लेत है? 
\v 14 अइसी सुसमाचार प्रचार करन बाले सुसमाचारसे जीवन चलान कहिके प्रभु आज्ञा दै हए| 
\v 15 पर जे हकमैसे मए कछु प्रयोग नाए करोहौँ, और मिर ताही अइसी प्रबन्ध होए कहेसे मए जे बात नाए लिखो| काहेकी मिर गर्व करन बातसे कोई मोके दुर करनसे बरु मोके मरन अच्छो हए| 
\v 16 काहेकी मए सुसमाचार प्रचार करो कहेसे बो मे मोके घमण्ड करन कोई कारण नाए हए| काहेकि अइसो करन मए मजबुर हौ| अगर सुसमाचार प्रचार नाए करो कहेसे  मोके धिक्कार हए| 
\v 17 काहेकी अपन इच्छासे मए जा काम करतहओ कहेसे मोके इनाम है, पर मए अपन इच्छासे जा नाए करो हौ कहेसे फिर मोके एक भण्डारेको जिम्मा सौपदै है| 
\v 18 तव मिर इनाम का हए? केवल ईतका हए, कि सेतएमेत सुसमाचार प्रचार करन पामौं, और सुसमाचार प्रचार करन मिलो पूरा हकको दाबी मए करन नाए  पणए| 
\v 19 काहेकी मए आदमीनसे स्वतन्त्र हौ त का और बेढमके जितन पामौं कहिके मए अपनएके सबैको दास बनओ| 
\v 20 यहूदीके जितओ  कहिके यहूदीके ताहीं मए यहूदी जैसो बनो| व्यवस्थाके  अधिनमे रहनबारेसे जितओ कहीके मए अपनै व्यवस्थाके अधिनमे नाए भव  तहु  फिर व्यवस्थाके अधिनमे रहो जैसो भवके ताहिँ व्यवस्थाके रहो हानी भव| 
\v 21 व्यवस्थाके  बाहिर होन बारेनके जित पामौं कहिके मए अपनै परमेश्वरको व्यवस्थासे बाहिर नाए हूइके पर ख्रीष्टको व्यवस्थाको अधिनमे रहिके व्यवस्थासे बाहिर होन बारे कता बनो|  
\v 22 कमजोरके जितौ कहिके कमजोरके ताहिं मए कमजोर बनो| सबै प्रकारको  उपायसे कोई न कोईके मए बचान सिकओ कहिके सबके ताहिं मए सब चिज  बनो| 
\v 23 सुसमाचारको आशिषको सहभागी हुइ पामौ कहिके सुसमाचारके ताहिं  मए  जा सब चिज करत हौ| 
\v 24 का तुमके पता नाए हए दौड्मे दौरन बारो सब दौरत है: पर इनाम एकै   इकल्लो पए है? तुम इनाम पान हानी दौरौ| 
\v 25 खेलमे भाग लेन बारो खिलाडी सबमे अनुसासित होन पणत हए| बे नष्ट हुइके जान बारो मुकुट पान ताहिँ अइसो करत हए, पर हम अविनाशी मुकुट पान ताहिँ अइसो करओ| 
\v 26 तबही मारे लक्ष्य बिना मए नाए दौरंगो| हावामे मुक्का मारन जैसो मए नाए  मारत हौ| 
\v 27 पर मए अपन शरिरके कठोरतासंग रखात हौ, और जाके वशमे करत हौ, नत मए औरके प्रचार करके मए अपन अयोग्य ठहरंगो| 
\c 10
\p \v 1 भैया हो, तुम जा बात लेओ कहिके मए चाहत हौ, कि हमर पुर्खा सब बादर तरे रहै, और समुन्दरको बिचसे हुइके आए| 
\v 2 और मोशामे बे सबै बादर और समुन्दरमे बाप्तिस्मा पाई रहै| 
\v 3 सबै एकै आत्मिक भोजन खाई| 
\v 4 सबै आत्मिक पानी पिई, काहेकी बिनके संगैसंग नेगत आत्मिक चट्टानको पानी बो पिई और बो चट्टा ख्रीष्टनै रहए|
\v 5 तहुफिर बिनके मैसे तमानसे परमेश्वर प्रसन्न भव, और बो मरभूमिमे नष्ट हुइगए|
\v 6 बिनके हानी हम खराबीको इच्छा नाए करै जे बात हमर चेताउनीके ताहीं  हए| 
\v 7 बे मैसे तमानसे तुम मूर्तिपूजाके मत होबौ| अइसो लिखो हए, आदमी खान और पिन ताहीं बैठ गए, और नाचन ताहीं उठे|”  
\v 8 हम व्यभिचारमे फसन नाए पणो,  जैसी तुम मैसे कित्तो जनै फसे, और एकै दिनमे तेइस हजार मरे रहए| 
\v 9 हम प्रभुके परिक्ष नाए करन पणो, जैसी बे मैसे कित्तो करी, और साँप से नष्ट भए रहए| 
\v 10 हम गनगन नाए करए, जे मैसै कित्तो करी हँए, और विनाशसे नष्ट भए रहए|
\v 11 जे बात तुमके उदहारणके रूपमे भव रहए और हमर शिक्षाके ताहिँ लिखो हए| जक उपर युग-युगको अन्त आइ गव हए| 
\v 12  ज़हेमारे जौन ठाडो हौ कहिके सोचे हए| बो होसियार रहए नत बो गिरैगो| 
\v 13 आदमीके आन बारो  परिक्षाके अलावा तुम और परिक्षामे नाए पणे हौ| पर परमेश्वर विश्वास योग्य हए, जौन तुमके तुमर शक्तिसे बाहीरको परिक्षामे नाए  पणन देबैगो, पर तुम सहन सिकैगे कहिके परिक्षाके  संगसंग उम्कन डगर फिर देहए| अइसी तुम बोके सहे डारैगे|
\v 14 जहेमारे मिर प्रिय हो, मूर्तिपूजासे अलग रहौ| 
\v 15 समझदार आदमिसे मए कहत हौ, मिर कही बात तुम अपनै विचार करौ| 
\v 16 बो आशिषको कटोरा जो के ताहिँ हम आशिष मागतहौ, का बो ख्रीष्टको रगतमे होन बारो  सहभागिता नाए हए का? बो रोटी, जो हम तोरत हए, का बो ख्रीष्टको शरीरमे सामिल नाए हए? 
\v 17 काहेकी रोटी एकै हए, हम गज़ब हँए त का शरीर त एकए हए, काहेकी हम सब एकै रोटीसे खातहँए| 
\v 18 इस्राएल जातिके देखौ, वलिदानको चिज खान बारो, का वेदीको सहभागिता नाए भए का? 
\v 19 मए का कहैया हौ त? का मूर्तिके चढओ भव चिज कछु हए का? अथवा मूर्ति कछु चिज हए?
\v 20 अइसो नाए हए, पर मए जहे कहैया हौ, कि मूर्ति पूजन बारे  जो वली चढात हए, बो परमेश्वरके ताहिँ नाए हए, पर भूतप्रेतके ताहिँ चढात हँए, और तुम भूतप्रेत संग मिलो जा मए नाए चाहत हौ| 
\v 21 तुम प्रभुको कटोरा और भूतप्रेतको कटोरा दुनौ से नाए पिन पए हौ| तुम प्रभुको टेबुल और भूतप्रेतको दुनौ से नाए खाए पए हौ|
\v 22  का हम प्रभुके दिक्कबैय हँए? का हम बोसे शक्तिशाली हँए?       
\v 23 "सबए बात न्यायसंगत हए,” पर सबै बात फाइदके नाए हँए| “सबए बात न्यायसंगत हए"" पर सबै बात सुधार नाए करंगे| "
\v 24 कोइ फिर अपन भलाई नाए ढुणै, पर अपन परोसीके भलाई ढुणए| 
\v 25 बुट्टीके दुकानमे का बेचत हँए, ज्ञान के ताहिँ कछु बिना पुछके बो खाए|
\v 26 काहेकी पृथ्वी और बोमे भव सब चिज प्रभुक हए| 
\v 27  कोई अविश्वासी बोके पाटी खान खबर दैई तव जान इच्छ हए कहेसे तिर अग्गु जो धरदेहए: ज्ञान के ताहिँ कछु नाए पुछके खाबओ| 
\v 28 "पर कोइ आदमी तोके ""जा त बलिमे चढओ भव हए"" कही त बतान बारेके  ताहिँ और ज्ञानके ताहिँ,  मत खाओ| "
\v 29 तिर नाए, पर बोके ज्ञानके ताहिँ मिर स्वतन्त्रताको न्याय और ज्ञानसे कही  हुइ हए? 
\v 30 अगर धन्यवाद दैके मए खात हौ, कहिके धन्यवाद दैके खओ भव पाटीके  ताहिँ काहे मिर निन्दा होए? 
\v 31 जाहेमारे चहू तुम खाओ, अथवा पियौ, अथवा चहु तुम जो करौ, सबए परमेश्वरके महिमाके ताहिँ करओ| 
\v 32 कोई के ठेस लागन वारो काम मत करओ, चाहे यहूदिके होए, अथवा ग्रीकके होबए अथवा परमेश्वरके मण्डलीके होए| 
\v 33 जैसी मए फिर अपन करन बारो सवए काममे सव आदमिके प्रशन्न करन  कोसिस करंगो, मए अपनए नाए, पर बहुतको हित करंगो, काहेकी बिनको उध्दर होबए| 
\c 11
\p \v 1 मेरो अनुसरण करनबारे होबओ, जैसी मए ख्रीष्टको अनुसरण करत हौ|
\v 2 मए तारिफ करत हौ, काहेकी सबैके बारेमे तुम मोके सम्झत हओ, और मए तुमके दौ भव शिक्षा कायम करत हौ|
\v 3 पर तुम जा बुझओ कहन मए चाहत हौ, कि हरेक आदमीको शिर ख्रीष्ट हए, बैयरको शिर बिनको लोगा हए, और ख्रीष्टको शिर परमेश्वर हए|
\v 4 प्रार्थना करत अथवा अगमवाणी बोलत अपनो मुण तोपन आदमी अपनो मुणको अपमान करत हए|
\v 5 पर मुण खुल्ला छोणके प्रार्थना करन  बारी, अथवा अगमवाणी बोलन बारी बैयर अपनो मुणको अपमान करत हए, काहेकी जा बो अपनो बार कटो जैसो हए|
\v 6 काहेकी कोइ बैयर मुण नाए तोपत हए कहेसे बरु बो बार काटए| पर बार कटनो कि छोलनो बैयरके ताहिँ शर्मकि बात हए कहेसे बो मुणमे घुँघाट डारए|
\v 7 काहेकी लोग अपनो मुण नाए तोपन पणतहए, काहेकी बो परमेश्वरको प्रतिरुप और गौरब हए, पर बैयर लोगा को गौरब हए|
\v 8 काहेकी लोगा बैयरसे नाए बनोहए, पर बैयर लोगासे बनी हए|
\v 9 बैयरके ताहिँ लोगा सृष्टि नाए  भव हए, पर बैयर लोगाके ताहिँ हए|
\v 10 जहेमारे और स्वर्गदूतके  खातिर फिर बैयर अपनो मुण घुँघाटसे तुपो होन पणत हए|
\v 11 तव फिर  प्रभुमे  लोगासे बैयर स्वतन्त्र नाए होत हए, नत बैयरसे लोगा नाए  होत हए|
\v 12 काहेकी जैसी लोगासे बैयर बनि, उइसी लोगा बैयरसे जन्मत हए| पर सब चिज परमेश्वरसे आत हए|
\v 13 तुम अपनए विचार करौ, मुण नाए तोपके परमेश्वरके  प्रार्थना करत बैयरके सोहातहए का?
\v 14 लोग लम्बो बार पलहे कहेसे बो बाके ताहिँ शर्मकी बात हए कहिके प्रकृतिक फिर तुमके सिखात नाए हए का?
\v 15 पर अगर बैयरको लम्बो बार हए कहेसे बोके ताहिँ गौरव हए|  काहेकी बैयरको बार बोके तोपनके ताहिँ दै हए|
\v 16 पर कोइ जाके बारेमे वाद-विवाद करन चाहत हए कहेसे, हमर अइसो कोइ रिति नैयाँ, नत परमेश्वर मण्डलीको नए हए|
\v 17 पर जे आदेश देत मए तुमर तारिफ नाए करंगो, काहेकी तुम भेला होत बो अच्छोके ताहिँ नाए होत हए, पर बो और खराबीके ताहिँ हए|
\v 18 काहेकी पहिले त, मण्डलीमे एकसंग भेला होत तुमरमे फाटो हए कहिके मए सुनत हौ| तव कुछ मात्रमे मए बो विश्वास फिर करत हौ|
\v 19 तुमर मैसे ग्रहणयोग्य ठहरे भए चिनन् ताहिँ तुमरमे मतभेद होन फिर आवश्यक हए|
\v 20 जब तुम एकसंग भेला भए  खानपिन करत हौ बो चाहिँ प्रभु-भोज नैयाँ|
\v 21 काहेकी खान बैठत हरेक अपनो भोजन खात हए, और कोइ भुखो रहत हए, तव कोइचाहिँ मद्धसे मातो होतहए|
\v 22 का खान और पिनके ताहिँ तुमर अ- अपन घर नैयाँ का? अथवा का तुम परमेश्वरको मण्डलीके तुच्छ ठाहरत हौ  और कछु नाए होनबारोके अपमान करत हौ? मए तुमसे का कहौ? का जाके ताहिँ मए तुमर तारिफ* करौ? मए कदापि नाए करहौ| 
\v 23 काहेकी प्रभुसे मए जो पाओ,सो तुमके सौप दौ, अर्थात् जौन रात बो पकणओ  भव, बो रात प्रभु येशू रोटी लै, 
\v 24 और धन्यवाद दैके पिच्छु बो रोटी तोणी, और कही, “जा तुमर ताहिँ मेरो शरीर हए| जा मेरो सम्झनाके ताहिँ करौ|”
\v 25 अइसी करके खाएके पिच्छु बो कटोरा लैके कही, “जा कटोरा मेरो रगतमे भव नयाँ करार हए| जब- जब तुम जा पिबैगे, मेरो सम्झनामे जा अक्सर करौ|” 
\v 26 कहेकी जब-जब तुम जा रोटी खाबैगे और जा कटोरामैसे पिबैगे, बाके नाए आनतक तुम प्रभुको मृत्युको घोषणा करत हौ| 
\v 27 जहेमारे जौन अयोग्य रितिसे प्रभुको रोटी खाए हए, कि प्रभुको कटोरामैसे पिहए, बो आदमी प्रभुको शरीर और रगतके अपवित्र तुल्याहे कहेसे दोषी ठहरैगो| 
\v 28 हरेक आदमी अपनके जाँचए, तव मात्र बो रोटी खाबै, और कटोरासे पिबै| 
\v 29 काहेकी प्रभु शरीरके नचिनके जौन खाएहे और पिहए बो खाओ और पिओ  अपनउपर दण्ड लाबैगो| 
\v 30 जहेमारे तुमरमैसे गजब कमजोर और रुगहा हए, और कित्तो जनै सोइगए हए| 
\v 31 पर हम नेहत्व अपन अपनएके जाँचे हए कहेसे हम न्यायमे नाए पणंगे| 
\v 32 पर जब प्रभु हमरो न्याय करहे, तव हमके अनुशासन करैगो, ताकि संसारसंग दोषी नाए ठहरैगे| 
\v 33 जहेमारे मेरे भैया तुम, खानके एकसंग भेला होत एक दुसरेके असियाबै|
\v 34 अगर कोइ भुखो हए कहेसे बो घरमे खाबै, नत एकसंग भेला होत तुम दण्डको भागी हुइहौ| और बातके बारेमे मए आएके निर्देशन देमंगो| 
\c 12
\p \v 1 भैया तुम, अब आत्मिक वरदानको बारेमे तुम अनजान होबाओ करके मेरो इच्छा नैयाँ| 
\v 2 तुमके पता हए, कि जब तुम अन्यजाति रहओ, तव कोइ न कोइ प्रकारसे प्रभावित हुइके तुम नमस्कन बारी मूर्तिघेन बहके रहौ| 
\v 3 "जहेमारे तुमके जा बात बुझो मए चाहत हौ, कि परमेश्वरको आत्मासे मस्कन कोइ ""येशू श्रापित होबए"" नाए कहत हए, तव पवित्र आत्मासे मात्र ""येशू नै प्रभु हए"" कहन सिकंगे| "
\v 4 वरदान बेढम किसिमके हए, पर पवित्र* आत्मा एकै हए| 
\v 5 सेवा बेढम तरिका हए, पर प्रभु एकै हए|
\v 6 काम बेढम किसिमके हए, पर बहे परमेश्वर  हरेकके बे काम करन प्रेरण देतहए|
\v 7 सबके हितके ताहि नै पवित्र आत्माको काम प्रकट होन हरेकके दै हए| 
\v 8 कोइके पवित्र आत्मासे बुध्दिको बात मस्कन, कोइके बहे पवित्र आत्माअनुसार ज्ञानको बात मस्कए, 
\v 9 कोइके बहे पवित्र आत्मासे विश्वास करनबारो, कोइके बहे पवित्र आत्मासे रोग अच्छो करनबारो वरदान दै हए,
\v 10 कोइके अचम्मोको काम करन, कोइके अगमवाणी बोल्न, कोइके आत्मा छुट्टयान सिकनबारो, कोइके बेढम किसिमको भाषा मस्कनबारो, कोइके चाहिँ बहे भाषाको अर्थ खोलदेन| 
\v 11 पर जे सब बाहेक एक पवित्र आत्माको काम हए| बो हरेकके बको इच्छा अनुसार वरदान देतहए| 
\v 12 काहेकी जैसी शरीर एक हए, और बाके बेढम अङग हए, और शरीरको सम्पूर्ण अङग बेढम भएसे फिर शरीरचाहिँ एकै हए, ख्रीष्ट फिर अइसी हए| 
\v 13 काहेकी एकै पवित्र आत्मासे हम सब एकै शरीरमे बप्तिस्मा पाए हए- यहूदी अथवा ग्रीक, कमैया अथवा फुक्का, हम सबैके एकै पवित्र आत्मासे पिन दै हए| 
\v 14 काहेकी शरीर एकै अङगसे मात्र नाए पर बेढम अङगसे बनोहए| 
\v 15 "अगर टाङग ""मए हात नैयाँ, जहेमारे मए शरीरको अङग नैयाँ"" कैहए  कहेसे, का बो शरीरको अङग नाए हुईहे का?"
\v 16 "और कान ""मए आँखी नैयाँ, जहेमारे मए शरीरको अङग नैयाँ "" कैहए  कहेसे,  बो शरीरको अङग नाए हए का? "
\v 17 अगर जम्मै शरीर आँखी हुइहे त सुनहे कहाँसे? अगर जम्मै शरीर कान हुइहे त सुँघंगे कहाँसे?
\v 18 पर परमेश्वर अपनो इच्छाबमोजिम शरीरमे हरेक अङग मिलाएके धरदै हए| 
\v 19 अगर बे जम्मै एकै अङग हुइतो त शरीर कहाँ हुइतो?
\v 20 पर अङग बेढम हए, तहु फिर शरीरचाहिँ एकै हए| 
\v 21 "आँखी हातके ""मोके तेरो जरुरत नैयाँ"" कहन नाए सिकैगो, और मुण फिर टाङगके ""मोके तुमर जरुरत नैयाँ "" कहन नाए सिकहए|"
\v 22 बरु शरीर झन कमजोर देखनबारो अङग नाए हुइके नाहोत हए| 
\v 23 शरीरके बे अङग जौनके हम कम महत्त्वको ठानत् हए, बिनके हम जद्धा आदर देतहए|  प्रत्यक्ष रुपमे दिखान नाए सिकन बारो अङगके हम एकदम अच्छोसे धरतहए, 
\v 24 प्रत्यक्ष दिखानबारो हमर अङगके अइसो हिफाजत नाए चाहतहए| पर परमेश्वर हमर शरीरके अइसो मिलाईहए कि छोटे अङगके जद्धा आदर प्रदान करीहए,
\v 25 ताकि शरीरमे बेमेल नाए होबए, पर अङग एक दुसरेके ताहि समान वास्ता करै| 
\v 26 अगर एक अङगके कष्ट भव कहेसे सब अङगसंग कष्ट भोगत हए, अथवा  एक अङगको आदर भव कहेसे सब अङगसंग आनन्द मनात हए| 
\v 27 तुम ख्रीष्टको शरीर हौ, और हरेक बाको अङग हए|
\v 28 परमेश्वर मण्डलीमे पहिलो प्रेरित, दुसरो अगमवक्ता, तिसरो शिक्षक, तव अचम्मो काम करनबारो, और अच्छो करनबारो वरदान पाए भए, सहायता करनबारे, प्रशासन करनबारे, बेढम भाषा मस्कनबारे,नियुक्त करीहए| 
\v 29 का सब प्रेरित हए? का सब अगमवक्ता हए? का सब शिक्षक हए? का सब अच्म्मो काम करनबारे हए? 
\v 30 का सबके संग अच्छो करन बारो वरदान होतहए? का सब बेढम  भाषा मस्कत हए? का सब अर्थ खोलन सिक्त हए का? 
\v 31 पर और उचो वरदानको उत्कट इच्छा करौ| तव मए तुमके और उत्तम डगर बतए हौ| 
\c 13
\p \v 1 मए आदमी और स्वर्गदूतको भाषामे बोलेसे फिर मोएमे प्रेम नैयाँ तव मए हल्ला मचानबारो घण्टा और चिन्झा इकल्लो हुइहौ| 
\v 2 मिरसंग ज्ञान बुझ्न शक्ति हुइहए, और सबै रहस्य सब ज्ञान बुझ्न सिकहौ, और पाहड हटानबारो सम्पूर्ण विश्वास मिरसंग हुइहए, पर मोएमे प्रेम नैयाँ तव मए कुछु नैयाँ|
\v 3 अगर सार सम्पत्ति वाँटदेओ और मिर शरीर जलानके दै देहओ, पर मोएमे प्रेम नैयाँ तव मोके कुछ लाभ नाए हुइहए|
\v 4 प्रेम सहनशीलता हए और दयालु हए| प्रेम हिर्स नाए करत हए, नाए शेखी करत हए| 
\v 5 प्रेम हठी नाए होतहए, नाए ढीट होतहए, प्रेम अपनो बातमे जिद्दी नाए करत हए, बबाल नाए मनत हए, खराबीको हिसाब नाए धरत हए| 
\v 6 प्रेम खराबीमे खुशी नाए होत हए, पर ठीक बातमे रमातहए|
\v 7 प्रेम सब बात सहत हए, सब बातको पतियात हए, सब बातमे आशा धरत हए, सब बातमे स्तिर रहत हए| 
\v 8 प्रेमको कभु अन्त नाए होत हए|अगमवणी बितकेखतम हुइ जए हए, भाषा बन्द हुइजए हए, ज्ञान टल जए हए|
\v 9 हमर ज्ञान अधुरो हए, हमर अगमवणी अधुरी हए|
\v 10 तव जब सिद्धता चाहिँ अए हए, अपूर्णता खतम हुइ जए हए|
\v 11 जब बालक रहौ तव बालक जैसो बोलत रहौ, बालकको विचार करत रहौ, बालक कता पुछत रहौ, पर जब मए जवान भव तव बालकको चाल छोड दओ|
\v 12 अब  हम दरपनमे जैसो गुधलो देखत हए, पर बो बेरा चाहिँ छर्लङ देखंगे| अभे मए थोरी बुझत हौ, बो बेरा चाहिँ पुरा बुझंगो, जैसी मए फिर पुरा रुपसे  चिनो हौ|
\v 13 अब विश्वास, आशा, प्रेम, जे तिन रहमंगे, पर जे मैसे सबसे अच्छो प्रेम हए|
\c 14
\p
\v 1 प्रेम तुमरो लक्ष्य बनाओ, और आत्मिक वरदानके ताहि उत्कट अभिलाषा राखओ, विशेष करके अगमवाणी बोलनके ताहि|
\v 2 काहेकी अन्य भाषामे बोलनबारो आदमीसे नाए पर परमेश्वरसंग बोलत हए| बो का कहत हए कोइ बुझत नैयाँ पवित्र आत्मा रहस्यकी बात बोलत हए|
\v 3 पर अगमवाणी बोलनबारो हरेक आदमीसंग बोलत हए बिनके आत्मिक वृध्दि, उत्साह और सान्तवनाके ताहि बो बोलत हए|
\v 4 अन्य भाषा बोलनबारो अपन आत्मिक वृध्दि करत हए| पर अगमवाणी बोलनबारो मण्डलीको आत्मिक वृध्दि करत हए|
\v 5 तुम सब अन्य भाषामे बोलओ करके मए चाहत हौँ, पर बोसे ज़द्धा तुम अगमवाणी बोलौ करके मए चाहत हौँ|मण्डलीको आत्मिक वृध्दिके ताहिँ कोइ अर्थ ना खुलहे कहेसे, अन्य भाषामे बोलनबारोसे अगमवाणी बोलनबारो अच्छो हए
\v 6 भैया तुम अगर मए तुमरठीन अन्य भाषामे बोलत आओ, पर तुमरेठीन कोइ प्रकाशको ज्ञान और अगमवाणी अथवा शिक्षा नाए लयहए कहेसे मोसे तुमके का फाइदा हुइहए|
\v 7 बासुरी अथवा तन्दुरा जैसो निर्जीव बाजासे स्पस्ट आवाज नाए निकरहे कहेसे, कौन कहन सिकहे का बाज रहो हए?
\v 8 अगर तुरहीको स्पस्ट आवाज नाए देतहए तव युध्दके ताहि कौन तयार हुइहए?
\v 9 तुमरेसंग फिर अइसी हुइहए| अगर बुझन नाए सिकनबारो बोली तुम अपन जिभसे बुलहौ तव तुम का बोल रहेहौ कौन जानैगो? तुम त हावामे बोलो कताहुइहे|
\v 10 संसारमे शायद बहुत किसिमके भाषा हए| बे कोइ फिर अर्थहिन नैयाँ|
\v 11 अगर बोलो भाषाको अर्थ मए बुझो नाए तव बोलके मोके का फाइदा बोलनबारेके ताहि मए विदेशी हुइजएहेओ|
\v 12 अइसी तुम फिर पवित्र आत्माको वरदानके ताहिँ उत्कष्ट भए हौँ मण्डलीको निर्मणको काममे श्रेष्ठता हासिल करन प्रयत्न करओ|
\v 13 जहेमारे अन्य भाषामे बोलनबारो बाको अर्थ खोलनके शक्तिके ताहि प्रार्थना करौ|
\v 14 काहेकी मए अन्य भाषामे प्रार्थना करत मेरो आत्मा प्रार्थना करत हए, पर मिर दिमाकचाहिँ काम नाए करत हए|
\v 15 अब मए का करै त? मए आत्मामे प्रार्थना करत हौ, और दिमाकसे फिर प्रार्थना करत हौ| आत्मामे स्तुति करहौ, और मए दिमाकमे फिर स्तुति करत हौ|
\v 16 तुम आत्मामे परमेश्वरको प्रशंसा करत बुझ्न नाए सिकनबारो बाहिरको आदमी तुमरो धन्यवादको प्रार्थना पिच्छु “आमेन” कैसे कतहए? जब कि तुम का कहे सो बे नबुझत हए|
\v 17 तुम त आच्छोसे धन्यवाद देहौ, पर बो दुसरे आदमीके कोइ आत्मिक वृध्दि नाए कर हए|
\v 18 मए परमेश्वरके धन्यवाद चढ़ात हौ, काहेकी तुम सब से जद्धा मए अन्य भाषामे बोलत हौ|
\v 19 तहुफिर मण्डलीमे अन्य भाषामे दश हजार बोली बोलनसे त अपन दिमाकसे पाँच बोली औरनके शिक्षा देन हेतुसे मए बोलन चाहत हौ|
\v 20 भैया तुम, सोच- विचारमे बालक मत बनओ| खराबीके ताहि बालक बनओ, पर सोच- विचारमे परिपक्का बनओ|
\v 21 व्यवस्थामे लिखो हए, अनौठो भाषा बोलनबारे आदमीसे और विदेशीके ओठसे जा आदमी बोलत हए, और फिर बे मेरो बात सुनत नैयाँ, परमप्रभु कहत हए|
\v 22 जहेमारे अन्य भाषा विश्वासीके ताहि नैयाँ, पर अविश्वासीके ताहि चिन्हा हए पर अगमवाणीचाहिँ अविश्वासीके ताहि नैयाँ पर विश्वासीके ताहि हए|
\v 23 अगर जम्मए मण्डली इकठ्ठा हुइके हरेक अन्य भाषामे बुलहए कहेसे, और विश्वास नकरनबारे आदमी और नाए बुझ हए तव हुवाँ आए भए तुमके पागल नाए बतए हए का?
\v 24 तव सब अगमवाणी कहत बेरा कोइ अविश्वासी अथवा बाहिरको आदमी हुवाँ घुसी गओ तव सब से अग्गु अपनो पापको बोध हुइहए, और सबसे बो जँचैगो|
\v 25 "बाकि हृदयकि लुकी बात प्रकट हुइहए, और घुप्टाएके बो परमेश्वरके पुज हए, और बो ""परमेश्वर तुमके विचमे हए"" करके घोषण करत हए|"
\v 26 भैया तुम, अब हम का कहए? तुम एक ठिन इकठ्ठा होत हरेकसंग भजन और शिक्षा, प्रकाश, अन्य भाषा और अर्थ खोलाई होत हए| जा सब बात आत्मिक वृध्दिके ताहि हए|
\v 27 कोइ अन्य भाषा बोलत हए तव दुई जनै इकल्लो ज़द्धामे तिन जनै पालो पालोसंग बोलए और एक जनै बाको अर्थ खोलए|
\v 28 अर्थ खोलनबारो हुवाँ कोइ नैयाँ तव बोलनबारो मण्डलीके सभामे चूप रहए, और बो अपनएसंग और परमेश्वरसंग बोलए|
\v 29 अगमवाणी बोलनचाहिँ दुई या तिन जनै होमए और बिनको बोलि भई बातके अच्छेसे जाँच करए|
\v 30 पर हुवाँ बैठनबारे कोइ एक जनैके प्रकाश आओ तव पहिले वक्ताचाहिँ चूप रहबए|
\v 31 तुम सब पालो पालोसंग अगमवाणी बोल सक्त हए, और अइसी सबसे सिक्न सक्तहौ और सबके उत्साह पाए सक्तहौ|
\v 32 अगमवक्ताके आत्मा अगमवक्ताके अधीनमे होत हए|
\v 33 काहेकी परमेश्वर गोलमालको परमेश्वर नैयाँ पर शन्तिको परमेश्वर हए| सन्त सबै मण्डलीमे भव प्रार्थना अनुसार,
\v 34 बैयर मण्डलीको सभामे चूपचाप रहमै| बिनके बोलनके अनुमति नैयाँ, पर व्यवस्था कही अनुसार बे अधिनमे रहमए|
\v 35 कोइ चिजके बारेमे पुछन चाहत हए तव घरमे अपन-अपन लोगाके पुछए| काहेकी मण्डलीमे बैयरके बोलानो शर्मकि बात हए|
\v 36 का परमेश्वर वचन तुमसे सुरु भव हए? अथवा का तुमरेठीन इकल्लो आओ हए?
\v 37 कोइ अपनके अगमवक्ता अथवा आत्मिकी आदमी सम्झत हए, तव मए लिखो बात फिर परमेश्वरको आज्ञा हए करके बो स्वीकार करए|
\v 38 पर कोइ जाको वास्ता नाए करतहए, तव बाको फिर वास्ता नाए हुइहए|
\v 39 जहेमारे भैया तुम, अगमवाणी बोलन उत्कट इच्छा करओ, और अन्य भाषा बोलन मनाही मतकरओ,
\v 40 पर सब काम शिष्टतापूर्वक और सुव्यवस्थित ढङसे होन पणत हए|
\c 15
\p
\v 1 भैया तुम, मए तुमके प्रचार करो सुसमाचार मए तुमके याद दिलान चाहत हौ, जौन सुसमाचार तुम ग्रहण करे, और जोमे तुम स्तिर रहतहौ|
\v 2 जा सुसमाचारसे तुमर उध्दार भव हए, अगर जामे तुम अटल रहबैगे कहेसे, नत तुम व्यर्थैमे विश्वास करहौ|
\v 3 काहेकी मए जो पाओ बो सबसे मुख्य विषयके रुपमे तुमके सौपदाओ,अथवा पवित्र धर्मशास्त्र अनुसार ख्रीष्ट हमरो पापके ताहि मरो रहए|
\v 4 बो गणो रहए, और पवित्र धर्मशास्त्र अनुसार तिसरो दिनमे बो फिर जिन्दा भव रहए|
\v 5 बो केफासठीन, और बाह्र जनैठीन दिखानो रहए|
\v 6 पिच्छु बो एकै समयमे पाँच सयसे जद्धा भैयाठीन एकसंग दिखानो रहए, जे मैसे बेढम अभेसम्म हए| पर कोइ-कोइ सोत हए|
\v 7 फिर पच्छु याकूब और सब प्रेरितठीन बो दिखानो रहए|
\v 8 सबसे पिच्छु असमयमे जन्मो आदमीठीन जैसो मिरठीन फिर बो दिखानो रहए|
\v 9 काहेकी प्रेरितमैसे मए सबसे तुच्छ हौ| मए प्रेरित कहनको योग्य नैयाँ| काहेकी मए परमेश्वरको मण्डलीके खेदो करो|
\v 10 संसारमे शायद बहुत किसिमके भाषा हँए| बे कोइ फिर अर्थहिन नैयाँ|
\v 11 जहेमारे मए भव फिर अथवा बे भए फिर, हम जो प्रचार करत हए, सो तुम विश्वास करे हौ|
\v 12 मरो भएनसे ख्रीष्ट पुनरुत्थान भव| कहिके प्रचार करीहए कहेसे कैसे तुमरमैसे कोइ-कोइ मरके पुनरुत्थान नाए हुइहए कहिके कहन सिकैगे?
\v 13 पर अगर मरके पुनरुत्थान नाए हुइहए कहेसे ख्रीष्ट फिर मरके पुनर्जीविन नाए भव हए|
\v 14 अगर ख्रीष्ट मरके पुनर्जीवित नाए भव हए कहेसे हमरो प्रचार व्यर्थ हए, और तुमरो विश्वास फिर व्यर्थ हए|
\v 15 बासे जद्धा हम परमेश्वरके बारेमे झूठो साक्षी ठहरत हए, काहेकी ख्रीष्टके मरके पुनर्जीवित पारिहए कहिके हम परमेश्वरको बारेमे गवाही देत हए| पर नेहत्व मरके पुनरुत्थान नाए हुइहए कहेसे बो ख्रीष्टके पुनर्जीवित नाए पारि हए|
\v 16 काहेकी अगर मरो भव पुनरुत्थान नाए हुइहए त ख्रीष्ट फिर मरके जिन्दा नाए भव हए|
\v 17 ख्रीष्ट पुनर्जीवित नाए भव हए कहेसे तुमर विश्वास व्यर्थ हए, और तुम अभेसम्म अपन पापमे नाए हौ|
\v 18 तभि त ख्रीष्टमे सोनबारे फिर नष्ट भए हए|
\v 19 अगर जा जीवनके ताहि इकल्लो ख्रीष्टमे हम आशा करेहए कहेसे हम सबए आदमीसे जद्धा दयनीय हए|
\v 20 वास्तवमे ख्रीष्ट मरके जिन्दा भव हए| सोनबारेमैसे बोचाहिँ पहिलो फल हए|
\v 21 काहेकी जैसी आदमीसे मृत्यु आओ, अइसी नाए मरके पुनरुत्थान फिर आदमीसे आओ|
\v 22 काहेकी जैसी आदममे सब मरे हए, अइसी करके ख्रीष्टमे सब जिन्दा हुइहए|
\v 23 पर हरेक अपनो-अपनो क्रमअनुसार- ख्रीष्टचाहिँ अगौटे फल, पिच्छु बाको पुनरागमनमे ख्रीष्ट अपनै|
\v 24 तव अन्तमे आए हए, जब बाको हरेक शासन, हरेक अख्तियार और शक्ति नष्ट पारके परमेश्वर, अथवा पिताको राज्य सौपदेहए|
\v 25 काहेकी बो अपन सारा शत्रुके अपन पाओ तरे नाएकरनतक बो राज्य करन पणौगो|
\v 26 सबसे पिच्छु नष्ट करनबारो मृत्यु हए|
\v 27 "काहेकी परमेश्वर सबै बात बाके पाउतरे अधिनमे धरीहए|” पर जा त स्पष्ट हए, कि ""सबै बात बाके अधिनमे धरीहए"" जहेमारे परमेश्वर अपनए जा अधिनमे नाएहए, जो सब बात ख्रीष्टको अधिनमे धरदै हए| "
\v 28 जब सब बात बाके अधिनमे लातहए, तव स्वयम पुत्र बाको अधिनमे होतहए, जो सब चिज बाके अधिनमे धरत हए, ताकि परमेश्वर नाए सब चिज सर्वेसर्वा होबए|
\v 29 नत मरेभएके ताहि बप्तिस्मा लाओको अर्थ का भव? मरेभए जिन्दा नाए हुईके फिर त बिनके ताहि आदमी काहे बप्तिस्मा लेतहए?
\v 30 मए काहे हरघड़ी जोखिममे पणतहओ|
\v 31 भैया तुम, हमर प्रभु येशूमे तुमर करन मए गर्व करत हौ, और मए कहन सिक्त हौ, कि प्रत्येक दिन मए मरत हौ|
\v 32 आदमीको बात करन हए कहेसे, एफिससमे जङ्गली जनावरसंग मिर लड़ाईके मोके का फाइदा भव? मरोभव जिन्दा नाए हुईतो तव, “हम खामै और पितए, काहेकी कल त हम मरजए हए|”
\v 33 भ्रममे मत पणओ| खराब सङ्गतसे अच्छो चरित्रके नष्ट करत हए|
\v 34 होशमे होबौ, अब पाप मत करौ| काहेकी कित्तोके त परमेश्वरको ज्ञान नैयाँ| तुमके लाजमे पारन मए जा कहो हौ|
\v 35 "पर कोइ पुछैगो ""मरो भव कैसे जिन्दा होत हए, और बे कैसो प्रकारको शरीर लैके आतहए?” "
\v 36 ए मूर्ख! जो तुम लगातहौ बो ना मरके सजीव नाए होत हए|
\v 37 जो तुम लगात हौ बो चाहिँ पच्छु होनबारी शरीर नैयाँ, पर बीज इकल्लो लगात हौ, चाहे बो गेहूँ, अथवा और कोइ किसिमको अन्न होबए|
\v 38 पर अपनके खुशी लागोजैसो परमेश्वर बोके एक शरीर देतहए, और हरेक किसिमको बीजके बहेको शरीर देतहए|
\v 39 सबै शरीर एक किसिमको नाए होत हए| आदमीको शरीर एक किसिमको, और जीवजन्तुको दुसरो किसिमको, चिरैयाको औरे किसिमको, और मछ्रीको औरे किसिमको शरीर हए|
\v 40 तव शरीर फिर स्वर्गीय और मट्टीको होत हए| स्वर्गीय शरीरको तेज एक किसिमको हए, और मट्टीको शरीरको तेज औरे किसिमको होतहए|
\v 41 दिनको तेज एक किसिमको, जोनीको तेज दुसरे किसिमको, और ताराको तेज औरे किसिमको होत हए| काहेकी एक तारा औरो तारा से फरक तेजको होत हए|
\v 42 मरके पुनरुत्थान फिर अइसी हए| जौन शरीर विनाशमे गणत हए| बो अविनाशीमे जिन्दा होत हए|
\v 43 अनादरमे बो गणत हए, महीमामे बो जिन्दा होत हए| दुर्बलतामे बो गणत हए,शक्तिमे बो जिन्दा होतहए|
\v 44 प्राकृतिक शरीरमे बो गणत हए, आत्मिक शरीरमे बो जिन्दा होतहए| प्राकृतिक शरीर हए कहेसे आत्मिक शरीर फिर अवश्यक हए|
\v 45 जहेमारे अइसो लिखो हए, “पहिलो आदमी आदम जीवित प्राणी भव|” अन्तिमे आदम जीवन देनबारो आत्मा भव|
\v 46 पहिलो आत्मिक नैयाँ, पर प्राकृतिक हए, और पिच्छुबारो आत्मिक रहए|
\v 47 पहिलो आदमी मट्टीसे बानो रहए, पृथ्वीसे हए| दुसरो आदमी स्वर्गको हए|
\v 48 मट्टीसे बानो आदमीजैसो रहए, मट्टीसे बने फिर अइसी होतहए, और स्वर्गीय आदमी जैसे हए, स्वर्गके फिर अइसी होतहए|
\v 49 जैसी हम मट्टीको आदमीको रूप धारन करेहए| अइसी स्वर्गके आदमीके रुप धारण कर हए|
\v 50 अब भैया तुम, मए तुमके जा कहत हौ, मासु और रगत स्वर्गको राज्यको हकदार होन नाएपए हए, नत विनाश अविनाशको हकदार हुइपए हए|
\v 51 देखओ, मए तुमसे एक रहस्य कहत हौँ हम सब नाएसुन्त हए, पर हम सबको परिवर्तन होबैगो,
\v 52 एकछिनमे, आँखीको एक टिमकनमे, तुरहीको आवाजमे काहेकी, तुरही बजहए, और मरेभए अविनाशी हुइके जिन्दा हुइहए| और हमरो परिवर्तन हुइहए|
\v 53 काहेकी जा विनाशी स्वभाव अविनाशी, और जा मरनबारो शरीर अमरत्व धारन करन पणैगो|
\v 54 जब विनाशी अविनाशी और मरणशील अमरत्व धारण करहए, तव लिखो भव बो वचन पूरा होबैगो, “मृत्यु विजयमे निलगओ हए|”
\v 55 "ए मृत्यु, तेरो विजय कहाँ? ए मृत्यु, तेरो खिला कहाँ?”"
\v 56 मृत्युको खिला पाप हए, और पापको शक्ति व्यवस्था हए|
\v 57 पर परमेश्वरके धन्यवाद होबए, जो हमके हमर प्रभु येशू ख्रीष्टसे विजय देतहए|
\v 58 जहेमारे प्यारे भैया तुम, स्थिर और अटल होबओ| प्रभुको काममे सबदिन बदलतजाओ| काहेकी तुम जानतहौ, कि प्रभुमे तुमर परिश्रम व्यर्थ नाए होतहए|
\c 16
\p \v 1 अब सन्तके ताहि भेटीके बारेमे गलातियाक मण्डलीनके मए दओ आदेश अनुसार तुम करीओ: 
\v 2 प्रत्येक हप्ताको पहिलो दिन तुम हरेक अपन- अपन कमाइ अनुसार कुछु धन छुट्याएके जम्मा  करत रहीओ, ताकि मए आत भेटी उठान नाए पणए|
\v 3 और मए आएके पिच्छु तुम चहे मए आदमीनके परिचाय पत्र दैके तुमके भेटी लेन यरुशलेम पढओ हौ| 
\v 4 पर मए फिर जानके ठीक देखेहौ तव बिनकेसंग जएहौ|
\v 5 माकेडोनियाको यात्रा करके पिच्छु तुमरसंग भेटघट करनके एहौ, काहेकी मए माकेड़ोनिया हुइके जाए रहो हौ|
\v 6 शायद मए तुमरे ठीन कुछ दिन बैठंगो, अथवा हिउँद फिर बितामंगो| तव पिच्छु मए जहाँ जाओ ताहु फिर तुम मेरो यात्राको बन्दोबस्त मिलाए दियो| 
\v 7 जा पाली तुमरे संग एक छिनको यात्रा भेटघाट नाए करके, प्रभुको इच्छा हुइहए तव कुछ समय बितानके आशर करेहौ| 
\v 8 पर पेन्तिकोसको तेवहार तक मए एफिससमे बैठंगो|
\v 9 काहेकी प्रभावशाली कामको एक बणो फाटक मेरो ताहि खुलीगाओ हए,और विरोध करनबारे फिर बहुत हए|
\v 10 तिमोथी तुमरेठीन आन बिनके तुमरसंग बिना चिन्तासे बैठन देओ काहेकी बो फिर मेरो जैसो प्रभुको काम करत हए| 
\v 11 जहेमारे कोइ बाके मत हेला करीओ| पर शन्तिसंग बिनको अपन यात्रामे पठाए दिओ, और बोके मेरे  ठीन आनके हए| काहेकी भैयनसंग आत हुइहए करके मए बिनको प्रतिक्षा करत हौ| 
\v 12 अब भैया अपोल्लोसके  बारेमे मोके जा कहत हौ, कि मए बिनके और भैयानकेसंग मिलके तुमरसंग भेटघाट करन बहुत बिन्ती करो, पर हबए आनके बिनके बिलकुल इच्छा नए भव  पर मौका मिलैगो बे अमंगे| 
\v 13 तयार रहओ, विश्वासमे पक्के बने रहओ साहसी और सामर्थी बनओ| 
\v 14 जो करत हौ बे सब प्रेममे करीओ| 
\v 15 भैया तुमके पता हए, कि स्तिफनासको घराना अखैयामे विश्वास करनबारे पहिले हए| बे सन्तके सेवामे अपनएके अर्पण करीहए| 
\v 16 अइसी परिश्रम करनबारेनके हरेक सहकर्मीको अधिनमे रहबौ करके मए तुमसे अनुरोध करत हौ| 
\v 17 स्तिफना, फोर्टनाटस और अखाइकसको आगमनमे मए आनन्दित भव , काहेकी तुम अनुपस्थिति बिनके पूरा करदै| 
\v 18 काहेकी बे मेरो और तुमरे आत्माके फिर उत्साहित बनाई अइसो आदमीको आदर करओ| 
\v 19 एशियक मण्डलीके तुमके अभिवादन पठाई हए| अकिलास और प्रिस्काके और बिनके घरमे मए मण्डली प्रभुमे तुमके हार्दिक अभिवादन पठाई हए| 
\v 20 सबै भैया तुमके अभिवादन पठाई हए| एक दुसरेके  पवित्र चुम्बनसे अभिवादन करीओ| 
\v 21 मए पावल, अपनए हातसे जा
\v 22 अभिवादन लिखत हौ| कोइ प्रभुके प्रेम नाए करत हए तव बो श्रपित हए| हे प्रभु आओ! 
\v 23 प्रभु येशू ख्रीष्टको अनुग्रह तुमरसँग होबए| 
\v 24 ख्रीष्ट येशूमे मिर प्रेम तुमर सबसंग रहबै| आमेन| 
