\id 1JN
\ide UTF-8
\rem Copyright Information: Creative Commons Attribution-ShareAlike 4.0 License
\h 1 यूहन्ना
\toc1 1 यूहन्ना
\toc2 1 यूहन्ना
\mt1 1 John
\mt1 1 यूहन्ना
\c 1
\p \v 1 जीवनको बो वचनके बरेमे, जो सुरुसे रहए, जो हम सुने हए, जो हमर आँखीसे देखे हए, जो हम देखे और हातसे छोए,
\v 2 बो जीवन प्रकट भव, और हम देखे, और हम गवाही देत हए, और तुमके बो अनन्त जीवनको सन्देस सुनत हए, जो पिता संग रहए, और हमरे ठिन प्रकट भव,
\v 3 हम जो देखे और सुने हए, सो हम तुमके सुनात हए, ताकि हमर संग तुमर संगती होबए| हमर संगती पिता और पुत्र येशू ख्रीष्ट संग हए|
\v 4 हम जा बात जा हेतुसे लिखेहए, कि हमर आनन्द पुरा होबए|
\v 5 जौन सन्देस हम बोसे सुनेहए और तुमके सुनत हए, बो बहे हए, कि परमेश्वर ज्योति हए, और बोमे यकु फिर अँध्यारो नैयाँ|
\v 6 अगर बोके संग हमर संगती हए करके हम कहत हए और अन्धकारमे नेगत हए तव हम झुठ बोल्त हए और सत्यमे चल्त नैयाँ|
\v 7 पर बो ज्योति मे हए अगर हम फिर ज्योतिमे नेगत हँए तव एक-दुसरे से हमर संगती होत हए, और बाको पुत्र येशूको रगतसे हमके सब पापसे सुध्द करत् हए|
\v 8 अगर हमर मे पाप नैयाँ करके कहत हए तव हम अपनाएके धोखा देत हए, और हम सत्यमे नए होतहए|
\v 9 अगर हम अपन पाप स्वीकार करे तव बो हमर सब पाप क्षमा करेहए, और सब अधर्मसे हमके सुध्द करेहए, कहेकी बो विश्वासयोग्य और धर्मी हए|
\v 10 अगर हम पाप करे नैयाँ करके हम कहत हए तव हम बोके झुठो बान्त हए, और बाको वचन हममे नए होत हए|
\c 2
\p \v 1 मेरे छोटे बालक, तुम पाप मत करओ करके मए जा बात तुमके लिखत हौ| पर कोइ आदमी पाप करो तहु फिर पिता संग हमरे पक्षमे बोल्देन बारो एक जनै हए, अथवा येशू ख्रीष्ट| 
\v 2 बो हमर पापके ताहिँ प्रायस्चित हए, और हमर ताहिँ इकल्लो नैयाँ, पर सारा संसारक पापक ताहिँ फिर| 
\v 3 अगर हम बाको आज्ञा पालन करए तव जहे से हम पता पात हए, कि हम बोके चिन्त हए| 
\v 4 "जौन ""मए बोके चिन्त हौ कहत हए पर बक आज्ञा उल्लङंन करत् हए, बो झुठो हए, और बोमे सत्य नैयाँ| "
\v 5 तव जौन बक वचन पालन करत् हए, बोमे परमेश्वरघेनको प्रेम नेहत्व सिध्द भव होत हए| हम बामे हँ करके जहेसे पता होत् हए| 
\v 6 बोमे रहत् हौ कहन बारो आदमी अपनए फिर बाको चालअनुसार चलन पणत् हए| 
\v 7 प्रिय, मए तुमके कोइ नयाँ आज्ञा नाए, पर बहे पुरानो आज्ञा लिखत हौँ, जो सुरुसे तुमरे संग हए| जो पुरानो आज्ञा तुमरो सुनो वचन हए| 
\v 8 ताहु फिर नयाँ आज्ञा मए लिखत हौ, जो बोमे और तुमर मे सच्चो हए, कहेकी अन्धकार बित रहो हए, और सच्चो ज्योति अग्गुसे चमक रहोहए| 
\v 9 जौन आपनके ज्योतिमे हौ करके कहत हए, पर अपन भैयाके घिणना करत् हए, बो हबए फिर अन्धकार मे हए| 
\v 10 जौन अपन भैयाके प्रेम करत् हए, बो ज्योतिमे रहबैगो, और बोमे ठक्करके करण नए हुइहए| 
\v 11 पर जौन अपन भैयाके घिणना करेहए, बो अन्धकारमे हए, और अँध्यारोमे नेगाईगो, बो कहाँ जए रहोहौ, सो पत्ता नए पैहए, कहेकी अन्धकार बोके अँन्धा बनाए होतहए| 
\v 12 मिर छोटे बालक, मए तुमके लिखत हौ, कहेकी बाको नाउँके खातिर तुमके पाप क्षमा भव हए| 
\v 13 पिता, मए तुमके लिखत हौ, कहेकी सुरुसे होन बारेके तुम चिन्त हौ| जवान, मए तुमके लिखत हौ, कहेकी तुम बो दुष्टके जिते हौ| मिर छो-छोटे लौणा-लौणिया, मए तुम लिखत हौ, कहेकी तुम पिताके चिनेहौ| 
\v 14 पिता, मए तुमके लिखत हौँ, कहेकी सुरुसे होनबारेके तुम चिन्तहौ| जवान, मए तुमके लिखत हौ, कहेकी तुम बलिया हौ, और परमेश्वरको वचन तुमरमे रहत हए, और तुम बो दुष्टके जिते हौ|
\v 15 संसारके और संसारमे भए कोइ फिर चीजके प्रेम मत करओ| अगर कोइ आदमी संसारके प्रेम करत् हए तव पिता को प्रेम बोमे नाए होतहए| 
\v 16 कहेकी संसारमे भए सब चीज अथबा शरीरको अभिलाषा,  आँखीको अभिलाषा, जीवनको सेखी पितासे आओ नैयाँ, बल्कि संसारसे आओ हए| 
\v 17 संसार बित जएहए और बाको अभिलाषा फिर बित जए हए, पर परमेश्वरको इच्छा पुरा करन बारो सदाके ताहि रएहए| 
\v 18 छो-छोटे लौणा-लौणिया, आखिरी घणीमे ख्रीष्ट बिरोधी आए रहोहए करके तुम सुनेहौ| अब बहुत ख्रीष्ट बिरोधी आए हए| जहेमारे हम जन्त हए, कि बो आखिरी घणी हए| 
\v 19 बे हमसे निकरके गए, कहेकी बे हमरे नाए रहए| अगर बे हमरे होते तव बे ह्मरे संग रहिरहते, पर बे सब हमर नैयाँ करके प्रकट करन बे निकरके गए हए| 
\v 20 पर तुमरो अभिषेक महापवित्रसे आओ हए, और तुम सब सत्य जन्त हौ| 
\v 21 तुम सत्यके जन्त नैयाँ करके मए नाए लिखो, पर कोइ फिर झुट सत्यसे नाए आतहए तुम जाने हौ करके मए तुमके लिखो हौ|   
\v 22 झुट का हए? झुट बो हए, जौन येशू नए ख्रीष्ट हए करके इन्कार करत् हए| पिता और पुत्रके इन्कार कर्त हए, ख्रीष्ट बिरोधी बहेहए| 
\v 23 पुत्रके इन्कार करनबारे कोइ आदमीमे पिता नैयाँ| जौन पिताके स्वीकार करत् हए, बोके संग पिता हए|  
\v 24 जुन बात तुम सुरुसे सुनेहौ, बो तुमर मे रहिरहबए| अगर सुरुसे सुनी बात तुमरमे रएहए तव तुम पुत्र और पितामे रएहौ| 
\v 25 बो हमके करो प्रतिज्ञा जहे हए-अनन्त जीवन| 
\v 26 तुमके छल्न बारेनके बारेमे जा बात मए तुमके लिखो हौ| 
\v 27 तुम बोसे पाओ अभिषेक तुमरमे रहीरहबए, और कोइ तुमके सिखनके जरुरी नाए पणैगो| पर बाको अभिषेक तुमके सब बातके बारेमे सिखए हए, और बो अभिषेक सत्य हए, बो बनावटी नैयाँ| जा अभिषेक तुमके सिखाए बमोजिम ख्रीष्टमे रहिरहओ| 
\v 28 छोटे बालक, बोमे रहिरहबाओ, ताकि बो प्रकट होत हमके हिम्मत होबए, और बाके आगमनमे बाके सामने हमके शर्मान नाए पणए| 
\v 29 बो धार्मिक हए करके बात अगर तुम जाने तव जा तुमके नेहत्व होबए, कि धार्मिकतामे चलन बारे हरेक परमेश्वरसे जन्मो हए|
\c 3
\p \v 1 देखओ, पिता हमके कैसो  किसिमको प्रेम करी हए, कि हम परमेश्वरको सन्तान करके कहेलाने हए, और नेह्त्व हए फिर जहेमारे त संसार हमके नाए चिन्तहए, कहेकी बो बाके चिनिनाए| 
\v 2 प्रिय, हबए हम परमेश्वरके सन्तान हए, और हम का हुइहए, सो हबए प्रकट नाए भव हए| यितकए जानत् हए, कि जब बो प्रकट हुइहए, तव हम बो जैसे हुइहए| कहेकी बो जैसो हुइहए हम बोके उइसी देखेहए| 
\v 3 और बो जैसो पवित्र हए, बोके उपर जा आशा धरन बारे हरेक आदमी अपनएके पवित्र करत् हँए| 
\v 4 पाप करन बारो हरेक व्यवस्था भंग करत् हए| पाप नए व्यवस्था भंग हए| 
\v 5 पाप हरण करनके बो प्रकट भव करके बात तुम जन्त हौ| और बोमे कोइ पाप नैयाँ| 
\v 6 बोमे रहन बारो कोइ पाप कर्त नैयाँ| पाप कर्त कौन बोके देखो हए नए त चिनी नए हए|   
\v 7 छोटे बालक, कोइ आदमी तुमके छल्न नाए पबए| जौन धार्मिकतामे चल्त हए, बो धर्मी हए, जैसो बो धर्मी हए|
\v 8 जौन पाप करत् हए बो दियाबलसको*हए|  कहेकी दियाबलस त सुरुसे पाप करत् आओ हए| दियाबलसको काम नष्ट करनके  परमेश्वरको पुत्र प्रकट भव हए| 
\v 9 परमेश्वरसे जन्मो कोइ फिर पाप कर्त रहत नैयाँ, कहेकी बाको स्वभाव बामे होतहए, और बो पाप करत् रहत नैयाँ, कहेकी बो परमेश्वरसे जन्मो हए| 
\v 10 परमेश्वरको सन्तान कौन हए और दियाबलसको सन्तान कौन हए, जहेसे पता होतहए- जो धार्मिकतामे चल्त नैयाँ बो परमेश्वरको सन्तान नैयाँ, और बो आदमी फिर नैयाँ जौन ददा भैयनके प्रेम नाए करत् हए| 
\v 11 तुम सुरुसे सुनो सन्देस जहे हए,  “हम एक दुसरेके प्रेम करन् पणत हए|” 
\v 12 कयिन जैसो मत होबओ, जो दुष्टको रहए| बो अपन भैयाको हत्या करी| बो अपन भैयाको हत्या कहे करी? कहेकी बक काम दुष्ट रहए, और बाको भैयाको काम चाहिँ धार्मिक रहए| 
\v 13 भैया संसार तुमके घिणना करत् अचम्मो मत मनाओ| 
\v 14 हम जन्त हए, कि हम त मृत्युसे पार हुइके जीवनमे सरिगए हँए, कहेकी हम अपन ददा भैयनके प्रेम करत् हए| जौन प्रेम नाए कर्त हए बो मृत्युमे रहिरहत् हए| 
\v 15 अपन ददा भैयनके घिणना करन बारो हरेक हत्यारा हए, और कोइ हत्यारा संग अनन्त जीवन नाए रहत् हए करके तुमके पत्ताए हए| 
\v 16 प्रेम का हए हम जहेसे पता पात हए, कि बो हमर ताही प्राण दै और हम फिर अपन ददा भैयनके ताहिँ अपन प्राण देन पणात् हए| 
\v 17 कोइके संसारको धन-सम्पति हए, ताहुँ फिर अपन ददाभैयाके खाँचोमे पणो देखत् हए तहुँ अपन मनके कठोर करत् हए तव, परमेश्वरको प्रेम कैसे बोमे बास करेहए? 
\v 18 मेरे छोटे बालक वचन और मुहूसे इकल्लो हम प्रेम नाए करए, पर काम और सत्यतासे प्रेम करए| 
\v 19 जहेसे हम जान सक्त हए कि हम सत्यमे हए, और अइसी बोके अग्गु हमर ह्रदय ढाडस देत हए| 
\v 20 जब हमर ह्रदय हमके दोष नए देतहए, हम जान्त हए परमेश्वर हमर ह्रदयसे महान हए, और बो सब बात जानत् हए| 
\v 21 प्रिय, हमर ह्रदय हमके दोष नाए देतहए तव परमेश्वरके सामने हमके साहस होतहए|
\v 22 और हम जो मगत हए, सो बोसे पातहए, कहेकी हम बोके आज्ञा पालन करत् हए| और बोके मन पणन बारे काम करत् हए| 
\v 23 और बाको आज्ञा जहे हए, कि हम बाको पुत्र येशू ख्रीष्टके नाउँमे विश्वास करन पणत् हए, और बो हमके आज्ञा दै बमोजिम हम एक दुसरेके प्रेम करन पणत् हए| 
\v 24 बाको आज्ञा पालन करन बारे सब बोमे रहत् हए| बो हमके दओ भव पवित्र आत्मासे हम जन्त हए, कि बो हमरमे बस करत् हए| 
\c 4
\p
\v 1 येशूके स्वीकार नाए कर्नबारो हरेक आत्मा परमेश्वर घेनको नैयाँ, और बो ख्रीष्ट बिरोधीको आत्मा हए, जौनके बरेमे "बो आओ हए" करके तुम सुने हौ| अब बो संसारमे आइगओ हए|
\v 2 जहे से तुम परमेश्वरको आत्मा चिन्तहौ कि हरेक आत्मा जौन येशू ख्रीष्ट शरीरमे आओ हए करके स्वीकार कर्त हए, सो परमेश्वर घेनको हए|
\v 3 "येशूके स्वीकार नाए कर्नबारो हरेक आत्मा परमेश्वर घेनको नैयाँ, और बो ख्रीष्ट बिरोधीको आत्मा हए, जौनके बरेमे ""बो आओ हए"" करके तुम सुने हौ| अब बो संसारमे आइगओ हए| "
\v 4 मेरे छोटे बालक, तुम चाहिँ परमेश्वरके हौ, और बिनके उपर बिजय भए हौ| कहेकी जो तुमरमे हए, बो संसारमे होनबारो से महान हए|
\v 5 बे संसारके हँए, जहेमारे बे संसारको बात करत् हए, और संसार बिनकी बात सुन्त हए|
\v 6 हम त् परमेश्वरके हए| जौन परमेश्वरके चिन्त हए बो हमर बात सुन्त हए, और जौन परमेश्वरको नैयाँ| बो हमर बात नाए सुन्त हए| जहे से हम सत्यको आत्मा और भ्रमको आत्माके चिन्त हए|
\v 7 प्रिय तुम, हम एक दुसरेके प्रेम करए, कहेकी पेम परमेश्वरसे आत हए| जौन प्रेम करत् हए बो परमेश्वरसे जन्मो हए, और परमेश्वरके चिन्त हए|
\v 8 प्रेम नाए करन् बारो परमेश्वरके नाए चिन्त हए, कहेकी परमेश्वर प्रेम हए|
\v 9 परमेश्वरको प्रेम हमर बीचमे अइसे प्रकट भव, कि बो अपन इकल्लो पुत्र संसारमे पठाई, ताकि बोसे हम जिसकाए|
\v 10 प्रेम जहे मे हए, कि हम परमेश्वरके प्रेम नाए करे, पर बो हमके प्रेम करी, और हमर पापको प्रायस्चित होनके ताहिँ अपन पुत्र पठाई|
\v 11 प्रिय, अगर परमेश्वर हमके अइसे प्रेम करी हए तव, हम फिर एक दुसरेके प्रेम कर्न पणत् हए|
\v 12 परमेश्वरके कोइ कबहू नाए देखि हए| अगर हम एक दुसरेके प्रेम करए तव परमेश्वर हमरमे हए, और बाको प्रेम हमरमे सिध्द होत हए|
\v 13 बो हमके अपनो आत्मासे दै हए बहेमारे जा हम जन्त हए कि हम बामे रहत हए और बो हमरमे रहत् हए|
\v 14 हम देखे हँए, और गवाही देतहँए, कि पिता अपन पुत्र संसारमे मुक्तिदाताके रुपमे पठाई हए|
\v 15 जौन येशूके परमेश्वरको पुत्र हए करके स्वीकार करेहए, बोमे परमेश्वर बास करत् हए, और बो चाहिँ परमेश्वरमे|
\v 16 जहेमारे हमर उपर भव बाको प्रेमके हम जान्त हए और विश्वास करत् हए| परमेश्वर प्रेम हए, और परमेश्वर बोमे रहत हए|
\v 17 न्यायके दिनके ताहिँ हम पूर्ण भरोसा साथ वैठ सिकाए करके प्रेम जहेमे हमरमे सिध्द भव होत हए| कहेकी बो जैसो हए हम फिर जा संसारमे उइसी हए|
\v 18 प्रेम डर नाए होत हए, पर सिध्द प्रेम डरके हटत् हए| कहेकी डरको सम्बन्ध त् दण्डसंग होत हए, और जौन डरत हए बो सिध्द नाए होत हए|
\v 19 हम प्रेम करत् हए, कहेकी पहिले बो हमके प्रेम करी|
\v 20 "अगर कोइ ""मए परमेश्वरके प्रेम करत् हौ"" करके कए हए, पर अपन भैयाके घिणना करेहए तव बो झुठो हए, कहेकी अपनो देखन बारो भैयाके प्रेम नाए करन बारो नाएदेखन बारो परमेश्वरके प्रेम नाए कर पए हए| "
\v 21 हम बोसे जा आज्ञा पए हए, कि जौन परमेश्वरके प्रेम करत् हए बो अपन भैयाके फिर प्रेम करन पणत् हए|
\c 5
\p \v 1 येशू नए ख्रीष्ट हए करके विश्वास करन बारे हरेक परमेश्वरको बालक हए| जौन दौवाके प्रेम करत् हए बो बिनको लौणाके फिर प्रेम करेहए| 
\v 2 जब हम परमेश्वरके प्रेम करत् हए और बाको आज्ञाके पालन करत् हए, तव जहे से पता पात हए, कि हम परमेश्वरके सन्तानके प्रेम करत् हए| 
\v 3 परमेश्वरको प्रेम जहे हए कि हम बाको आज्ञाके पालन करत् हए, और बाको आज्ञा भरपूर्ण नैयाँ| 
\v 4 कहेकी परमेश्वरसे जन्मो हरेक संसार उपर बिजय प्राप्त करत् हए, और संसारके जितन बारो बिजय हमरो विश्वास हए|
\v 5 संसार उपर बिजय प्राप्त कर्नबारो कौन हए? बाहे हए, जौन येशू ख्रीष्ट परमेश्वरको पुत्र हए करके विश्वास करत् हए| 
\v 6 बो बहे हए, जो पानी और रगतसे आओ, अथबा येशू ख्रीष्ट, पानीसे इकल्लो नाए, पर पानी और रगतसे आओ| 
\v 7 गवाही देनबारो पवित्र आत्मा हए, कहेकी पवित्र आत्मा सत्य हए| 
\v 8 कहेकी गवाही देनबारे तीन हए, अथबा पवित्र आत्मा, पानी, रगत, और सब बातमे जे सहमत हए| 
\v 9 अगर हम आदमीको गवाही ग्रहण कर्त हए तव परमेश्वरको गवाही झन बणो हए| कहेकी जहे परमेश्वरको गवाही हए, जौन गवाही बो अपन पुत्रके वारेमे दै हए| 
\v 10 जौन परमेश्वरको पुत्रमे विश्वास करे हए, बाके ह्रदयमे जा बातकि गवाही होत हए| परमेश्वरमे विश्वास नाए करन बारे बाके झुटो बनात हए| कहेकी परमेश्वर अपन पुत्रके वारेमे दै गवाहीमे बो विश्वास करी नैयाँ| 
\v 11 गवाही चाहिँ जहे हए, कि परमेश्वर हमए अनन्त जीवन दै हए, और जा जीवन बाके पुत्रमे हए| 
\v 12 जौनसंग पुत्र हए, बोकेसंग जीवन हए जौनसंग परमेश्वरको पुत्र नैयाँ, बोके संग जीवन नैयाँ| 
\v 13 तुम अनन्त जीवन पाए हौ करके जानओ परमेश्वरको पुत्रके नाउँमे विश्वास करन बारेनके जा पत्र लिखत हौ| 
\v 14 परमेश्वरमे हमर पुरा भरोसा हए कि बोके इच्छा बमोजिम जो मागे से फिर बो हमर बात सुनत् हए|
\v 15 हम प्रार्थनामे जोसुकै चीज मागे हँए ताहु फिर परमेश्वर सुन्त हए करके हम जान्त हए और जा फिर जान्त हए कि बोसे हम जो मागे हए बो हम पाईगए हए| 
\v 16 अगर कोइ अपन भैयाके पाप कर्त देख्त हए, और बो पाप मृत्युमे पुगानबारो नैयाँ तव बो भैयाके ताहिँ परमेश्वरसे प्रार्थना करदेन पणत् हए, और जौनको पाप मृत्युमे पुगन बारो किसिमको नैयाँ, बोके परमेश्वर जीवन देहए| पर अइसो पाप फिर होत हए, जो मृत्युमे पुगानबारो होत हए, जौनके ताहिँ कोइ बिन्ती करदेहए करके मए नाए कहत हौ| 
\v 17 सब अधर्म पाप हए, पर अइसो पाप फिर होत हए जो मृत्युजनक नाए होत हए| 
\v 18 परमेश्वरसे उत्पन्न भव कोइ फिर पाप करत् रहत् नैयाँ, बल्कि परमेश्वरको पुत्र बोके सुरक्षित रखत् हए, और दुष्ट बो छुत नैयाँ| 
\v 19 हम जान्त हए, हम परमेश्वरके हए, और सारा संसार बो दुष्टके अधीनमे पणो हए| 
\v 20 हम  जान्त हए, कि परमेश्वरको पुत्र आओ हए, जो सत्य हए| बोके चिनसकए करके बो हमके समझ दै हए| जो सत्य हए, हम बोमे हए, अथबा बाको पुत्र ख्रीष्टमे| बो सच्चो परमेश्वर और अनन्त जीवन हए| 
\v 21 छोटे बालक, अपन-अपनएके मुर्तिसे बचाएके रखिओ|
