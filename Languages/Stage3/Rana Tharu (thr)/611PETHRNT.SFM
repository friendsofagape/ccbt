\id 1PE
\ide UTF-8
\rem Copyright Information: Creative Commons Attribution-ShareAlike 4.0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\c 1
\p \v 1 येशू ख्रीष्टको प्रेरित पत्रुससे* पोन्टस, गलातिया, कापाडोकिया, एशिया और बिथिनिया भर निर्वासित भए बिगदे भएनके,
\v 2 येशू ख्रीष्टको आज्ञापालन और बाको रगतको छिटकओ पवित्र आत्मासे पुर्वज्ञान अनुसार चूनेभएनके: अनुग्रह और शान्ति प्रशस्त होत जाबए|
\v 3 परमेश्वर और हमर प्रभु येशू ख्रीष्टको पिता धन्यको हए! बाको महान कृपासे मरके येशू ख्रीष्टको पुनरुत्थानसे एक जीवित आशाके ताहिँ हम नयाँ करके जन्मे हए|
\v 4 स्वर्गमे तुमरे ताहिँ सजो धरो उत्तरधिकार अविनाशी, विशुध्द और नएओइलान बारो किसिमको हए|
\v 5 आखिर समयमे प्रकट होनलागो मुक्तिके ताहिँ तुमर विश्वाससे परमेश्वरको शाक्तिसे सुरक्षित रखेहए|
\v 6 तुम जहेमे रमातहौ, अगर हबए थोरी समयके ताहिँ तुमके बिभिन्न किसिमको कष्ट भोग्न पणतहए|
\v 7 आगीसे खारो पर नष्ट हुइके जानबारो सोनेसे फिर तुमर विश्वास मूल्यवान हए| तुमरो जा विश्वास साँचो प्रमाणित होबए, और येशू ख्रीष्ट प्रकट होत प्रशंसा, महिमा और आदरको योग्य बनए|
\v 8 तुम नाए देखे ताहु फिर बोके प्रेम कर्तहौ| बोके तुम हबए नाए देखेहौ, ताहु फिर बोके उपर विश्वास कर्तहौ और अवर्णनीय और गौरवमय आनन्दमे रमातहौ|
\v 9 विश्वासको प्रतिफल स्वरूप तुम अपनो आत्मामे मुक्ति पाएहौ|
\v 10 तुमरे ताहिँ होन आनबारो अनुग्रहको बारेमे अगमवाणी बोल्न बारे अगमवक्ता जहे मुक्तिको खोजी और तलास करी रहए|
\v 11 बिनके भितर होनबारो ख्रीष्टको आत्मा ख्रीष्टके कष्ट और बोके पिछु आनबारो महिमाको अगमवाणी कर्त दिखाओ भव समय और परिस्थितिके बारेमे बे खोजी करीं रहए|
\v 12 बिनके जा प्रकट करी रहए, कि बे अपने नैयाँ, पर तुमरे सेवा कर्त रहए| जा बात स्वर्गसे पठाओ भव पवित्र आत्मासे तुमके प्रचार भव सुसमाचार सुन्नबारेनसे हबए तुमके घोषणा भव हए| स्वर्गदुत फिर जा बात देखन बहुत उत्सुक हए|
\v 13 जहेमारे अपन मन बाँधओ, संयमी होबओ और येशू ख्रीष्ट प्रकट होबाए तव तुमरे ठिन आन लागो अनुग्रहमे तुमरो आशा पूर्ण रुपसे राखओ|
\v 14 आज्ञाकारी बालक भएके कारण अग्गुको अंजान अवस्थाके कुइच्छामे तुम अब मत लगाओ|
\v 15 पर तुमके बुलान बारो जैसो पवित्र हए, तुम फिर जीवनके सब रहनसहनमे पवित्र होबओ,
\v 16 कहेकी जा लिखो हए, “तुम पवित्र होबओ, कहेकी मए पवित्र हौ|”
\v 17 पक्छे पात नाए करके आदमीनको कामअनुसार इन्साफ करके पुकारा कर्तहए तव, तुमरो प्रवासको सम्पूर्ण समय डरसे बिताओ|
\v 18 तुम जन्तहौ, कि अपन पिता-पुर्खासे आओ व्यर्थको चीजसे, सोनो और चाँदी जैसो नाश होनबारो चीजसे दाम तिरके छुटे नैयाँ,
\v 19 पर निष्खोट और निष्कलंक थुमाको जैसो ख्रीष्टको अनमोल रगतसे दाम तिरके छुट्टया हौ|
\v 20 बो सृष्टिसे अग्गुसे नए नियुक्त रहए, पर तुमरे खातिर समयके अन्तमे प्रकट भव|
\v 21 बो से परमेश्वर उपर तुमरो भरोसा हए, जौन ख्रीष्टके मृतकसे जीवित करके महिमा दै, ताकि तुमरो विश्वास और आशा परमेश्वरमे रहए|
\v 22 अब सत्यको पालनसे तुम अपनाए शुध्द पणके कारण अपने ददाभैयाके निष्खोट प्रेम करओ, और ह्रदयसे एक दुसरेके गाहिरो प्रेम करओ|
\v 23 परमेश्वरको जीवित और नित्य रहनबारो वचनसे, विनाशी नैयाँ पर अविनाशी वीर्यसे तुम नयाँ करके जन्मे हौ|
\v 24 कहेकी, “सब प्राणी घाँस जैसे हए और बिनको सब गौरव घाँसको फुला जैसो| घाँस अइलय जातहए, और फुला झरजात हए,
\v 25 पर प्रभुको वचन सदासर्वदा रहीरहए| और तुमके प्रचार करो सुसमाचारको वचन जहे हए|
\c 2
\p \v 1 जहेमारे सब दुष्टता, सब छल और कपट और इर्ष्या, और सब निन्दा छोणओ| 
\v 2 नयाँ बालक जैसो शुध्द आत्मिक दुधको तृष्णा करओ, और बोसे तुम अपन मुक्तिमे बढत् जाए सिकैगे| 
\v 3 कहेकी प्रभु कृपालु हए करके बातको स्वाद तुम पाएहौ|
\v 4 बोके ठिन जाओ, जो जीवित पत्थर हए| आदमीनके इन्कार भव, पर परमेश्वरके द्रष्टिमे बो चुनो भव और बहुमूल्य हए|
\v 5 तुम फिर येशू ख्रीष्टसे परमेश्वर कि द्र्ष्टिमे ग्रहणयोग्य आत्मिक बलिदान चढ़नबारे पवित्र पुजाहारीगिरीके ताहिँ जीवित पत्थर कता आत्मिक घर बान्त जाओ| 
\v 6 "कहेकी धर्मशास्त्र कहिहए,  ""देखओ, सियोनमे एक छनो और बहुमूल्य कोनेको पत्थर मए बैठारोहौ, और जौन बाके उपर विश्वास करेहए बो शर्ममे पणेहए नाए|” "
\v 7 "जहेमारे तुम जौन विश्वास कर्तहौ, तुमरे ताहिँ त बो बहुमूल्य हए, पर विश्वास नाएकर्न बारेनके ताहिँ चाहिँ ""जौन पत्थरके भवन निर्मण करनबारे रद करी बहे चाहीँ कोनेको मुण-पत्थर बनो|” "
\v 8 "एक पत्थर, जौन आदमीनके ठेस खान लागत हए, एक चट्टान, जौन बिनके गिर्नके लगत हए|” कहेकी बे वचन उलंघन कर्त हए और गिर्तहए| बिनके ताहिँ अइसी होनके तुखो हए| "
\v 9 पर तुम त चुनेभए वंश, राजकीय पुजाहारीगिरी, पवित्र जाति, परमेश्वरके निजी प्रजा हौ| बो तुमके अन्धकारसे बो उदेक कि ज्योतिमे ल्याईहए,  ताकि तुम बाके आश्चर्यपूर्ण कार्यको घोषणा कर सिकौ|
\v 10 एक चोटी तुम प्रजा नाएरहौ, पर अब तुम परमेश्वरके प्रजा भएहौ| एक चोटी तुम कृपा नाएपाए रहौ, अब तुम कृपा पाएहौ|
\v 11 प्रिय हो, मए तुमसे आग्रहपुर्वक बिन्ती कर्तहौ, कि विदेशी और प्रवासी हौ करके जानके तुमरे आत्माके बिरुध्द लडाई कर्नबारे शारीरिक अभिलाषासे अलग रह्बाओ| 
\v 12 अन्यजातिनके बीचमे तुमरो चालचलन असल होबए| कोइ तुमके कुकर्मी करके तुमरे बिरुध्दमे बोलेसे फिर बे तुमरो असल काम देखए, और आगमनको दिन बे परमेश्वरको महिमा करए| 
\v 13 प्रभुके खातिर आदमीके हरेक शासकके अधीनमे बैठओ, चाहु बो सर्वोच्च राजा होबए, 
\v 14 अथबा हाकिमको होबए, जो दुष्ट काम कर्नबरेंके दण्ड देन और असल काम कर्नबारेंके प्रशंसा कर्नबारे बासे खटाए भए हए|
\v 15 कहेकी परमेश्वर इच्छा जहे हए, कि असल करके नए तुम मुर्ख आदमीनको अज्ञानताके चुप करन पणैगो|
\v 16 स्वतन्त्र आदमी कता जीवन बितओ| स्वतन्त्रके कुकर्म कर्न बहाना मतबनाओ, पर परमेश्वरको दास कता हुइके चलओ| 
\v 17 सब आदमीनके आदर करओ| भैयाबन्धुनके प्रेम करओ| परमेश्वरसंग डरओ| राजाको आदर करओ|
\v 18 कमैया तुम, सम्पूर्ण आदरपुर्वक अपन मालिकके अधीनमे बैठओ| तुमरे उपर दयालु और भलेनके अधीनमे इकल्लो नाए, पर निर्दयीनके अधीनमे फिर|
\v 19 परमेश्वरके सम्झके कोइ आदमी आन्यपूर्ण कष्ट सहतहए तव बो परमेश्वरसे प्रशंसनीय हए|
\v 20 कहेकी तुम खराब कामसे कुटाइ खात धैर्यसंग सहतहौ तव जामे बणी बात का हए तव? पर तुम असल करके फिर दु:ख भोग्न पणत् धैर्यसंग सहतहौ तव जा परमेश्वरमे ग्रहणयोग्य हए, 
\v 21 कहेकी जाके ताहिँ तुमके बुलाए गए हौ| ख्रीष्ट फिर तुमरे ताहिँ कष्ट भोगी, और तुमरे ताहिँ एक उदाहरण छोण दै हए, और तुम बोके पाइलामे नेगन पणैगो| 
\v 22 "बो कोइ पाप करीनाए, और बाके मुहुमे कोइ छलकि बात पाइनाए|” "
\v 23 बे बाके अपमान कर्त बो बदला नाए लै| दु:ख भोग्त बो धम्की दैनाए| पर उचित न्याय करनबारो उपर भरोसा धरी|
\v 24 हम पापके लेखि मरेके धार्मिकताके ताहिँ जिमए करके बो  क्रूसमे अपन शरीरमे हमर पाप बोकी| बोके चोटसे तुम अच्छे भए|
\v 25 कहेकी तुम भेणा कता बराने रहौ, पर अब तुम आत्माको गोठालो और संरक्षक ठिन घुमके आए हौ|
\c 3
\p \v 1 बैयरओ, तुम फिर अपन लोग्नके अधीनमे रहबओ, और अइसी बे वचन पालन नाए करए ताहुफिर अपन बैयरको आचरणसे शब्दबिना फिर बिनको मनको परिवर्तन होन सिक्तहए| 
\v 2 तुमरो जीवनको शुध्दता और श्रध्दा देख्त बे परिवर्तन हुइहए| 
\v 3 केशको सिङगार, सुनको गहनापात और दामी कुर्ता तुमरो बाहिरी सिङगार पटार नाए होबए| 
\v 4 तुमर भित्री ह्रदयके भलो और शान्त आत्माके अविनाशी रत्नसे सजाओ, जो परमेश्वरके द्र्ष्टिमे बहुत मूल्यवान हए| 
\v 5 कहेकी जहे किसिमसे अग्गुअग्गु परमेश्वरमे आशा रखनबारी पवित्र बैयर फिर सिङगार कर्तरहए, और अपन लोगाके अधीनमे बैठत् रहए| 
\v 6 सारा जैसी, जौन अब्रहामके स्वामी करके बिनको आज्ञापालन कर्तरहए, अगर तुम उचित काम करेहौ और कोइ बातमे घबणएहौ नए तव तुम उनके लौणिया ठाहरैगे| 
\v 7 लोगओ, उइसी करके अपन बैयर संग बिचारशील हुइके बैठओ, और बैयरके अबला मानके आदर करओ, कहेकी तुमर जीवनको अनुग्रहक साझेदार हँए, जा हेतुसे कि तुमरे प्रार्थनामे बाधा नाए पणए|
\v 8 अन्तमे तुम सबए मे आत्माको एकता रखओ, एक दुसरेके सहनोभुति दिखबो, ददा भैयाको प्रेम, कोमल ह्रदयके होबओ, और नम्र मनके होबओ|
\v 9 खराबीको बदला खराबी मत करओ, अथवा अपमानको बदला अपमान मतकरओ, बरु बाके सट्टामे आशिष देनबारे होबओ, कहेकी जहे के ताहिँ बोलए गएहौ, कि तुम आशिष प्राप्त करन सिकाओ| 
\v 10 कहेकी, जौन जीवनके प्रेम कर्त हए, और असल दिनके देखन चाहतहए, बो अपन जिबके खराबी से और अपन ओठके छली बात बोल्नसे अलग करए| 
\v 11 बो खराबीसे घुमके असल करए, बो शान्तिको खोजी करए और बोके पिछु लगए| 
\v 12 काहेकी परमेश्वरके नजर धर्मात्मानके उपर रहत् हए, और बा को कान बिनको प्रार्थना घेन खुला रहत् हए, तव परमप्रभुको मुहू खराबी करनबारेके बिरुध्दमे होत हए|” 
\v 13 अगर तुम भलाईले ताहिँ उत्साहित हौ तव तुमरो खराबी करन बारो कौन हए? 
\v 14 तव धर्मीक्ताके  खतिर दु:ख भोग्नाए पणेहए तहु फिर धन्यके हौ| बिनके धम्कीको डर मतमनौ, और भयभित मत होबओ|
\v 15 पर ख्रीष्टके प्रभु मानके तुमरो ह्रदयमे बाको श्रदा करओ| तुमरमे भव आशाके बारेमे कोइ सोधपुछ करए बाको जबाफ देन सब समय तयार बैठओ, पर बो काम नम्रता और श्रदासाथ करओ| 
\v 16 तुमरो विवेकके शुध्द राखओ ताकि तुमर बिरोधमे बोल्न और ख्रीष्टमे तुमरो चालचलनके निन्दा करनबारे लज्जीत होमए|
\v 17 अगर परमेश्वरकि इच्छा हए तव, खराबी करके दु:ख भोग्न सेता भलाई करके दु:ख भोग्नो असल हए| 
\v 18 कहेकी हम परमेश्वरके ठिन ल्यान ख्रीष्ट पापके ताहिँ सदाके ताहिँ एक चोटी मरो हए| बो शरीरमे मरो धर्मीजन अधर्मीके ताहिँ बो आत्मासे जिन्दा भव 
\v 19 जहे आत्मामे बो गव और कैदमे पणे आत्माके फिर प्रचार करी|
\v 20 बे आत्मा प्राचीनकालसे आज्ञापालन करीनाए रहए, जब नोआके समयमे जहाज बनात परमेश्वर धैर्य धारण करके असियात रहए| बो जहाजमे थोरी अथवा आठ जनै इकल्लो पानीसे बचाइ रहए|
\v 21 जहे पानी बप्तिस्माको एक रुप रहए, जौन तुमके बचात हए, जा शरीरको मैल हटाओ जैसो नैयाँ, पर सुध्द विवेकके ताहिँ परमेश्वर घेनको एक प्रतिज्ञा हए| जा मरके येशू ख्रीष्टको पुनरुत्थानसे तुमके बचात हए| 
\v 22 बो स्वर्गमे गओ और स्वर्गदुत, अधिकार और शक्तिके वशमे करके परमेश्वरके दाहिने बाहुली घेन बिराजमान हए|
\c 4
\p \v 1 जैसी ख्रीष्ट शरीरमे दु:ख भोगी, उइसी तुम फिर बहे किसिमको विचार धारण करओ, जहेमारे जौन शरीरमे दु:ख भोगी हए, बो पाप करनके छोडी हए|
\v 2 अइसी बो अपन जीवनके रहल समय फिर आदमीनके कुइच्छामे नाए, पर परमेश्वरके इच्छामे बितहए| 
\v 3 बितेके दिनमे अन्यजाति करे कता तुम व्यभिचार, कुवासना, मधपान, मोजमज्जा, पियक्कडपान और घृणित मुर्तिपुजामे प्रशस्त समय बिताए|
\v 4 तुम बिनके संग भ्रष्टताके डगरमे नाएनेगो देखके बे छक्क पणेहँए और तुमरो बिजरो कर्तहए|
\v 5 पर जीवित और मरेनके न्याय कर्न तत्पर होनबारेनके बिनके लेखा देन पणैगो| 
\v 6 जहेमारे मरेनके फिर सुसमाचार सुनाओ, ताकि बे आदमी जैसे शरीरमे इन्साफ पाए ताहुफिर आत्मामे बे परमेश्वर जैसे जिमए| 
\v 7 सब बातको अन्त नजिक आओ हए| जहेमारे अपन प्रार्थनाके ताहिँ शुध्द मनके और सचेत हुइरहबाओ| 
\v 8 सबसे जद्धा एक-दुसरे घेन तुमरो प्रेम अटल रहबए| कहेकी प्रेम असंख्य पाप तोपतहए| 
\v 9 विनागनगन एक दुसरेके अथितिसत्कार करओ|
\v 10 जौन जैसो वरदान पाओ हए, परमेश्वरको अनुग्रहके ताहिँ बिभिन्न वरदान पाए भए भण्डारे कता बे एक दुसरेके ताहिँ प्रयोग करओ| 
\v 11 अगर कोइ बोल्तहए तव, परमेश्वरको वचन बोले जैसो बो बोलए| अगर कोइ सेवा कर्तहए तव परमेश्वर दैभई शक्तिसे बो बा करए, जा हेतुसे कि सब बातमे येशू ख्रीष्टसे परमेश्वरके प्रशंसा होबए| बोके महिमा और पराक्रम सदासर्वदा होबए| आमेन|
\v 12 प्रिय हो, तुमके जाँच बारो अग्निमय परिक्षा तुमरे उपर आत कोइ अनौठो चीज कर्त तुम छक्क मतपणिओ| 
\v 13 पर ख्रीष्टके कष्ट-भोगमे सहभागी होत रमाओ, ताकि बाको महिमा प्रकट होत तुम फिर आनन्दित और हर्षित होन सिकओ|
\v 14 अगर ख्रीष्टके नयाँमे तुम निन्दित हुइहौ तव तुम धन्यके हौ| काहेकी महिमाके और परमेश्वरको आत्मा तुमरे उपर रहबैगो|
\v 15 पर तुम मैसे कोइ फिर हत्यारा, और चोर, और खराबी कर्नबारे, और दुसरेके काममे हात डरानबारे कता दु:ख मतभोगओ|
\v 16 पर कोइ ख्रीष्टियान हुइके दु:ख भोगत् हौ तव बो लाज नाए मनाए, पर बहे नाउँमे बो परमेश्वरके महिमा देबए| 
\v 17 कहेकी न्याय परमेश्वरके परिवारसे सुरु होनके समय आओ हए, और अगर जा हमसे सुरु हुइहए तव परमेश्वरको सुसमाचार नाए मनंन बारेनको अन्त कैसो हुइहए? 
\v 18 और, “अगर धर्मी जनको उध्दार कठिनसे हुइहए तव अधर्मी और पापीनको गति का हुइहए?” 
\v 19 जहेमारे परमेश्वरको इच्छाबमोजिम दु:ख भोग्नबारे भलाइ कराए और बे अपन आत्मा विश्वासयोग्य सृष्टिकर्ता कहाँ सुम्पाए|
\c 5
\p
\v 1 ख्रीष्टक कष्टको साक्षी और प्रकट होनबारो महिमाके सहभागी भएके नातासे और एक संगी- एल्डरके हैसियतसे तुम मैसे कोइ एल्डरनके मए आग्रह करतहौ|
\v 2 तुमरे देखरेखमे धरे परमेश्वरको बगालके रेखदेख करओ| कर से नाए पर स्वइच्छासे धनके लोभसे नाए पर उत्साहसे,
\v 3 तुमरे जिम्मामे रहान बारेनके उपर अधिकार जमाएके नाए, पर बगालके ताहिँ उदाहरण हुइके|
\v 4 और जब मूल गोठालो प्रकट हुइहए तव तुम महिमाको नाए ओइलान बारो मुकुट पबैगे|
\v 5 उइसी करके जवानओ, बूढेनके अधीनमे बैठाओ| एक दुसरेके अधीनमे रहेके तुम सब नम्रताको कुर्ता धारण कराओ| कहेकी, “परमेश्वर अहंकारीको बिरोध कर्तहए, पर नम्रनके अनुग्रह कर्तहए|”
\v 6 जहेमारे परमेश्वरके शक्तिशाली बाहुलीतरे तुम अपनाएके विनम्र बनाबाओ, और बो उचित समयमे तुमके उचो बनाबैगो|
\v 7 तुमरो सारा फिक्री बोमे सौपदेओ, कहेकी बो तुमके वास्ता करेहए|
\v 8 सचेत रहबाओ, जागे रहबओ, तुमरो शत्रु दियाबलस कौनके पाओ और खाए डराओ करके गर्जन बारो बघटा कत्ता ढुणत् नेग्तहए|
\v 9 विश्वासमे बलिओ हुइके बाको विरोध कराओ, कहेकी संसारभर नए तुमरे ददाभैयानके फिर अइसीए कष्टको अनुभव कर्न पणरहो हए|
\v 10 सब अनुग्रहको परमेश्वर ख्रीष्टमे अपन अनन्त महिमाके ताहिँ तुमके बुलाई हए| तुम कुछ देर कष्ट भोगके पिछु बो नए तुमके फिर नयाँ बनाबैगो, स्थिर करैगो और शक्तिशाली बनाबैगो|
\v 11 बोके नए पराक्रम और शक्ति सदासर्वदा होतरहबाए| आमेन|
\v 12 विश्वासयोग्य भैया सिलासके जा छोटो पत्र लिखत हौ| अर्ती देत मए जा घोषणा कर्त रहतहौ, कि
\v 13 बेबिलोनमे भै तुमरी जैसी चुनि भै, और मिर लौणा मर्कूस फिर तुमके अभिबदान पठाई हए|
\v 14 एक दुसरेके प्रेमको चुमनसे अभिबादन कराओ| ख्रीष्टमे भए तुम सबके शान्ति|
