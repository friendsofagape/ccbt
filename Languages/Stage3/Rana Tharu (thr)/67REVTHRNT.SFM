\id REV
\ide UTF-8
\rem Copyright Information: Creative Commons Attribution-ShareAlike 4.0 License
\h प्रकाशित वाक्य
\toc1 प्रकाशित वाक्य
\toc2 प्रकाशित वाक्य
\mt1 Revelation
\mt1 प्रकाशित वाक्य
\c 1
\p
\v 1 येशू ख्रीष्टको प्रकाश, जो परमेश्वरको हल्ली होन बारी बात अपन सेवक के दिखन बोके दै| बो अपन दुत पठएके जा बात अपन सेवक यूहन्नाके प्रकट करी दै|
\v 2 यूहन्ना देखके सब बातको अथवा परमेश्वरको वचन और येशू ख्रीष्टको साक्षीको गवाही दै|
\v 3 बो धन्य हए, जौन अगमवाणीक जे वचन उचे स्वरसे पाठ करत् हए, और धन्य हए बे, जौन सुन्त हए और बोमे लिखो बात पालन करत् हए, कहेकी समय नजिक हए|
\v 4 यूहन्नासे एशियामे भए सात मण्डलीनके बोसे तुमके अनुग्रह और शान्ति, जो हए, जो रहए, जो अबैगो, और बाको सिंहासन अग्गु रहनबारे सात आत्मासे,
\v 5 विश्वासयोग्य साक्षी येशू ख्रीष्टसे, मरेसे पहिले जिन्दा भव, अथबा पृथ्बीके राजा शासकके घेनसे| हमके प्रेम करन् बारो और अपन रगतसे हमके हमर पापसे स्वतन्त्र पार्न बारो,
\v 6 हमके एक राज्य, बाको पिता और परमेश्वरको पुजाहारी बनानबारो, बोके महिमा और पराक्रम सदासर्वदा होबए| आमेन|
\v 7 देखओ, बो बादलमे आए रहोहए, और हरेक आँखी बोके दिखेहँए| बे फिर जौन बोके घोची, और पृथ्बीक सब कुलके बोके कारण बिलाप करेहए| अइसी होबए| आमेन|
\v 8 "अल्फा और गोमेगा महि हौ,” सर्वशाक्तिमान् परमप्रभु परमेश्वर काह्त हए, जो हए, जो रहए और जो आनबारो हए| "
\v 9 मए यूहन्ना, तुमरो ददा, तुम संगसंग येशूमे भव कष्ट, राज्य और सहनशिलतामे सहभागी हौ| परमेश्वरको वचन और येशू ख्रीष्ट गवाहीको खातिर मए पत्मोस कहन बारो टापूमे रहौ|
\v 10 प्रभुको दिनमे मए आत्मामे रहौ, और तुरहीको जैसो एक जोणको आवाज मेरे पिछु अइसो कहत मए सुन्नो,
\v 11 "तुम जो देखत हौ, सो एक किताबमे लिखओ, सातओ मण्डलीके पठबओ, अथबा एफिसस, स्मुर्ना, पर्गामम, थिआटिरा, सार्डिस, फिलाडेल्फिया, और लाउडिकियाके|” "
\v 12 मिर संग मस्कन बारेके देखओ कहिके मए पिछु घुमो| घुमके देखओ सात सामदान
\v 13 और सामदानके बिचमे आदमीको पुत्रजैसो पओ तक पोशाक लगाओं भव और छातीमे पिरहौ चौणो फिता लगओ भव एक जनैके मए देखो|
\v 14 बाको शिर और बार ऊनजैसो सेतो और पालो जैसो सेतो, और बाक आँखी आगीको ज्वालाजैसो रहए|
\v 15 बाके पाउ आगीको भट्टी मे खारके चिल्कन बारो काँसो जैसो रहए, और बाको सोर चाहिँ लणुरा आन बारो पानीको बाढ जैसो रहए|
\v 16 बाको दहिने बगलमे सात तारा पक्णे रहए, और बाको मुहुसे पैनो धारबारो दोने पार धार भव तरवार निकरो रहए |बाको मुहूमे चाहिँ पुरो तेजसे चमको दिन जैसो रहए|
\v 17 मए बाके देखो, तव मए अध्मरा हुइके बाके पाओ मे पणिगओ| तव बो अपन दहिने हात अइसे करके मिर उपर धरी, “ मत डरए सुरुसे और अन्त
\v 18 और जिन्दा चाहिँ महि हौ| मए मरो रहौ| देखओ मए सदासर्बदाके ताहिँ जिन्दा हौ और मृत्यु और पतालको चाबी मिरसंग हए|
\v 19 जहेमारे तुम जा देखत हौ, और जो हए और जाके पिछु जा होन अबैगो, लिखओ|
\v 20 मिर दहिने हातमे देखओ जा सात तारा और सुनको जा सात मण्डलीके स्वर्गदुत ओर सात अरो चाहिँ सात मण्डली हए|”
\c 2
\p \v 1 एफिससके मण्डलीके दुतके जा लिखओ:जे बात सात तारा अपने दहिने हातमे लेन बारो और सात सुनको सामदानके बीचमे नेगन बारो कहत हए| 
\v 2 तुमर काम, तुमर परिश्रम और सहनशिलता मोके पता हए|, और तुम खराब आदमी सहेनाए पात हौ पर बे जौन प्रेरित हौ त कहत हए, पर वास्तवमे  नैयाँ, युइसेनके जाँचके झुटा पाए हौ करके मए जन्तहौ| 
\v 3 मए जन्त हौ, तुम धर्यपुर्वक सहे हौ, और मिर नाउँके खातिर कष्ट भोगे हौ| और तुम थके नैयाँ| 
\v 4 पर तुमरे बिरुध्दमे मोसे एक बात हए, कि तुम पहिलो प्रेम छोण दए हौ| 
\v 5 जहेमारे कहाँ से तुम चुके हौ, सो सम्झओ, और पश्चाताप करओ, और तुम पहिले करे काम करओ, नत् मए तुमरे कहाँ आएके तुम पश्चाताप नाए करे हौ तव, तुमरो समदान बाको ठाउँ से हटाए देहौ| 
\v 6 पर तुमरमे जा बात त् हए, कि तुम मोए जैसो नोकिलाइट्सको काम घिणना करत् हौ| 
\v 7 जौनको कान हए, बो सुनए, पबित्र आत्मा मण्डलीसे का कहत हए| जौन जितैगो बोके परमेश्वरको स्वर्गलोकमे भव जीवनको रुखासे खान देहौ|
\v 8 और स्मुर्नाके मण्डलीके दुतके जा लिखओ: जा बात आदि और अन्त्य कहत हए, जो मरो रहए, और फिर जिन्दा भव| 
\v 9 मए तुमर कष्ट और तुमर दरिद्रता जन्त हौ| पर तुम त् धनी हौ| मए बिनसे कहत हौ, जौन अपनएके यहूदी हौ त् कहत हए, पर वास्तवमे बे नैयाँ| बिनको निन्दा मए जान्त हौ| बे शैतानके सभाघर हए| 
\v 10 तुम भोग्न लागो कष्टसंग मत डरओ| देखओ दियाबलस* तुमए मैसे कित्तोनके तुमके जाँचके ताहिँ कैदमे डारनके तयार हए, और तुमर दसओ दिन कष्ट हुइहए| तुम मृत्यु तक विश्वासी होबओ, और मए तुमके जीवनको मुकुट देहौ| 
\v 11 जौनको कान हए, बो सुनए, पवित्र आत्मा मण्डलीसे का कहत हए| जौन जितैगो, बो दुस्रो मृत्युसे कोइ हानिनाए हुइहए| 
\v 12 और पर्गाममके मण्डलीके दुतके जा लिखओ: जा बात पैनो दुईधारबारो तरवार संगमे होनबारो कहत हए, 
\v 13 मोके पता हए, तुम कहाँ बैठ्त हौ, हुवाँए जहाँ शैतानको सिंहासन हए| ताहु तुम मिर नाउँमे स्थिर बैठे हौ| मिर विश्वासयोग्य साक्षी एन्टिपासको समयमे फिर मिर उपरको अपन विश्वास तुम छोणेनाए| शैतान बैठन बारे ठाउँमे तुमरि बीचमे मरी गए| 
\v 14 पर तुमर बिरुध्दमे मिरसंग कुछ बात हए, कहेकी तुमर संग कोइ-कोइ हए, जौन बालामको शिक्षा मान्त हँए| इस्रएलीनके अग्गु ठोकारको कारण बानए करके मुर्तिनको चढाओ खानु खान और व्यभिचार करन बालाम बालकके सिखई| 
\v 15 अइसी तुमर ठिन नीकोलाइटसको शिक्षा पालन करन बारे कित्तो जनै हए| 
\v 16 जहेमारे पश्चाताप करओ, नत् मए तुमरे ठिन जल्दी आमंगो, और मिर मुखको तरवारसे बिनके संग लडाई करेहौ| 
\v 17 जौनको कान हए, बो सुनए, पवित्र आत्मा मण्डलीसे का कहत हए| जौन जितैगो, बोके मए गुप्त-मन्नको कुछ भाग देहौ, और मए बोके नयाँ नाउँ लिखो एक सेतो पत्थर देहौ, जो पान बारो बाहेक और कोइ जान्त नैयाँ| 
\v 18 और थिआटीराके मण्डलीके दुतके जा लिखओ:  जा बात परमेश्वरको पुत्र कहत हए, जौनक आँखी ज्वाला जैसो, जौनक पाउ चिल्कन बारो काँसा जैसो हए| 
\v 19 तुमर काम, तुमर प्रेम, तुमर विश्वास, तुमर सेवा, और तुमर धर्यपूर्ण सहनशिलता मोके पता हए| तुमर काम पिछुके काम आग्गुसे बहुत अच्छे हँए|
\v 20 पर तुमर बिरुध्दमे मए जा कहत हौ: तुम ईजेबेल कहन बारी बैयरके सहत हौ| बो अपनएके अगमबादिनी कहत हए, और मिर सेवकनके व्यभिचार करन् और मुर्तिके चढओ खानु खान सीखत हए, और अइसी उनके बहकत हए| 
\v 21 मए बोके पश्चाताप करन् के समय दओ, पर बो अपन व्यभिचारसे पश्चाताप करन् के इन्कार करी| 
\v 22 देखओ, मए बोके रोग-शय्यामे फेक देहौ, और बोकेसंग व्यभिचार करन् बारे अगर बो कामसे पश्चाताप नाए करी तव मए बिनके महासंकटमे फेक देहौ| 
\v 23 मए बोके लौणा लौणियाके मरे हौ| और सब मण्डलीके पता पए हए, कि मए बाहे हौ जौन सबको मन और ह्रदय जाँच करत् हौ, और मए तुमके हरेकनके तुमरो काम अनुसार देहौ|
\v 24 पर तुम थिआटीरामे भए जा शिक्षा नाए मनन् बारे कित्तो मए कहो कता शैतानक गहिरी बात नाए सिक्न बारे बाँकी तुमसे मए कहत हौ, मए तुमर उपर और कोइ बोझ बुकओ नैयाँ| 
\v 25 उइसो हए ताहु फिर जो तुमर संग हए, मए नाए आन तक बोके थामे रहीओ| 
\v 26 जौन जितैगो और मिर काम के खातिर जम्मए कायम रखैगो, बोके मए जाति-जाति उपर अधिकार देहौ, 
\v 27 और लोहेको डांडासे मट्टीको भाँणा खुद्रा-खुद्रा करके फोरे कता बो बिनके शासन करेहए, जैसी मए फिर मिर पितासे अधिकार पाओ हौ| 
\v 28 मए बोके सुबेरेको तारा देहौ| 
\v 29 जौनको कान हए, बो सुनेहए, पवित्र आत्मा मण्डलीसे का कहत हए|
\c 3
\p \v 1 और सार्डिसके मण्डलीके दुतके जा लिखओ: जा बात परमेश्वरको सात आत्मा और सात तारा होनबारो कहत हए| तुमर काम मोके पता हए| तुम जिन्दा हौ करके नाउँ त् हए, पर तुम मरे हौ| 
\v 2 जागा रहबओ और मरन् लागो बाँकी बातमे दह्रिला होबओ, काहेकी मए तुमर काम मिर परमेश्वरको दृष्टिमे सिध्द पाओ नैयाँ| 
\v 3 जहेमारे तुम जो पाए हौ और सुनेहौ, सो सम्झओ, बोके कायम रखओ और पश्चाताप करओ| अगर तुम जागा नाए रएहौ तव मए चुट्टा कता अए हौ, और मए कौन बेरा अए हौ, सो तुमके पता नाए हुइहए| 
\v 4 पर सार्डिसमे कित्तो आदमी हए, जौन अपन कपणके घिनैनो करे नैयाँ| बे मिर संग सेतो कुर्ता लगएके नेगंगे, कहेकी बे योग्यके हँए| 
\v 5 जौन जितैगो, बोके अइसी सेतो कुर्ता पैधंगे, और मए बाको नाउँ जीवनको पुस्तकसे मिटएहौ नाए| मए बाको नाउँ मिर पिताके सामुन्ने और बाके दुतके सामुन्ने स्वीकार करेहौ| 
\v 6 जौनके कान हए, बो सुनए, पवित्र आत्मा मण्डलीसे का कहत हए| 
\v 7 और फिलाडेल्फियाके मण्डलीके दुतके जा लिखओ: जा बात बो कहत हए, जो पवित्र हए, जो सत्य हए, जौनके संग दाऊदको जो कुंजी हए, जौन खुलेहए, कोइ बन्द करनाए पए हए, और जौन बन्द करेहए खोलनाए पए हए|
\v 8 मोके तुमर काम पता हए| देखओ, मए तुमर सामुन्ने फाटक खुल्ला करदेहौ, जो कोइ बन्द कर नाए पए हए| तुमर संग थोरी शक्ति हए करके मोके पता हए, ताहु फिर तुम मिर वचन पालन करे हौ, और मिर नाउँ इन्कार करे नैयाँ| 
\v 9 देखओ, शैतानके सभाघरके यहूदी नाएहुइके फिर यहूदी हौ करके झुट बोल्त हँए मए आएके तुमर चरणमे ढोक्न लगामंगो और तुमके मए प्रेम कर्त हौ करके बिनके बुझाए देहौ| 
\v 10 तुम धैर्यको मेरो वचन पालन करे हौ,बाहेमारे तुमके परीक्षाको बो बेरामे बचए हौ, जो पृथ्बीमे वास करन् आदमीके जाँच करन् सारा संसारमे आनबारो हए| 
\v 11 मए जल्दी आमंगो| तुमरे संग जो हए बोके पक्णी रहिओ, और तुमरो मुकुट कोइ लए नाए पए हए| 
\v 12 जौन जितैगो, बोके मए मिर परमेश्वरको मन्दिरको एक स्तम्भ बनामंगो, और बो हुवाँ से कबहू बाहिर निकरैगो नाए| मए बोमे मिर परमेश्वरको नाउँ लिखंगो, और मिर परमेश्वरको सहेरको नाउँ, अथवा यरुशलेम लिखंगो, जो मिर परमेश्वरसे स्वर्गसे तरे अत हए| अपनो नयाँ नाउँ फिर मए बोमे लिखंगो|
\v 13 जौनको कान हए, बो सुनए, पवित्र आत्मा मण्डलीसे का कहत हए| 
\v 14 और लाउडिकियाके मण्डलीके दुतके जा लिखओ: जा बात आमेन, विश्वासयोग्य और सच्चो साक्षी और परमेश्वरको सृष्टिको शासक कहत हए| 
\v 15 मोके तुमर काम पता हए| तुम जुणे नैयाँ, तत्तो फिर नैयाँ, जुणे कि तत्तो होनके रहए| 
\v 16 कहेकी तुम गुन्गुने हौ, नए जुणे नए तत्तो, जहेमारे मए तुमके मिर मुहुसे लुगल देहौ| 
\v 17 "“मए धनी हौ, और मिर संग धन-सम्पति हए, और मोके कोइ बात कि कमि नैयाँ"" करके तुम कहत हौ, पर तुमके पतए नैयाँ कि तुम दु:खी, दयनीय, दरिद्र, अन्धा और नांगा हौ| "
\v 18 जहेमारे धनी होनके आगीसे खारो सुन और अपन नग्नताको शर्म तोपन सेतो कुर्ता तुम देखन सिकौ करके तुमर आँखीमे लगन मलहम, जा सब मोसे किनओ मए तुमके सल्लाह देतहौ, और ताडना देतहौ| 
\v 19 जित्तोनके मए माया कर्त हौ, मए बिनके हप्कात हौ| और तणना देतहौ| जहेमारे उत्साहित होबओ| पश्चाताप करओ|
\v 20 देखओ, मए फाटकमे ठाणके ढकढक्य हौ| कोइ मिर सोर सुनके फाटक खोलदेहौ तव, मए बोके ठिन भितर घुसंगो और बोके संग खानु खाए हौ, और बो मेरे संग खबैगो|
\v 21 जौन जितैगो, बोके मए मिर सिंहासनमे मिर संग बैठन देहौ, जैसी मए अपनए फिर जितो, और मिर पितासंग बाको सिंहासनमे बैठो हौ| 
\v 22 जौनके कान हए, बो सुनए, पवित्र आत्मा मण्डलीनसे का कहत हए| 
\c 4
\p \v 1 तव पिछु मए देखओ, और स्वर्गमे एक फाटक मए देखो, जो खुलो रहए| मए पहिले सुनो सोर तुरहीको जैसो आवाजमे मोसे अइसे बोलि रहए- यितए उपर आओ, और अब जा पिछु जौन बात होन पणैगो सो मए तुमके दिखमंगो|” 
\v 2 मए तुरन्त आत्मा मे हुइगव| देखओ स्वर्गमे एक सिंहासन रहए, और एक जनै बो सिंहासनमे बिराजमान रहए| 
\v 3 हुवाँ विराजमान होनबारेको मोहर बिल्लौर और लालमणि जैसो दिखत रहए, और सिंहासनके आसपिस पन्ना जैसो धनकमान रहए| 
\v 4 बो सिंहासनके आसपिस चौबीस सिंहासन रहए, और मुणमे सुनको मुकुट और सेतो कुर्ता पैधे चौबीस जनै धर्म-गुरु बे सिंहासनमे बैठे मए देखो| 
\v 5 बो सिंहासनसे बिजुलीको आवाज और गर्जन निकरके आत रहए, और बो सिंहासनके सामुन्ने आगीको सात बती पजरत् रहए| बे परमेश्वरके सात आत्मा हए| 
\v 6 सिंहासनको अग्गु स्फटिकजैसो काँचको समुन्द्र जैसो रहए| अग्गु और पिछु जम्मए आँखी-आँखी भए चार जीवित प्राणी सिंहासनके आसपिस और चारओ घेन रहए| 
\v 7 पहिलो प्राणी बग्ठा जैसो रहए, दोस्रो प्राणी बहर जैसो रहए, तेस्रो प्राणीको अनुहाए आदमी जैसो और चौथो प्राणी उणान बारो गरुण जैसो रहए| 
\v 8 बे चारौ प्राणीके छए-छए पखेटा रहए और चरौ घेन और भितर आँखी भरि रहए| दिनरात बे नाए थमके अइसे कहत गात रहए, “पवित्र, पवित्र, पवित्र परमप्रभु सर्वशक्तिमान परमेश्वर जो रहए और हए और जो आनबारो हए|” 
\v 9 जब-जब बे जीवित प्राणी सिंहासनमे विराजमान होनबारो, और जो सदासर्वदा जिन्दा रहए , बोके महिमा, आदर, धन्यवाद चढ़त् हए, 
\v 10 तव बे चौबीस जनै धर्म-गुरु सिंहासनमे बिराजमान होनबारेके सामुन्ने घुप्टा पणत् हए, और बे अ-अपन मुकुट सिंहासनके सामुन्ने धरके अइसे गात हँए: 
\v 11 "हे हाम्रा प्रभु और परमेश्वर, तुमके महिमा, आदर, और शक्ति ग्रहण करन् योग्य हए, कहेकी सब चीज तुमहि सृष्टि करेहौ, और तुमर इच्छा बमोजिम बे अस्तित्वमे आए, और बे सृष्टि भए|” "
\c 5
\p \v 1 सिंहासनमे बिराजमान होनबारेके दहिने बाहुलीमे भितर और बाहिर घेन लिखो एक चर्मपत्रको मुठा मए देखो, जो सात मोहर लगाएके बन्द करो रहए| 
\v 2 और एक बलि स्वर्गदुत बणो आवाजसे अइसे कहत मए देखो, “जा मुठा खोल्न और जाको मोहर तोणन योग्य कौन हए?” 
\v 3 स्वर्गमे अथबा पृथ्बीमे और पृथ्बी तरे जा चर्मपत्रको मुठा खोल्न अथबा भितर देखन सिक्न बारो कोइ रहए नाए| 
\v 4 कोइ फिर बो चर्मपत्रको मुठा खोल्न बारो अथबा बो भितर देखन योग्यको नपाएके मए खुबए रो| 
\v 5 तव धर्म-गुरु मैसे एक जनै मोसे काहि, “मत रोबओ! देखओ, यहूदाको कुलको बग्ठा, दऊदाको मूलको जा मुठा और जा सात मोहर खोल्न बिजय भव हए|” 
\v 6 तव मए एक थुमा ठाणो देखो, जो मरो जैसो दिखत रहए| बो सिंहासन और चार प्राणीनके बीचमे, और धर्म-गुरुनके बीचमे रहए| बाके सात सिङ और सात आँखी रहए, जौनके सारा पृथ्बीमे पठाए सात आत्मा हए| 
\v 7 बो गओ, और सिंहासनमे विराजमान होनबारेके दाहिने बाहुलीसे बो मुठा लै| 
\v 8 जब बो जा मुठा लै तव बे चारौ जीवित प्राणी और चौबीस धर्म-गुरु थुमाके सामुन्ने घुप्टा पणे| सबके हातमे बिणा और धुपसे भरो सुनको पत्र रहए, जो सनतनको प्रार्थना हए|   
\v 9 बे अइसे कहत एक नयाँ गीत गाइँ: तुम जा खालको पत्रको मुठा लैके और बो मोहर तोणन योग्य हौ, तुम मरे और अपनो रगतसे तुम परमेश्वरके ताहिँ हरेक कुल, भाषा, आदमी और जातिसे आदमीनके छुटकारा देहौ|
\v 10 और बिनको राज्य और हमर परमेश्वरको पुजाहारी बानो हए, और बो पृथ्बीमे राज्य करेहए|” 
\v 11 तव मए देखओ, और सिंहासन, जीवित प्राणी और धर्म-गुरुके असपिस बहुत स्वर्गदुतको आवाज सुन्ओ| बिनको संख्या लाखौ और करोडौ रहए|
\v 12 बे जोणसे चिल्लात अइसे कहत रहए, मरो थुमा सामर्थ, वैभव, बुध्दी, शक्ति, सम्मान, महिमा,और स्तुति ग्रहण करन योग्य हए|” 
\v 13 और स्वर्गमे, पृथ्बीमे, पृथ्बी तरे समुन्दर और हुवाँ भए हरेक प्राणी अइसे कहत मए सुन्ओ सिंहासनमे बिराजमान होनबारो और थुमाके स्तुति, सम्मान, महिमा, और सामर्थ्य सदासर्वदा होबए|” 
\v 14 तव बे चार जीवित प्राणी कहिँ, “आमेन|” और बे धर्म-गुरु घुप्टा पणके दण्डवत करीं|
\c 6
\p \v 1 तव थुमा बो सात मोहर तोणत मए देखो, तव चार जीवित प्राणी मैसे मेहे गर्जन जैसो आवाज से अइसो कहत मए सुनो, “आओ|” 
\v 2 और मए एक सेतो घोडा देखो, बाके उपर बैठो भावके संग एक धनु रहए, और बोके एक मुकुट दै, और बो बिजय हुइके बिजय होन निकरो| 
\v 3 "जब बो दुस्रो मोहार तोडी, तव दुसरो जीवित प्राणी ""आओ,काह्त मए सुनो| "
\v 4 और एक उजियारो लाल घोडा बाहिर निकरके आओ| आदमी एक दुसरेको हत्या करन् करके जा घोडा निकरके पृथ्बीसे शान्ति हरण करन आख्तियर दै| बोके एक बणो तरवार दैँ| 
\v 5 "जब बो तिस्रो मोहर तोडी, तिस्रो जीवित प्राणी ""आओ, कहत मए सुनो| मए एक कारो घोडा देखो| घोडा सवार करन् बारोके हातमे एक तखरी रहए|"
\v 6 बे चार जीवित प्राणीके बिचमे एक आवाज अइसो कहत मए सुनो, एक दिनको ज्यलामे एक किलो गँहु, और एक दिनको ज्यलामे तिन किलो जौ, पर तेल और दाखमधके ठेस मत दिऔ|” 
\v 7 "तव बो चौथो मोहर तोडी, तव चौथो जीवित प्राणी ""आओ"" कहत मए सुनो| "
\v 8 "मए पेरो घोडा देखो और घोडामे सवार करन् बालो नाउँ चाहिँ ""मृत्यु"" रहए, और ""पातात"" चाहिँ बाके पिछु पिछु लागो रहए| और पृथ्बीको चौथो भाग तरवार, अनिकाल, महामारी और पृथ्बीके जँगली जनावरसे मरनके आदेश उनके दै रहए,"
\v 9 जब बो पाँचौ मोहर तोडी रहए, तव बेदी तरे मए बिनको आत्मा देखो, जो परमेश्वरके ताहिँ  और बिनको दओ गवाहीको कारण मरे रहए| 
\v 10 और बो अइसे कहिके जोडसे चिल्लात कहिँ, “हे सर्वशक्तिमान पवित्र और सत्य प्रभु कब तक तुम पृथ्बीमे रहन बारेके इन्साफ करेहौ नाए और हमर रगतको बदला लेहौ नाए?” 
\v 11 बिनके प्रत्येकके एक सेतो कुर्ता दैं, और बिनको मद्दत करन् बारेके और भैयनके फिर बिनके जैसो मरन बारेनको संख्या पुरो नाए भए तक कुछ देर तक विश्राम करन् करके बिनसे कहिँ| 
\v 12 जब बो छैठौ मोहर तोडी, तव मए बणो हाला चाला गव देखो, दिन कारो हुइगव, और पुरनमासी कि जोनी हानि लाल हुइगव| 
\v 13 और गुलरको रुखा आँधी हल्लत नाए पके फारा कता आकशसे तारा पथ्बीमे गिर्न लागे| 
\v 14 अकाश खालको पत्रको मुठा विटो कता लोप हुइगव, और हरेक टापू और पहण बिनके अ-अपन ठाउँसे हटिगए| 
\v 15 तव पृथ्बीके राजा, राजकुमार, जर्नेल, धनी, बलिया, हरेक दास और स्वतन्त्र आदमी पहणके गुफानमे और चट्टानमे लुके| 
\v 16 बे पहण और चट्टानसे कहिँ, “हमर उपर खस, और सिंहासनमे बिराजमान होनबारेके मुहुसे, और थुमा क्रोधसे हमके लुकओ, 
\v 17 काहेकी बाको क्रोधको बणो दिन आओ हए, और जाके अग्गु कौन ठाण पए हए?”
\c 7
\p \v 1 तव पिछु पृथ्बीमे और समुन्दरमे और रुखामे नाए चलए करके चार स्वर्गदुत पृथ्बीके चारौ आँधीके रोके पृथ्बीके चारौ कोनेमे ठाणो मए देखो|
\v 2 तव जीवित परमेश्वरको मोहर संगमे लै दुस्रो एक जनै स्वर्गदुत पछारसे उतरत् मए देखो| पृथ्बी और समुन्द्रके हानि पुगएके अख्तियार दिखएके चार स्वर्गदुत अइसे करके बे जोणसे चिल्लए के कहिँ, 
\v 3 हम हमर परमेश्वरको दासनको माथेमे मोहर नाए लगए तक पृथ्बी समुन्द्र और रुखनके कोइ खराबी मत करिए|”
\v 4 तव मए मोहर लगन बारेको संख्या सुनो| बे एक लाख चवालिस हजार रहए, और बे इस्राएलके सन्तानको सब कुलसे रहए| 
\v 5 यहूदाको कुलसे बाह्र हजार मोहर लगई, रुबेनको कुलसे बाह्र हजार गादको कुलसे बाह्र हजार, 
\v 6 असेराको कुलसे बाह्र हजार नप्तालीको कुलसे बाह्र हजारनके मनशर्शेको कुलसे बाह्र हजारके|
\v 7 शिमियोनके कुलसे बाह्र हजारनके लेबीके कुलसे बाह्र हजारनके इस्साखारको कुलसे बाह्र हजारनके, 
\v 8 जबुलूनको कुलसे बाह्र हजारनके, योसेफके कुलसे बाह्र हजारनके योसेफके कुलसे बाह्र हजारनके बेन्यामिन कुलसे बाह्र हजारके मोहर लगाई| 
\v 9 तव पिछु कोइ आदमी गिन्न नसिकान बारो एक बहुत भारि भिड, जो हरेक जाति, सब कुलके आदमी और भाषा बोलन बारे रहए, सेतो कुर्ता पैधे हातमे खजुरीक हाँग लैके सिंहासन और थुमाके समने ठाणो मए देखो|
\v 10 बे जोणसे चिल्लात: “सिंहासनमे बिराजमान होनबारो हमर परमेश्वर और थुमामे मुक्ति हए|” 
\v 11 और सिंहासन, धर्म-गुरु और चार जीवित प्राणीके असपिस सब स्वर्गदुत ठाणे, और बे सिंहासनके सामने घुप्टा पणके अइसे कहत परमेश्वरके दण्डवात करीं| 
\v 12 "आमेन!  हमर परमेश्वरको प्रशंसा, महिमा, बुध्दि, धन्यबाद, सम्मान, शक्ति, और सामर्थ्य सदासर्वदा होबए| आमेन|” "
\v 13 धर्म-गुरु मैसे एक जनै मोसे पुछी, “जा सेतो कुर्ता लागन बारो कौन हए, और कहाँ से आओ हए?”
\v 14 और मए बिनसे कहो, “हजुर तुम जान्त हौ|” बे मोसे कहिँ, 'जे बेहि हँए, और जौनके महासंकटसे आए हँए, और बे अ-अपन कुर्ता थुमाके रगतसे धोएके सेतो बनाई हँए| 
\v 15 जहेमारे बे परमेश्वरको सिंहासनके सामुन्ने हँए, और दिनरात बाको मन्दिरमे बाको सेवा करत् हँए, और सिंहासनमे बिराजमान होनबारो अपन उपस्थितिमे बिनके शरण देहए| 
\v 16 बे कबहू भुखामंगे नाए और प्यासे हुइहँए नाए| सुर्यको राप अथवा कोइ प्रचण्ड ताप बिनके उपर पणेहए नाए| 
\v 17 काहेकी सिंहासनके बीचमे होनबारो थुमा बिनको बाकरेहेरा हुइहए, और बिनके डुरिअएहए| जीवित पानीको भकभका तक लैजए हए, और परमेश्वर बिनको आँखीसे सब आँसु पछोन देहए|”  
\c 8
\p \v 1 थुमा  सातौ मोहर तोडी, तव लगभग: आधा घण्टा तक स्वर्गमे सन्नाटा छैगौ| 
\v 2 परमेश्वरके सामुन्ने ठाणे सात स्वर्गदुतके मए देखो| बिनके सात तुरही दैँ| 
\v 3 और दुस्रो एक स्वर्गदुत आओ, और सुनको धुपौरो लैके बेदीके ढिगै ठणो| सिंहासनके सामुन्ने रहो सुनको बेदी उपर सब संतनके प्रार्थनासंग चढ़ानके ताहिँ बिनके बहुत धुप दैँ| 
\v 4 धुपको धुवाँ सन्तनको प्रार्थनाके संग स्वर्गदुतके हातसे परमेश्वरको सामुन्ने उपर गओ| 
\v 5 तव स्वर्गदुत धुपौरो लैके बेदीक आगी बो मे भर दै, और पृथ्बीमे फेक दै| और मेघ गर्जन, आवाजसे बिजुलीको चमक उत्पन्न भव और हला चाला गओ| 
\v 6 बे सात तुरही होनबारो सातौ स्वर्गदुत तुरही फुक्न तयारी भए| 
\v 7 पहिलो स्वर्गदुत अपन तुरही फुकी, और रगतसंग मिलो पत्थर और आगी आइगव, और बे पृथ्बीमे बर्सन लागे| और पृथ्बीको एक तिहाइ भाग रुखानके एक तिहाइ भाग सब हरे घाँस डुगिगए|
\v 8 दुस्रो स्वर्गदुत अपन तुरही फुकी, और आगीसे पजर्त एक बणो पहाण जैसो समुन्द्रमे गिरो,
\v 9 और समुन्द्रको एक तिहाइ भाग रगत बनो| और समुन्द्रमे भए जीवित प्राणी एक तिहाई भाग नष्ट भए| 
\v 10 तिस्रो स्वर्गदुत अपन तुरही फुकी, और आकाशसे पजर्त ऊका कता एक बणो तारा गिरो, और नदियाको एक तिहाई भाग और पानीके मोहान मे बो गिरो| 
\v 11 "बो ताराको नाउँ ""ऐरेलु"" हए, और बोके कारण पानीको एक तिहाई भाग तीतो हुगओ, और पानी तीतोके कारण बहुत आदमी मरे| "
\v 12 चौथो स्वर्गदुत अपन तुरही फुकी, और सुर्यको एक तिहाइ भाग उपर अफात् अइगओ, और चन्द्रमाको एक तिहाइ भाग उपर और तारानको एक तिहाइ भाग उपर फिर अफात अइगओ, और बिनको प्रकाशको एक तिहाइ भागनके अन्धकार छोपलै| तव दिनको एक तिहाइ ज्योति बिहिन भव, उइसी नाए रातको एक तिहाइ फिर| 
\v 13 मए देखो, और बीच आकाशमे उणत् एक गरुण अइसे कहत जोणसे चिल्लात सुनो, “फुकन बाँकी रहे तीन स्वर्गदुतके और तुरहीके आवाजको कारण पृथ्बीमे बैठन बारेनके धिक्कार! धिक्कार! धिक्कार!”
\c 9
\p \v 1 तव पाँचौ स्वर्गदुत अपन तुरही बजाइँ, और मए एक तारा देखो, जो स्वर्गसे पृथ्बीमे गिरो रहए| बो ताराके अतलकुण्डको चाभी दैरहए| 
\v 2 बो अटलकुण्ड खोली, और बो कुण्डसे आगीको बणो भठ्ठीसे निकरो धुवाँ जैसो आओ, और कुण्डको धुवाँसे दिन और वायुमण्डल आँध्यारो हुइगव| 
\v 3 बो धुवाँसे पृथ्बीमे तिणीदल निकरे, और पृथ्बीको बिच्छीको जैसो शक्ति बिनके दै| 
\v 4 बिनके आदेश दै, कि पृथ्बीक घाँस अथवा कोइ रुखा-बारीनको नुकसान मत करीओ, पर मानव- जातिके बिनके इकल्लो नुकसान करीओ, जौनके माथे  मे परमेश्वरको मोहर नैयाँ| 
\v 5 बिनके मत मरीओ, पर पाँच महिना तक यातना दिओ, कहेकी अख्तियार दै, और आदमीनके बिच्छी डसो जैसो पिणा हए, बिनको दौ पिणा फिर उइसी हए| 
\v 6 बे दिनमे आदमी मृत्यु ढुणंगे, पर नाए पमंगे| बे मरन इच्छा करंगे, पर मृत्यु उन्से भाजैगो| 
\v 7 बे तिणीदलको रुप लडाईके ताहिँ तयार करो घोणा जैसो हए| बिनके मुणमे सोनोको मुकुट जैसो कुछ रहए, और बिनको अनुहारमे चाहिँ आदमीको अनुहार जैसो रहए| 
\v 8 बिनको बार बैयरको बार जैसो रहए, और बिनको दाँत बाघटाको दाँत जैसो रहए| 
\v 9 बिनको छातीको कवज लोहक रहए, और बिनको पखनाको आवाज लडाईमे दौरन बारो बहुत रथ और घोणाको आवाज जैसो रहए| 
\v 10 बिनके पुछमे खील बिच्छीको जैसो रहए| बिनको पुछमे पाँच महिना तक आदमीनके कष्ट देनबारो शक्ति रहए| 
\v 11 अटलकुण्डको दुत बिनको राजा रहए| हिब्रु भाषामे बक नाउँ स्बाडडोन और ग्रीक भाषामे बक नाउँ अपोलीलयोन हए| 
\v 12 पहिलो विपत्ति गै भव| ताहु फिर दुस्रो विपत्ति आन बाँकी हए| 
\v 13 और छैठौ स्वर्गदुत अपन तुरही बजाई, और मए परमेश्वरके अग्गु रहौ| सोनोको बेदीसे चार सिङसे निकरो भव एक आवाज सुनो| 
\v 14 तुरही लेन बारो छैठौ स्वर्गदुत अइसे कहत मए सुनो, “बणी नदिया युफ्रेटिसमे बाँधे भए बे चार छोणदे|” 
\v 15 और बे चार दुत छुटे, जौन आदमी-जाति एक तिहाइ मरनके बो घणी, बो महिना और बो वर्षके ताहिँ तयार रहँए| 
\v 16 बे घोडा सवारमे फौजको संख्या बीस करोड रहए| 
\v 17 मेरो दर्शनमे देखो घोणा और घोणा सवार अइसे रहए: बिनके छातीक कवज आगीको नीलमणि और गन्धकको रङग रहए| बे घोणाक मुण बघटा मुण जैसो रहए| बिनको मुहूसे आगी, घुवाँ और गन्धक निकरत् रहए| 
\v 18 बिनके मुहुसे निकरो आगी, धुवाँ और गन्धकको तीन बिपत्तिसे आदमीक- जातिक एक तिहाइ मरे| 
\v 19 कहेकी बे घोणाको शक्ति बिनको मुहू और पुछमे रहए, कहेकी बिनको पुछ साँप जैसो रहए, जौनको मुण रहए| बासे बे आदमीनके चोट पुरियात रहए| 
\v 20 जा बिपत्तिसे नाए मरे भए बाँकी आदमीनके अपन हातक कामसे और फिर पश्चाताप नाए करन् बारे बे भुतके और देखन नाए सिकन बारे, सुन्न नाए सिक्न बारे और नेगन नाए सिकन बारे सोनो, चाँदी, काँसा, पत्थर और कठ्ठाक मुर्तिनके पुजन छोडी नाए| 
\v 21 बे अपन करो हत्या, जादुगरी, व्यभिचार और चोरीको पश्चताप नाए करीँ
\c 10
\p \v 1 मए बादलमे लिप्टो भव और शक्तिशालि स्वर्गदुत के स्वर्गसे उत्तरत देखो| बिनके मुणमे धनकमान रहए, और उनको मुहु दिन जैसो और पाओ आगीको खम्मा जैसो रहए| 
\v 2 बक हातमे खुलन लागो पत्रको मुठा रहए| बो अपन दहिना पाँव समुन्द्रमे और दिबरा पाँव जामिनमे धरी| 
\v 3 और बघटा हानी बे जोणसे चिल्लाइँ तव सात मेहे गर्जनको आवाज आओ| 
\v 4 जब बे मेघा गर्जन बालो आवाज निकरीं, मए लिखन लागो रहौ, तव स्वर्गसे अइसो करके आवाज मए सुनो, बे सात मेघ गर्जनको निकरो आवाज के गुप्त मे धर, और बे मत लिख| 
\v 5 तव समुन्द्र और जामिनमे ठाणो जौन स्वर्गदुतके मए देखो रहौ, बे अपन हात स्वर्ग घेन उचाली| 
\v 6 और सदासर्वदा जीवित रहनबारे, और स्वर्ग और बोमे भए सब चीज, पृथ्बी और बोमे भए सब चीजक सृष्टि करनबारेक नाउँमे बे शपथ खाएके अब ढिलो हुइहए नाए करके, 
\v 7 तव बे दिनमे जब बे सातौ स्वर्गदुत अपन तुरही बजान लगात हए, बो अपन दास और अगमवक्तानके घोषणा करे कता परमेश्वरको रहस्या पुरा हुइहए| 
\v 8 "तव स्वर्गदुतसे मए सुनो भव आवाजसे मोसे फिर अइसे कहि, ""जाओ, समुन्द्र और जामिनमे ठाणो दुतके हातमे भव खुलो चर्मपत्रको मुठा लेओ|” "
\v 9 और मए स्वर्गदुत ठिन गओ और बो छोटो चर्मपत्रक मुठा मागो| और बो मोसे कहि, जा ले, और खा| जा तेरो पेट खट्टो करैगो, पर तुमर मुहुमे चाहिँ बो सहात जैसो मिठो करेहए|” 
\v 10 मए बे स्वर्गदुतके हातसे बो छोटो चर्मपत्रक मुठा लैलओ, और खाओ| मिर मुहूमे बो सहात जैसो मिठो हुइगओ| और बो खाएके मिर पेट खट्टो हुइगओ| 
\v 11 तव मोके जा कहि, “तुम बहुत आदमीनके, जातिनके, भाषानके और राजानके बारेमे फिर अगमवाणी बोलन पणैगो|”
\c 11
\p \v 1 तव पिछु नाप्न बारो लकणी मोके दै, और अइसो कहि, “उठ, और परमेश्वरको मन्दिरको नाप देओ, 
\v 2 पर मन्दिर बाहिर रहेके आँगनके चाहिँ छोणके मत नाप, कहेकी बो चाहिँ जाति जातिनको दओ हए, और बयालीस महिना तक पवित्र सहेरके बे कुल्चीमिल्ची करेहए| 
\v 3 मिर दुई साक्षीनके एक हजार दुई हजार सय साठी दिन तक भाङग्राको कुर्ता लगाएके अगमवाणी बोल्नके शक्ति मए देहौ|” 
\v 4 पृथ्बीक प्रभुके सामुन्ने ठाणो रहो जैतुनको दुई रुखा और दुई सामदान जेहि हँए| 
\v 5 अगर कोइ आदमी बिनके नुक्सान करनके इच्छा करेहए तव, बिनको मुहूसे निक्रो आगीसे बिनके शत्रुनके नाश करेहए| कोइ आदमी बिनके नुक्सान करन इच्छा करो तव बो बाहे किसिमसे मरेहए| 
\v 6 बे अगमवाणी बोलनके दिनमे पानी नाए पणए करके आकाश बन्द करनके बिनके शक्ति हए, और पानीनके रगत बनानके और बिनके इच्छा लागो बेरामे पृथ्बीमे हरकिसिमको विपत्ति ल्यानके बिनके संग शक्ति हए| 
\v 7 बे अपन गवाहीको काम खतम करके पिछु अतलकुण्डसे निकरके आनबारो बो पशु बिनसे लडाई करके और जितके बिनके मरेहए| 
\v 8 बिनको लाहस बो बणो सहेरको डगरमे पणोहए, जौन सहेर साँकेतिक रुपमे सदोम और मिश्र कहत हँए, जहाँ बिनको प्रभु क्रूसमे टाँगो रहए| 
\v 9 साढे तीन दिन तक बे लाहसनके आदमीनके, कुलनके, भाषानके और जाति-जातिनके आदमी देखत रहए और बे लाहसनके गणन देहए नाए| 
\v 10 पृथ्बीमे रमानबारे बे मृत्युमे रमाए हँए, आनन्द मनाए हँए और आपसमे उपाहर लेन देन करेहँए|  काहेकी बे दुई अगमवक्तनके पृथ्बी रहनबारेनके दुख दै रहए| 
\v 11 साढे तीन दिन पिछु परमेश्वरसे आओ जीवनको सास बिनके उपर घुसो, और बे अपन टाँगमे ठाणे, और बे देखन बारेनके उपर बहुत डर छैगौ| 
\v 12 और बे स्वर्गसे अइसो एक आवाज सुनी, “यितए उपर आओ|” और बिनको शत्रु देखत देखत बे बादलमे स्वर्ग घेन गए| 
\v 13 बहे घणी बहुत भारि हालाचाला गओ, और सहेरको दशौ भाग गिरिगव, और हालाचालासे सात हजार आदमी मरिगए| और बचेभए डरए गए और स्वर्गको परमेश्वरके महिमा दैं| 
\v 14 दोस्रो बिपत्ति बितगओ, “देखओ, तिस्रो विपत्ति जल्दी आए रहो हए|
\v 15 और सातौ स्वर्गदुत अपन तुरही बजाई, और पिछु स्वर्गमे अइसे करके बण-बण आवाज गुनजो, “ संसारको राज्य हमर प्रभुको और ख्रीष्टको राज्य भव हए, और बो सदासर्वदा राज्य करेहए|” 
\v 16 और परमेश्वरके सामुन्ने अ-अपन सिँहासनमे बैठन बारे बे चौबीस धर्म-गुरु घुप्टा करके परमेश्वरके दण्डवत करी, 
\v 17 कहान लागे, हे परमप्रभु परमेश्वर सर्वशक्तिमान, हम तुमके धन्यबाद चढ़ात् हँए, जो हए और जो रहए, कहेकी तुम अपन बहुत भारि सामर्थी हातमे लए और राज्य करन लागे|    
\v 18 जाति-जाति क्रोधित भए, तव तुमरो क्रोध प्रकट भओ| मरेनको इसाफको समय आओ, और तुमर दास और अगमवक्ता और सन्तनके और तुमर नाउँको डर मानन बारे बणे छोटेनको इनाम देन समय, और पृथ्बीको बिनास करनके नाश करन समय आओ|” 
\v 19 स्वर्गमे परमेश्वरको मन्दिर खुलो, और बाको मन्दिर भितर बाको करारको सन्दुक दिखनो|  बिजुलीको चमक दिखनो| आवाज और मेघ गर्जन सुने| हालाचाल गओ और बण-बण पत्थर पणे|
\c 12
\p
\v 1 स्वर्गमे एक अचम्मोको चिन्ह दिखनो: सुर्य पैधे एक बैयर देखा पणी, जौनक पाउतरे चन्द्रमा रहए, और बो मुणमे बाह्र ताराको मुकुट लगए रहए|
\v 2 बो गर्भवती रहए, और जन्मान बारो पिणाके अवस्थामे प्रसवेदनामे चिल्लात रहए|
\v 3 और स्वर्गमे दुस्रो एक चिन्ह दिखनो: सात मुण, दश सिङ और मुणमे सात मुकुट लगए एक बहत बणो अजिङ्गर देखा पणो|
\v 4 बाको पुछसे एक तिहाइ तारानके समेटके पृथ्बीमे फेक दै| बालक जन्मतए बोके निल डारौ करके बो अजिंगर बालक जन्मान लागि बैयरके सामुन्ने ठणो रहए|
\v 5 बो बैयर सारा जातिनके लोहाक डन्डासे शासन करन एक लौणा जन्माई| बाको बालक परमेश्वर ठिन उठाएके बाको सिहासनमे लैगए|
\v 6 बो बैयर चाहिँ उजाड-स्थान भितर भाजी, हुवाँ एक हजार दुई सय साठी दिन तक बाको पालनपोषण होबए करके परमेश्वर बाके ताहिँ ठाउँ तयार करके धरे रहए|
\v 7 और स्वर्गमे लडाई भव| मिखायल और बिनको दुत बो अजिंगरसे युध्द करीँ| अजिंगर और बाके दुत फिर युध्द करीँ,
\v 8 तव बे हारे, और बिनके ताहिँ स्वर्गमे कहु ठाओ नाए रहो|
\v 9 बो भारि अजिंगर तरे फेक दैं- बो प्राचिन सर्प, जो सारा संसारके बहकन बारो दियाबलस और शैतान हए| बो पृथ्बीमे फिको और बोके दुतबाके संगसंग फिके|
\v 10 तव मए स्वर्गमे अइसे बहुत बणो आवाज सुनो, “अब हमर परमेश्वरको मुक्ति, शक्ति, राज्य और बाको ख्रीष्टको अधिकार आओ हए| कहेकी हमर भैयनके दोष लगन बारो, जौन हमर परमेश्वरके सामुन्ने बिनके दिनरात दोष लागत हए, बो तरे फिको हए|
\v 11 बे थुमाको रगत और अपन गवाहीको वचनको कारण बोके जिते हँए, और बे मृत्युतक फिर अपन ज्यानको माया नाए राखिँ|
\v 12 जहेमारे हे स्वर्गमे रहन बारे तुम रमाओ| पर पृथ्बी और समुन्द्रके धिक्कार हए! कहेकी अपन समय छोटो हए करके पता पाएके दियाबलस बहुत क्रोधसे तुमरे ठिन तरे आओ हए|”
\v 13 जब बो अजिंगर अपनएके पृथ्बीमे फिको देखि, तव बो लौणा जन्मान बारी बो बैयरके रबटाई|
\v 14 तव बो बैयर बो साँपके सामने उजाड-स्थानमे उणके जानके ताहिँ बणो गरुणको दुई पखना दै| बो उजाड-स्थान साढे तीन वर्षतक बो बैयरको पालन पोषणके ताहिँ तयार करी रहए|
\v 15 बो बैयरके बाढ बागाबए करके बो साँप बैयरके पिछु अपनो नदिया जैसो पानी निकारी|
\v 16 तव पृथ्बी बो बैयरके सहेता करी, और अजिंगर अपन मुहूसे निकारी नदिया पृथ्बी अपनो मुहुबाएके निल्दै|
\v 17 .
\v 18 .
\c 13
\p \v 1 समुन्द्रसे एक पशु निकरो मए देखो, जौनक दश सीङ और सात मुण रहए| बाके सीङमे दश मुकुट रहए, और बाके मुणमे ईश्वर निन्दाको नाउँ रहए| 
\v 2 मए देखो बो पशु चितुवा जैसो रहए बाके टाँगमे भालुको जैसो रहए, और बाको मुहू बघटा जैसो रहए| बो अजिंगर बो पशुके अपन शक्ति, अपन सिंहासन और अधिकार दै| 
\v 3 बाको एक मुणमे बहुत चोट लागो जैसो दिखत रहए, पर बाको चोट अच्छो हुइगओ| और सारा पृथ्बीके अचम्मो पणके बोके पिछुपिछु लागे| 
\v 4 आदमी अजिंगरको पूजा करत् रहँए, काहेकी बो अपन अधिकार पशुके दै रहए| बे अइसे कहत पशुको पूजा करीँ, “ जा पशु जैसो और कौन हए? जाके बिरुध्दमे कौन लडाई करपाबैगो?”
\v 5 बाके अहंकारी और ईश्वर-निन्दाके शब्द उच्चारण करन मुहू दैं| बोके बयालीस महिना तक अधिकार चलानके अनुमति दैं| 
\v 6 परमेश्वरके बिरुध्दमे निन्दा करन बाको नाउँ और बाको वासस्थान, और स्वर्गमे बैठन बारे समेत सबको निन्दा करनके बो अपन मुहू खोली| 
\v 7 और बोके सन्तनसे लडाई करन और बिनके जितन अनुमति दै| सब कुलनके, आदमीनके, भाषानके और जाति उपर बोके अधिकार दै| 
\v 8 और पृथ्बीमे वास करन बारे सब बो पशुक पूजा करेहँए, अथबा बे, जौनको नाउँ संसारको सृष्टिसे मरे भए थुमाक जीवनको पुस्तकमे लिखो नैयाँ| 
\v 9 जौनको कान हए बो सुनए: 
\v 10 कैदमे जान बारे कैदमे जए हँए| तरवारसे मरनबारे चाहिँ तरवारसे मरेहँए| सन्तनको सहनशीलता और विश्वास जहेमे हए| 
\v 11 और पृथ्बीसे निकरत दुस्रो एक पशु मए देखो| बाको फिर थुमाक जैसो दुई सिङ रहए, और अजिंगर जैसो बो मस्कत् रहए| 
\v 12 बो पहिलो पशुक उपस्थितिमे बहे पशुको सारा अधिकार चलात रहए, और पृथ्बी और बाको सम्पूर्ण बासिन्दानके पहिलो पशुको पूजा करन लगात रहए, जौनको बहुत चोट अच्छो भव रहए| 
\v 13 आदमीक आँखी अग्गु आकाशसे पृथ्बीमे आगी गिरत जैसो बहुत बण-बण चिन्ह फिर बो करी| 
\v 14 पहिलो पशुक उपस्थितिमे जौन चमत्कार दिखनके शक्ति बोके दै रहए, बहेसे बो पृथ्बीक बासिन्दनके बहकाई| तरवारको चोट खाएके फिर जिन्दा भव बो पहिलो पशुको सम्मानमे एक मुर्ति बनानके हुकुम बो बिनके दै| 
\v 15 बो पहिलो पशुको मुर्तिमे सास डारनके अनुमति बोके दै, जा मारे कि पशुको बो मुर्ति मस्कन सिकए, और बो पशुको मुर्तिके नाए पूजन बारे मरे जएं| 
\v 16 और बोके छोटे और बणे, धनी और गरीब, फुक्का और कमैया सब बिनके दहिने हात वा माथेमे छाप लगान लगाई| 
\v 17 बो छाप नाए भव कोइके किनमेल करन नाए पाबैगो| बो छापचाहिँ बो पशुको नाउँ और बाको नाउँको संख्या हए| 
\v 18 बुध्दिमत्ता जहेमे हए: जौनको समझ हए, बो बा पशुको संख्या जोणए, कहेकी बो कौन आदमीको संख्या हए, और जा संख्या चाहिँ छ सय छ्यसठ्टी हए| 
\c 14
\p \v 1 और मए देखो, और सियोन डाँगामे थुमा ठाणो रहए मए देखो| बाके संगमे एक लाख चवालीस हजार रहएं, जौनक माथेमे बाको नाउँ और बाको पिताको नाउँ लिखो रहए|
\v 2 और बहुत पानीको आवाज जैसो, और बणो गर्जनको आवाज जैसो स्वर्गसे एक सोर मए सुनो| मए सुनो सोर बीणा बजानबारो बजाए रहो बीणाको सोर जैसो रहए| 
\v 3 सिंहासनके और बे चार जीवित प्राणीक और धर्म-गुरुक अग्गु बे एक नयाँ गित गात रहए| पृथ्बीसे मोल तिरके छुट्य भए एक लाख चवालीस हजार बाहेक और कोइ बो गित नाए सिख पात रहएं|
\v 4 बे बैयरसंग लसपस नाए करीं रहए, और अपनके चोखो रखे रहए| थुमा जीतए-जीजए जात रहए बोके पिछुपिछु लागन बारे जेहिँ हँए| परमेश्वर और थुमाके ताहिँ पहिलो फलको रुपमे आदमीनके बीचसे जेहिनके मोल तिरके छुट्याई रहँए| 
\v 5 बिनके मुहुमे कोइ झुट पाईनाए, बे निष्खोट हँए| 
\v 6 और दुस्रोस्वर्गदुतके मैसे आकाशमे उणत् देखो| पृथ्बीमे रहन बारे हरेक जाति, कुल, भाषा और आदमीक घोषणा करन अनन्त सुसमाचार बिनके संग रहए|
\v 7 बे जोणसे चिल्लाएके कहिँ, “परमेश्वरसे डरओ, और बोके महिमा देओ| कहेकी बाको इन्साफको घणी आइ गओ हए| स्वर्ग, पृथ्बी, समुन्द्र और पानीक मूल बनान बारेके दण्डवत् करओ|” 
\v 8 और एक दुस्रो स्वर्गदुत, अथबा दुस्रोचाहिँ अइसे कहत पिछुपिछु लागो, “पतन भव जाति-जातिनके अपनो व्यभिचारको क्रोधको दारु पिआन लगनबारो महान बेबिलोनको पतन भव|” 
\v 9 तव पिछु आए, “अगर कोइ आदमी बो पशु और बाको मुर्तिनके पूजन और माथो और हातमे बाको छाप लै तव, 
\v 10 बो फिर बाको क्रोधको कटोरामे कुछु नाए मिलो तयार करो परमेश्वरको क्रोधको कडा दारु पिअय हए, और पवित्र स्वर्गदुत और थुमाक सामुन्ने आगी और गन्धकमे बोके यातना देहए| 
\v 11 बिनको यातनाको धुवाँ सदासर्वदा उपर जात रहए| बे जेहि हँए जौन बो पशु और बाको मुर्तिके पूजा कर्त हए, और बाको नाउँको छाप लेत हए| बे दिनरात कबहू आराम पैहए नाए|” 
\v 12 परमेश्वरको आज्ञा पालन करन बारे और येशू उपर विश्वास करन बारे सन्तके धैर्य धारण जहेमे हए| 
\v 13 और स्वर्गसे आओ अइसो आवाज मए सुनो, “जा लिख: अब उप्रान्त प्रभुमे मर्न बारे धन्यके हँए|” आत्मा कहत हए, “हँ,  बे अ-अपन परिश्रमसे आराम पए हए, काहेकी बिनको काम बिनके पिछु लगेहए|” 
\v 14 और मए देखो, और एक सेतो बादल और बोके उपर बैठो भव आदमीक पुत्र जैसो एक जनै देखो, जौनको मुणमे सुनको मुकुट रहए और हातमे एक पैनो हँसिया रहए| 
\v 15 दुस्रो एक स्वर्गदुत मन्दिरसे बाहिर आओ, और बादल उपर बैठन बारो जोणसे चिल्लाएके कहि, “तुमर हँसिया लेओ, और कटनी करओ, कहेकी कटनीको समय अए गओ हए, कहेकी पृथ्बीको फसल पुराए पकिगव हए|” 
\v 16 अइसे बादल उपर बैठन बारो अपन हँसिया पृथ्बी उपर चलाई, और पृथ्बीको कटनी भव|
\v 17 और स्वर्गमे भव मन्दिरसे एक दुस्रो स्वर्गदुत बाहिर आओ| बिनके संग फिर एक पैनो हँसिया रहए| 
\v 18 तव बेदीसे दुस्रो स्वर्गदुत आओ, जौनके आगी उपर शक्ति रहए| पैनो हँसिया देनबारो जोणसे चिल्लाएके कहि, “तुम्रो पैनो हँसिया चलओ, और पृथ्बीक अंगुरको झोथा जम्मा करओ, कहेकी पृथ्बीको अंगुर पुराए पकिगव हए|” 
\v 19 बे स्वर्गदुत अपनो हँसिया पृथ्बीमे चलाई, और पृथ्बीको अंगुरको फसल जम्मा करीँ, और बोके परमेश्वरको क्रोधको बहुत बणो दाख-कुण्डमे फेक दैं| 
\v 20 सहेर बाहिरको दाख-कुण्डसे रगत निकरके बगीगव| बो रगत घोणाको लगाम तक पुग्न करके गहिरो रहए, और तीन सय किलोमिटर तक फैलो रहए| 
\c 15
\p \v 1 मए स्वर्गमे बहुत बणो और अचम्मोको दुस्रो एक चिन्ह देखो: सात स्वर्गदुत सात अन्तिम विपत्ति लए रहए, काहेकी बिनमे परमेश्वरको क्रोध समाप्त भव रहए| 
\v 2 आगीसे मिलो कटोरा समुन्द्र जैसो मए देखो हुवाँ पशु और बाको मुर्ति उपर अपन नाउँको संख्या उपर बिजय पानबारे अपन हातमे परमेश्वरको बीणा लैके बो काँचको समुन्द्रके किनारमे ठाणे रहए| 
\v 3 बे अइसे करके परमेश्वरको दास मोशाको भजन और थुमाको भजन गात रहए, “हे परमप्रभु परमेश्वर सर्वशक्तिमान, तुमरो कार्य महान और आश्चर्यपूर्ण हए, युग-युगको महाराजा, तुमरे मार्ग धार्मिक और सत्य हँए| 
\v 4 और परमप्रभु, तुमरो डर कौन नाए मत हए?  और तुमरो नाउँको महिमा कौन नाए कर्त हए? कहेकी तुम इकल्ले पवित्र हौ| सब जाति आएके तुमके दण्डवत करत् हँए, काहेकी तुमरो धार्मिक कार्य प्रकट भव हए|” 
\v 5 जे बात पिछु मए देखो, और स्वर्गमे गवाहीको मण्डपको मन्दिर उघरीगव|
\v 6 स्वच्छ और उजियारो कुर्ता धारण करे और छातीमे पिरहौ फिता बाँधे सात स्वर्गदुत सात विपत्ति लैजे मन्दिरसे बाहिर निक्रे| 
\v 7 बे चार जीवित प्राणी मैसे एक सदासर्वदा जीवित रहन बारे परमेश्वरके क्रोधसे भरे सोनोके सात कटोरा बे सात स्वर्गदुत लैं| 
\v 8 और परमेश्वरको महिमा और बाको शक्तिके कारण मन्दिर धुवाँसे भरिगव| बे सात स्वर्गदुत सात विपत्ति नाए खतम होनतक कोइ फिर मन्दिर भितर घुस नाए पाइँ| 
\c 16
\p \v 1 तव मन्दिरसे आओ एक जोणसे चिल्लान बारो सात स्वर्गदुतसे अइसे कहत मए सुनो: “तुम आओ, और परमेश्वरको क्रोधको सात कटोरा पृथ्बी उपर अखनाओ|” 
\v 2 तव पहिलो स्वर्गदुत जाएके अपन कटोरा पृथ्बी उपर अखनाई, और बाके कारण बो पशुको छाप होनबारे और बाको मुर्तिके पूजन बारे आदमीनके घिनौनो लागन बारो और पिरान बारो घाव निकरो' 
\v 3 दोस्रो स्वर्गदुत अपन कटोरा समुन्द्रमे अखनाई, और बो मरे भए आदमीको रगत जैसो हुइगव| और समुन्द्रमे भए सब जीवित प्राणी मरिगए| 
\v 4 और तिस्रो स्वर्गदुत अपन कटोरा नदिया और पानीको मूलमे अखनाई, और बो रगत हुइगव| 
\v 5 तव पानीको जिम्मा लेनबारो स्वर्गदुत अइसे कहत मए सुनो, “तुम अपन इन्साफमे न्यायी हौ, तुम जो हौ, जो रहौ, हे पवित्र परमेश्वर| काहेकी अइसी तुम इन्साफ करे हौ| 
\v 6 काहेकी बे सन्तनको और अगमवक्तानको रगतपात करी हँए, और तुम बिनके रगत पिनके दए हौ| बो बिनके पिनए पणेहए|” 
\v 7 तव बेदीके अइसे कहत मए सुनो, “हँ, परमप्रभु परमेश्वर सर्वशक्तिमान, तुमरो इन्साफ सत्य और न्यायसंगत हए|” 
\v 8 तव पिछु चौथो स्वर्गदुत अपन कटोरा सुर्य उपर अखनाई, और आदमीनके आगीसे डुगन अनुमति सुर्यके दै| 
\v 9 आदमी प्रचण्ड तापसे डुगे, और बे विपत्ति उपर  अधिकार पाएके परमेश्वरको निन्दा करीँ| पर बे पश्चाताप करन और बोके महिमा देन इन्कार करीँ| 
\v 10 और पाँचौ स्वर्गदुत अपनो कटोरा बो पशुके सिंहासनमे अखनाई, और और बाको राज्यमे अन्धकार छैगव, और बेदनामे आदमी अ-अपनी जीब कटाएँ|  
\v 11 बे बेदनासे और घाओ-दुखओनेसे बे स्वर्गको परमेश्वरके सरापी| और अपन कुकर्म से पश्चात्ताप करन इन्कार करीं| 
\v 12 तव छैटो स्वर्गदुत अपन कटोरा महानदी युफ्रेतिसमे अखनाई, और नदीयाको पानी सुखिगव और पुर्वस्व आनबारो राजाके ताहिँ तयार भव|
\v 13 तव मए अजिंगरको मुहूसे बो पशुके मुहूसे और झुठे अगमवक्ताको मुहूसे मुणका जैसो तीन घृणित आत्मा निकरत् देखो| 
\v 14 बे चमत्कार दिखन बारे दुष्टत्मा हँए| बे समत संसारके राजानके ठिन जाँत रहए, और सर्वशक्तिमान परमेश्वरको महान दिनमे युध्द करनके बे इक्ठ्ठा भए हँए| 
\v 15 "देखओ, मए चोर जैसो आमंगो| बो धन्य हए, जो जागा रहए और अपन कुर्ताको रक्षा करत् हए| नत बो नगबानिगेहए, और बाको नग्ता दिखए हए| "
\v 16 बे राजानके बो ठाउँ इक्ठ्ठा करी|  जौन हिब्रु भाषामे आर-मागेड़ूडोन कहत हँए| 
\v 17 और सातौ स्वर्गदुत अपनो कटोरा हावामे अखनाई, और मन्दिरको सिंहासनसे अइसो कहत एक जोण से चिल्लात आवाज निक्रो, अब सिध्दिगव|” 
\v 18 तव बिजुली चमको, आवाज और मेहे गर्जन भव, और बेठाम हालाचाजा गओ, इतनो भयानक हालाचाला कि पृथ्बीमे आदमीको उत्पति होनेसे अग्गु अइसो कबाहू नाए गओ रहए|
\v 19 बो महानगरी तीन भागमे खुद्रा-खुद्रा भओ, और देश-देशके सहेर ध्वंस-विध्वंस भए| परमेश्वरको महान बेबिलोनको याद आओ, और बो अपन क्रोधको भयानक मधसे भरो कटोरा बोके पिनके दै|
\v 20 और हरेक टापू लोप हुइके गए और पहाण बेपता भए| 
\v 21 चालीस-चालीस किलोग्रामके पत्थर आदमीनके उपर गिर्न लागे, और आदमीनके पत्थरको विपत्तिको कारण परमेश्वरके सराप्न लागे| कहेकी इत्तो भयानक रहए| 
\c 17
\p \v 1 बे सात कटोरा लेनबारे सात स्वर्गदुत मैसे एक जनै मेरे ठिन आएके कहि, “इतए आओ, मए तुमके बहुत पानीमे बैठी बो महा वेश्याके दओ इन्साफ दिखमंगो| 
\v 2 बोके संग पृथ्बीके राजा व्यभिचार करी हँए और पृथ्बीके  बासिन्दा बोके व्यभिचारको मधसे मते हँए|
\v 3 और बे मोके आत्मामे बोकके एक उजाड-स्थान भितर लैगए| हुवाँ सात मुण और दश सिङ भव ईश्वर-निन्दाको पशु उपर बैठी एक बैयर मए देखो| 
\v 4 बो बैयर बेजनी और चम्कन बारो लाल कपडा लगाए रहए, और बो सोनो गहन और मोतीसे सिंगार करे रहए, और घिनौनो बात अथबा बक व्यभिचारको अशुध्द बातसे भरो एक सोनोको प्याला हातमे लए रहए|
\v 5 बाके माथेमे एक नाउँ लिखो रहए: रहस्य पृथ्बीक वेश्य और घिनौनो बात कि अइया महान बेबिलोन| 
\v 6 और मए बो बैयरके सन्तनको रगत और येशूक सहितको रगत पिके मत्तानी देखो| बोके देखके मए गजब अचम्मो मानो| 
\v 7 तव स्वर्गदुत मोसे कहि, “तुम काहे अचम्मो मन्त हौ? बो बैयर और बोके बोक्न बारो सात मुण और दश सिङ भव पशुके रहस्य मए तुमके बातमंगो| 
\v 8 तुम देखे बो पशु एक समय रहए, पर अब नैयाँ, और सर्वनाशमे जान अतल कुण्डसे बो उपर चढ्न लागो हए| और पृथ्बीक बासिन्दनके, जौन नाउँ संसारको उत्पत्तिसे जीवनको पुस्तकमे लिखो नैयाँ, बे बो पशुके देखके अचम्मो मानंगे, कहेकी बो एक समय हए, पर अब नैयाँ और पिछु अबैगो| 
\v 9 "बुध्दिमत्ता जहेमे हए: बे सात मुण सात पर्वत हए, जौन उपर बो बैयर बैठी हए|"
\v 10 बे सात राजा फिर हए- पाँच जनैको पतन हुइगव हए, एक चाहिँ हैय हए, और दुस्रो और आओ नैयाँ| बो आबैगो तव कुछु समयके ताहिँ मात्र रहन पणैगो| 
\v 11 बो पशु, जो एक समय रहए, पर अब नैयाँ, बो चाहिँ आठौ हए| सात मैसेको बो एक हए, बाको सर्वनाश हुइहए|
\v 12 "तुम देखे बे दश सिङचाहिँ दश राजा हँए, जौन हबए तक राजकीय शक्ति पाई नैयाँ| पर बे बो पशुसंग छोटो समयके ताहिँ राजाको अधिकार पामंगे| "
\v 13 बे एक मनके हँए, और बे अपन शक्ति और अधिकार बो पशुके सौपंगे| 
\v 14 बे थुमाके बिरुध्दमे युध्द करेहँए, और थुमा बिनके जितैगो, काहेकी बो प्रभुको प्रभु और राजाको राजा हए| बाके संगमे होनबारे चाहिँ बुलाए हँए, चुने और विश्वासयोग्य हँए|” 
\v 15 बे स्वर्गदुत मोसे कहिँ, “तुम देखे बो पानी, जहाँ बो वेश्या बैठी हए, बे चाहिँ आदमीनके, भिणनके, जातिनके और भाषानके हए| 
\v 16 और तुम देखे बे दश सिङ और बो पशु बो वेश्याके घिणना करेहए, और बोके इकल्लो और नगंबा करेहए, बाको मासु खए हए, और बोके आगीमे भस्म करदेहए| 
\v 17 कहेकी परमेश्वरको वचन पुरा नाए होन तक एक मनको हुइके बे अपनो राजकीय शक्ति बो पशुके दैके बाको इच्छा पुरी करन परमेश्वर बिनको ह्रदयमे जा विचार डार देहए! 
\v 18 तुम देखे बो बैयर चाहिँ बो महानगरी हए, जौन पृथ्बीक राजा उपर प्रभुत्व करत् हए| 
\c 18
\p \v 1 तव पिछु बणो अधिकार भव दुस्रो एक स्वर्गदुत स्वर्गसे तरे आत मए देखो| बाको वैभवसे पृथ्बी उजियारो भव| 
\v 2 बो अइसे करके शक्तिशाली सोर निकारके चिल्लाई: “महानगरी बेबिलोनको पतन भाव, जा महानगरी भुतनके वासस्थान, हरेक अशुध्द आत्मा और हरेक अशुध्द अथबा घिणीत् पक्षीको अखणा भव हए| 
\v 3 काहेकी सब जातिनके बो अशुध्द कामवासानको नसा पिए हए, और पृथ्बीके राजानके संग व्यभिचार करी हए, और पृथ्बीनके व्यापारीनके बो बिलासिताको प्रभाव से धनी भए हँए| 
\v 4 तव मए स्वर्गसे अइसो कहत दुस्रो आवाज सुनो: “हे मिर आदमी हो, बासे निकरके आओ, नत बाके पापसंग तुम सहाभागी हुइहौ, और बाको  विपत्ति तुम भोगैगे, 
\v 5 काहेकी बाके पाप स्वर्ग तक कटघुरा लागो हए, और परमेश्वर बाको अधर्म सम्झी हए|
\v 6 बो जो करी हए बाके बहे देओ, बो करी कामको दोबार बोके घुमाए देओ बो प्यालामे जो भरि रहए, बोके दोबर कडा होनबारो बोके देओ| 
\v 7 बो बहत गौरव और सुख विलास करी रहए, उत्तु बोके यातना और शोक देओ| कहेकी बो मनमे कहत हए, 'महारानी हुइके मए बैठंगो, मए बिधुवा नैयाँ, मोके कबहू शोक करन नए पणैगो|' 
\v 8 जहेमारे एकए दिनमे बोके उपर विपत्ति अबैगो- मृत्यु, शोक और अनिकाल| आगी बोके भस्म करदेहए, काहेकी बाको इन्साफ करन बारो परमप्रभु परमेश्वर शक्तिशाली हए|”
\v 9 बोके संग व्यभिचार करन बारे और सुख-विलासमे रहनबारे पृथ्बीक राजा बो जलो धुवाँ देखके बाके ताहिँ रोमंगे और बिलौना करेहँए| 
\v 10 बाको यातनाको डरसे दुरए ठाणके बे अइसे कैहए, “हाय!  हाय! तए महानगरी, तए शक्तिशाली बेबिलोन! एकए छिनमे तेरो दण्ड तिर उपर पणो|” 
\v 11 पृथ्बीक व्यापारी बाके ताहिँ रोमंगे और बिलौन करेहँए, काहेकी फिर बे व्यापारको मालसामान फिर कबहू नाए किनेहए, 
\v 12 अथबा सोनो, चाँदी, गहान, मोती और मलमलके कपडा, बैजनी कपडा, रेशम और चम्किलो लाल रंगको कपडा, और सब किसिमको सुगन्ध देनबारो कठ्ठा, हरेक किसिमके हस्ति-हाड्डा के सामग्री, और बहुमुल्य कठ्ठा, काँसा, लोहो और सिंगार मरमरके पात्र, 
\v 13 और दालचिनी, मसला, सुगन्धित धुप, मुर्र,  मध, तेल, महिन चुन, गेहु, गैया-भैसिया, घोणा, रथ,कमैया और टहलूनिया, अथबा आदमीनको आत्मा| 
\v 14 बे कए हए, “ए बेबिलोन, तेरो मन चाहो फल तोसे गैभए हए, सब स्वादिष्ट खानु और समस्त चमकदमक तए गुमाए डारो, और बे कबहू प्रप्त नाए कर पए हए|” 
\v 15 जा सामनक व्यापारी जौन बो नगरीमे व्यापार करके धन कमाई रहए, तव पिछु पणन बारो यातनाके डरसे दुरए ठाणे अइसे कहत बे बणो सोरसे रोइ हँए, और बिलाप करेहँए, 
\v 16 "हाय! हाय! बो महानगरी, जो मलमल बैजनी और चम्किलो लाल कुर्ता लगाएके सोनो, गहान और मोतीसे सिंगारे बैठी| "
\v 17 कहेकी एक घणीमे इतो बहुत धन नष्ट भव हए|” हरेक जहाजको कप्तान, जहाजमे यात्रा करन, नौव और सामुहिक व्यापारी दुरए ठाणे, 
\v 18 और महानगरी जलके निक्रो धुवाँ देखके अइसे करके चिल्लाई, 'बो महानगरी जैसो कौन सहेर रहए?” 
\v 19 और बे अ-अपन मुणमे बुवा डारीं रोत बिलौना करत् अइसे करके चिल्लाई, “हाय! हाय!  बो महानगरी जहाँ समुन्द्रमे जहाजमे होनबारे सब जनै बाको सम्पतिसे धनी भए रहए एक छिनमे बो नष्ट भव हए|”
\v 20 "हे स्वर्ग बाको इन्साफमे रमाओ हे सन्त प्रेरित और अगमवक्ता तुमरे उपर करो अन्यायके ताहिँ परमेश्वर बाको इन्साफ करी हए|” "
\v 21 तव एक शक्तिशाली स्वर्गदुत बणो चक्किया जैसो एक पत्थर उठाई, और अइसे करके काहिके बोके समुन्द्रमे फेकि, “अइसे महानगरी बेबिलोन बणो रेससे फेक दे, और बो फिर कबहू पए हए नाए|
\v 22 बिणा बजान बारे गानबारे बाँसुरी बजानबारे और तुरही बजानबारे धुन तोएमे कबहू सुनेहए नाए| और कोइ फिर शिल्पको शिल्पकार तोए मे कबहू सुनेहए नाए| चक्कियाको आवाज तोए मे सुनेहए नाए| 
\v 23 बत्तीको उजियारो तोए मे कबहू चम्काईगो नए| दुल्लाह और दुल्लाहिन को सोर फिर तोए मे कबहू सुनेहए नाए| काहेकी तिर व्यापारी पृथ्बीक बणे-बणे आदमी रहए, और तिर मन्त्रतन्त्र जाति-जातिनके ठगेहए| 
\v 24 बो के अगमवक्तानके, सन्तनके और पृथ्बीमे मरे सबको रगत पि रहए|” 
\c 19
\p \v 1 तव पिछु मए स्वर्गसे एक बणो भीड जोणसे चिल्लत अइसो कहत जैसो सुनो, “हल्लेलुयाह! मुक्ति, महिमा और शक्ति हमर परमेश्वरके हँए, 
\v 2 काहेकी बाको इन्साफ सत्य और न्यायसगंत् हए| सारा पृथ्बीके अपन व्यभिचारसे भ्रष्ट करन बो महा वेश्याके बो दण्ड दै हए, और बाके दासनको रगतको बदला लैडरी हए|”
\v 3 बे फिर एक चोटी जोणसे चिल्लाईके कहि, “हल्लेलुयाह!  बो महानगरी जलो धुवाँ सदासर्वदा उपर जात रहत् हए|” 
\v 4 तओ बे चौबिसौं घण्टा धर्म गुरु और बे चार जीवित प्राणी घुप्टा पड्के सिंहासन मे विराजमान भव परमेशवरके अइसो कहिके दण्डवत् करी, “आमिन, हालेलुयाह!” 
\v 5 तव सिंहासनसे  अइसो कहात एक अवाज आओ, “हमर परमेशवरको प्रसंसा करओ, बोके सब दास हो, तुम छोटो और बडो जैसो बोके भय मानत् हौ|”
\v 6 तवफिर एक बणो अवाज मे सुनों, पानी जैसो अवाज और गजब शक्तिशाली मेघ गर्जन को अवाज जैसो मए सुनो, बो अइसो कहात रहए: हल्लेलूयाह! काहेकी परमप्रभु हम्रो परमरेशवर सर्बशक्तिमान राज्य करैगो| 
\v 7 हम रमामएं और गजब होमएं, और बोके महिमा देमएं! काहेकी थुमा को बेहाको दिन आओ  हए, और बोकी दुलही अपने तयार भैहए| 
\v 8 चहकिलो और सफा मलमल को कपडा पैंधन बोके दवगव|” चहकिलो मलमलको कपडा सन्तके धार्मिक कपडा हँए| 
\v 9 तओ बे स्वोर्गदूध मोसे कही, “जा लिखओ, थुमाको बेहाको  भोजमे निमान्त्रणा पठान बारे धन्नेके हँए|” बे फिर मोसे कहिँ, “परमेश्वर कि सत्य वचन जेहीं हँए|” 
\v 10 तव बिनके दण्डवत् करन मए बिनको टांगमें घुप्टा पाडो| पर बे मोसे कहीं, “तुम मोके अइसो नाए कारन पए हौ| मए येशूको गवाहीके कायम रखन तुमर भैयाके और तुमर संगी को दास इकल्लो हौ| परमेश्वोर के दण्डवत् करओ! काहेकी येशूको गवाही अगमवाणीको आत्मा हए|
\v 11 "मए स्वर्ग उघ्रो देखो और हुवाँ एक सेतो घोडा रहए| बक उपर सवार होनबारो ""बिश्वासयोग्य"" औए ""सत्य"" कहेलत हए| धर्मिकतामे बो इन्साफ और युध्द करेहए|"
\v 12 बोके आँखी आगीके ज्वाला जैसे रहँए, और बक मुणमे गजब राजमुकुट रहँए| बोमें एक नाउँ लिखो  रहए, जौन बोके बाहेक और कोइके पता नाए हए|  
\v 13 "बो खुनमे डुबओ भव लत्ता पैंधे रहए, और बोको नाउँ ""परमेश्वरको वचन"" रहए| "
\v 14 स्वर्गके सेना सेतो और मलमलको कपडा पैंधाएके सेतो घोडामे चडके बोके पच्छुपच्छु लागिगए
\v 15 जातिजातिके प्रहार करन बोको मुहुसे धारिलो तरवार निकारत् हए, और बो फलाम को डण्डा से बिनके उपर शासन करैगो| सर्ब-शक्तिमान परमेश्वरके क्रोध को दाख-कुण्ड बो कुल्चैगो| 
\v 16 "बोको लत्ता और जाघमे ""राजाके राजा और प्रभुके प्रभु"" लिखो हए|  "
\v 17 तओ मए  एक स्वर्गदूतसुर्यमे ठणो भव देखो| बे बाहेक बादरमे उडनबाले सब चिरैयांके जोणसे चिल्लन बारो  सोरसे अइसो कही, “आओ, परमेश्वरको बडो भोजन मे इकठ्ठा होबओ| 
\v 18 तुम राजा, कप्तान, शक्तिशाली आदमी और घोडा और बिनके उपर सवार करनवाले,फुक्का और  कमैया-टहलुनीय, बणो और छोटो सबको मासु खामंगे|” 
\v 19 और घोडामे सवार होनबारे और बोके सेनाके बिरुद्मे युध्द् करन बो पशु और पृथ्वी के राजा और बिनके सेना इकठ्ठा भए मए देखो| 
\v 20 तो बो पशु और बोको उपस्थितिमे अचम्मो काम करन बारे झुठो अगमवक्ता दोनएके  पकणिगए| जे अचम्मके कामसे बो झुटो अगमवक्ता बो पशु को छाप लेन और बकके मूर्ती पुजा करन के बहकाइँ रहँए| जे दोनए पजरो भओ गन्धक कि अग्नि-कुण्डमे जिन्दए फिकंगे| 
\v 21 बाँकी बचे घोडा उपर सवार भए मुहुसे निक्रो भव तरवारसे मरीगए, और सब चिरैयाँ बिनके मासु अघान तकखाइं|
\c 20
\p \v 1 तव फिर अतल कुण्डको चाभी और एक बणो सँकार हातमे लओ भओ  स्वर्गदूत् स्वर्गसे उतरके  आओ मए देखो| 
\v 2 बे बो अजिंगर, बो प्राचिन साँप, जौन दियाबलास या शैतान हए, बोके पकणी, तओ एक हजार बर्षके ताहीं बाँधके धरीं| 
\v 3 बे बोके अतल कुण्डमे फेक्दैं, और बो कुण्ड बन्द कर्के मोहोरा लागए दैं, ताकी एक हजार बर्ष नाए निभ्टन तक जातिजातीनके बो बहाकान नाए पाबए| तओ फिर कुछ समयके ताहीं बोके छोणन पणेहए|  
\v 4 तव मए सिंहासन और बक उपर बैठन बारेके देखो, जुनको इन्साफ कारन अधिकार दओ गव रहए| तव येशूको गवाहीके ताहीं और परमेश्वरको वचनके ताहीं मुण कटेभए, और बो चिरैयाँ और बोको मुर्तिको पुजा नाए करन वारे बोको छाप माथो और हातमे नाएलगनबारे आत्माके मए देखो| बे फिर जिन्दा हुइगए, और बे ख्रीष्ट संग एक हजार बर्षतक राज्य करीं| 
\v 5 और मरेभए, बे एक हजार बर्ष नाए खतम होनतक जिन्दा नाए भए| जा सुरुको पुनरुत्थान हए| 
\v 6 सुरुको पुनरुत्थानमे सहभागी होनबारे धन्य और पवित्र हँए| जिनके दुस्रो मृतु को शक्ति कछु काम नाए करन सिकैगो, पर बे परमेश्वर और  ख्रीष्टके पुजारी हुइके बोके संग एक हजार वर्षतक राज्य करैगो|
\v 7 एक हजार वर्ष खतम हुइके शैतान बक कैद से छुटैगो, 
\v 8 और पृथ्बीके चारौ दिशामे भए देश-देशके आदमीनके बहाकन, अथबा गोग और मागोगके लडाईके ताहिँ इकठ्ठा करनके निकरके अबैगो| बिनको संख्या समुन्द्रके रेता बाराबार हुइहए| 
\v 9 बे सारा पृथ्बी भार जाएके सन्तनके मणैयाके आसपिस और प्यारो सहेरके घेरीँ, और स्वर्गसे आगी बर्सके बिनके भस्म करीं| 
\v 10 बिनके बहाकन बारे दियाबलस आगी और गन्धकको कुण्डमे फिको, जहाँ पशु और झुटे अगमवक्ता फिर रहँए| हुवाँ बे दिनरात सदासर्वदा यातना भोगंगे| 
\v 11 तव मए एक बहुत बणो सेतो सिहासन और बोके उपर विराजमान होनबारेके देखो| बाके सामुन्नेसे पृथ्बी और आकाश भाजिगए, और बिनके ताहिँ कोइ ठाउँ पाईनाए| 
\v 12 मए बणे और छोटे सब मरे भएनके सिंहासनके सामुन्ने ठाणो देखो, और पुस्तक खोलि| दुस्रो एक पुस्तक खोलि, जो जीवनको पुस्तक हए| बो पुस्तकमे लिखो मुताबिक, बिनको काम अनुसार मरेनको इन्साफ भव| 
\v 13 समुन्द्रसे मरे भएनके समुन्द्र दै दै, और मृत्यु और पाताल फिर बिनमे भएनके दैदै| बे प्रत्येकको अ-अपन कामअनुसार इन्साफ भव| 
\v 14 मृत्यु और पाताल अग्नि कुण्डमे फिके| जा अग्नि कुण्ड दोस्रो मृत्यू हए| 
\v 15 जौनको नाउँ जीवनको पुस्तकमे लिखो नाए पाई बिनके अग्नि कुण्डमे फेक दै| 
\c 21
\p \v 1 तव मए नयाँ आकाश और पृथ्बी देखो, काहेकी पहिलो आकाश और पहिलो पृथ्बी खतम हुइगव रहए| समुन्द्र त अब रहियाँ नाए| 
\v 2 और मए परमेश्वरके दुलहाके ताहिँ दुलहीन जैसो सजो तयार पणो, अथवा पवित्र सहेर, नयाँ यरुशलेम स्वर्गसे तरे गिरत् मए देखो| 
\v 3 सिहासनसे अइसो कहत जोणसे चिल्लात मए सुनो, “देखओ, परमेश्वरको बास आदमीनके संग भव हए| बो बिनके संग बास करैगो, और बे बाके प्रजा हुइहँए, और परमेश्वर अपनए बिनको परमेश्वर हुइके बिनके संग रहए| 
\v 4 बो बिनकी आँखीको आँशु पूर्ण रुपसे पुछ देहए, और फिर मृत्यु नाए हुइहए, और शोक और पीडा फिर नाए हुइहए| काहेकी पहिले कि बात खतम हुगै|” 
\v 5 सिहासनमे बिराजमान होनबारो मोसे कहि, “देखओ, मए सब बात नयाँ बनामंगो|” बो अइसो फिर कहि, “जा लिख, जा बात पक्की हए और सत्य हए|” 
\v 6 बो मोसे कहि, “अब खतम हुइगव| मए अल्फा और ओमेगा हौ, आदि और अन्त्य महि हौ| पिआसेनके जीवनको पानीको भक्भाकासे मए सेतए मे देहौ| 
\v 7 जौन जितैगो बो जा उत्तरअधिकार पाबैगो, और मए बाको परमेश्वर होमंगो, और बो चाहिँ मेरो लौणा होबैगो|
\v 8 पर डरपोक, अविश्वासी, घिनौने भए, हत्यारा,व्यभिचारी, जादुगर,  मुर्तिपुजक और झुठ बोल्न बारेनको सब हिस्सा आगी और गन्धक दन्कन बारो कुण्डमे हुइहए| जो दुस्रो मृत्यु हए| 
\v 9 तव बे सात अन्तिम विपत्ति भरे भए सात कटोरा होनबारे सात स्वर्गदुत मैसे एक जनै मोसे अइसे कहि, “आओ, मए तुमके थुमाकी बैयर, बोकी दुल्हीन दिखमंगो|” 
\v 10 बे मोके पवित्र आत्मामे एक बणो और उचो पर्वतमे लैगए, और परमेश्वरसे स्वर्गसे तरे झर्त पवित्र सहेर यरुशलेम मोके दिखाई| 
\v 11 बोमे परमेश्वरको महिमा रहए, और बाको चमक बहुमुल्य गहना जैसो और बिल्लौर स्फटिक जैसो चहकिलो रहए| 
\v 12 बाके आसपिस बणो और उचो पर्खल रहए, और बामे बाह्र फाटक रहए| फाटक मे बाह्र स्वर्गदुत रहए| बे फाटकमे इस्राएलको बाह्र कुलको नाउँ लिखो रहए| 
\v 13 अगार तीन फाटक, सिरे तीन, दक्खिन तीन, पछार तीन फाटक रहए| 
\v 14 सहेरको पर्खलके बाह्र जग रहए| बे मैसे थुमाके बाह्र प्रेरितनको बाह्र नाउँ लिखो रहए| 
\v 15 सहेर और बाको फाटक और पर्खल नाप्नबारो मोसे बोल्न बारे संग एक सोनोको नाप्न बारी लकणी रहए| 
\v 16 बो सहेर वर्गाकार रहए| बाको चौडाइ और लम्माइ बराबर रहए| बो बा लकणीसे नापत सहेर दुई हजार चार सय किलिमिटर रहए| बाको लम्माई चौडाई और उचाई बाराबर रहए| 
\v 17 स्वर्गदुत बो पर्खलके फिर नापी, और आदमीको नाप अनुसार बो पैसठ्ठी मिटर रहए| 
\v 18 बो पर्खल बिल्लौरसे बनो रहए, और सहेर चाहिँ निखुर सोनोसे बनो रहए और सफा काँच जैसो बो चमक्त रहए| 
\v 19 पर्खलको जग अनेक किसिमको बहुमूल्य गहना से जीणो रहए| पहिलो जग बिल्लौरको, दुस्रो नीर, तिस्रो हरित गहना, चौथो पन्ना, 
\v 20 पाँचौ आनिक्स, छैठौ लालमणि, सातौ पीतमणि, आठौ बेरूज,  नवौ पुष्पराज, दसौ लसुने, एघारौ नीलमणि, बाहौ कटेलाको रहए|
\v 21 बे बाह्र फाटकके मोती रहए| प्रत्येक फाटक मोतीके रहए| बो सहेरको डगर चमक्न बारो  शिशा जैसो निखुर सोनोको रहए|  
\v 22 मए बो सहेरमे कोइ मन्दिर देखो नाए, काहेकी हुवाँको मन्दिर स्वयम परमेश्वर सर्वशक्तिमान और थुमा रहए| 
\v 23 बो सहेरके उजियारो करन सुर्य और चन्द्रमाको जरुरत नैयाँ, काहेकी परमेश्वरको महिमा नए बाको उजियारो हए| बाको बत्तीचाहिँ थुमा अपनाए हए|
\v 24 बाके उजियारोमे जाति-जाति नेगंगे| पृथ्बीक राजा अपन वैभव बामे ल्याहँए| 
\v 25 दिनमे बाके फाटक कोइ किसिमसे बन्द नाए हुइहए, और हुवाँ रात नाए हुइहए| 
\v 26 बे जाति-जातिक वैभव और सम्मान बो भितर ल्याहँए|
\v 27 पर थुमाको जीवनको पुस्तकमे नाउँ लिखे बाहेक कोइ अशुध्द चीज, घृणित काम करन बारे झुट बोल्नबारे कोइ किसिमसे फिर बो भितर घुसनाए पैहए|
\c 22
\p \v 1 तव बे मोके स्फटिक जैसो चहकिलो जीवनको पानीक नदिया दिखाई| बो नदिया परमेश्वर और थुमाके सिंहासनसे निक्री
\v 2 बो सहेरक डगरके बीचसे बहात रहए| बो नदियक किनारे जीवनको वृक्ष रहए, जौन हरेक महिना बाह्रै किसिमके फल देत रहत् रहए| बाको पत्ताचाहिँ जाति-जातिनके अच्छोके ताहिँ रहए| 
\v 3 अबसे हुवाँ कबहू सराप हुइहए नाए| परमेश्वर और थुमाको सिंहासन हुवाँ हुइहए, और बाके दास बाको आराधना करेहए|
\v 4 बे बाको मुहार देखंगे, और बाको नाउँ बिनके माथे मे हुइहए| 
\v 5 हुवाँ फिर रात हुइहए नाए, बिनके बत्ती और घामुको उजियारो चाहैगो नाए, काहेकी परमप्रभु परमेश्वर बिनको उजियारो हुइहए, और बे सदासर्वदा राज्य करेहँए|
\v 6 बो मोसे कहि, “जा वचन पक्को और सत्य हए| अब जल्दी होनबारी बात अपन दासनके दिखन परमप्रभु, अगमवक्तनको आत्माक परमेश्वर अपन स्वर्गदुत पठाई|” 
\v 7 "देखओ, मए जल्दी आत हौ| जा पुस्तकको अगमवाणीक वचन पालन करन बारे धन्यके हए|” "
\v 8 जा बात सुन्नबारो और देखनबारो मए यूहन्ना हौ| जब मए जा सुनो और देखो, तव मोके जा बात दिखन बारो स्वर्गदुतको पओ मे दण्डवत करन मए घोप्टा पणो| 
\v 9 तव बो मोसे कहि, “देखओ तुमके अइसे नाए करनके हए| मए त तुमरो और अगमवाणी बोल्न बारो तुमरो भैया और जा पुस्तकको वचन पालन करनबारेनको संगी-दास इकल्लो हौ| 
\v 10 तव बे मोसे अइसे कहिँ, “जा पुस्तकको अगमवाणीक वचनमे मोहर मत लगओ, काहेकी समय नजिक हए| 
\v 11 दुष्ट काम करनबारे दुष्ट काम कर्त रहँए, अश्ली काम करनबारे अश्ली काम करत् रहँए, धर्मात्मा धार्मिक कार्य करत् रहँए, और पवित्र जनचाहिँ पवित्र होत रहए|” 
\v 12 "देखओ, मए जल्दी अमंगो| हरेक आदमीनके उनको कामअनुसारको प्रतिफल मिरसंग हए| "
\v 13 मए अल्फा और ओमेगा, अग्गु और पिछु आदि और अन्त्य हौ| 
\v 14 "जीवनको वृक्षको हक पान और सहेरके फाटकसे भितर घुसन पाओ करके अपन कुर्ता धोनबारे धन्यके हँए| "
\v 15 बाहिरचाहिँ कुत्ता, मन्त्रतन्त्र करनबारे, व्यभिचारी, हत्यारा, मुर्तिपुजानबारे और असत्य मन पणान बारे और उइसी मुताबिक चल्नबारे रहँए| 
\v 16 "मए येशू अपन दुतके तुमरे कहाँ मण्डलीके ताहिँ जा गवाही देन पठओ हौ| दाऊदको मूल और सन्तान, और सुबेरेको चहकिलो तारा महि हौ|” "
\v 17 "पवित्र आत्मा और दुलहीन कहत हए, ""अबओ|” जौन सुन्त हए बो कहबए, “अबओ|” जो पियासो हए बो अबाए, जौन इच्छा करत् हए बो जीवनको पानी सेतए मे लेबए|"
\v 18 जा पुस्तकको अगमवाणीक वचन सुन्नबारो हरेक आदमीनके मए चितउनी देत हौ: अगर कोइ बिनमे थापैगो तव जा पुस्तकमे लिखो विपत्ति परमेश्वर बाके उपर थापदेहए|
\v 19 और कोइ जा अगमवाणीको पुस्तकको वचनसे कोइ घटाबैगो तव, जा पुस्तकमे लिखो जीवनको वृक्ष और पवित्र सहेरसे बोके पानबारो हिस्सा परमेश्वर बासे छिनाए लेहए| 
\v 20 "जा बातको गवाही देनबारो कहात हए, ""नेहत्व, मए जल्दी अमंगो|” आमेन, अइओ, हे प्रभु येशू|"
\v 21 प्रभु येशूको अनुग्रह सब सन्तनके संग रहबए| आमेन|              
