\id ROM
\ide UTF-8
\rem Copyright Information: Creative Commons Attribution-ShareAlike 4.0 License
\h रोमियो
\toc1 रोमियो
\toc2 रोमियो
\mt1 Romans
\mt1 रोमियो
\c 1
\p \v 1 मए पावल, येशू ख्रीष्टको दास, प्रेरित होन- बुलओ, और परमेश्वरको बो सुसमाचारके ताहिँ अलग करी हए,
\v 2 जौन सुसमाचार बो अग्गुसे अपन अगमवक्तासे पवित्र धर्म- शास्त्रमे प्रतिज्ञा करी रहए|
\v 3 जा सुसमाचार परमेश्वरके पुत्रके बारेमे हए, बोकी जन्म शरीर अनुसार दाऊदके वंशमे भओ रहए|
\v 4 येशू ख्रीष्ट हमर प्रभु मरके पुनरुत्थान हुइके पवित्र ताको आत्मा अनुसार शक्तिमे परमेश्वरको पुत्र ठहरी गओ|
\v 5 बोको नाँउके ताहिँ विश्वाससे आनबारो आज्ञापालन सब जातिक विचमे लान ताहिँ हम बोके अनुग्रह और प्रेरितको काम पाए हँए|
\v 6 तुम फिर बिनके संग संग येशू ख्रीष्ट होन बुलाई हए|
\v 7 रोममे भए तुम सब, परमेश्वरके प्रिय, जो सन्त होन ताहिँ बुलाई हय: तुमके परमेश्वर हमर पिता और प्रभु येशू ख्रीष्टसे अनुग्रह और शान्ति|
\v 8 सबसे पहिले, मए मिर परमेश्वरके येशू ख्रीष्टसे तुमरे सेवाके ताहिँ धन्यवाद चढात हौ, काहेकी तुम विश्वासको बात सारा संसारमे प्रचार भव हए|
\v 9 मए सम्पूर्ण हृदयसे बाको पुत्रके सुसमाचार प्रचारमे बाको सेवा करत हौ, और परमेश्वर मेरो साक्षी हए कि कैसे मए निरन्तर मिर प्रार्थनामे तुमके याद करत हौ|
\v 10 तव जा मागत हौ, कि कोइ किसिमको परमेश्वरको इच्छासे आखिरमे मए तुमर ठिन आन सफल हो मओ|
\v 11 काहेकी तुमके बलियो बनान ताहि कुछ आदमीक वरदान तुमके दे पामओ काहेकी मए तुमके भेटन उत्कट इच्छा करत हौ|
\v 12 अइसी तुमर और मिर, हमर गाढो विश्वाससे, हम दुने एक दुसरेसे जोस पामए|
\v 13 भइया रेओ, तुमके पता होबए कहिके मए चाहत हौ, कि मए तुमर और बाँकी अन्यजातिक बीचमे फिर कुछ फसल बाटोरन पामओ कहिके तुमर ठिन आन गजब चोटी इच्छा करो| पर मए अभए तक रुको हौ|
\v 14 ग्रीक होए चहु और अज्ञानी जाति, बुद्धिमान होए चहु या निर्बुद्धि, सबैको मए ऋणी हव|
\v 15 जहेमारे सकेसम तुम रोममे होन बारेक फिर सुसमाचार प्रचार करन मए जोसमे हव|
\v 16 काहेकी सुसमाचार सँग मय ना सरमात हओ| काहेकी विश्वास करन बारे प्रत्यक मुक्तिक ताहि जा परमेश्वरको शक्ति हए, पहिले यहुदिक ताहि और अन्यजातिक ताहि फिर|
\v 17 काहेकी सुसमाचारमे परमेश्वरसे आनबारो धार्मिकता प्रकट भओ हए, बो धार्मिकता जौन पूरा रुपसे विश्वाससे नए आत हए| अइसो लिखो हए, “धार्मि चाँही विश्वाससे नए जीबैगो|”
\v 18 परमेश्वरको क्रोध वे आदमिक सारा भक्ति हिनता और दुष्टके दिरुद्मे स्वर्गसे पर्कट भव हए,जो सत्यताको बिनके आधर्मसे दबाए रहो हए|
\v 19 परमेश्वरके बरेमे जनन सिकन बात तुममे प्रष्ट हए, कहेकी परमेश्वर बिनके जा बात दिखई दै हए|
\v 20 बोकी आदुश्य गुण, या बोक अनन्त शक्ति और इश्वरीयक स्वभाव संसारके सृष्टिसे नाए बनाए चिझमे छरलङगै दिखई दै हए| जहेमारे यिनके कोइ किसिमके बहाना नैया|
\v 21 काहेकी परमेश्वरके चिनके फिर बे परमेश्वरके देन बारो महिमा ना दै हए, नत धन्यवाद नए चढाई, पर बे अपन विचारमे बेकाम्मा भए, और बिनके मुर्ख मन और अध्यारो भव|
\v 22 बुद्धिमान हौ कहिके दाबि करी ताहु फिर मुर्खए भए,
\v 23 और बे बिनासी आदमी, चरा चुरङगी, चार टङगा जनावर और घिष्टन बाले जीव के मुक्तिक रुपसे अबिनासी परमेश्वरके महिमा साटा साट करे|
\v 24 जहेमारे परमेश्वर बिनसे बिनकी हृदयक खराब वासना असुद्धतामे छोण दै, कि तुमर आपसमे अपन शरीरको आदर ना करनो|
\v 25 काहेकी बे परमेश्वरके सत्यताके झुठोसे बदलके सदा सर्वदा परम धन्य सृष्टिकर्ताके छोणके दुसरो सृष्टि करो चिझके पूजा और सेवा करी|
\v 26 जहेमारे परमेश्वर बिनके शरम लागन बालो कामके ताहि छोण दै| बिनकी बैयर अपन स्वाभाविक व्यवहारसे अस्वाभाविक व्यवहारमे बदली,
\v 27 और उइसी बैयर घेन स्वभविक व्यवहार छोणके एक दुसरे घेन शरम लागन बारो कामके जलनमे लगो और लोगलोगसे निर्लज्ज काम करके, और अपनी शरीरमे अपन कसुरके उचित दण्ड भोगी|
\v 28 अइसी बिनके परमेश्वरके मान्यता देन ना चाँही परमेश्वर बिनके भ्रष्ट मनके अवस्थामे अनुचित आचरणके ताहि छोण दै|
\v 29 बे सब किसिमके बदमासी, दुष्टता, लोभ, हिर्ससे भरो दया| बे दिक्क, हत्या, लडाई झगडा, छल बिजरोसे भरो हए, और बे औरेक बात काटनो,
\v 30 और बदनाम कारन बारो परमेश्वरके घृणा करन बारो, हेँकण, अहंकारी, अभिमानी, दुष्ट बात रचके नेगन बारो, अइया दौवाक आज्ञा पालन ना करन बालो,
\v 31 मुर्ख, विश्वास घाती, निर्दयी,और झन्नी होत हए|
\v 32 अइसो काम करन बारो मरन योग्य होत हए कहिके परमेश्वर धार्मिकता-विधान जानतै जानत फिर बे जा काम करन इकल्लो नाए कि पर अइसो करन बारो सँग पूर्ण सहामत होत हए|
\c 2
\p \v 1  जहेमारे औरेक दोष लगान बाले आदमी, तै चहे जौन है, कोइ बहाना नाहए, काहेकी जामे तए औरेक दोष लगात हए, बहेमे तए फिर दोषी होबैगो, काहेकी तए दोष लगान बालो फिर बहए काम करत हए|
\v 2 अइसो काम करन बालेके परमेश्वरको इन्साफ ठिकसे होत हए हम जानत हए|
\v 3 ए आदमी, तै अइसो काम करन बालेके दोष लगात हए, और अपना फिर बहे काम करत हए, और परमेश्वरको इन्साफसे वाचङगे कहिके तए सोचत हए?
\v 4 या परमेश्वरको कृपासे तोके पश्चताप घेन लैजात हए कहिके पत्ता पाइके का तय बक दया, सहनशिलता और धैर्यको प्रशस्तताके तुच्छ मानत हए?
\v 5 तव परमेश्वरको धार्मिकताको इन्साफ प्रकट होन बारो क्रोधके ताहि अपनो कठोर और अपश्चात्तापी हृदय करके अपने ताहि क्रोधको कटघुरा लगात हौँ|
\v 6 काहेकि बो हरेक आदमीनको उनको काम अनुसार देहए|
\v 7 धैर्यसे अच्छो काम करके महिमा, इज्जत और अमरत्तो ढुणनबारेनके चाँही बो अनन्त जीवन देत हए|
\v 8 पर झगडालु, सत्यको पालन ना करनबारो, और दुष्टतामे नेगन बारो उपर चाँही क्रोध और दिक पणइगो|
\v 9 खराब काम करन बारे हरेक आदमी उपर सङ्कट और आपत आए पणइगो, पहिले यहूदी उपर और अन्यजातिके फिर| 
\v 10 और अच्छे काम करन बारे हरेकके पहिले यहूदीनके उपर और अन्यजातिके फिर गौरव, इज्जत और शान्ति प्राप्त होबइगो
\v 11 काहेकी परमेश्वर पक्षपात नाए करत हए|
\v 12 सबए बे व्यवस्थासे पाप करी हए, बे व्यवस्था बिनसे नष्ट हुइ हए, और व्यवस्थाके तरे रहीके फिर पाप करनबारेनके इन्साफ व्यवस्थासे नए हुइ हए|
\v 13 काहेकी व्यवस्था सुनन बारे परमेश्वरके सामने धर्मी ना ठहरङगे, पर व्यवस्था पालन करन बारे धर्मी ठहरङगे|
\v 14 काहेकी व्यवस्था न होनबारो अन्यजातीको स्वभावसे व्यवस्था अनुसार काम करत हए कहिके, बिनके व्यवस्था नहुइसे फिर बे अपन ताहि अपनए व्यवस्था करत हए|
\v 15 व्यवस्था चाँही भइ बात अपन हृदयमे लिखो भव बे देखत हए, और बिनकी अपनी दिमाकसे फिर गवाही देत हए, और बिनको विचार कभी बिनके दोष लागत हए, और कभी बल देत हए|
\v 16 जा बो दिन हुइ हए जब परमेश्वर मोके प्रचार करो भव सुसमाचार-अनुसार येशू ख्रीष्टसे आदमीको गुप्त बातके इन्साफ करङगो|
\v 17 और अगर तुम यहूदी हौँ कहेसे व्यवस्थामे भर पणके परमेश्वरसँगको सम्बन्धमे घमण्ड करत हौँ,
\v 18 और बोके इच्छा जन्त हौ, और व्यवस्थासे सिकाइ भइ अच्छी बातके मन्जुर करत हौँ,
\v 19 और तुमके जा निश्चय हए कि तुम अगर अन्धकारको अगुवा हव, अन्धकारमे होनबारेके ताहि ज्योति हए,
\v 20 मुर्खके सुधारत हए, अपरिपक्काके शिक्ष देत हए, काहेकी व्यवस्थामे सबै बुध्दि और सत्यता प्राप्त करी हए-
\v 21 अइसी जब तुम औरेनके सिखात हओ, तव का आपनैके ना सिखात हओ?जब तुम चोरिके विरुद्धमे प्रचार करत हओ, का तुम अपनै चोरी करत हओ?
\v 22 तुम, जौन व्यभिचार ना करन कहिके कहत हओ, का तुम अपनै व्यभिचार करत हौ?तुम जौन मुर्तिके घिनात हौ, का तुम अपनै मन्दिरके लुटत हौ?
\v 23  तुम जौन व्यवस्थामे घमण्ड करत हौ, का व्यवस्था भङग करके परमेश्वरको अनादर करत हौ?
\v 24 काहेकी, लिखो हए, “अन्यजातिके विचमे परमेश्वरको नाँउ तुमसे नए निन्दित भव हए|”
\v 25 व्यवस्था पालन करत हौ कहेसे खतनासे निहत्तौ फाइदा हए, पर व्यवस्था भङग करत हौ कहेसे तुमर खतना बेखतना होत हए|
\v 26 अगर शरीरमे बेखतना भव व्यवस्थाके धार्मिक-विधान पालन करत  हौ कहेसे, का बिनको बेखतना खतनामे ना गिनैगो का?
\v 27 तव शरीरमे खतना ना भव फिर व्यवस्था चाँही पालन करन बालो लिखित व्यवस्था भव और खतना फिर भव बारेमे तुम व्यवस्था भङग करन बारेके दोषी ठहरात हए|
\v 28 बाहिरको रुपसे इकल्लो यहूदी होन बारो निहत्तौ यहूदी नैया, उइसी निहत्तौ खतना फिर बाहिर और शारीरिक बात नैया|
\v 29 यहूदी बो हए, जो भितर रुपसे यहूदी हए, और निहत्तौ खतना चाँही हृदयकि बात हए, जा आत्मिकी बात हए, लिखित व्यवस्थाकि बात नैया|अइसो आदमीको प्रशंसा आदमीसे नाए, पर परमेश्वरसे हए|
\c 3
\p \v 1 अब यहूदीके का फाइदा हए तव? अथाव खतनाके का मोल? 
\v 2 हरप्रकार जा मे बहुत फाइदा हए| सबसे अग्गु तव परमेश्वरको वाणी यहूदीके सुम्पदै हए|
\v 3 अगर बिनमैसे कोइ कोइ विश्वास नाकरी कहेसे, का हुइहए ता? का बिनकी अविश्वास परमेश्वरको विश्वासयोग्यताके रध करत हए का?
\v 4 उइसी ना होबाए, परमेश्वर सत्य और हरेक आदमीको झुठो ठहरए करके लिखो पणो हए, “तुम अपन वचनमे ठिकसे ठहरआए, और इन्साफ होतए तुम विजय होबाओ|”
\v 5 और हमर अधमिकतामे परमेशरको धर्मिकताके प्रकाशमे ल्याएत हए,हम का कहए? का परमेश्वरको क्रोध हमरउपर आतहए तव बो अन्याय करत हए? (मए आदमीकत तर्क करतहौ|)
\v 6 काद्पी नैयाँ! उइसो हए, कहेसे परमेश्वर संसारको इन्साफ कैसे करन सिकत हए का?
\v 7 पर अगर मिर झुटोसे परमेश्वरको सत्यता बक महिमाके ताहि प्रशस्त हए, काहेकी मए पापी कता इन्साफके फसिगौ हौ?
\v 8 उइसो हए कहेसे, अच्छो होबए कहेसे खराबी काहे ना करए? कोइ-कोइ आदमी हम उइसी कहत हए हमके निन्दापूर्ण दोष लगात हए|बिनकी दोष नाए ठिक हए|
\v 9 उइसो हए का हम यहूदी भए अच्छो हए? आवश्यक नैया, काहेकी सबए आदमी, यहूदी और अन्यजाती दुनौ पापके बसमे हए कहिके मए दोष लगाए डारो हौ|
\v 10 जइसो लिखो हए, “धर्मी कोइ नैय, एक जनै फिर नैया,
\v 11 बुझन बारो कोइ नैया, परमेश्वरके ढुणन बारे कोइ नैया|
\v 12 बे सब बराने हए, बे एक सँग बिनाकामके भएहै| कोइ अच्छो नाए करत हए, अच्छो करन बारो एक जनै फिर नैया|”
\v 13 "बिनको मुहू खुलो चिहान हानि हए, बे अपन जिभसे छलकि बात करत हए|” “साँपको विष  बिनकी ओठमे हए|”"
\v 14 "बिनकी मुहू सराप और खराब बातसे भरो हए|”"
\v 15 "बिनकी टाङग रगत करन ताहि जल्दी हए|”"
\v 16  बिनास और दुर्दशा बिनकी डगरमे हए,
\v 17 और शान्तिकि डगर बे नाए चीनत हँए|”
\v 18 "बिनकी आँखीके सामने परमेश्वरको भए नैया|”"
\v 19 अब हम जानत हए, जो-जित्तो व्यवस्था कहत हए, व्यवस्थाके तरे होन बारेसे कहत हए, कि हरेक मुहू चूप लागौ, और सारा संसार परमेश्वरके अग्गु जवाफ देन बारो हए|
\v 20 जहेमारे व्यवस्थाको कर्मसे कोइ प्राणी बोकी दृष्टिमे धर्मी नाए ठहरैगो, काहेकी व्यवस्थासे नाए पापको चेतना भव रहए|
\v 21  और अब तव व्यवस्था बिना परमेश्वरके आङ बारो धार्मिकता प्रकट भव हए| बहेकि गवाही व्यवस्था और अगमवक्ता दै हए|
\v 22  येशू ख्रीष्टमे विश्वास करन बारे सबए उपर परमेश्वरको धार्मिकता विश्वाससे प्रकट भव रहए| काहेकी कछु भेद नैया, 
\v 23  काहेकी सबए पाप करी रहए, और परमेश्वरको महिमासम्म पुगनके चुके पणे हए|
\v 24  काहेकी सबए पाप करी रहए, और परमेश्वरको महिमासम्म पुगनके चुके पणे हए|
\v 25 परमेश्वर ख्रीष्ट बोके रगतसे प्रायश्चितको बलिदान स्वरूप प्रस्तुत करी, जौन प्रायश्चित विश्वाससे ग्रहण करन पणत हए| जा काम परमेश्वर अपन धर्मिकतामे देखन ताहि करी रहए, काहेकी बो इश्वरीय धैर्यमे अग्गुके पापके बो वस्ता नाए करी रहए|
\v 26 परमेश्वर अपनै धर्मी हए और येशूमे विश्वास करन बारे बे धर्मी ठहरमङगे कहन बारी बात प्रमाण करन ताहि बो वर्तमान समयमे जा करी रहए|
\v 27 तव हमर घमण्ड कितए गव? बाको त ठाँउ नैया! कौन सिध्दान्तमे अइसो करए? जा कर्मको सिध्दान्तसे हए? कदाचित नैया! जात विश्वासको सिध्दान्तसे मात्र होन सिकैगो|
\v 28 जहेमारे व्यवास्था कर्मको पालानबिना विश्वाससे नए आदमी धर्मी ठहारत हए कहीके हम ठानत हए|
\v 29 का परमेश्वर केवल यहूदीको इकल्लो परमेश्वर हुइहए का? का बो अन्यजातिनको परमेश्वर नैयाँ? बो अन्यजातिके फिर परमेश्वर हए| 
\v 30 कहेकी परमेश्वर एक हए| बो खतनाबालेनके बिनको विश्वासके आधारमे और खतना नएभएके बिनको विश्वाससे धर्मी ठहरत हए| 
\v 31 तव का हम जाहे विश्वाससे व्यवस्थाके रध करी? कदपी नैयाँ! बरु हम त व्यवस्थाके कायम करत हए| 
\c 4
\p
\v 1 अब, शरीर अनुसार हमर पुर्खा अब्राहामके बारेमे हम का कहे त?
\v 2 अगर अब्राहम कामसे धर्मी ठ्हिरतो तओ उनके घमण्ड करनके कुछु ठाउँ रहतो, पर परमेश्वरके अग्गु त नाए|
\v 3 कहेकी पवित्र-शास्त्रमे का कहीहए? “अब्राहाम परमेश्वरउपर विश्वास करी, और बो उनके ताहि धार्मिकतामे गिनीगओ|”
\v 4 अब काम करनबारो जौन दिहाणी पातहए बो दान नए हए, पर बो उनको पनबारो हक हए|
\v 5 जौन कर्म नएकरत हओ, पर भक्तिहीनके धर्मी ठहराबारो परमेश्वरउपर भरोसा धरतहए, बो आदमीको विश्वास धर्मिकतामे गिनत हए|
\v 6 परमेश्वर कर्मविना नै धार्मि गिननबारो आदमी जा वचनसे दाऊद धन्यको कहत हए,
\v 7 "बो धन्यको हए, जोकी अपराध क्षमा हुइगओ हए, और जौनको पाप तोप दाईहए|"
\v 8 बो आदमी धन्यको हए, जौनको पापको लेखा परमप्रभु नएलेतहए|”
\v 9 का जा आशिर्वाद खतनाबालेनके ताहि मात्र हए? कि बेखतनाबालेनके ताहि फिर हए? अब्राहामके ताहि त उनको विश्वासनै धार्मिकता गिनो रहए कहेकी हम कहत हए|
\v 10 तव कैसे उनके ताहि धार्मिकता गिनीगओ? उनको खतना होनसे अग्गु अथाव पछु? उनको खतना नै, पर अग्गु|
\v 11 खतना नएहोत विश्वासमे पनबारोधार्मिकता चिन्हासे या छापसे स्वरूप बे खतना पाई रहए| खतनाबिना विश्वास करके धर्मी गिनोभव सबके बो पिता होमाए कहिके उदेश्य जा कहीहए|
\v 12 बो खतनाबारेके फिर पिता हए, जौन खतना भव इकल्लो नए, पर जौन विश्वासको बो नमूनाके पछयातए, जौन विश्वास खतना होनसे अग्गु हमर पिता अब्राहाममे हए|
\v 13 संसारके उत्तरधिकार होनके ताहि अब्राहाम और उनको वंशके दौवा प्रतिज्ञा व्यवस्थासे नआओ हए, पर विश्वासके धार्मिकतासे आओ हए|
\v 14 अगर व्यवस्था पालन करनबारो मात्र उत्तराधिकारि होतहए कहेसे विश्वास रध और प्रतिज्ञा व्यर्थ हुइहए|
\v 15 कहेकी व्यवस्थाको क्रोध लैहए, पर जहाँ व्यवस्था नैयाँ बोहुवा अपराध फिर नएहुइहए|
\v 16 बहेमारे जा प्रतिज्ञा विश्वासउपर निर्भर करत हए, जहेमारे कि प्रतिज्ञा अनुग्रहउपर भर पणके अब्राहाम वंशके ताहि पक्का होबाए| जा प्रतिज्ञा व्यवस्था पालन करनबारेक ताहि मात्र नएहुइके अब्राहामके जैसो विश्वासमे होनबारोके ताहि फिर हए, कहेकी अब्राहाम हमर सबको पिता हए|
\v 17 जैसो लिखो हए, “ मए तोके बेढ़ब जातिके पिता बनाओ हओ|” जौन परमेश्वरउपर अब्राहाम विश्वास करी, बाको दृष्टिमे बो हमर सबको पिता हए| बो मरे भए फिर जीवन देतहए, और कुछु नाहोनबारेक चिझके होनबारो बनातहए|
\v 18 " तिर सन्तान फिर आइसी असंख्य होमंगे"" कहिके परमेश्वर कहि अनुसार, आशा पट्क्कै नाहोत फिर अब्राहाम आशा करके विश्वास करी, और आइसी बो बेढ़ब जातिको पिता बनो| "
\v 19 प्राय: सय वर्ष पुगो अब्राहाम मरनएबारो भव अपन शरीर और साराकी कोख बाँझी हुइके फिर विश्वास कमजोर नाए भव |
\v 20 परमेश्वरके प्रतिज्ञाके बारेमे कुछु शङ्का बोके नएडगमगान सिकी, पर अपनो विश्वासमे बलियो हुइके बो परमेश्वरके महिमा दाई|
\v 21 प्रतिज्ञा करीभई बात परमेश्वर करन फिर सिकैगो कहिके अब्राहामके पूरा निश्चय रहए|
\v 22 "जहेमारे फिर उनको विश्वास ""उनके ताहि धार्मिकता गिनी|” "
\v 23 "धार्मिकता ""गिनो हए"" कहिके जा वचन बाहेक खातिर इकल्लो नए, "
\v 24 तव हमर ताहि फिर हए| हम जौन येशू प्रभुके मरेभएकसे जिन्दा भवउपर विश्वास करेहए, जा हमर ताहि फिर गिनो हए|
\v 25 बो हमर अपराधके ताहि मरो हए, और हमके धर्मी ठहरान ताहि जिन्दा भव हए|
\c 5
\p \v 1 जहेमारे विश्वाससे धर्मी हुइके हमर प्रभु ख्रीष्टसे परमेश्वरसँग हमरो मिलाप भव हए|
\v 2 बहेसे हम जा अनुग्रहसे विश्वाससे घुस्न पाए हए| जा अनुग्रहमे हम ठणे हए, और परमेश्वरके महिमाके सहभागी हुइके हमरो आशामे हम रमातहए|
\v 3 यितकै इकल्लो नैयाँ, पर हम अपनो संकष्टमे रमातहए, जा जानके कि संकष्ट सहनशीलता उत्पन्न करतहए,
\v 4 सहनशीलता चरित्र, और चरित्र आशा उत्पन्न करतहए| 
\v 5 आशा हमर निराशा नएकरत हए, कहेकी हमके दौव भव पवित्र आत्मासे परमेश्वरको प्रेम हमर हृदयमे अखानए दाईहए|
\v 6 कहेकी हम दुर्वल रहए ख्रीष्ट अधर्मीके ताहि ठीक समयमे मरीगओ| 
\v 7 धर्मी आदमीके ताहि मरन तयार होन बिरलो पङ्गे, कोइ अच्छो आदमीके ताहि कोइ मरन ताहि आँट कर फिर लेहए|
\v 8 पर परमेश्वर हमर ताहि बाको प्रेम जहेमे दिखातहए, कि हम पापी होतए ख्रीष्ट हमर ताहि मरो हए|
\v 9  जहेमारे बाको रगतसे धर्मी ठहरके मरे और जाधा हम परमेश्वरके क्रोधसे बोसे बचाबैगो| 
\v 10 कहेकी हम शत्रु होतए बाको पुत्रके मृत्युसे परमेश्वरसँग हमरो मिलाप भव मरे ख्रीष्टके जीवनसे हम बचामङगेए|
\v 11 यितकै इकल्लो नए, पर हमर प्रभु येशू ख्रीष्टसे परमेश्वरमे हम रमातए फिर हए, बासे अब हमके परमेश्वरसँग मिलाप प्राप्त भव हए| 
\v 12 एक जनै आदमीसे संसारमे पाप आयो, और पापसे मृत्यु| आइसी सब आदमी पाप करके मरे सब आदमीमे मृत्यु फैलिगओ| 
\v 13  व्यवस्था देन अग्गु फिर संसारमे पाप रहए, पर जहाँ व्यवस्था नैयाँ, बोहुना पापको लेखा फिर नाहोतहए| 
\v 14 आदमसे लैके मोशातक आदमीके उपर फिर मृत्युको राज्य गओ, बिनके उपर फिर जो आदम करी जैसो अपराध नाकरी रहए| बो आदम आनबारोको प्रतिरुप रहए| 
\v 15 सेतको वरदान और बो अपराधमे कोइ समानता नैयाँ| कहेकी एक जनै आदमीसे, या येशू ख्रीष्टसे आओ सेतको वरदान बेढ़बके ताहि जाधा भव|
\v 16 सेतको वरदानचाहिँ बो एक जनै आदमीको पापको नतिजाजैसो नैयाँ|कहेकी एक अपराधको इन्साफ दण्डको आज्ञाके, पर बेढ़ब अपराधके पिछु आनबारो सेतको वरदान निर्दोषीकरण लतहए| 
\v 17 अगर एकै आदमीको अपराधसे बो आदमीकसे मृत्युको राज्य करी कहेसे झन जाधा प्रशस्त अनुग्रह और धार्मिकताके सेतको वरदान पनबारो एक आदमी येशू ख्रीष्टसे जीवनमे राज्य करैगो|
\v 18 जैसी एक आदमी अपराधसे सब आदमीको दण्डको भागीदार बनो, आइसी नै एक आदमीसे धार्मिकतासे कामसे सब आदमीके ताहि धर्मी ठहराएके जीवन लतहए|
\v 19 कहेकी जैसी एक आदमीके अनाज्ञाकारितासे बेढ़ब जनै पापी बनाई, आइसी करके एक जनै आज्ञाकारीसे बेढ़ब जनै धर्मी बनाए हए|
\v 20  व्यवस्था आयो और अपराधके वृध्दि भव, पर जहाँ पाप बणहे अनुग्रह झन जाधा बणहे,
\v 21 जहेमारे कि जैसी पाप मृत्युमे राज्य करी, आइसी करके येशू ख्रीष्ट  हमर प्रभुसे अनुग्रहसे धर्मी ठहरके अनन्त जीवनतक राज्य करहे|    
\c 6
\p \v 1 अब हम का कहए? का अनुग्रह प्रशस्त होबाए कहिके हम पापमे लगेरहमए त?
\v 2 आइसी नएहोबाए! हम जो पापके ताहि मरेए, तव हम कैसे और बो पापमे जिमए?
\v 3 का तुम नएजानतहओ हम सब ख्रीष्ट येशूमे बप्तिस्मा लए, बहेके मृत्युमे बप्तिस्मा लएरहए? 
\v 4 जहेमारे बप्तिस्मामे हम मृत्युमे बाकेसँग गणेए हए, ताकि जैसी पिताके महिमामे ख्रीष्ट मरेभएसे जिन्दा भव, अइसी हम फिर नयाँ जीवनको डगरमे नेगआए|
\v 5 अगर बाको मृत्युमे हम बाकेसँग एक भए हए कहेसे, बाके पुनरुत्थानमे फिर निश्चय नै हम बाकेसँग एक होमंगे|
\v 6  हम जानत हए कि हमरो पूरानो मनुष्यत्व बाकेसँग क्रुसमे टाँगिगओ, ताकि हमरो पापमय शरीर नाशा होबै, और अब उइसो हम पापको कमैया नएहोमए|
\v 7 कहेकी जो मरो हए बो पापसे मुक्ता भव हए|
\v 8 पर हम ख्रीष्टसँग मरे नएहए कहेसे बाकोसँग जिमङ्गे फिर नए कहिके विश्वास करत हए|
\v 9 हम जानत हए कि ख्रीष्ट मरेभाएसे जिन्दा हुइके फिर नएमरैगो| अब बाकेउपर मृत्यु राज्य नएहुइहए| 
\v 10 जौन मृत्युमे बो मरो बो पाप लिखके सब दओ ताहि एक पटक मरो| पर जौन जीवनमे बो जिताहए, बो परमेश्वरके ताहि जिताहए| 
\v 11 अइसी करके तुम फिर अपन- अपन पापके लिखके मरे, पर ख्रीष्ट येशूमे परमेश्वरके ताहि जिन्दा भव मन्न पणत हए| 
\v 12 जहेमारे शरीरको अभिलाषा अनुसार चलन नएपणौँ हए कहिके तुमके मरणशील शरीरमे पापको राज्य करन नएदेमए|  
\v 13 अपन शरीरको अङ्गके दुष्टताके साधनके रुपमे पाप करन समर्पण मतकरओ| पर मृत्युसे जीवनमे लाओ आदमीजैसो अपनके परमेश्वरठीन दैदेओ,  और शरीरके अङ्गके धार्मिकताके साधन जैसो परमेश्वरठीन समर्पण करओ| 
\v 14 कहेकी पाप तुमरउपर राज्य नकरैगो, तुम व्यवस्थाके अधिनमे नएहोबाए, पर अनुग्रहके अधिनमे होबाए| 
\v 15 अब का त? का हम व्यवस्थाके अधिनमे नैया, पर अनुग्रहक अधिनमे हए कहेसे पाप करैँए त? कबहु नाए हुइहे|
\v 16 का तुम नजानत हओ, आज्ञाकारी कमैयाको रुपमे अपनएक जौन ठिन समर्पण करत हओ, जौनक आज्ञा तुम पालन करत हओ, बहेक कमैया फिर होतहओ? कि त मृत्युघेन जानबारो पापको कमैया या धार्मिकताघेन जानबारो आज्ञाकारीतक?
\v 17 पर परमेश्वरके धन्यवाद होबए, कि तुम जो एक पटक पापको कमैया हओ अब जौन शिक्षाके नमुनामे तुम सौपेरहओ, बहे हृदयसे पालन करन बारे भए हओ|
\v 18 तुम पापसे मुक्त करके धार्मिकतक कमैया बने हओ|
\v 19 तुमहरमे रहो मानवीय कमजोरके कारण मए तुमके बुझन सिकनबारो भाषामे समखत हओ| काहेकी जैसी तुम एक चोटी अपन अङगके अशुद्धता और झन-झन जाधा अपराधके ताहि समर्पण करे| अब अइसी पवित्रकरणके ताहि अपन अङगके धार्मिकताके ताहि समर्पण करओ|
\v 20 तुम पापके कमैया भए बेरामे धार्मिकतामे जान बारो स्वतन्त्र रहए|
\v 21 अब जौन बातमे तुम अभेब शर्मात हओ, सो बातमे तुम का प्रतिफल पाए? बे बातकि अन्तमे मृत्यु हए|
\v 22  पर अब तुम पापसे मुक्त हुइके परमेश्वरके कमैया भए हओ, तव तुम पाओ प्रतिफल चाँही पवित्रकरण हए, और बक अन्तमे, अनन्त जीवन|
\v 23 काहेकी पापको ज्याला मृत्यु हए, पर परमेश्वर सेतक वरदान ख्रीष्ट येशू हमर प्रभुमे अनन्त जीवन हए|
\c 7
\p \v 1 भइया रे, का तुम ना जनत हओ-मए व्यवस्था जानन बालेनसे मसक रहो हौ-कि आदमी जीवनकाल तक यिकल्लो व्यवस्था लागु रहै गो|
\v 2 उदाहरणके ताहि, एक व्यहा भइ बैयर बाको लोगा जिन्दा तक अपन लोगा सँग कानुनि रुपमे बधी रहैगी,अगर बक लोगा मरिगव तव लोगाको नातोसे बो मुक्त हुइ जए ह|
\v 3 अगर लोगा जिन्दा होतमे फिर बो अउरो लोगा करके बक सँग रहएगी तओ बो व्यभिचारी कहिलाइग| पर लोगा मरजए हए त बो जा कानुनसे मुक्त हुइ जए हे, और लोगा लै लेहे कहेसे बो व्यभिचारी ना हुइ हए|
\v 4 अइसे मिर भइया, तुम फिर ख्रीष्टको शरीरसे व्यवस्थक ताहि मरे हौ, काहेकी तुम और आदमी, अर्थात मृत्युसे जिन्दा भओ ख्रीष्टसँग एक होबौ, और हम परमेश्वरके ताहि फल पहलामै|
\v 5 जब हम पापी स्वभावमे अपन जीवन बितात रहए, तव मृत्युक फल फलान ताहि व्यवस्था उत्तोजित करो भव हमर पापमय खराब अभिलाषा हमर अंगमे काम करत रहए|
\v 6 हमए वन्धनमे करन व्यवस्थक ताहि मरके हम अब बोसे मुक्त भए है, और हम पुरानो लिखो विधानके अधिनमे नाए पर पवित्र आत्माको नयाँ जीवनमे सेवा करत हए| 
\v 7 "हम का कहैँ त? व्यवस्था पाप हए? ना हए| अगर व्यवस्था नहुइतोत मै पाप पता नाए पैतो, काहेकी ""तए लोभ मत कर"" कहिके व्यवस्था ना कहितो त लोभ करन का हए बो पता ना पैतो|"
\v 8 पर पाप आज्ञामे मौका पाईके मिरमे सबए मेलको लोभ उत्पन्न करी|व्यवस्था बिना त पाप मुर्दा जैसो हए|
\v 9 व्यवस्था बिना रहत एक दाउमे जिन्दा भव, पर आज्ञा आओ तव पाप जग उठो, और मै मरी गओ|
\v 10 जीवनको प्रतिफल देनबालो बहे आज्ञा मिर ताहि मौत लाई|
\v 11 काहेकी पाप आज्ञासे मौका पाइके   मोके ठगी, और बहेसे मोके मारी|
\v 12 व्यवस्था पवित्र है, और आज्ञा पवित्र, न्याय संगत और असल हए|
\v 13 तए का असल हए, बहे मिर ताहि मौत लाइ त?कतै ना! पर पाप पापैको रुपमे दिखाए कहिके असल बातसे पाप मिरमे मृत्यु लाइ रहो हए, काहेकी आज्ञासे पाप सब घेनसे पापमय रहए|
\v 14 काहेकी हम जानत है कि व्यवस्था आत्मिक हए, पर मए शारीरिक हओ, और पापमे बचो हओ|
\v 15 मए का करत हौ, बो ना समख पात हए| काहेकी मए जो चाहत हौ बो ना करत हओ| पर बहे करत हौ, जो मए घृणा करत हौ|
\v 16  करन चाहो भव मए करत हौ, व्यवस्था असल हए कहिके मए सहमत हौ|
\v 17 जहेमारे अब बो करन बालो मए ना हौ, पर मिर भितर बास करन बालो पाप हए|
\v 18 काहेकी मोए पता हए, कि मिरमे, या मिर पापमय स्वभावमे कछु अच्छी बात ना हए| जो असल हए, बो करन इच्छा मिरमे हय, पर मए बो पुरा ना कर पए हौ|
\v 19 काहेकी असल काम जो मए करन चाहत हौम बो मए ना करङगो पर दुष्ट काम, जो मए करन ना चाहत हौ, बहे मए करत हौ|
\v 20 अब मए जो इच्छा ना करङगो, बहे करङगो कहेस बो मए ना करङगो, पर मिर भितर रहन बालो पाप हए|
\v 21 अइसो एक नियमसे काम करो मए पात हौ| जब मए भलो करन चाहत हव, तव दुष्टताके मिर ढिँगै ठाणो देखत हौ|
\v 22 काहेकी मै मिर पुरो मनसे परमेश्वरको व्यवस्थामे आनन्दित होत हौ|
\v 23 पर मिर अंगमे और नियमसे मिर मनमे रहो नियम सँग युध्द करत हौ| पर मिर अंगमे बास करन बाले पापको नियम मोके वन्धनमे करलेत हए|
\v 24 मए, कित्तो दु:खी आदमी! जा मौतकि शरीरमे मोके कौन छुट्यहे?
\v 25 येशू ख्रीष्ट हमर प्रभुसे नए परमेश्वरके धन्यवाद हए| तभैमारे मए अपनए अपन मनसे मए परमेश्वरको व्यवस्थाको सेवा करत हौ, पर मिर पापमय स्वभावसे मए पापको व्यवस्थाको सेवा करत हौ|
\c 8
\p \v 1 जहेमारे अब ख्रीष्ट येशूमे भएनके दण्डको आज्ञा ना हए|
\v 2 पाप और मृत्युको आत्मासे मोके जीवनको आत्मक व्यवस्था ख्रीष्ट येशूमे मुक्ति करी हए|
\v 3 पापी स्वभावसे दुर्वल फिर बहेक मारे व्यवस्था जो कर नापाई बो परमेश्वर करी, या बो अपन पुत्रके पापमय शरीरके स्वरूपमे पापवली हानि पठाई दै|
\v 4  जहेमारे व्यवस्थाके उचित आवश्यकता हममे पुरा हए, हम जो पापमय स्वभाव अनुसार नाए, पर पवित्र आत्मा अनुसार चलत हए|
\v 5 काहेकी पापको स्वभाव अनुसार चलन बारे शरीरक बातमे मन लगाए हए, पर आत्मा अनुसार चलन बारे आत्माकी बातमे मन लगाए हए|
\v 6 काहेकी पापमय स्वभावमे मन लगान त मृत्यु हए, पर पवित्र आत्मामे मन लगान जीवन और शान्ति हए|
\v 7 काहेकी पापमय स्वभावके शरीर घेन लागो मन त परमेश्वरको शत्रु है| परमेश्वरको व्यवस्थक अधिनमे बो ना होत हए| न बो कभु हुइ पए हे|
\v 8 पापमय स्वभावके बशमे होनबारे परमेश्वरके प्रसन्न ना बनापए हए|
\v 9 अगर सचमे परमेश्वरको आत्मा तिरमे हए कहेसे, तुम पापमय स्वभावमे ना, पर पवित्र आत्मामे हुइ हौ| पर कोइ आदमीके ख्रीष्टको आत्मा नाहए कहेसे बो परमेश्वरको हुइहे नाए|
\v 10 अगर ख्रीष्ट तुमरमे हए कहेसे, पापको कारणसे तुमर शरीर मरो हय ता फिर तुमर आत्मा धार्मिकताको कारणसे जिन्दा हए|
\v 11 पर येशूके मरोसे जिन्दा करन बारेक आत्मा तुमरमे बास करत हए कहेस ख्रीष्ट येशूके मरोके जिन्दा बनान बारो तुमरमे बास करन बालो बाको आत्मासे तुमर अधमरी शरीरके फीर जीवन देबइगो|
\v 12 जहेमारे भैया रेओ, पापमय स्वभाव अनुसार जियन ताहि हम पापमय स्वभावमे मजबुर नाए हँए|
\v 13 काहेकी पापमय स्वभाव अनुसार जीहय कहेस, तुम मरजए हौ, अगर पवित्र आत्मासे शरीरके काम तुम निर्मुल बनए हो कहेस, तुम जिबैगे|
\v 14 काहेकी सब,बे परमेश्वरको आत्मा डुरियत होत हए, बेहि परमेश्वरको सन्तान हए|
\v 15 "काहेकी फिर डरमे पणन ताहि दासत्वक आत्मा तुम ना पए हौ| पर तुम धर्म पुत्र होन आत्मा पए हो| तभैमारे जब हम परमेश्वरके ""अब्बा, पिता"" कहिके बुलात हए, "
\v 16 बो हम परमेश्वरको सन्तान हओ कहिके पवित्र आत्मासे हमर आत्मा सँग गवाही दइ हए|
\v 17 और सन्तान हौ कहेस त उत्तराधिकारी फिर हौ, परमेश्वरको उत्तराधिकारी और ख्रीष्टसँग साझे-उत्तराधिकारी बोके सँग दु:ख भोगत हए कहेसता हम बाहेक सँग महिमित फिर होमङगे|
\v 18 मए विचार करत हौ, कि हममे जो महिमा प्रकट होबैगो, बक सँग वर्तमान समयके कष्ट तुलना करन योग्य ना हए|
\v 19 सृष्टि गजब उत्कष्टसे परमेश्वरको लौणाके प्रकट होन बातके प्रतिक्षा करत हओ|
\v 20 सृष्टि व्यर्थतक बशमे हुइगओ, बक अपन इच्छासे नाए पर बक इच्छासे जौन बोके बशमे करी रहय, जहे आशामे,
\v 21 कि सृष्टि बाको अपनो विनाशको वन्धनसे मुक्त करङगे, और बक फिर परमेश्वरको सन्तानसे मेहनत स्वतन्त्र प्राप्त करले हे|
\v 22 हम जानत हँए, सारा सृष्टि अभेतक एक सँग प्रसववेदना आर्तनाद करहे हँए|
\v 23 सृष्टि इकल्लो नाए, पर हम अपना फिर, जोमे पवित्र आत्माको पहिलो फल है, सन्तानको रुपमे ग्रहण करन ताहि, या हमर दहको उद्धारके ताहि प्रतिक्षा करके हम अपना फिर भितरै-भितर आर्तनाद करत हँए|
\v 24  काहेकी जहे आशामे हम मुक्ति पाए रहए| अब देखानबारो आशा त आशा ना हए| काहेकी देखि भइ बातको आशा कौन करत हए?
\v 25 अगर हम अपना नादेखी भइ बातकि आशा करत है कहेस धैर्य साथ हम बोक प्रतिक्षा करत हए|
\v 26 अइसी पवित्र आत्मा फिर हमर दुर्लवतामे साहयता करङगे| कैसे प्रार्थना करन पणैगो हम जानत हँए, पर शब्दमे कहि ना पान बारी बातमे पवित्र आत्मा हमर ताहिँ मध्यस्थता करत हए|
\v 27 और आदमीनको हृदयको खिजी करन बालो पवित्र आत्माक विचार हए जानत हय, कहिके परमेश्वरको इच्छा अनुसार पवित्र आत्मासे सन्तानके ताहि मध्यस्थता करत हए|
\v 28 हम जानत है, बोके प्रेम करन बारे और बक अभिप्राय अनुसार बुलाए भए ताहि सब बातमे परमेश्वर भलाइ करत हए|
\v 29 जौन जौनके बो अग्गुसे चिन लै हए, बो उनके अपन पुत्र बराबर बनान ताहि, तमान भइया मैसे बो बणो होए कहिके, अग्गुसे छाँटी करहए|
\v 30  जौन जौके बो अग्गुसे नियक्त करी रहए, उनके बो बुलाई फिर रहए, और जौन जौनके बो बुलाई रहए, उनके बो धर्मी फिर ठहराइ रहए, और जौन जौनके धर्मी ठहराई रहए उनके बो मेहनति फिर कर दै|
\v 31 हम जामे का कहए त? अगर परमेश्वर हमर घेन हए त, हमर विरुद्ध कौन हुइ हए?
\v 32 जौन अपन सघो लौणाके बाँकी ना रखाइ, पर हमर ताहि बोके दइ रहए, का बो हमके सब थोक फिर बहेक सँग ना देहए का?
\v 33 परमेश्वरको छाँटे भएको विरुद्धमे कौन अभियोग लगए हे? धर्मी ठहरान बालो परमेश्वर हए कहेस, 
\v 34 दण्डको आज्ञा देन बालो कौन हए? मरन बालो ख्रीष्ट येशू है, जो मरके फिर जिन्दा हुइ गौ, और परमेश्वरको दाहिना हाथ घेन है, और हमर ताहि मध्यस्त फिर कर दे हए|
\v 35 कौन हमके ख्रीष्टको प्रेमसे अलग करैया हए? का संकष्टसे या दु:खसे, या खेदोल, या अनिकालसे, या नाग्नतासे, या फिर खतरासे या तरवारसे?
\v 36 अइसे लिखो हए, “तिर ताहि हम दिन भर मरत है, कटन बालो भेडा हानि हम गिने हए|'
\v 37 नाए, जे सब बातमे हमके प्रेम बालोसे हम जितन बालेसे फिर जाधा है|
\v 38 काहेकी मए जा अच्छेसे जानत हओ, कि  मौतसे या जिन्दगीसे स्वर्गदुत और प्रधानतासे, वर्तमानको बातसे या पच्छुक बातसे या शक्तिसे,
\v 39 उचाईसे या गहिराइसे, या सारा सृष्टिमे भए कोइ फिर बातसे, ख्रीष्ट येशू हमर प्रभुम भव परमेश्वरको प्रेमसे हमके अलग करन ना सिकैगो|
\c 9
\p \v 1  मए ख्रीष्टमे साँचो मसक रहो हौ, मै ना ठगो हौ| मिर ज्ञानसे पवित्र आत्मामे मोके गवाही देत हए|
\v 2 मिर हृदयमे गजब शोक और मनमे अटुट वेदना हए|
\v 3 मै त हिया तक फिर चहितो कि मिर भैया और मिर जातीक नातासे मिर कुरमनके खातिरमे नै श्रापित हौ और ख्रीष्टसे परिव्यक्त हओ!
\v 4 बे इस्त्रएली है, और पुत्र होन अधिकार, महिमक दर्शन, करार, व्यवस्थाको प्रदान, मन्दिरको अराधना और प्रतिज्ञा उनको अपनो हए|
\v 5 पूर्खा तुमरी त हए, और ख्रीष्ट फिर शरीर अनुसार बिनहिक वंशको हए, सबसे उच्च परमेश्वर, जौनके युगौ युग स्तुति होए| आमेन|
\v 6 पर परमेश्वरको वचन बिफल ना भव हए| काहेकी इस्त्रएलमे जलमे सब इस्त्रएल ना हए,
\v 7 नाए त अब्रहामको सन्तान हए कहेस का सब बक लौणा-लौणीया हए| पर धर्म शास्त्रमे कहो अनुसार इसाहकसे उनको सन्तान गिनैगो|
\v 8 जक अर्थ, शरीरसे जन्मे भए परमेश्वरको सन्तान ना हए, पर करारसे उत्पन्न भए सब अब्रहामके सन्तान है|
\v 9 बो प्रतिज्ञा अइसो कहत हए, “कहो समयमे फिरके आमङगो मय, और सबको एक लौणा होबैगो|”
\v 10 उइसो इकल्लो ना हए, जब रिबेका एकै पुरुष हमर पूर्खा इसहाकसे गर्भधारण करी, 
\v 11 और जुरिया बच्चा जल्मानसे अग्गुसे, बे कोइ असल या खराब करनसे अग्गु यैसे कामसे ना पर बाको बुलाओ अनुसार परमेश्वरको चुनाउको उदेश्य ठहरए कहिके
\v 12 रिबेकासे अइसी कहि रहै, “बणो छोटके सेवा करैगो|”
\v 13 जैसी लिखो हए, याकूबके मै प्रेम करो, पर एसावके तुच्छ मानो|'
\v 14 अब हम का कहै? का परमेश्वरमे अन्याय है त?कतै नाए!
\v 15 बो मोशाके कहत हए, “ जौनके उपर मए कृपा करन चाहत हौ,बाके मए कृपा करङगो, और जौनके मए दया चाहत हौ, बाके मए दया करङगो|”
\v 16 जहेमारे आदमीको इच्छा वा प्रयास उपर जा निर्भर ना रहत हए|
\v 17  कि धर्मशास्त्र फारोके खत हए, “मै मिर शक्ति तिर उपर दिखामौ,  और सारा पृथ्वीमे मिर नाँउक घोषणा करै जहे आसरासे मै तोके खडा करो|”
\v 18 जहेमारे बो इच्छा करनबारेके बो कृपा करत हए, और बो इच्छा करन बारेके हृदयके बो कठोर बनात हए|
\v 19 तव तय मोके कहैगो, “परमेश्वर और काहे दोष लगात हए? काहेकी बाको इच्छाक कौन विरोध करपए हए?”
\v 20 पर तए आदमी हुइके परमेश्वरको मुहुमुहु लागन बालो तए कौन हए?
\v 21 का एकै मट्टीको ढुक्लासे एकै आदरको बरतन, और दुसरो तुच्छ कामको ताहि बनान मट्टीको उपर कुमालेको अधिकार ना हए का?
\v 22 अगर परमेश्वर अपन क्रोध दिखान और अपन शक्ति प्रदर्शन करन ताहि विनाशको ताहि तयार करो क्रोधके पत्रके अत्यन्त धैर्यसे सहे पणे हए त, का हुइगए त?
\v 23  अगर महिमाको ताहि अग्गुसे तयार करके धरे बाको कृपा-पत्रको अपन महिमक सम्पति प्रकट करन ताहि बो अइसो करी-
\v 24 या हम, जौनके यहूदीसे इकल्लो नाए, पर अन्यजातिनके फिर बो बुलाई हए त, क हुइगव त?
\v 25  जैसी होशेक किताबमे बो कहत हए, “जौन मिर आदमी ना रहए, उनके मए, मिर प्रजा बनाए हौ| और जौनके मए प्रेम ना करो रहौ, बाके मए 'मिर प्रिय' कहङगो|” 
\v 26 और जँहा तुम मिर प्रजा ना हओ| कहिके उनके कहि रहै, हुवा बो 'जीवित परमेश्वरको सन्तान कहिलामङगे|”
\v 27 इस्त्रएलको बारेमे यशैया कहत हए, “इस्त्रएलको सन्तानको संख्या समुन्द्रको रेता बराबर है त बचे भएनके इकल्लो उद्धार होबैगो|
\v 28 काहेकी प्रभु-पृथ्वीमे बाको दण्डको आज्ञा दृढता और शीघ्रतासाथ पुरा करैगो|”
\v 29 यशैया जा भविष्य वाणी करी हए, “सेनाको परमप्रभु हमर ताहि सन्तान छोणतोत हम सदोभ जैसी हुइते और गमोरासमान बन्ते|”
\v 30 अब हम का कहै? धार्मिताको पच्छु नलानबाले अन्यजाती पाई हए, या विश्वाससे पान बालो धार्मिकता|
\v 31 पर व्यवस्थाके उपर आधारित भव धार्मिकताको पच्छु ना लागनबाले बो बो इस्त्रएल बो व्यवस्था पुरा ना कर पाई|
\v 32 काहे ना कर पाई? काहेकी धार्मिकता कामके उपर आधारित सोचके विश्वाससे धार्मिकता ढुणत हए| बे ठेस लागन बालो पत्थरमे ठक्कर खाइके गिरे हए|
\v 33 अइसो लिखो हए, “देखौ, मै सियोनमे एक पत्थर धरङगो, जा मे आदमीनके ठेस लागत हए, एक चट्टान, जो तोके गिरात हए, पर बोके उपर भरोसा करन बाले कोइ शर्ममे ना पणैगे|
\c 10
\p \v 1 भैया रे, मिर अपनी हृदयको इच्छा और बिनके ताहि परमेश्वरमे मिर प्रार्थना जहे हए, कि बे उद्धार पामए|
\v 2  मए जा गवाही देत हौ कि परमेश्वर प्रति बिनको जोश त हए, पर जा जोश  ज्ञान अनुसार नैयाँ|
\v 3 काहेकी परमेश्वरसे आनबारो धार्मिकतक बारेम नाए जानके बे अपन धार्मिकता स्थापित करन ढुणत हए बे परमेश्वरको धार्मिकताके अधिनमे नैयाँ|
\v 4 काहेकी विश्वास करन बारे धर्मी ठहरए हे करके ख्रीष्ट व्यवस्थाको अन्त्य हुइ हए|
\v 5 मोशा लिखि, “व्यवस्थामे आधारित भव धार्मिकता पालन करन बारे आदमी बहेसे जिहए|”
\v 6 तव विश्वास उपर आधारित भव धार्मिकता आरसे कहत हए, “मन-मनमे अइसो मत कहओ, 'स्वर्गमे कौन चढपए हे?' (अथवा ख्रीष्टके तरे लानके), 
\v 7 वा अपन मनमे अइसे फिर मत कहओ, 'पातालमे कौन उतरैगो?” (अथवा मरेसे ख्रीष्टके उपर लाएपए हे)|
\v 8 "तव जा का हए? “वचन तुमर ठिन हए, तुमर मुहुमे और तुमर हृदयमे"" अथवा विश्वासको वचन, जो हए प्रचार करत हए|"
\v 9 काहेकी अगर तुम येशूके प्रभु हए करके अपन मुहुसे स्वीकार करे हौ, और परमेश्वर बोके मरेसे जिन्दा करहे करके अपन हृदयसे विश्वास कर हौ तव तुमर उद्धार हुइ हए|
\v 10 काहेकी आदमी अपनो हृदयमे विश्वास करत हए और बो निर्दोष ठहरत हए, और बो अपन मुहुसे स्वीकार करत हए तव उद्धार पात हए|
\v 11 धर्मशास्त्र कहत हए, “बो उपर भरोसा करन बारे कोइ लाजमे नाए पणङगे|”
\v 12 काहेकी यहूदी और अन्यजातीमे कोइ भेद नैयाँ| बो एक प्रभु सबको प्रभु हए, और बोके पुकारन बारे सबके प्रशस्त आशिष देत हए|
\v 13 "काहेकी ""प्रभुको नाँउ पुकारन बारे हरेक उद्धार पात हए|”"
\v 14 जौन विश्वास करत नैयाँ बोके आदमी कैसे पुकारङगे? जौनके बारेमे सुनी नैयाँ बोके उपर बे कैसे विश्वास करहे?और प्रचार विना बे कैसे सुनहे?
\v 15 और कोइ नाए पठाए हए तव आदमी कैसे प्रचार करहे? जैसो लिखो हए, “सुसमाचार प्रचार करन बारेनके पाँउ कित्तो सुथरे!”
\v 16 तव बे सब सुसमाचार पालन करेहए नाए, काहेकी यशैया कहत हए, “हे प्रभु, हमरी सुनी बात कौन विश्वास कर हए?”
\v 17 जो सुनो हए, बोसे विश्वास आत हए और जो सुन्त हए बो ख्रीष्टको प्रचारसे आत हए|
\v 18 पर मए सोचत हौ, “का बे सुनहे? नेहत्वा बे सुनहए, काहेकी विनको आवाज सारा पृथ्वी भर पुगो हए, और विनको वचन संसारको छोर तक पुगो हए|”
\v 19 मए फिर पुछंगो, “का इस्त्रएल बुझैगो?”सबसे पहिले मोशा अइसे कहि, “जो एक जाती नियाँ, मए तुमके और उनके घेन विकत हौ, एक मुर्ख जातिसे मए तुमके खिसबए हौ|”
\v 20 तव यशैया सहाससे कहत हए, “मोके ना ढुणनबाले मोके पाई हए, जौन मोके नाए ढुणीरहए बिनहिके विचमे अपनेके प्रकट करो हौ|”
\v 21 तव इस्त्रएलके बारेमे विनसे कहि हए, “दिन भर अटेरी और विरोधी आदमी घेन मिर हाँत पसारो हौ|”
\c 11
\p \v 1 जहेमारे मए पुछत हौ, “क परमेश्वर अपन आदमीतकके त्याग दै हए का?” कदापि नैया! काहेकी मए फिर त अब्रहामको सन्तान, बैन्यामिको कुलको एक इस्त्रएली हौँ|
\v 2 परमेश्वर पहिले चुनेभए अपन आदमीनके बहिष्कार ना करी| का-एलियाके बारेमे पवित्र-शास्त्र कहि बात तुम नाए जानत हौ| बो इस्त्रएलके विरुद्धमे परमेश्वरसे कैसे विन्ती करत हए,
\v 3 " ""हे प्रभु बे तुमर अगमवक्तनके मारी हए, तुमर वेदी उजाण दै हए, और मए इकल्लो छुटो हौँ, और बे मिर प्राणके खोजीमे हए|”"
\v 4 तव उनके परमेश्वरको उत्तर का हए? “बालके सामने घुटो नाए टेकनबारे सात हजार आदमीनके मए अपन ताहि  धरे हौँ|”
\v 5 अइसी करके जा वर्तमान समयमे फिर अनुग्रहसे चुनेभएनके एक भाग हए|
\v 6  पर अनुग्रहसे हए करके कर्मको आधरमे नैया, नत अनुग्रह और अनुग्रह नाए रहतो|
\v 7 तव का? इस्त्रएल जा ढुणी रहए बो ;पानके असफल भव| पर चुनेनके बो पाई| और सबए चाँही कठोर बने,
\v 8 "अइसो लिखो हए: “परमेश्वर विनके चेतना हिन आत्मा दै हए| अइसो आँखी दै हए जौन नदेखए और अइसो कान जौन नाए सुनए, और आजको दिन तक फिर बे अइसी हए"","
\v 9 और दाउद कहि हए, “बिनको भोज और फन्दा और धराप बनए, एक गड्ढा और बिनके ताहि बदला देन बारी बात होबए|
\v 10 बिनकी आँखी ना देखए करके धुम्ली होमए, और बिनको पिठ सबदिन कर्री भइ रहमए|” 
\v 11 जहेमारे मए पुछत हौ, “का गिरनके बे हुणकत हए?” कदापी नैया! इस्त्रएलको अपराधसे अन्यजातीनमे मुक्ति आओ हए, ताकी इस्त्रएल फिर मुक्तिक ताहि दिक्क भव|
\v 12 अब अगर बिनको अपराध संसारके ताहि सम्पति और बिनको असफलता चाँही अन्यजातीके ताहि सम्पति हए तव बिनको पुरा समावेश त झन कित्तो अर्थपूर्ण हुइहए!
\v 13 अब तुम अन्यजातीनके कहे दे हौ| अन्यजातिनके प्रेरित भएके कारण मए मिर सेवाके महत्तो देत हौँ,
\v 14 जा आशामे कि मिर अपनो यहूदी जातीके ताहि दिक्क बनान सिकौ, और बिन मैसे कोइ-कोइके बचाए सकौ|
\v 15 काहेकी अगर बे बहक गए संसारके ताहि मिलाप हुइ गओ तव, का बिनके मृत्युसे जीवन पाए समान हुइ हए का?
\v 16 अगर मणो चुन एक अंशको पहिलो- भेटीके रुपमे अर्पण करो हए तव, जम्मए ढुक्ला पवित्र होत हए| अगर जर पवित्र हए तव हाँगा फिर पवित्र हुइ हए|
\v 17 अगर कोइ हाँगा कटके और असल जैतुनको जराको रस-भण्डारमे सहभागी होनके तुम एक जङगली जैतुन हुइके फिर बिनके ठाउँमे कलमी बँधे हौ तव, 
\v 18 बे हँगनके सामने घमण्ड मत करओ| अगर घमण्ड करन हए तव, जा याद करओ कि जरके थामन बारे तुम नैया, पर जर तुमके थामे हए|
\v 19 तुम कहत हौ, “मए कलमी बाँधओ करके हाँगा कटे हए| 
\v 20 ठिक हए, तुम विश्वाससे करत हाँगा कटे हए|तुम चाँही तुमर विश्वाससे इकल्लो ठाणो हौ| घमण्ड मत करओ, पर श्रद्धपूर्ण भए धरओ| 
\v 21 काहेकी अगर परमेश्वर स्वाभाविक हंगनके बाँकी नाए राखी तुमके फिर बाँकी नाए रखाबैगो|
\v 22 जहेमारे परमेश्वरको दया और कठोरताके ध्यानमे धर- पतन भएनके उपर कडा व्यवहार, बाके दया तरे रही रहए करके तुम परमेश्वरको दयाके देखे हौ, नत तुम फिर कटि जए हो|
\v 23 बो फिर अविश्वाससे ढिट हुइके बैठे नाए कलमी बाँधे हए| काहेकी परमेश्वर बिनके फिर कलमी बाँधन सिकैगो|
\v 24 काहेकी अगर तुम प्रकृतिक जङगली जैतुन हुइके फिर काटदै और प्रकृतिके विरुद्ध एक असल जैतुनको बोटमे कलमी बाँधओ तव प्रकृतिक हाँगा आपनए निज जैतुनके रुखामे झन कित्तो जाधा कलमी बाँधेहए|
\v 25 भैया तुम, अपन घमण्डमे तुम बुद्धिमान होन ढुणत हओ काहेकी तुम जा रहस्य बुझ करके मए चाहत हौ, कि अन्यजातीको संख्या पूर्ण ना भएसम्म इस्त्रएलीको एक अंशमे कठोरता आओ हए|
\v 26 अइसे सारा इस्त्रएलको उद्धार हुइहे, जैसे लिखो हए, “उद्धारक सियोनसे आबैगो बो याकूबसे अधर्म हटाबैगो|”
\v 27 और बिनके सँग मेरो करार जही हुइहे, जब मै बिनके पाप हरण करहेओ|”
\v 28 सुसमाचारके हिसाबसे त बे तुमर खातिर परमेश्वरको शत्रु हए, पर चुनेनके हिसाबसे चाँही पुर्खनकि खातिर बे प्यारे हए|
\v 29 कहेकी परमेश्वरको वरदान और बोलावट अटल हए|
\v 30 कहेकी जैसी बे फिर एक चोटी परमेश्वरको आज्ञा पालन नाए करी रहए, पर अब बे अनाज्ञाकारीताके कारण बे कृपा पाए हओ|
\v 31 तुमके कृपा देनके कारण बे फिर कृपा पामए करके बे हबए आज्ञाकारी भए हए|
\v 32 काहेकी परमेश्वर कृपा सब आदमीके उपर होबए करके बे सबके अनाआज्ञाकारितामे सौपी हए| 
\v 33 ओहो!परमेश्वरको वैभव और बुद्धि और ज्ञान कित्तो गहिरो! बाको इन्साफ कित्तो अगम और बाको मार्ग बुझन नाए ना सिकन!
\v 34 "काहेकी प्रभुको मनके कौन जानत है? अथवा बाको सल्लाहाकार कौन भव हए?”"
\v 35 " ""अथवा, कौन बाको कोइ उपहार दै हए और परमेश्वर बोके फिर्ता देहए?”"
\v 36 काहेकी सब चिज बोसे, बोके और बहिक ताहि हए बोके सदासर्वदा महिमा होबए| आमेन|
\c 12
\p \v 1 जहेमारे भैया तुम, परमेश्वरको कृपाके ध्यानमे धरके मए तुमसे अनुरोध करत हौ, कि तुमर आत्मिकी उपासनाको रुपमे अपन-अपन शरीरके पवित्र और परमेश्वरके ग्रहण योग्य घोनके जिउदो बलिके रुपमे अर्पण करओ|
\v 2 जा संसारके ढाँचामे मत चलओ पर अपन मनमे नँया हुइके पुरा रुपमे परिवर्तन होबओ, और परमेश्वरको असल ग्रहण योग्य और सिद्ध इच्छा का हए, तुम जान सकौ|
\v 3 काहेकी मोके दओ अनुग्रहसे तुमर मैसे हरेकके मए विन्ती करत हौ, जौनके अपनएके जैसो सम्झान हए बोसे जाधा मत सम्झाओ पर परमेश्वर हरेकके दओ भव विश्वासको नापबमोजिम सन्तुलित विचारसे सोचए|
\v 4 काहेकी जैसी हमर एक शरीरमे अङग होतहए, पर सब अङगको एकै काम ना होत हए,
\v 5 जैसी हम जो बहुत हए, हम फिर ख्रीष्टमे एक शरीर हए, और सब एक-दुसरेको अङग हए|
\v 6 हमके दओ अनुग्रह अनुसार अलग अलग वरदान हम प्रयोग करए| अगमवाणीको हए तव, विश्वासको परिमाण अनुसार,
\v 7 सेवा का हए तव, सेवाको काममे, शिक्षा देनबारो शिक्षा देनबारोको काममे,
\v 8 अर्ती देनबारो अर्ती देनबारो काममे, दान देनबारो उदारचित्त्से, शासन करनबारो दत्तचित्तसँग कृपाको काम करनबारो खुसीसाथ|
\v 9 प्रेम निष्कपट होबए| जौन बात खराब हए, बाके घृणा करओ|जौन बात असल हए, बोमे लागि रहबओ|
\v 10 भातृ-प्रेमसे एक-दुसरेके प्रेम करओ| अपनेसे जाधा ओरेनके आदर करओ|
\v 11 जोशमे पच्छु मत हटओ| पवित्र आत्मामे प्रज्वलित होबओ, प्रभुको सेवा करत रहबओ|
\v 12 अपनो आशामे आनन्द करओ, संकटमे धैर्यधारण करओ प्रार्थनामे निरन्तर लागि रहबओ|
\v 13 सन्तके घटीकमिमे सहयात देओ, अतिथिसत्कार कायम राखओ|
\v 14 तुम खेदो करन बारेक आशिर्वाद देओ, मत सरापौ|
\v 15 आनन्द करन बारेन सँग आनन्द करओ| रोन बारेन सँग रोबओ|
\v 16 एक-दुसरे सँग मिलके बैठओ, घमण्डी मत हुइओ, पर नम्रसँग सङ्गत करीओ| कबहु अहंकारी मत हुइओ|
\v 17 कोइके खराबीको सट्टा खराब मत करीओ| जौन बात सब आदमी दृष्टिमे ठिक हए, बिनमे ध्यान देओ|
\v 18 हुइ सकत तव, सकेसम्म सबके सँग शान्तिमे बैठीओ|
\v 19 "प्यारे तुम, अपनएके कबहु बदला मतलिओ, पर परमेश्वरको क्रोधमे छोड देओ| काहेकी, लिखोहए, “बदला लेनको काम मेरो हए, मए बदल लेहओ"", परमप्रभु कहिहए|"
\v 20 बरु, “तुमर दुस्मन भुखानो हए तव बोके खबाओ, बो पियासो हए तव बोके पानि देओ| अइसे करनसे तुम बोके मुणमे आगिको भमर धरैगे|”
\v 21 खराबीसे पराजित मतहोबओ, पर खराबीके भलाईसे जितओ|
\c 13
\p \v 1 हर आदमी शासन करनबारो प्रशासकके अधीनमे बैठए| परमेश्वरसे आओ भव अधिकार बाहेक और कोइ अधिकार ना होबए| जौन प्रशासक हए| बे परमेश्वरसे नियुक्त भए हए|
\v 2 जहेमारे प्रशासकके विरुद्धमे ठाणोके कारण परमेश्वरसे नियुक्त भए बारेनके विरोध करत हए, और जौन-जौन विरोध करत हए, बे दण्डको आज्ञा पामङगे|
\v 3 काहेकी सुकर्मके ताहि नैया, पर कुकर्मके ताहि शासकको डर मानत हए| का तुम प्रशासकको डरमे रहन चाहत हौ? अइसी करके अच्छो काम करओ, और तुमके बिनसे प्रशंसा मिलैगो|
\v 4 काहेकी तुमर भलाइके ताहि बो परमेश्वरको सेवक  हए| पर अगर तुम खराबी करत हौ करके डर मानओ, काहेकी बो तरवारके व्यर्थमे नालेत हए| खराब काम करनबारे उपर परमेश्वरको दण्ड लानके बे परमेश्वरको सेवक हए|
\v 5 जहेमारे परमेश्वरको दण्डसे बचन इकल्लो नैया, पर विवेकके ताहि फिर तुम बोके अधीनमे रहन पणैगो|
\v 6 जहेमारे फिर तुम कर तिरत हौ| काहेकी प्रशासक जहे कामके ताहि निरन्तर लागो रहत हए| परमेश्वरके सेवक हए|
\v 7 तिरन बारी बात तिरओ-कर तिरनबारोके कर तिरओ, महसुल तिरनबारेनके महसुल, आदर करनबारेनके आदर, इज्जत करनबारेनके इज्जत करओ|
\v 8 आपसमे प्रेम करनबारे कोइको कछु बातमे ऋणी मत होबओ| काहेकी अपन परोसीके प्रेम करनबारो व्यवस्था पुरा करत हए|
\v 9 "तय व्यभिचार मत करए, तय हत्य मत करए, तय चोरी मत करए, तय लोभ मत करए,”जे आज्ञा बाहेक, और कोइ जित्तो आज्ञा हए, बे सबके सारांश जहे आज्ञामे पात हए, अथवा ""तए अपन परोसीके अपनी जैसी प्रेम करीए|"
\v 10  प्रेम परोसीके खराब ना करहे| जहेमारे प्रेम करनो नए व्यवस्था पूरा करन हए|
\v 11 जहेमारे जा वर्तमान समय कैसो हए, सो तुमके पता हए| अब निधसे ब्यूँझन ठिक समय आओ हए, काहेकी हम पहिले विश्वास करेसे अभए हमर मुक्ति ढिगइ हए|
\v 12 रात कटगै, और दिन ढिगइ आए गओ जहेमारे अन्धकारको काम छोणके हम ज्योतिको हातहतियार धारण करए|
\v 13 दिनजैसो ठिकसे चलए| मोजमजामे, मतवालिपनमे, व्यभिचारमे, भ्रष्टाचारमे, झगडामे और दिक्कमे नाए|
\v 14 पर प्रभु येशू ख्रीष्टके धारण करए, और पाप-स्वभावको अभिलाषा पुरा करनबारी बातमे ध्यान मत देबओ|
\c 14
\p \v 1 विश्वासमे कमजोर होन आदमीके ग्रहण कर, पर बक मतको बारेमे बातमे वाद-विवाद करन ताहि नाए|
\v 2 कोइ सब चिज खान होतहए कहिके विश्वास करहए, पर विश्वासमे कमजोर होनबारो सागसब्जी इकल्लो खात हए|
\v 3 खानबारो ना खानबरो आदमीक तुच्छ नबताबए, और ना खानबारो खानबारोक दोष ना लगाबए| काहेकी परमेश्वर बोके ग्रहण करी हए|
\v 4 दुसरेक चाकरके इन्साफ करनबारो तए कौन हए? बो त अपनो मालिकके सामने ठणहे या हराए जएहे| बो ठाणो रखएहे, काहेकी, बक मालिक बोके ठाणो रखान सिकैगो|
\v 5 कोइ आदमी एक दिनसे दुसरो दिनसे जाधा महत्व  मानत हए, दुसरो आदमी सबदिन बराबर मानत हए| सब आदमी अपनो मनमे पूर्ण रुपसे निश्चित होन पणत हए|
\v 6 जौन आदमी कोइ दिनके विशेष रुपसे पालन करत हए, बो प्रभुक आदरके ताही पालन करत हए| जौन आदमी खात हए, प्रभुके ताहि खात हए, काहेकी बो परमेश्वरके धन्यवाद देत हए| जौन आदमी ना खात हए, बो आदरके ताहि ना खत हए और परमेश्वरके धन्यवाद देतहए|
\v 7 हम कोइ फिर अपन ताहि ना बचत हए और कोइ फिर अपन ताहि नामरहे|
\v 8  अगर हम बचङगे कहेसे प्रभुक ताहि बचङगे, और मरङगे कहेसे प्रभुक ताहि मरङगे|
\v 9 चाहे हम बचए, चाहे मरए, हम प्रभुकहए| जहेक ताहि ख्रीष्ट मरो हए और फिर जिन्दा भव, कि बो मरे भए और जिन्दाक दुनेक प्रभु हए|
\v 10 तए काहे अपन भैयाक इन्साफ करत हए? या तए अपन भैयाक काहे तुच्छ बतात हए? काहेकी हम सब परमेश्वरके न्याय-आसनके सामने ठाणङगे|
\v 11 काहेकी लिखो हए, “प्रभु खत हए, 'जैसो मए जीवित हओ, प्रत्यक घुटो मिर सामने टिकङगे, और सब जिभ परमेश्वरको प्रशंसा करङगे|” 
\v 12 अइसी हम सब परमेश्वरके अपन लेखा देमङगे|
\v 13 तबहिमारे हम एक दुसरेक अब अइसो इन्साफ ना करए| बरु अपन भैयाक डगरमे ठेस लागनबारे बात या बाधा करनबारो बात कबहु ना करए कहिके अठोठ करए|
\v 14 मए जानत हओ, और प्रभु येशूमे मोके निश्चय हए,  कि कोइ बात फिर अपनमे अशुद्ध ना होत हए, पर जौन अशुद्ध मानत हए, बक ताहि बो अशुद्ध होत हए|
\v 15 अगर तुम जो खात हओ, बो बातसे तुमर भैयक चोट होत हए कहेसे, तुम प्रेममे ना चले हओ| जौन भैयक ताहि ख्रीष्ट मरो हए, तुम खाओभव बातसे बक नाश ना होबैगो|
\v 16 जहेमारे तुमके जो अच्छो लागत हए बोके दुसरोसे खराब खन मत देबओ|
\v 17 काहेकी परमेश्वरको राज्य खान और पिन इकल्लो नाए, पर पवित्र आत्मामे धार्मिकता, शान्ति और आनन्द हए|
\v 18 जौन जा किसिमको ख्रीष्टको सेवा करत हए, बो परमेश्वरके मन परन बारो और आदमीसे अच्छो होत हए|
\v 19 तबहि हम बे बातके अनुसरण करे जो शान्ति लातहए, तव एक दुसरेके आत्मिक उन्नति करत हए|
\v 20 खानबारोक खातिर परमेश्वरके कामके नाश मतकरओ| वास्तवमे सब बात शुद्ध हए , पर अपन खाओ बात दुसरेक बाधा कर अनुचित हए|
\v 21 उचित त जा हए, कि बुट्टी ना खान, दारु ना पिन, कोइ अइसो काम ना करन, जासे तुमर भैयाक बाधा होत हए|
\v 22 तुमरमे भव विश्वास परमेश्वर और तुमर बिचमे धरओ| धन्यक हए बो आदमी, जोसे अपनेक उचित मानो भव बातके कारणसे अपनेके दोषी ना ठहरात हए|
\v 23 पर कोइ शङका करके कुछ खात हए कहेसे बो दोषी ठहरत हए, काहेकी बो विश्वास नाखाइ हए| विश्वाससे उत्पन्न नाभव कोइ फिर बात पाप हए|
\c 15
\p \v 1 विश्वासमे बलियो होनबारे हम अपनए इकल्लो खुसी रहन इच्छा ना धरके कमजोर आदमीनको कमजोरीके सहन पणत हए|
\v 2 हम प्रत्यक अपन परोसिको आत्मिक सुधार होबए कहिके बिनको भलाईको ताहि खुस|
\v 3 काहेकी ख्रीष्ट फिर अपनएके खुसी ना पारिहए| अइसो लिखो हए, तुमके निन्दा करनबारेनके निन्दा मिर उपर पणीगओ|”
\v 4 अग्गु-अग्गु लिखि भइ बात हमर शिक्षाके ताहि लिखो रहए, जा उधेश्य कि पवित्र-शास्त्रसे आनबारो स्थिरता और उत्साहसे हम आशा प्राप्त करन सकए|
\v 5 स्थिरता और उत्साहको परमेश्वर तुमके ख्रीष्ट येशूसँग एक हुइके एक दुसरेके सँग एक मनके जिन देबओ,
\v 6 कि एकए मनके हुइके एकए सोरमे हमर प्रभु येशू ख्रीष्टको परमेश्वर और पिताको महिमा तुम करन सकौ|
\v 7 जहेमारे परमेश्वरको महिमाके ताहि ख्रीष्ट तुमके ग्रहण करे बमोजिम तुम फिर एक दुसरेके ग्रहण करौ|
\v 8 मए तुमसे कहत हौ, हमर पुर्खनके दै भइ प्रतिज्ञाको पुष्टि करन ताहि परमेश्वरको सत्यताके प्रकट करन ख्रीष्ट खतना भए बारेनको दास बनि रहए|
\v 9 जा हेतुसे कि अन्यजाती बोके कृपाके ताहि परमेश्वरको महिमा करए| अइसो लिखो हए, “जहेमारे अन्यजातीनके बीचमे मए तुमर प्रशंसा करत हओ, और तुमर नाँउमे स्तुति गामङगो|”
\v 10 फिर अइसो कहि हए, “ए अन्यजाती, बोके प्रजासँग आनन्द मना|”
\v 11 और फिर, “ए सारा अन्यजाती, प्रभुको प्रशंसा करओ, और सबए आदमी बोको प्रशंसा करए|”
\v 12 फिर यशैया कहि, “यिशैको वंशसे एक जनै आओ हए, बो अन्यजाती उपर शासन करैया हए, बोके उपर अन्यजातीको हए| आशा करङगे|”
\v 13 आशाको परमेश्वर तुमके विश्वाससे सबए आनन्द और शान्तिसे भरीपूर्ण करदेओ, जहेमारे पवित्र आत्माक शक्तिके तुम आशामे प्रशस्त होन सकओ|
\v 14 भैया रे, मोके निश्चय हए, कि तए अपनए फिर भलाईसे ना भरो हए, और सारा ज्ञानमे पूर्ण हुइके  एक-दुसरेके शिक्षा देन समर्थ हौ|
\v 15 पर परमेश्वर मोके दौ भव अनुग्रहक कारणसे तुमके फिर सम्झना करन मए बेढब साहस करके कित्तोक बारेमे लिखो हौ|
\v 16 जा अनुग्रहक अन्यजातीक ताहि परमेश्वर सुसमाचारके पुजाहारीके करन कर्तव्य पालन करन ताहि मोके दै हए, ताकी अन्यजातीक पवित्र आत्मासे शुद्ध हुइके ग्रहणयोग्य बलि बन सिकए|
\v 17 जहेमारे परमेश्वरके ताहि मेरो सेवामे मोके ख्रीष्ट येशूमे गर्व करन कारण हए|
\v 18 काहेकी, वचन और कामके अन्यजातीक ताहि आज्ञाकारी बनन ताहि ख्रीष्ट मोसे जो करी हए, बे बाहेक कोइकि बारेमे मसकन आँट मए ना करत हौ|
\v 19 जे काम चिन्ह और आश्चर्यकर्मक शक्तिसे और पवित्र आत्माके शक्तिसे मए करो हौ| अइसी मए यरुशलेमसे लैके इल्लुरिकन सम्म आसपीस ख्रीष्टके सुसमाचार पूर्णरुपसे प्रचार करो हौ|
\v 20 और आदमी बनाओ जग उपर घर मत बनाबौ काहेकी ख्रीष्टको नाँउ नलाओ ठाँउमे सुसमाचार प्रचार करन भित्रि इच्छासे मए धरे हौ|
\v 21 जइसी अइसो लिखो हए, “बक बारेमे जोसे कभु ना कहि हए, बे बोके देखङगे, और बक बारेमे जो कभु ना सुनी हए बे बुझङगे|” 
\v 22 जहेमारेनए, मए तुमर ठिन आनके ताहि बेढब चोटी रुको हौ|
\v 23 तव अब जा क्षत्रमे मेरो ताहि काम करन और ठाँउ ना भवकेमारे, और बेढब वर्षसे तुमर ठिन आन उयासो भवके कारण,
\v 24 मए स्पेन जात तुमके भेटन आसरा करत हौ, और तुमर सँग कुछ समय सम्म सङगतिक आनन्द लैके पिच्छु तुम मोके मेरो बाँकी यात्रामे मदत करैगे कहिके आशा करत हौ|
\v 25 तव अब सन्तके सहायता करनके मए  यरुशलेम घेन जात हौ|
\v 26 काहेकी यरुशलेममे होनबारे सन्तके जो गरिब हए बिनके ताहि माकेडोनियक और अखैयाक मण्डलीके कुछ भेटी दै हए|
\v 27 जा भेटी उनके खुसिसे जम्म करी रहए, और नेहत्व नए जे बिनके ऋणी फिर हए| काहेकी अगर अन्यजाती बिनकी आत्मिक आशिषमे सहभागी भए हए कहेस, जे फिर संसारिक आशिषसे बिनकी सेवा करन पणत हए|
\v 28 जहेमारे जा काम निभटके बिनके ताहि उठो जा चन्दा सौपके पिच्छु मए तुमर ठिनसे हुइके स्पेन जामङगो|
\v 29 और मए जानत हौ| मए तुमर ठिन आत ख्रीष्टकि आशिषसे परिपूर्णतामे आमङगो|
\v 30 भैया रे, हमर प्रभु येशू ख्रीष्ट और पवित्र आत्माके प्रेमसे मेरे ताहि परमेश्वर सँग प्रार्थना करन घोर प्रयत्न कर कहिके मए तुमके अनुग्रहपूर्वक बिन्ती करत हौ,
\v 31 कि मए यहूदीयक अविश्वासीसे मुक्ति होन सकौ, और यरुशलेमके ताहि मिर सेवा सन्तके ताहि ग्रहण योग्य होबए,
\v 32 और परमेश्वरको इच्छासे आनन्दसँग तुमर ठिन आएके तुमर सँगके सङगतिसे मए फिर ताजा होन सकौ|
\v 33 शान्तिक परमेश्वर तुमर सबएसँग रहबए| आमेन|
\c 16
\p
\v 1 किंक्रियामे भए मण्डलीक धर्म-सेविका हमर बहिनिया फिबिकक प्रशंसा तुमर समक्ष करत हौ|
\v 2 या तुमके निवेदन करत हौ कि सन्तके सोहान बारो बिनके प्रभुमे ग्रहण करओ, और बिनके चाहनबारो कोइ फिर सहेता बिनके देओ, काहेकी बे अपनए बेढबके और मिर फिर सहेता करी हए|
\v 3 प्रिस्का और अकिलास, ख्रीष्ट येशूमे मिर सहकर्मीके अभिवादन|
\v 4 बे मिर ताहि अपन जीवन संकष्टमे डारी| बिनके मए इकल्लो नाए, पर अन्यजातीके मण्डली जम्मै फिर धन्यवाद देत हए|
\v 5 बिनके घरमे भए मण्डलीके धन्यवाद देओ| मिर प्रिय इपेनितसके, जो ख्रीष्टके ताहि एशियाको पहिलो विश्वासी हए, अभिवादन देओ|
\v 6 मरियमके, जौन तुमरे बिचमे घोर परिश्रम करी, बिनके अभिवादन देओ|
\v 7 एन्ड्रोनिकस और युनिय, मिर आफन्त और मिर संगी-कैदीके, अभिवादन देओ| बे प्रेरित मैसे प्रख्यात हए, और मोसे अग्गु ख्रीष्टमे भए रहए
\v 8 एम्प्लीआतस, प्रभुमे मिर प्रियनके अभिवादन कहिदेओ|
\v 9 उर्बानस, ख्रीष्टमे हमर सहकर्मी, और मिर प्रिय मित्र स्ताखुसके अभिवादन कहिदेओ|
\v 10 ख्रीष्टको योग्यता ठहरत अपेल्लेसके अभिवादन कहिदेओ|अरिस्तोबुलसके घरके अभिवादन कहिदेओ|
\v 11 मिर आफन्त हेरोदियनके अभिवादन कहिदेओ| प्रभुमे भए नर्किससको घरानाके अभिवादन कहिदेओ|
\v 12 प्रभुमे परिश्रम करन बारो त्रुफेना और त्रोफोसाके अभिवादन कहिदेओ| प्रभुमे बहुत परिश्रमी करनबारो प्रिय परसीसके अभिवादन कहिदेओ|
\v 13 प्रभुमे चुनेभए रुफस और बोकी अइया, जो मिर फिर अइयारहए, बिनसे अभिवादन कहिदेओ|
\v 14 असिंक्रितस, फ्लेगन, हर्मेस, पत्रोबास, हर्मास, और बिनके सँग भए भैयाके अभिवादन कहिदेओ|
\v 15 फिलोलोगास, युलिया, नेरियस और बोकी बहिनिया, और ओलिम्पास और बिनकीसँग भए सब सन्तनके अभिवादन कहिदेओ|
\v 16 एक दुसरेके पवित्र चुम्बनसे अभिवादन कराओ| ख्रीष्टमे सब मण्डलीके तुमके अभिवादन हए|
\v 17 भैया तुम, मए तुमके आग्रहपूर्वक बिन्ती करत हौँ, कि तुमके सिखाओ भव धर्म- सिध्दान्तके विरुध्दमे फुट और बाधा- विध्न सिर्जनबारो के नजर राखीओ, और बिनसे अलग रहीओ|
\v 18 कहेकी अइसे ख्रीष्ट हमरो प्रभुके ताहि नए, पर अपन पेटके ताहि सेवा करत हए, और बिनको मिठो मिठो बोली और बात सीधासाधानके हृदयके धोखा देत हए|
\v 19 तुमरो आज्ञाकारिता सब आदमीमे जाहेर हए, और तुमरे करण मए आनन्द करत हौँ| पर मए चहत हौ, कि जो असल हए बोके ताहि तुम बुध्दिमान होबाओ, और जो खराब हए बोमे दोषरहित रहबाओ|
\v 20 हमर प्रभु येशू ख्रीष्टको अनुग्रह तुमरसँग रहबाए|
\v 21 तिमोथी मिर सहयोगी, और मिर नतेदार लुकियस, यासोन और सोसिपात्रो तुमके अभिवादन पठाई हए|
\v 22 जा चिठी लिखनबारो मए, तर्तियस प्रभुमे तुमके अभिवादन पठात हए|
\v 23 मिर पहुना और सारा मण्डलीनके सत्कार करनके गायस अभिवादन पठाई हए| तुमके अभिवादन हए|सहेरको कोषाध्यक्ष इरास्तस और भैया क्वार्टस तुमके अभिवादन पठाई हए|
\v 24 हमर प्रभु येशू ख्रीष्टको अनुग्रह तुमर सँग रहबए | आमेन|
\v 25 अब बोके, जौन तुमके मिर सुसमाचार और येशू ख्रीष्टक विषयक प्रचारअनुसार सुदृढ करान सिकैगो, बो रहस्यको प्रकाश बमोजिम, जो यूग-यूगसे लुकोरहए,
\v 26 तव अब अनन्तको परमेश्वरको ज्ञान अनुसार अगमवक्तक लिखाईसे प्रकट करओ और जनाई हए, जहेमारे कि सब जातिनके विश्वास करए और आज्ञापालन करए-
\v 27 सर्वज्ञानी परमेश्वर येशू ख्रीष्टसे सदासर्वदा महिमा होबए| (अमेन)|
