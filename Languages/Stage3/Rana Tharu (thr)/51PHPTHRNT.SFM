\id PHP
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलिप्पियों
\toc1  फिलिप्पियों
\toc2  फिलिप्पियों
\mt1  Philippians
\mt1 फिलिप्पियों
\c 1
\p \v 1 ख्रीष्ट येशूमे फिलिप्पीमे भए बिशपनके और डिकनके  सबाए सन्तके:
\v 2 परमेश्वर हमर पिता और प्रभु येशू ख्रीष्टसे अनुग्रह और शान्ति|
\v 3 तुमरे घेनको मेरो सबए सम्झनामे मए मिर परमेश्वरके धन्यबाद देतहौ|
\v 4 तुम सबके ताहिँ सबदिन मेरो प्रत्येक प्रार्थनामे मए आनन्दसाथ प्रार्थना कर्तहौ, 
\v 5 कि सुरु दिनसे हबए तक सुसमाचारमे तुम सहभागीताके ताहिँ मए धन्यबादी हौ|
\v 6 मोके जा दृढ विश्वास हए, जौन तुमर मे असल काम सुरुकरी हए, बो येशू ख्रीष्टके दिनमे पुरा हुइहए| 
\v 7 तुमर सबके ताहिँ मोके जा मन्नो ठीक हए, काहेकी मए तुमके सबके मेरे ह्रदयमे धर्तहौ, काहेकी मिर कैदमे और सुसमाचारको सुरक्षा और समर्थनको काम दोनएमे तुम मिर संग अनुग्रहक सहभागी भए हौ|
\v 8 काहेकी परमेश्वर मिर साक्षी हए, कि कैसे ख्रीष्ट येशूके प्रेमसे मए तुम सबके देखन तरस्त हौ|
\v 9 मिर प्रार्थना जहे हए कि ज्ञान और अन्तर्दृष्टिमे तुमरो प्रेम झन-झन प्रशस्त होत जाबए, 
\v 10 जा मारे कि जो उत्तम हए सो तुम छुटयन सिकओ, और ख्रीष्टके दिनके ताहिँ शुध्द और दोषरहित रहन सिकओ|
\v 11 परमेश्वरको महिमा और प्रशंसाके ताहिँ येशू ख्रीष्टसे आनबारो धार्मिकताके फलसे तुम भरिपूर्ण होबओ|
\v 12 भैयओ, तुमके जा पता होबए करके मए चाहतहौ, कि मिर उपर आनलागी बातसे नेहत्व सुसमाचार अग्गु बढानको काम भव हए,
\v 13 हियाँ तकि महलके सारा गारद और सबनके बाँकी ठिन फिर मिर कैद ख्रीष्टके ताहिँ भव हए करके जाहेर भव हए|
\v 14 बहुत भैया मिर कैदके कारण प्रभुमे साहसी भव हए, और परमेश्वरको वचन विनाडर बोल्नके झन आँटिला भए हँए|
\v 15 कोइ-कोइ नेहत्व दिकसे और सेखीसे, पर औरचाहिँ सद्भावसे ख्रीष्टको प्रचार कर्तहँए|
\v 16 कोइ-कोइ नेहत्व दिकसे और सेखीसे, पर औरचाहिँ सद्भावसे ख्रीष्टको प्रचार कर्तहँए|
\v 17 पर शेखी कर्नबारे चाहिँ मोके कैदमे कष्ट थप्नके बिचार करके, शुध्द मनसे नैयाँ, पर स्वार्थके भावनासे ख्रीष्टको प्रचार कर्तहँए|
\v 18 जो होबए, मूल बात जहे हए- हरेक किसिमसे, चाहू बहानामे, चाहू सत्यमे ख्रीष्टको प्रचार करए, और जाहेमे मए खुशी हौ|
\v 19 हँ, मए रमातहौ| काहेकी मए जान्तहौ कि तुमरो प्रार्थना और येशू ख्रीष्टको आत्माके सहेतासे जा मेरो छुट्कारके ताहिँ होन आबैगो|
\v 20 मिर उत्कट प्रतिक्षा और आशा जहे हए, कि मए कदापि लज्जित नाए हुइहौ, चाहूँ मृत्युसे होए, अथवा जीवन से| 
\v 21 काहेकी मिर् ताहीं जिनो ख्रीष्ट हए, और मरन लाभ हए| 
\v 22 अगर शरीरमे जिन हए कहेसे मिर ताहिँ बो फलदाई परिश्रम होबैगो| तव फिर मोके चुनन पणैगो, बो मए नाए कहे सिकेहौ|
\v 23 मए त दोधारमे पणोहौ| बरु बिदा हुइके ख्रीष्टके साथमे होन इच्छा हए, काहेकी जा बहुत असल हए, 
\v 24 पर शरीरमे रहन तुमरे खातिर झन आवश्यक हए|
\v 25 जा बातमे पक्का मए जान्तहौ कि विश्वासमे तुमरो प्रगति और आनन्दके ताहिँ मए जीवित रहौ और तुमर सब संग बैठंगो,
\v 26 जा मारे कि मए फिर तुमरे ठिन आत मेरे खातिर तुमके ख्रीष्ट येशूमे गर्व कर्न प्रशस्त कारण हए|
\v 27 केवल तुमरो जीवनको चाल ख्रीष्टको सुसमाचार योग्य होबए| मए आएके चाहु देखओ, चाहू नाए आएके देखओ, मए तुमरे बारेमे जहे बात सुन्न चाहत हौ, कि तुम एकए आत्मामे दृढ बानके खणा हौ, और एकए मनके हुइके सुसमाचारको विश्वासके ताहिँ मिल्के परिश्रम कर्तहौ,
\v 28 और विरोधीनसे कोइ बातमे डरत् नैयाँ| बिनके ताहिँ जा विनाशको लक्षण हए, जौन मुक्ति परमेश्वर घेनको हए|
\v 29 काहेकी ख्रीष्टके ताहिँ तुमके जा दओ हए, कि तुम बोके उपर विश्वास कर्न इकल्लो नैयाँ, पर बाके खातिर दु:ख फिर भोग्न पणैगो, 
\v 30 और बहे संघर्ष जो तुम मोएमे देखे और मिर संग हए करके हबए सुन्तहौ, बहेमे तुम लागे हौ|
\c 2
\p \v 1 अगर ख्रीष्टमे कोइ प्रोत्साहन हए तव, प्रेमको कोइ प्रेरणा, पवित्र आत्माको कोइ संगति,कोइ स्नेह और सहानुभुति हए तव, 
\v 2 तुम एकए मनके हुइके, एकए प्रेम धरके, पूर्ण सम्मतिसाथ एकए चित्तके हुइके मिर आनन्द पुरा करओ|
\v 3 स्वार्थ और अहंकारमे कुछु मत करओ, पर नम्रतामे एक दुसरेके अपनसे श्रेष्ट मानओ|
\v 4 तुम हरेक अपन हित इकल्लो मत ढुणओ, पर और के हितके फिर देखओ| 
\v 5 तुमरे मे अइसो मन होबए जो ख्रीष्ट येशूमे फिर रहए|
\v 6 परमेश्वरके स्वरूपमे हुइके फिर बो परमेश्वरके बराबार होनबारी बातके एकए पकणि रहन बारो चीज जैसो मानीनाए|
\v 7 पर अपनाएके रित्त्याके कमैयाको रुप धारण करके तथा मनुष्य हुइके जन्मो| 
\v 8 स्वरूपमे आदमी जैसो हुइके अपनएके होचई, और मृत्यु तक आज्ञाकारी रहो|
\v 9 जहेमारे परमेश्वर बाके बहुत उच्चो करी, और बो नाउँ प्रदान करी, जो हरेक नाउँसे उच्चो हए, 
\v 10 कि स्वर्गमे, पृथ्बी उपर और पृथ्बी तरे भए हरेक प्राणी येशूके नाउँमे घुटो टेक्न पणैगो,
\v 11 और हरेक जीबसे परमेश्वर पिताके महिमाके ताहिँ येशू ख्रीष्टके प्रभु करके स्वीकार कर्न पणैगो|
\v 12 जहेमारे मिर प्रियओ, जैसी तुम सबदिन आज्ञापालन करेहौ, मिर उस्थितिमे करो जैसो नाए, पर अब और जद्धा मिर अनुपस्थितिमे डर और कम्पसाथ तुम अपन मुक्तिको काम पुरा कर्न परिश्रम करओ|
\v 13 काहेकी तुम बाको असल अभिप्रायअनुसार इच्छा कर्नबारो और काम कर्न दोनाए बनाएके परमेश्वर तुमरमे काम कर्तहए|
\v 14 बरबर अथवा वाद-विवाद नाए करके सब काम कर्त जाओ,
\v 15 कि तुम चाहिँ निर्दोष और सिधा भए टेढे और बहाके पुस्ताके बीचमे परमेश्वरको निश्खोट सन्तान होबओ, जौन पुस्ताके बीचमे संसारमे तुम तारा कता चमक्तहौ|
\v 16 जीवनको वचन बलियो करके पकणे रहौ, ताकि मए व्यर्थमे दौणत नैयाँ, और मए व्यर्थमे परिश्रम नाएकर्तहौ करके ख्रीष्टके दिनमे मए गर्व कर्न सिकओ|
\v 17 अगर तुमरो विश्वासको बलिदान उपर अर्घ-बलिके रुपमे अर्पित होन पणेहए ताहुफिर मए आनन्दित हौ, और तुमरे सबके संग मए रमातहौ|
\v 18 उइसी तुमके फिर मिर संग खुशी होन और रमान पणैगो|
\v 19 मए तुमरे ठिन तिमोथीके जल्दी पठानके प्रभुमे आशा कर्तहौ, ताकि तुमरो सुसमाचार पाएके मए फिर प्रसन्न हुइ सिकओ|
\v 20 बिनके जैसो सच्चो मनसे तुमरे कल्याणको चिन्ता कर्नबारे आदमी मेरेसंग और कोइ नैयाँ|
\v 21 येशू ख्रीष्टको बातको वास्ता नाए करके, बे सब अपनी स्वार्थ ढुणतहँए|
\v 22 पर तिमोथीको योग्यता त् तुमके पता हए, कि जैसी लौणा दौवाको सेवा कर्तहए, उइसी बो सुसमाचारको काममे सेवा करी|
\v 23 जहेमारे मिर ताहिँ का- कैसो हुइहए सो बुझके तुरन्त बोके पठान आशा कर्तहौ|
\v 24 और मए फिर जल्दी अमंगो करके प्रभुमे भरोसा राखेहौ|
\v 25 इप्राफ्रोडिटस, जो मिर भैया सहकर्मी हए और संगी-सिपाही तथा तुमरो पठओ भव दुत और मोके जरुरत पणोमे सेवा कर्नबारो, बिनके तुमरे ठिन पठान आवश्यक मानो हौ, 
\v 26 काहेकी बे तुमर सबके ताहिँ बहुत तृष्णा कर्तहए| बे बिमार भए खबर तुम पता पाएके बे व्याकुल भए हँए|
\v 27 बे नेहत्व मर्न अवस्थामे बिमारी रहए, पर परमेश्वर बिनके उपर दया दिखाई| बिनके उपर इकल्लो नाए, पर मोके शोक उपर शोक नाए थोपओ करके मिर उपर फिर दया करी|
\v 28 जहेमारे मए बिनके पठान बहुत जद्धा उत्साहित हौ, ताकि बिनके फिर देखके तुम रमाबैगे, और मिर चिन्ता फिर कम हुइहए|
\v 29 जहेमारे बहुत जद्धा आनन्दसाथ प्रभुमे बिनके ग्रहण करओ, और अइसे आदमीके आदर करओ|
\v 30 काहेकी मेरे घेनको तुमरो सेवा पुरा कर्नके ख्रीष्टके कामके ताहिँ बे मृत्युके मुहूमे पुगे रहए|
\c 3
\p \v 1 अन्तमे भैयओ, प्रभुमे आनन्दित होबओ| तुमके जहे बात लिखिरहन मोके झन्झाट लगात नैयाँ, और बो तुमरे सुरक्षाके ताहिँ हए|
\v 2 कुत्तासे होशियार बैठओ, खराब काम कर्नबारेनसे होशियार बैठओ| अंग-कटाई कर्नबारेनसे होशियार बैठओ|
\v 3 काहेकी परमेश्वरके आत्मामे पुज्नो और ख्रीष्ट येशूमे गर्व और शरीरमे भरोसा नाए धर्नबारे नेहत्वके खतना हम हए|
\v 4 अगर मए अपनएके त शरीरमे भरोसा धर्नको कारण हए| कोइ आदमीमे शरीरमे धर्नके कारण हए करके कहत हँए तव, मिर त और जद्धा कारण हए|
\v 5 आठौ दिनमे मिर खतना भव हए| मए इस्राएल जातिको, बेन्यामीन कुलको हौ, हिब्रको फिर हिब्र, व्यवस्थाके बारेमे हए तव एक फरिसी,
\v 6 जोशमे बारेमे हए तव मण्डलीके सतान बारो, धार्मिकताके बारेमे हए तव व्यवस्था भव धार्मिकता बमोजिम निष्खोट ठहिरो हौ|
\v 7 पर जित्तो बात मिर ताहिँ लाभदायक रहए, बे त् मए ख्रीष्टके ताहिँ बेकार मानो|
\v 8 नेहत्व कह्नो हए तव ख्रीष्ट येशू मिर प्रभुके चिन्न पानो अमुल्य बातके तुलनामे सब बातके मए बेकार मानो| ख्रीष्टके प्राप्त करन सिकाओ करके बाके ताहिँ मए सब बातको नोक्सानी भोगो हौ, और बे सबके फोहर-मैला कता मए गिन्त हौ, 
\v 9 और सम्पूर्ण रुपसे मए बोमे भव पाए सिकओ| व्यवस्था उपर आधारित भव मेरो अपनो ध्रार्मिकता नैयाँ, प्र मिर धार्मिकता जहे हए, जो ख्रीष्ट उपर निर्भर हए, जौन चाहिँ विश्वाससे परमेश्वरसे आन बारो धार्मिकता हए|
\v 10 मए बोके और बाको पुरुत्थानको शक्ति जान सिकओ, और बाको मृत्युमे बो जैसो हुइके बक दु:ख भोगमे सहभागी होन सिकओ|
\v 11 सम्भव हए मरेसे मए पुनरुत्थान प्राप्त कर्न सिकओ|
\v 12 मए जा सब अग्गुसे प्राप्त करडरो हौ, अथबा मए अग्गुसे सिध्द हुइगव हौ करके त नैयाँ, पर बे बातके पकणनके ताहिँ मए अग्गु बढिगव हौ जौन बातके ताहिँ ख्रीष्ट मोके पकणी!
\v 13 भैया हो, मए जा सब पकण डारो हौ करके मए नाए ठानत हौ, पर मए एक काम कर्त हौ, कि पिछुक बात भुलके और अग्गुक बात घेन जोणसे लमक्त हौ
\v 14 ख्रीष्ट येशूमे परमेश्वरको स्वर्गीय बोलावटमे पान बारो पुरस्कारके ताहिँ निशाना घेन मए जोणसे अग्गु बढत् हौ|
\v 15 हम परिपक्क होनबारे चाहिँ सब अइसी मनके होबओ, और तुम कोइ बातमे और बिचारके हौ करके परमेश्वर तुमके बो फिर प्रकट करदे हए|
\v 16 केवल हम जो प्राप्त करडारे हए, बोमे सह्रिला हुइके वैठए|
\v 17 भैया हो तुम मिर अनुसरण करन बारे होबओ हमरमे तुम देखो नमुना अनुसार जिनबारेके देखओ|
\v 18 मए बहुत चोटी बताए भए आदमीनके बारेमे फिर मए ख्रीष्टको क्रुसको शत्रुन जैसो जीवन बितात  हए|
\v 19 मए बहुत चोटी बताए भए आदमीनके बारेमे फिर मए ख्रीष्टको क्रुसको शत्रुन जैसो जीवन बितात  हए|
\v 20 पर हमरो नागरिकता स्वर्गमे हए| हुवाँसे आनबारो मुक्तिदाता, अथबा प्रभु येशू ख्रीष्टको प्रतिक्षा हम कर्त हँए| 
\v 21 बो जौन शक्तिसे सब चीजके बोके अधीनमे ल्यान सिक्तहए, हमर नाश होनबारी शरीरके अपन महिमाको शरीर जैसो होनके परिवर्तन कर देहए|
\c 4
\p \v 1 जहेमारे मिर भैया, मए तुमके माया करत हौ, और तुमर चहाना करत हौ, तुम मिर् आनन्द और मुकुट हौ| मिर् प्रिय, अइसी प्रभुमे स्थिर रहौ| 
\v 2 मए इयोदिया और सुन्तुखे के प्रभुमे एक मनको होमए कहिके आग्रहपुर्वक बिन्ती करत हौ| 
\v 3 विश्वासी सहकर्मी, मए तुमके फिर अनुरोध करत हौ, कि जे बैयरनके मदत करओ, काहेकी जे संगएसंग सुसमाचारको काममे क्लेमेससंग और मिर और बाँकी सहकर्मीनके संग परिश्रम करी हँए, जौनक् नाउँ जीवनको पुस्तकमे हए| 
\v 4 प्रभुमे रोज आनन्द करओ मए फिर कहात हौ, आनन्द करओ| 
\v 5 तुमर सहनशीलता सब आदमीके पता होबए| प्रभु ढिंगै हए| 
\v 6 कोइ बात मे चिन्तित मत होबओ, पर सब बातमे प्रार्थना और निवेदनसे धन्यवाद सहित तुमर बिन्ती जाहेर होबए, 
\v 7  और समझ भ्यान नाए सिकनबालो परमेश्वरको शान्ति तुमर हृदय और तुमर मनके येशूमे रक्षा करैगो| 
\v 8 अन्तिममे भैया हो, जौन् बात सत्य हए, जौन् बात आदरणीय हए, जौन् बात न्यायसङ्गत हए, जौन् बात शुध्द हए, जौन् बात प्रेम-योग्य हए, जौन बात कृपामय हए, अगर कोइ श्रेष्ठता, प्रसंशाको योग्य कोइ हए कहेसे जे बातके विचार करओ| 
\v 9 तुम जौन बात मोसे सिखे, और ग्रहण करे और सुने और मोके देखे, बहे करओ,  और शान्तिको परमेश्वर तुमरसंग होबैगो|
\v 10 मए प्रभुमे गजब आनन्दित हौ, कि अब गजब दिनपिच्छु मोए प्रति तुमर वास्ता फिर पलाए  गओ हए| तुम नेहत्व मिर ताहिँ चिन्तित रहओ, पर  तुमके मौका नाए मिलो| 
\v 11 जरुरि पाडो कहिके मए गुनासो नएकरो हौ, काहेकी जैसो परिस्थिति होएसे फिर मए बोमे सन्तुष्ट रहान मए सिखो हौ| 
\v 12 कैसे झुकन और कैसे बढन् मए जान्त हौ| परिपूर्णतामे होए या भूकप्यासमे होए, प्रश्स्तमे होए या अभाबमे होए, सब परिस्थितिमे सन्तुष्ट रहन रहस्य मए सिखो हौ| 
\v 13 जुन मोके शक्ति देतहए, बोमे मए सब बात करन् सिकत हौ| 
\v 14 ताहुँ फिर मिर कष्टमे तुम सहभागी भए, जा असल करे| 
\v 15 तुम् फिलिप्पी अपने फिर जान्त हौ, कि सुसमाचारके सुरुमे मए माकेडोनियासे बिदा होत, देन और लेन काममे, तुमर बाहेक कोइ मण्डलीको सहाभागी मिर् संग नाए भव रहए, 
\v 16 काहेकी थेसलोनेकेमे फिर तुम मोके एक पटकसे जद्धि मिर ताहिँ सहयोग पठाए| 
\v 17 मए भेटी नाए ढुंडो हौ, पर मए त तुमरमे अइसो फलको आशा कर्त हौ, जो तुम्री हिसाबमे जम्मा होतजाए|
\v 18 मए पानसे जद्धा पाओ हौ| इपाफ्रोडीटसे पठाओ गव तुमर मिठो बास्ना भव, और परमेश्वरके मनपडन् बालो और ग्रहणयोग्य बलिदान पाएके मए तृप्त भव हौ| 
\v 19 मिर परमेश्वर अपन महिमामे बोको सम्पति अनुसार तुमर सब खाँचो ख्रीष्ट येशूमे पूरा करदेबैगो| 
\v 20 अब हमर परमेश्वर और  पिताके सदासर्वादा महिमा होबए| आमेन |
\v 21 ख्रीष्ट येशूमे सब सन्तके अभिवादन देबओ| मिर संग होनबारे भैया तुमके अभिवादन पठाई हँए| 
\v 22 सब सन्त और खास करके कैसरके घरानाके तुमके अभिवादन पठइँ हँए| 
\v 23 पभु येशू ख्रीष्टको अनुग्रह तुमर आत्मा संग होबए|   
