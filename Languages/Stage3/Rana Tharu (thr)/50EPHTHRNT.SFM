\id EPH
\ide UTF-8
\rem Copyright Information: Creative Commons Attribution-ShareAlike 4.0 License
\h इफिसियों
\toc1 इफिसियों
\toc2 इफिसियों
\mt1 Ephesians
\mt1 इफिसियों
\c 1
\p
\v 1 परमेश्वरको इच्छासे ख्रीष्ट येशुको प्रेरित पावलमे, विश्वासी एफिसीमे भए सन्तके:
\v 2 हमर परमेश्वर पिता और हमर प्रभु येशू ख्रीष्टसे अनुग्रह और शान्ति|
\v 3 हमर प्रभु येशू ख्रीष्टको परमेश्वर और पिताको प्रशंसा होबए, जौन हमके स्वर्गके ठाउँमे हरेक आत्मिक आशिष् ख्रीष्टमे आशीर्वाद दै हए|
\v 4 बोके सामने पवित्र और निष्कलङ होबौ करके संसारको उत्पतिसे पहिले बो हमके चुने रहए|
\v 5 बाको इच्छाको लक्ष्य अनुसार ख्रीष्ट येशूसे प्रेममे बो हमके अपन सन्तान होनके तहीँ अग्गुसे हमके नियुक्त करी रहए,
\v 6 जहेमारे कि बो हमके अपन प्यारो पुत्रमे दओ भव अपन महिमामे अनुग्रहको प्रशंसा होबए|
\v 7 बाको अपार अनुग्रह अनुसार ख्रीष्टको रगतसे हमके बामे उध्दार, हमर पापको क्षमा पबैगे,
\v 8 जौन अनुग्रह बो हमके बहुत जद्धा दैहए|
\v 9 कहेकी सम्पूर्ण बुध्दि और आन्तरिक समझमे ख्रीष्टमे धरो भव उदेश्य अनुसार बो अपनो इच्छाको रहस्य हमके जानन् दैं हए|
\v 10 ताकी समय पुरो हुइके पिछु स्वर्ग और पृथ्वीमे भए सब चीज ख्रीष्टके अधिनमे आमए|
\v 11 बोमे, जौन सबए बात अपन इच्छा योजान अनुसार पुरा करी, अपन इच्छा अनुसार
\v 12 हम ख्रीष्टमे पहिलेसे असरा धरन बारेनके बो अपनो महिमाको प्रशंसाको ताहिँ जिपामए करके बो नियुक्त करी हए और छानी हए|
\v 13 तुम, जौनसे सत्यको वचन, अथबा अपन मुक्तिको सुसमाचार सुने, और बोमे विश्वास करे, बहेमे तुम प्रतिज्ञा करो पावित्र आत्माको छाप लगाए हौ|
\v 14 काहेकी बो नाए हमर शान्ति हए| बो हमके दोनाएके एक बनाई हए, और अलग करन बारो शत्रुको भित उजाड दै हए|
\v 15 प्रभु येशू उपर रहो भव तुमर विश्वास और सबए सन्त उपर तुमरो प्रेमको बारेमे मए सुनोको करण नाए,
\v 16 मेरो प्रार्थनामे तुमके सम्झना करत तुमरे ताहिँ धन्यबाद देन मए नाए रुकंगो|
\v 17 मए प्रार्थना करत रएहौ,कि हमरो प्रभु येशू ख्रीष्टको परमेश्वर, महिमाको पिता तुमके बाके बारेमे ज्ञान बुध्दि और प्रकाशको आत्मा देबए|
\v 18 मए जा फिर प्रार्थना करत हौ, कि तुमर ह्रदयकी आँखी उजियारी होबए, और कौन आशाके तहीँ बो तुमके बुलाई हए, और सन्तनमे बाको माहिमित उत्तरधिकारको सम्पति का हए, सो तुम जान सकओ|
\v 19 और हम विश्वास करन् बारेनके ताहिँ बाको शाक्तिको असीम महानता का हए, सो तुम जान सकओ| बो शाक्ति बाको महान समर्थको कामए हए,
\v 20 जो बो ख्रीष्टमे पुरा करी हए, जब बो ख्रीष्टके मरोसे जिन्दा करी हए, और स्वर्गके ठाउँमे अपन दहिना घेन बैठाई हए|
\v 21 सब शासन, और अधिकार, और शाक्ति और राज्य उपर, और जा युगको इकल्लो नाए, पर आनबारे युगके फिर जितो नाउँ हए, बे सबके उपर बोके धरी,
\v 22 और परमेश्वर सब बात बोके पाओ तरे धरदैं, और मण्डलीके* ताहिँ बोके सब बातको मुण बनइ दैं,
\v 23 जौन मण्डली बाको शरीर, बाको पूर्णता हए| और बो सब चीज भरिपूर्ण पारी|
\c 2
\p
\v 1 तुम अपन अपराध और पापसे मरो बेरा बो तुमके जिन्दा करी|
\v 2 जहेमे जा संसारको रीतिअनुसार और आकाशको शाक्तिको मालिक अनुसार, अनाज्ञाकारिताको सन्तानमे अभे काम करनबारो आत्मा अनुसार तुम अग्गु एक चलत् रहौ|
\v 3 बिनमैसे हम सब फिर शरीर और मनकी इच्छा पुरा करके अपन पापमय स्वभावके लालचमे अग्गु जियत रहए, और बाँकी आदमी जैसो हम स्वभावबएसे क्रोधको सन्तान रहए|
\v 4 पर परमेश्वर, जो कृपामे धनी हए, बो अपनो महान प्रेमसे हमके प्रेम करी हए,
\v 5 जहेमारे पापमे हम पापमे मरे भए ताहुँफिर बो हमके ख्रीष्टसंग जिन्दा करी-अनुग्रहसे तुम उध्दार पाए हौ|
\v 6 और बोके संग हमके उठाई, और स्वर्गके ठाउँमे ख्रीष्ट येशूसंग बैठारी|
\v 7 जा चाहिँ ख्रीष्ट येशूमे हमर घेन बाको दयामे अपन अनुग्रहको असीमित सम्पति आनबारो युगमे दिखान बारो हए|
\v 8 कहेकी अनुग्रह और विश्वाससे उध्दार पाए हौ-और जा तुम अपनाए से नाए, जा त परमेश्वरको बरदान हए-
\v 9 कर्म से नाए, न त आदमी घमण्ड करेहए|
\v 10 कहेकी हम असल कामके ताहिँ ख्रीष्ट येशूमे सिर्जना करेभए बाको हातको सिप हए| हम बे बमोजिम नेगए करके परमेश्वर पहिलेसे बे तयार करे रहए|
\v 11 जहेमारे याद रखौ, अग्गु तुम शरीरअनुसार अन्यजाति रहत पेती शरीरमे हातसे खतना करनबारे तुमके बेखतनाके मनत् रहए|
\v 12 याद रखौ, तुम बो बेरा ख्रीष्टसे अलग, इस्राएलके नागरिक हकसे बाहिर भए रहौ, और प्रतिज्ञाको करारसे बिराने, आशा नभए और जा संसारमे परमेश्वर रहित रहौ|
\v 13 तव तुम, जो बो बेरा ख्रीष्ट येशूसे दुर रहौ, अब ख्रीष्टको रगतसे नजिक आए हौ|
\v 14 कहेकी बो नाए हमर शान्ति हए| बो हमके दोनाएके एक बनाई हए, और अलग करन बारो शत्रुको भित उजाड दै हए|
\v 15 और बो व्यवस्थाके बाको आज्ञा और धार्मिक-बिधान समेत अपन शरीरसे खतम करी हए, कि जा दुईके बदलामे बो अपनाएमे एक नयाँ आदमी सृष्टि करए, और अइसी शान्ति स्थापना होबए|
\v 16 और बो क्रुससे हम दोनाएके एक शरीरमे परमेश्वर संग मेल करके शत्रुके हराई|
\v 17 बो आएके तुम दुर भए और नजिक भए बारेनके मिलापको सुसमाचार सुनाई रहए,
\v 18 कहेकी बोसे हम दोनाए एक पवित्र आत्मामे पिता ठिन प्रवेश पाए हए|
\v 19 अइसी अब तुम विदेशी और प्रवासी नैयाँ, तव सन्तनके संग तुम संगी-नगरिक और परमेश्वरको परिवारके सदस्य भए हौ|
\v 20 बो घराना प्रेरित और अगमवक्तानके जग उपर बैठके निर्माण भव हँए, और ख्रीष्ट येशू अपनाए चाहि मुख्य-पत्थर हए|
\v 21 बोमे पुरो घर ठीकसंग एकसाथ जोडके प्रभुमे एक पवित्र मन्दिर होनके एकसंग बढत जातहए|
\v 22 और पवित्र आत्मामे परमेश्वरको वासस्थान होनके तुम फिर बोमे एकसंग निर्माण होत जात हौ|
\c 3
\p \v 1 जहेमारे मए पावल, तुम अन्याजातिक पक्ष्यमे ख्रिष्ट येशू की कैदी-
\v 2 तुमर ताहिँ मोके सौपदै  परमेश्वरको अनुग्रहके जिम्मेवारीकी विषयमे तुम फिर सुने हौ कहिके मोके लागो हए| 
\v 3 जौंन प्रकाशसे मोके पता करो रहस्य हए| जौंनकी विषयमे मए तुमके अग्गुसे छोटोमे लिखो फिर रहौ| 
\v 4 जब तुम जा पढ़ईगे, ख्रीष्टको रहस्यके बारेमे मिर आन्तरिक समझ का है, सो तुम बुझलेबैगे| 
\v 5 जौन  बात  बोको पवित्र प्रेरित और अगमवक्ता के पवित्र आत्मासे अभए प्रकट भव हए, बो और पुस्ताके आदमीके नाए बताई रहए, 
\v 6 अथवा सुसमाचारसे नै अन्यजातिके सह-उत्तराधिकारी होन, एकै शरीरको अंङग और ख्रीष्ट येशूमे रहिके प्रतिज्ञाके सझेदार हए| 
\v 7 बाको शाक्तिको कार्य अनुसार मोके दाई परमेश्वरको अनुग्रहको बरदान बमोजिम जा सुसमाचारको मए सेवक बनाई रहए| 
\v 8 सब सन्तमे मए  सबसे छोटो हौ तब फिर ख्रिष्टको अगम्य सम्पतीको सुसमाचार अन्यजातिके प्रचार करौ कहिके मोके जा अनुग्रह दै| 
\v 9 सब बात सृजनबारो परमेश्वरमे युग-युगसे लुको रहो रहस्यको योजना का  हए, सो सब आदमी खुला करन अनुग्रह मोके दै, 
\v 10 ताकि अइसी मण्डलीसे परमेश्वरको तमान मेलक ज्ञान स्वर्गीय स्थानमे शासक और अख्तियारवालाके बीचमे प्रकट करियो| 
\v 11 जा चाहिँ ख्रीष्ट येशू हमर प्रभुमे बो पुरा करी अन्तमे उदेश्य अनुसार रहए| 
\v 12 बोकेउपर धरो हमर विश्वाससे साहस और दृढ भरोसामे हम परमेश्वरमे प्रवेश पात है| 
\v 13 जहेमारे मए तुमके  निवेदन करतहौ, कि तुमर ताहिँ मए भोगरहो कष्टमे तुम हताश मतहोबौ| जा तुमर महिमा हए| 
\v 14 जहेमारे मए पिताके सामने अपन घुंटो टेकत हौ,
\v 15  जहेसे स्वर्ग और पृथ्वीमे भए सब परिवार को नाउँ धरोहए| 
\v 16 मए प्रार्थना करतहौ, की बाको महिमाको सम्पत्ति अनुसारको शक्तिसे बाको आत्मासे भितर मनसे तुमके शक्तिशाली बनाबए,
\v 17 और विश्वाससे ख्रीष्ट तुमर हृदयमे वास करए, और प्रेममे जर गणाबै और पक्को होबए, 
\v 18 सब सन्तसंग चौडाइ, लम्बाइ, उचाइ और गहिराइ का हए सो बुझन शक्ति प्राप्त कारन सिकौ, 
\v 19 और ज्ञानके माथ करके ख्रिष्टको प्रेमके पता पाबौ, ताकि परमेश्वरको सारा पूर्णता तुमके भरिपूर्ण होबए| 
\v 20 बाके, जौन हमर भितर काम करन बक शक्ति अनुसार हमर मागोसे या चिताओसे जद्धा प्रशस्त मात्रामे करन सिकैगो, 
\v 21  बाके नाए पुस्ता-पुस्तातके मण्डली और ख्रिष्ट येशूमे सदासर्वदा महिमा होबए| आमेन|
\c 4
\p \v 1 जहेमारे, मए प्रभुके ताहिँ एक कैदी, तुमके आनुग्रहपूर्वक बिन्ती करत हौ, कि जौन बोलावाटमे तुम बुलाए हौ बेहे योग्य की जीवन यापन करौ| 
\v 2 सारा दिनता, नम्रता और धैर्यसंग एक दुसरेके प्रेममे सहिके, 
\v 3 शान्तिके बन्धनमे पवित्र आत्माके एकता कायम धरन कोसीस करौ| 
\v 4 शरीर एकै हए, और पवित्र आत्मा एकै हए-जैसि तुमके बुलाई एकै आशामे बुलाए रहए, जौन आशा तुमर बोलावटसंग  मिलोहए-
\v 5 एकै प्रभु, एकै विश्वास और एकै बप्तिस्मा,
\v 6 हम सबके एकै परमेश्वर और पिता, जो सबकेउपर, सबके बिचमे और सबमे हए|
\v 7 तव ख्रिष्टको बरदानके नाप अनुसार हम सबके अनुग्रह दैहए| 
\v 8 जहेमारे अइसो कहि है: “बो उँचोमे चढिगौ कैदिके बन्दि बनाइके लैगओ, और आदमिके वरदान दैगओ|”
\v 9 "(अब जा ""उचोमे चढिगओ"" कहो का हए? केवल जहे कि बो पृथ्वीके तरे भागमे फिर उतरिगव| "
\v 10 बो जो उतरो रहए बहे नाए सारा स्वर्गसे बेढम उपर चढीगौ, जहे मारे कि सब चिजके बो भरिपूर्ण कर पाबए)
\v 11 तव बाकि बरदान जहे रहए, की कोइ प्रेरित, कोइ अगमवक्ता, कोइ प्रचारक, कोइ मण्डलीक पास्टर और कोइ शिक्षक बनए,
\v 12 कि ख्रीष्टको शरीर बनए और सेवाको काम करन सन्त तयार होमए,
\v 13 जबतक हम सब विश्वास और परमेश्वरके पुत्रके ज्ञानको एकता प्राप्त नाकरपैहँए,और परिपक्व आदमी बनके ख्रीष्टको पुरो नाप तक नाए पुगपैहए|
\v 14 अइसी हम छलसे पच्छु-पच्छु ढकेले भए, धार्मिक- सिदान्तको सब बतास से और आदमीनको सब झनझट, चलाकीऔर फटहासे  इतेउते उणाए भए बालक जैसे नाए होमए|
\v 15 बरु प्रेमसे सत्य बोलत सब बातमे हम हुवाँतक, अथवा ख्रीष्टतमे बढतयजामए, जो शिर हए|
\v 16 बहेसे नाए सारा शरीर सब जोर्नी से जुणो और बधो भव सब भाग ठीक-ठीक काम करन सजिलो होबैगो और प्रेममे बढतैजाओ|
\v 17 तव मै जा जोण दइके प्रभुमे कहतहौ और प्रभुमे गवाही देतहौ, कि अन्यजाति जैसी बे विचारके व्यर्थमे जितहए तैसी तुम अबसे उइसो मतजिओं|
\v 18 बिनकी हृदयको कठोरता लैकेआओं बिनकी अज्ञानताके कारणसे बे परमेश्वरको जीवनसे बिरानो भव हए, और बिनकी समझ अन्धकारसे  भरो हए|
\v 19 बे कठोर हुइगए हए, और सब किसिमको अशुध्द काम करन लालचमे पणके बे छाणा हुइ गए हए|
\v 20 पर ख्रीष्टके त तुम अइसे नाए जाने हौँ|
\v 21 येशूमे भव सत्यता अनुसार बाको बारेमे तुम सुने और सिखे हौँ कहिके मए मानत हौँ|
\v 22 छली लालचसे तुम भ्रष्ट भए तुम अग्गुको जीवनके ढाँचासंग सम्बन्धित तुमर पुरानो स्वभाव छोणौ|
\v 23 और अपन भितर वर्तामानमे नयाँ होबौ,
\v 24 और परमेश्वरको स्वरूपमे साँचो धर्मिकता और पवित्रतामे सृष्टि भव नयाँ स्वभावके धारण करौ|
\v 25 जहेमरे झुट छोणके सब अपन-अपन पणोसीसंग सत्य बोलौ, काहेकी हम एकै शरीरमे एक- दुसरेक अङ्ग हए|
\v 26 क्रोध करौ पर पाप मत करौ| दिन डुबनसे अग्गु तुमर दिक्क मरिजाए,
\v 27 और दियाबलसके मौका मतदेबौ|
\v 28 चुट्टा अब उइसो नाए चुराबैगो| बरु बो मेहनत करै|  बो अपन हातसे इमान्दारीसे मेहनत करै, और खाँचोमे पणेभएके दैपाबै|
\v 29 तुमर मुहुसे खराबबोली नाए निकरै, पर समय सुहानजैसो और सुधार करन मिठो वचन मात्र बोलौ, जोकी सुननबारेके अनुग्रह मिलए|
\v 30 तव परमेश्वरके पवित्र आत्माके दु: खित मतबनाओ, जोमे उद्धारके दिनके ताहिँ तुम छाप लगाएभए हौ| 
\v 31 सब तितोपना, क्रोध और दिक्क, होहल्ला और निन्दा, सब मेलके हिंसा करन तुम छोणदेबौ| 
\v 32 जैसे परमेश्वर ख्रीष्टमे तुमके क्षमा करी, उइसी एक- दुसरेके क्षमा करके तुम एक-दुसरेसे कोमल मनके और दयालु होबौ| 
\c 5
\p \v 1 जहेमरे तुम प्रिय बालकजैसे परमेश्वरको देखासेखी करन बारे होबौ|
\v 2 तुम प्रेममे चलौ, जैसे ख्रीष्ट फिर हमसे प्रेम करी,  और परमेश्वरके ताहिँ सुगन्धित भेटी और बलिदान हुइके अपनके हमर ताहिँ अर्पण करी|
\v 3 तव तुमर बीचमे व्यभिचार और सारा अशुध्द्ता या लोभको नाउँ फिर मतलियौ, जो सन्तके बीचमे होन नाए सुहाइगो|
\v 4 नकली बात, मुर्ख बातचित या बेफाइदा ठट्ठा मतकरौ, जे सुहानबारी बात नाए हए| बरु धन्यवाद देन काम होबौ| 
\v 5 कहेकी जे त तुम पक्का जानौ, कि कोइ व्यभिचारी कि अशुध्द आदमी या लोभी आदमिके (जो मूर्तिपूजक हए) ख्रीष्ट और परमेश्वरको राज्यमे कोइ उत्तराधिकार नाए हए| 
\v 6 कोइ तुमके खाली बातमे धोखा नाए देबए, कहेकी बे बातको कारणसे अनाज्ञाकारीउपर परमेश्वरको क्रोध पणैगो|
\v 7 जहेमरे बिनकीसंग सहभागी मतहोबौ,
\v 8 काहेकि एक चोटी तुम फिर अन्धकारमे रहौ, तव प्रभुमे तुम उज्यारो हुइगए|  ज्योतिक सन्तान जैसे नेगौघुमौ,
\v 9 कहेकी सब भलाइ, धार्मिकता और सत्यतामे ज्योतिक फल पात हए,
\v 10 और प्रभुके मन पणन बालो काहए बो सिखन कोसिस करौ|
\v 11 अन्धकारको निष्फल काममे भाग मतलेबौ, बरु बिनके प्रकट करदेओ| 
\v 12 काहेकी बिनके गुप्तमे करो कामके बारेमे काहन फिर शर्मकी बात हए|
\v 13 पर ज्योतिसे कोइ बात प्रकट करत बो प्रष्ट दिखातहए|  बो बात, प्रष्ट दिखातहए, बो ज्योति हए| 
\v 14 "बहेमरे अइसो कही हए: "" “ए निधमे पणेभए, जगौ और मरेभए उठौ, और ख्रीष्ट तुमके प्रकाश देबैगो|” "
\v 15 बहेमरे कैसे नेगतहौँ ध्यानसे देखओ- निर्बुध्दि आदमीजैसो नाए, पर बुध्दिमानजैसो| 
\v 16 समयको पूरा सदुपयोग करौ, काहेकी दिन खराब हए| 
\v 17 जहेमरे मुर्ख मतहोबौ, पर प्रभुको इच्छा का हए, सो बुझौ|
\v 18 दाखमधसे मतमात्तओ, कारण जा विलासिता हए, पर पवित्र आत्मासे भरिपूर्ण होबौ|
\v 19 एक दुसरेसे भजन, गीत और आत्मिक गानमे बोलत और अपनो पूरा हृदयसे प्रभुके ताहिँ गातै और धुन निकारत
\v 20 रोज सब बातके ताहिँ हमर प्रभु येशूको नाउँमे परमेश्वर पिताके धन्यवाद चढामै|
\v 21 ख्रीष्टके श्रध्दमे एक- दुसरेक अधिनमे बैठौ|                                                                                                                                         
\v 22 बैयर हए, प्रभुके अधिनमे रहोजैसो आ- अपन लोगाके अधिनमे बैठए|
\v 23 काहेकी लोगा बैयरको शिर हए, जैसी ख्रीष्ट मण्डलीको शिर हए, जौन मण्डली बोकी शरीर हए, और बो स्वयम् बोकी मुक्तिदाता हए|
\v 24 जैसी मण्डली ख्रीष्टके अधिनमे हए, उइसी बैयर फिर सब बातमे लोगाके अधिनमे रहबै|
\v 25 लोगा हए, अपन बैयरके प्रेम कर, जैसी ख्रीष्ट फिर मण्डलीके प्रेम करीरहए, और बाके ताहिँ आपनैके अर्पण करी,
\v 26 जहेमरे कि बो बाके पानीसे धोएके वचनसे पवित्र करन सिकै, 
\v 27 और बो दाग या सुखी नाए भव, या आइसी कोइ बात नाए भव तेजस्वी मण्डली अपनेठीन प्रस्तुत करन सिकौ, और बोचाहिँ पवित्र और निष्खोट होबौ| 
\v 28 आइसी नै लोगा फिर आ- अपन बैयरके अपनी शरीरजैसी प्रेम करए|
\v 29 काहेकी कोइ आदमी कबही अपन शरीरके घृणा नाए करतहए, पर बोकी कदर करके पालनपोषण करतहए, जैसी ख्रीष्ट फिर अपन मण्डली ताहि करतहए,
\v 30 काहेकी हम बोको शरीरको अङ्ग हए|
\v 31 "जहेमरे आदमी अपन अइया- दैवाके छोणके अपनी बैयरसंग मिलोरहतहए, और बे दुने एक शरीर होतहए|”"
\v 32 जा एक गम्भीर रहस्य हए, तव जा बात मए ख्रीष्ट और मण्डलीके बारेमे मसकतहौँ |
\v 33 जैसो भएस फिर तुम सब अपन बैयरके अपनी हानी प्रेम करौ, और बैयर फिर अपन लोगाके आदर करै|
\c 6
\p \v 1 लौणा-लौणिया तुम, प्रभुमे अपन अइया-दौवाको आज्ञापालन करौं, काहेकी जा उचित हए| 
\v 2 अपन दौवा और अइयाको मान करओ| {जा प्रतिज्ञा सहितको पहिलो आज्ञा हए},
\v 3 कि तुमके भलो होबए, और पृथ्बीमे तुमके दिर्घायु होबओ|
\v 4 दौवा तुम, अपन लौणा लौणियाके रीस मतउठाओ, पर बिनके प्रभुको अनुशासन और शिक्षामे हुर्काओ| 
\v 5 कमैया तुम, डर और कम्प साचो ह्रदयसे ख्रीष्टके करे कता जा संसारके तुमरे मालिकको आज्ञापालन करौं|
\v 6 आदमीनके अग्गु खुशी करन कता आँखीके अग्गु इकल्लो देखावटी काम मत करौं, पर ख्रीष्टको दास कता साँचो ह्रदयसे परमेश्वरको इच्छा पुरा करौं|
\v 7 आदमीके ताहिँ नाए, पर प्रभुको ताहिँ करो कता दिल्से सेवा करौं, 
\v 8 जा जानके कि चाहूँ बो कमैया होए, चाहूँ फुकुवा होबए, जौन अच्छो काम करेहए, बो प्रभुसे सोहीबमोजिम पए हए|
\v 9 मालिक तुम, अपन कमैयासे अच्छो व्यवहार कराओ, और धम्की देन छोडओ, जा जानके कि तुम दोनएको मालिक स्वर्गमे हए, और बोमे पक्षपात नैयाँ|
\v 10 अब अन्त्यमे, प्रभुमे और बाको शाक्तिको सामर्थ्यमे बलवान होए| 
\v 11 दियाबलस युक्तिक विरुध्दमे खणा होनके परमेश्वरको सारा हातहरियार पैंधओ|
\v 12 काहेकी हमरी युध्द शरीर और रगतको बिरुध्द नैयाँ, पर प्रधानताके बिरुध्द, शाक्तिनके बिरुध्द, वर्तमान अन्धकारके संसारिक शासकनके बिरुध्द और स्वर्गीय ठाउँमे बैठन बारे दुष्टइँक आत्मिक सेनानके बिरुध्द हए|
\v 13 जहेमारे परमेश्वरको हातहतिया उठाओ, और अइसे खराब दिनको सामना करौं, और सब काम करके खडा होनबारे हुइ सकओ|
\v 14 जहेमारे अपन करेहाओ सत्यसे कसके, धार्मिकताको छाती-पाता लगाएके खडा होबओ, 
\v 15 और टाँगमे मिलापको सुसमाचारको जुत्ता लगाएके तयार होबओ|
\v 16 संगए विश्वासको ढाल उठाओ, जौनसे तुम दुष्टके सब अग्निबाण निभाए पाए हओ|
\v 17 मुक्तिको टोपी लगाओ. और पवित्र आत्माको तरवार लेओ, जोचाहिँ परमेश्वरको बचन हए| 
\v 18 सारा प्रार्थना और निवेदनसंग सब समय पवित्र आत्मामे प्रार्थना करौं| जा उदेश्यसे लगनशील और सतर्क हुइके सब सन्त्तनके तहीँ प्रार्थना कर्त रहीओ|
\v 19 मिर ताहि फिर प्रार्थना करीओ, कि जब मए अपन मुहूँ खुलेहओ तव मोके बचन देबए, और मए निर्भयतासाथ सुसमाचारको रहस्य घोषणा करपओ,
\v 20 जौनके ताहीँ मए साँकरसे बाँधो एक राजदुत हौं, और जैसी मोके बोलन पढेहए, उइसी मए साहससे बोल सकओ| 
\v 21 मए कैसो हौँ और का कर रहो हौँ बे तुमके फिर पता हए करके प्यारे भैया और प्रभुमे विश्वासी सेवक तुखिकस सब बात तुमके बतए हए|
\v 22 हमर हालचाल कैसो हए तुमके पता होबए और तुमर ह्रदयके प्रोत्साहन मिलए करके बिचारसे मए बिनके तुमरे ठिन पठाओ हौँ| 
\v 23 परमेश्वर पिता और प्रभु येशु ख्रीष्टसे ददाभैयनके शान्ति और विश्वाससहित प्रेम!
\v 24 हमर प्रभु येशु ख्रीष्टको अमर प्रेम करनबारेन् सबके संग अनुग्रह रहबाए| [आमेन]
