\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1 येशू ख्रीष्टको दास और प्रेरित सिमोन पत्रुससे* और हमर परमेश्वर और मुक्तिदाता येशू ख्रीष्टको धार्मिकतामे हमर जैसो अनमोल विश्वास प्राप्त करनबारेनके: 
\v 2 परमेश्वर और येशू हमरो प्रभुको ज्ञानमे अनुग्रह और शान्ति तुमरमे प्रशस्त होतजबए| 
\v 3 अपन महिमा और श्रेष्ठतासे हमके बुलान बारो हमके चिनेके कारण परमेश्वरको दिव्य शक्तिसे जीवन और भक्तिके ताहिँ हमके चाहन बारो प्रत्येक चीज बो देतहए| 
\v 4 जहे से हमके बाको अनमोल और महान प्रतिज्ञा दैहए, कि जा संसारको कुइच्छासे आनबारो भ्रष्टतासे भाजके तुम इश्वरीय स्वभावके सहभागी होबओ| 
\v 5 जहेमारे सब किसिमको प्रयत्नसे तुमर विश्वासमे सद्गुण और सद्गुणमे ज्ञान थपौ, 
\v 6 ज्ञानमे आत्मसंयम, आत्मसंयममे धैर्य, धैर्यमे भक्ति, 
\v 7 भक्तिमे भातृ-स्नेह, भातृ-स्नेहमे प्रेम थपौ| 
\v 8 कहेकी जे बात तुममे प्रशस्त हुइहए तव हमर प्रभु येशू ख्रीष्टको ज्ञानमे जे बात तुमके बेकाम और फेल होनसे बचए हए| 
\v 9 कहेकी जे बातमे अभाव भव आदमी चाहिँ पुराने पापसे शुध्द भव बात भुलके अँन्धा और दुरकी बात नए देखन बारो जैसो होतहए| 
\v 10 जहेमारे भैयओ, तुमरो बुलावट और चुनाओ के निश्चय करनके और जोसिलो होबओ, कहेकी जे चीज करने से तुम कबहू गिरैगेनाए| 
\v 11 कहेकी अइसी हमर प्रभु मुक्तिदाता येशू ख्रीष्टको अनन्त राज्यभितर तुमरो भव्य स्वागतके संग प्रवेश मिलैगो| 
\v 12 जहेमारे जे बात तुमके मए सबदिन सम्झात हौ, अगर तुम जे सब जन्तहौ, और तुममे भव सत्यतामे तुम स्थिर हौ| 
\v 13 जब तक मए जा शरीरमे हौ, तुमके सम्झना करत् सचेत कर्त मए ठीक सम्झो| 
\v 14 कहेकी मए जन्त हौ, हमर प्रभु येशू ख्रीष्ट मोके दिखए दैहए कि मेरो जा शरीर छोणनको बेरा नजिक अइगव हए| 
\v 15 मिर मृत्यु पिछु फिर तुमके जा बात कोइ फिर समयमे सम्झ सकौ करके मए प्रार्थना कर्त हौ| 
\v 16 कहेकी हम तुमके हमर प्रभु येशू ख्रीष्टको महाशक्ति और आगमनको समाचार देत धुर्ततासे रचे कथा कहानीके हम अनुसरण नाए करे, पर बाको वैभव प्रत्यक्ष देखन् बारे हम साक्षी हए|
\v 17 बो परमेश्वर पितासे आदर और महिमा प्राप्त करी, जब बो तेजस्वी महिमासे एक वाणी निकरके आओ, “जा मिर प्रिय पुत्र हए, जौनसे मए बहुत प्रसन्न हौ|” 
\v 18 बो पवित्र डाँगामे हम बोके संग होत स्वर्गसे आओ बो वाणी हम अपनए सुने रहए|
\v 19 हमरे संग भए अगमवक्तानको वचन और पक्को भव हए| भुक्भुको उजियारो नाए होन तक और तुमरो ह्रदयमे सुबेरेको तारा नाए निकरन तक अन्धकारमे पज्रो भव दिया कता तुम जा वचनके ध्यान देहौ तव असल करेहौ| 
\v 20 सबसे पहिले त जा बुझन पणैगो, कि पवित्र धर्मशास्त्रको कोइ अगमवाणी आदमीनको अपनी व्यक्तिगत व्याख्याके बारेमे नैयाँ|
\v 21 कहेकी आदमीको इच्छासे कोइ अगमवाणी अई नाए, पर पवित्र आत्मासे प्रेरणा पाएके आदमी परमेश्वरके घेनसे बोलिँ हए| 
\c 2
\p \v 1 जैसी इस्राएलीनके बीचमे झुठे अगमवक्ता फिर रहए, उइसी तुमरे बीचमे झुठे शिक्षक खण हुइहए| बे गुप्त रुपसे विनाशकारी झुठे शिक्षा ल्याहए, हियाँ तक कि बे उध्दार करनबारो स्वामीके फिर बे इन्कार करेहए, और अपने उपर जल्दी बिनाश ल्याहए| 
\v 2 और बहुत जनै बिनको विलासी आचरणको अनुसरण करेहए, और बिनके कारण सत्यको डगर कि बदनामी हुइहए|
\v 3 लोभके वशमे पणके बे झुठी बात बानएके तुमसे फाइदा उठामंगे| बिनको दण्ड अग्गुसे निर्यण हुइगव हए, और बिनको विनाशको बात जिन्दाए हए|
\v 4 स्वर्गदुत पाप कर्त परमेश्वर बिनके बाँकी राखिनाए, पर बिनके नरकमे फेकदै, और न्यायके दिनके ताहिँ पातालके अन्धकारमे जकणके धरे हए|
\v 5 बो प्रचीन संसारके बाँकी राखिनाए, पर भक्तिहीनताके संसारमे जलप्रलय कर्त धार्मिकताको प्रचारक नोआ और सात जनैनके सुरक्षित राखी|
\v 6 बो सदोम और गमोरा सहेरनके भस्म करके बिनको असित्व मिटाए दै, और भक्तिहीनके सामुने बिनके एक उदारहण बनाइ|
\v 7 बो दुष्टनके कमुकतासे बहुत दु:खी भव धर्मिक लोतके बचाई| 
\v 8 {बे आदमीनके बीचमे बैठ्त, और दिन प्रतिदिन बिनके गलत कुकर्म देख्त सुन्त, बिनको धार्मिक आत्मामे व्याकुल होतरहए|}
\v 9 अइसी भग्तनके परीक्षासे बचान और भक्तिहिननके न्यायके दिनतक दण्डमे जकणिरहन प्रभु जन्त हए, 
\v 10 विशेष करके बिनके, जो अशुध्द कर्नबारे कामवासनामे डुबेरहतहए, और अधिकारको अवहेलना कर्तहए| जे हठी और अहकंरी होतहए, और स्वर्गीय प्राणीको निन्दा कर्न डरात नैयाँ|
\v 11 पर स्वर्गदुत शक्ति और सामर्थ्यमे सबसे बणो हए ताहु फिर प्रभुके सामने बे प्राणीके निन्दापूर्ण दोष देत नैयाँ| 
\v 12 पर जे आदमी अपनए नाए बुझी बातके निन्दा कर्त हए| जे विवेकहीन जनावर जैसे हए, और स्वाभाविक इच्छाके वशमे रहत हए| जे पक्णके मरनके जन्मे जैसे हए, और जे पशु जैसे नष्ट हुइहए|
\v 13 अपनए करो खराबीके ताहिँ अपनए फिर खराबी भोगंगे| दुपहरए भोग-विलासमे मग्न रह्नोजे खुशीको बात मन्तहए| बे दागलागे और खोटे हए, और तुमरे संग भोजमे बैठत् बे बेढ़म खत पित विलासितामे मग्न रहत् हए| 
\v 14 बिनकी आँखी व्यभिचारसे भरिहए, और जित्तो पाप कर्त फिर नाए अघात हए| बिनको चञ्चल मन भएनके फुल्सात हए| बिनके ह्रदय लोभमे तालीम पाए हए| बे श्रापितके सन्तान हए| 
\v 15 सिधि डगर छोणके बे कुकर्ममे लागे हए| खराब कामको लोभ असल मनके बओरको लौणा बालामके पिछु बे लागे हए| 
\v 16 बो अपन अपराधके ताहिँ हप्की पाई रहए- गुँगो गधह आदमीके बोलीमे बो अगमवक्ताको पागलपनाके रोकदै रहए| 
\v 17 बे पानी नाए भए मुहान हए,  आँधी उणान बारो धुवाँ हए| बिनके ताहिँ पातालको अन्धकार सजो पणोहए| 
\v 18 बे मूर्खतापूर्ण बणि-बणि अहंकार कि बात हाँक्त हए, और कु डगर से भाजके आए भएनके शरीरके विलासमय कामवासनाके बातमे फस्तहए|
\v 19 बिनके स्वतन्त्रता दिलाए देनके प्रतिज्ञा करत् हए, पर बे अपनए भ्रष्टताके कमैया हए, काहेकी जौन चीज कोइके जित्तहए बो चीजको बो कमैया बनातहए|
\v 20 अगर बे हमए प्रभु और मुक्तिदाता येशू ख्रीष्टके चिनके फिर संसारको दूषित करनबारी चीजसे भाजके पिछु फिर पापमे फसके बाको वशमे पणेहए तव, बिनको पिछुको अवस्था अग्गुसे और खराब हुइहए| 
\v 21 काहेकी बिनके दओ पवित्र आज्ञा जानके फिर पिछु हटने से त बरु बिनके धार्मिकताको डगर कबहू पता नाए होतो बो असल रहए| 
\v 22 जे सत्य कहानी अनुसार बिनसे अइसे कहिँ हए, “कुत्ता अपन उल्टीमे घुमके आतहए,” “और हदानो सोरा किचमे लटपटात् खेल्तहए|” 
\c 3
\p \v 1 प्रिय, तुमके लिखो जा मेरो दोस्रो पत्र हए, और दोनए पत्रमे कित्तो बातको याद दिलाएके तुमके निष्कपट मनके उत्साहित करो हौ, 
\v 2 कि पवित्र अगमवक्तानके अगमवाणी और तुमरे प्रेरितनसे दओ प्रभु और मुक्तिदाताको आज्ञाके तुम सम्झओ|
\v 3 सबसे पहिले तुम जा बुझन पणेहए, कि पिछु दिनमे गिल्ला कर्नबारे गिल्ला कर्त, बे अपने अभिलाषामे अइसे कहत अमंगे, 
\v 4 "बाको आगमनको प्रतिज्ञा कहाँ गव? काहेकी पिता-पुर्खा मरके दिनसे सब बात सृष्टिको सुरुसे चलिआओ जैसो आज फिर हैयहए|” "
\v 5 जान-बुझके फिर बे जा बातको वास्ता करत् नैयाँ, कि परमेश्वरको वचनसे स्वर्ग अग्गुसे रहए, और पृथ्बी चाहिँ पानीसे और पानीसे बनो| 
\v 6 बहे पानीसे बो समयको संसार जलप्रलयमे डुबके नष्ट भए| 
\v 7 तव बहे वचनसे भक्तिहीन आदमीको इन्साफ और बिनाशको दिनतक्क़े ताहिँ अबाएको आकाश और पृथ्बी आगीके ताहिँ समरो धरो हए|
\v 8 पर प्रिय तुम, जा एक बात मत भुलओ, कि प्रभुके ताहिँ एक दिन हजार वर्ष कता और हजार वर्ष एक दिन कता हए|
\v 9 अपन प्रतिज्ञाके बारेमे प्रभु ढिलो नाए करेहए, पर कोइ फिर नष्ट नाए होमए, पर सब जनै पश्चाताप करए करके इच्छा करके प्रभु तुमरे प्रति धैर्यवान हए|
\v 10 पर प्रभुके दिन त चोर जैसो करके झट आबैगो, जौनमे आकाशचाहिँ बणो आवाजसंग बितके जए हए, तत्व आगीके लप्टसे पिग्ल जयहँए, और पृथ्बी और बोमे भए सब चीज भस्म हुइहए| 
\v 11 जा सब बात अइसी पिघ्लैगो करके जानके पवित्रता और भक्तिको जीवनमे तुम कैसो किसिमको आदमी होन पणैगो? 
\v 12 तुम परमेश्वरको दिन प्रतिक्षा कर्त हौ, और बो दिनके नजिक ल्यान चाहतहौ, जौन दिन आकाश जलके भस्म हुइहए, और तत्त्व आगीके लप्टमे पिघ्लंगे|
\v 13 पर बाके प्रतिज्ञाबमोजिम हम नयाँ स्वर्ग और नयाँ पृथ्बीको डगर देख्त हँए, जौनमे धार्मिकता वास कर्तहए|
\v 14 जहेमारे प्रिय, तुम जा बातको प्रतिक्षा कर्नबारे भएके कारण,बोके द्र्ष्टिमे तुम दाग वा खोट नाए भए और शान्तिमे बैठनके प्रयत्न करओ| 
\v 15 हमर प्रभुको धैर्यके मुक्ति कता मनाओ| हमर प्रिय भैया पावल फिर उनके दै बुध्दि अनुसार तुमके जहे बात लिखी|
\v 16 उनके सब पत्रनमे फिर जे बात उल्लेख करी हए| बिनमे कोइ-कोइ बात बुझनके कठिन हए, और अशिक्षित और चञ्चल आदमी जा बातके और धर्मशास्त्रनके जैसो उल्टापुल्टा करेहए, और अपनो विनाश ल्याहए|
\v 17 जहेमारे प्रिय, अग्गुसे जा बात जानके होशियार रहीओ, दुष्ट आदमीनको भुल बातमे अल्मलाएके अपनो स्थिरता मतगुमैओ| 
\v 18 पर हमर प्रभु और मुक्तिदाता येशू ख्रीष्टको अनुग्रह और ज्ञानमे बढत् जाओ| बोके हबए और सदासर्वदा महिमा होबए| आमेन|  
