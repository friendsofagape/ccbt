\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पावल, सिलास और तिमोथीसे परमेश्वर पिता और प्रभु येशू ख्रीष्टमे थेसलोनिनके मण्डलीके: अनुग्रह और शान्ति|
\v 2 हमर प्रार्थनामे तुमके निरन्तर स्मरण कर्त हम परमेश्वरके तुम सबके ताहिँ धन्यबाद देतहए|
\v 3 हमर परमेश्वर पिताके सामुने हमर प्रभु येशू ख्रीष्टमे तुमर विश्वासको काम, प्रेमको परिश्रम और आशाको धैर्य निरन्तर सम्झत हँए|
\v 4 भैया हो, परमेश्वरके प्यारे, तुमके बो चुनिहए करके हमके पता हए, 
\v 5 काहेकी हमरो सुसमाचार तुमरे ठिन वचनमे इकल्लो नाए आओ, पर शक्ति और पवित्र आत्मामे, और सम्पूर्ण निश्चयता साथ आओ हए| तुमरे बीचमे रहत तुमरे खातिर हम कैसे किसिमके आदमी रहँए तुम जान्त हौ|
\v 6 तुम हमर और प्रभुको अनुकरण  करन बारे भए, काहेकी पवित्र आत्मा दओ भव आनन्दसाथ तुम बहुत कष्टमे वचन ग्रहण करे|
\v 7 हियाँ तकि माकेडोनिया और अखैयामे सब विश्वासीके बीचमे तुम नमूना बने|
\v 8 काहेकी तुमसे परमेश्वरको वचन केवल माकेडोनिया और अखैयामे इकल्लो प्रचार नाए करो रहए, पर परमेश्वर उपरको तुमर विश्वासी प्रत्येक ठाउँमे फैलो हए, और हमके कोइके कहान आवश्यक नैयाँ|
\v 9 काहेकी जौन किसिम हमर स्वगत तुमर ठिन गव, और जीवित और सच्चो परमेश्वरको सेवा करन तुमके मुर्तिसे परमेश्वर घेन घुमे, सो त् आदमी बतात हँए|
\v 10 और स्वर्गसे आन बारो बा को पुत्र जौनके बो मरेसे उठाई, बाको प्रतिक्षा तुम करत् हौ, अथवा येशूके जौन आन लागो क्रोधसे हमके छुट्कार देतहए|
\c 2
\p \v 1 भैया हो, तुमरे ठिन हमरो आगमन व्यर्थ नाए भव तुमके अपनएके पता हए|
\v 2 हम अग्गुसे फिलिप्पीमे कष्ट भोगे और अपमानित भए करके तुमके पता हए, पर घोर विरोध होतए होत फिर परमेश्वरको सुसमाचार प्रचार करन हमके परमेश्वरसे साहस मिलो रहए|
\v 3 काहेकी हमर अर्ति-उपदेश भुल और अशुध्दतासे उब्जो नैयाँ, नए त् जा छलकपटसे भव हए:
\v 4 पर जैसी सुसमाचार हमरे जिम्मामे सुम्पनके ताहिँ परमेश्वर हमके योग्य मानी, उइसी आदमीके खुशी करनके नैयाँ, पर हमर ह्रदय जाँच्न बारो परमेश्वरके खुशी करनके हम बोलत हँए|
\v 5 तुमके पता हए कि हम कबही खुशी करनकी बात करेनाए, ना हम लालचको बहानमे फसए| जा को साक्षी परमेश्वर हए|
\v 6 ख्रीष्टके प्रेरितके नातासे हम तुमर उपर अधिकार चलान सिक्तहँए| ताहु फिर हम आदमीसे आदर ढुणेनाए, ना त् तुमसे ना और कोइसे|
\v 7 अपन बालकानके स्याहरन बारी- अइया कता तुमरे बीचमे हम कोमल भए|
\v 8 जहेमारे प्यारसे तुमरो चाहन करे हम परमेश्वरको सुसमाचार इकल्लो नाए, पर हमरो ज्यान समेत तुमरे ताहिँ देन तयार रहए, काहेकी तुम ह्मरे ताहिँ इत्तो प्यारे भए रहओ|
\v 9 काहेकी भैया हो, हमर कष्ट और मेहेनतको सम्झना तुमके पता हए| तुम कोइके बोझ मत बुकओं करके दिनरात काम करके हम परमेश्वरको सुसमाचार तुमके प्रचार करे|
\v 10 तुम साक्षी हौ, और परमेश्वर फिर, कि तुम विश्वासीनके अग्गु कैसे हमर व्यवहार पवित्र, धार्मिक और निष्खोट रहए|
\v 11 कहेकी तुमके पता हए, दौवा अपन लौणा लौणियाके जैसो करके हम तुमके सबए के कैसे अर्ती-उपदेश देताए और साहस फिर देताए तुमके आदेश दए, 
\v 12 जा हेतुसे कि तुमरो चालचलन परमेश्वरको योग्य होबए, जौन तुमके बाको अपनो राज्य और महिमामे बुलात् हए|
\v 13 जहेमारे जाके ताहिँ हम फिर परमेश्वरसे निरन्तर चन्यबाद चढात् हौ, कि तुम हमसे सुनो वचन, जो नेहत्व परमेश्वरको वचन हए, जो तुमरो आदमीको वचन जैसो नैयाँ, पर परमेश्वरको वचन जैसो ग्रहण करे, जौन वचन तुमर विश्वासीमे काम कर्त हए|   
\v 14 काहेकी भैया हो, ख्रीष्टमे यहूदीमे भए परमेश्वरको मण्डलीको अनुकरण करन बारे तुम भए, काहेकी अपन देश- भैयनसे तुम जैसी दु:ख भोगे रहौ| उइसी बे यहूदीनसे दु:ख भोगी रहए|
\v 15 जेहि यहूदीनके प्रभु येशू ख्रीष्टके और अगमवक्तानके मारे, और हमके फिर बाहिर भजाइँ, और परमेश्वरके बेखुशी बनात हँए, और सब आदमीको बिरोध कर्त हँए|
\v 16 अन्यजातिनको उध्दार होबए करके बिनके संग बोल्नके हमके बाधा दैं| अइसिया सबदिन बे अपन पापको माना भरत हँए| पर अन्तमे परमेश्वरको क्रोध बिनके उपर पणो हए|
\v 17 कहेकी भैया हो, ह्रदयसे नैयाँ, पर आँखीके सुध तुमरे संग अल्प समयके ताहिँ बिछोण भएके मारे, उत्कट इच्छासे तुमके आमनेसामने भेट करन उत्सुकतासे हम सल्लहा करे|
\v 18 काहेकी हम तुमरे कहाँ आन खोजे रहँए- मए पावल चाहिँ बारम्बार आन चाहे- पर शैतान हमके रोकी|
\v 19 हमर प्रभु येशू जब आए हए, बोबेरा बाके सामने हमरो आशा अथबा आनन्द अथबा गर्वको मुकुट तुमहि का नैयाँ?  
\v 20 नेह्त्व हमरो गौरव और आनन्द तुमहि हौ|   
\c 3
\p \v 1 जहेमारे जब हम सहन सिकेनाए, तव एथेन्समे इक्ल्ले छोणनके हम राजी भए, 
\v 2 और तुमके विश्वासमे स्थिर करान और अर्ती-उपदेश देन, परमेश्वरमे ख्रीष्टको सुसमाचारको सेवक हमर भैया तिमोथीके हम पठाए, 
\v 3 ताकि जे कष्टसे कारण कोइ नाए डगमगबए| तुमके अपनके पता हए, कि जाके ताहिँ हम खाटए हँए|
\v 4 कहेकी जब हम तुमरे संग रहँए, तव तुमके कष्ट भोगनए पणैगो करके हम अग्गुसे काहे रहँए| जा नेहत्व होनके फिर आओ, सो तुमके पता हए| 
\v 5 जहेमारे मए और जद्धा नाए सिक्त परिक्षामे पणेहौ कि करके और हमर परिश्रम व्यर्थ जए हए कि करके डरसे तुमरो विश्वास पता पानके मए बिनके पठओ|
\v 6 पर ह्बए तिमोथी तुमरे ठिनसे हमरे कहाँ आएके तुमरो विश्वास और प्रेमको असल खबर हमके सुनाइँ| तुम हमके भेटन बहुत इच्छा करके सबदिन प्रेमसे हमरो सम्झना कर्त हौ करके खबर बे दैं| हम फिर तुमके भेटन उतनु  चहना कर्त हँए|
\v 7 जहेमारे भैया हो, तुमरे विश्वासके कारण हमर सारा दु:ख और क्लेशमे तुमरे बारेमे हम सान्वना पाए हँए|
\v 8 काहेकी अगर तुम प्रभुमे दरीलो रहौ तव हम जीवित रहँए|
\v 9 सब आनन्द जो तुमरे खातिर परमेश्वरमे हम अनुभव कर्त हँए बोके ताहिँ और तुमरे ताहिँ हम परमेश्वरके धन्यबाद देन सिकंगे का?
\v 10 तुमके आमनेसामने भेटके तुमरो विश्वासको कमी पुरा करन हेतुसे हम दिनरात जोशके साथ प्रार्थना कर्त हँए|
\v 11 अब हमर परमेश्वर और पिता स्वयम और हमर येशू तुमरे ठिन आनके डगर खोलदेमए|
\v 12 जैसी हम तुमके प्रेम कर्त हँए उइसी प्रभु तुमके एक दुसरो संग और सब आदमीन संग प्रेममे बढन बारो बनाबए और प्रशस्त भैरहन बारो बनाबए,
\v 13 जा हेतु से कि बाको सब सन्तके साथमे हमर प्रभु येशू ख्रीष्टको पुनरागमन होत बो हमर परमेश्वर पिताके सामुने तुमरो ह्रदय पवित्र और निष्खोट करके स्थिर करए|  
\c 4
\p \v 1 अन्तमे भैयाओ, प्रभु येशूमे हम तुमके आग्रहपुर्वक बिन्ती कर्तहँए और अर्ती देतहँए, कि तुम कैसे जिनो और परमेश्वरके खुशी बनान पणत् हए करके तुमसे सिखौ और उइसी कर्त फिर हौ, बोमे तुम और जद्धा बढत् जाओ|
\v 2 काहेकी तुमके पता हए हम प्रभु येशूसे कौन-कौन आदेश तुमके दओ|
\v 3 काहेकी परमेश्वरको इच्छा जो तुमके पवित्रकरण फिर हए, सो जा हए कि तुम व्यभिचारसे अलग वैठौ|
\v 4 पवित्रता और आदरसाथ अपन ताहिँ पत्नी लिओ, सो तुम प्रत्येक जानओ,  
\v 5 पर परमेश्वरके नाए चिन्नबारो अविश्वासी जैसे कामुकताको कुवासनामे मत बैठीओ 
\v 6 जा बारेमे कोइ अपराध करके अपन भैयाके खराबी मतकरीओ, काहेकी अइसो सब बातमे बदला लेनबारो प्रभु हए|
\v 7 काहेकी परमेश्वर हमके अशुध्दताके ताहिँ नैयाँ, पर पवित्रतामे बुलाई हए|
\v 8 जहेमारे जौन जा बातको अवहेलना करेहए बो आदमीको नाए पर परमेश्वरको अवहेलना कर्तहए, जौन परमेश्वर तुमके अपन पवित्र आत्मा देतहए|
\v 9 पर भैयाघेनको प्रेमके बारेमे कोइके तुमके लिखनके जरुरि नैयाँ, काहेकी एक दुसरे प्रेम करन करके तुम अपनए फिर परमेश्वरसे शिक्षा पाए हौ|
\v 10 माकेडोनिया भर सब भैयनके तुम नेहत्व प्रेम कर्त हौ| पर भैया हो, और जद्धा उइसी कर्त जाओ  करके हम तुमके अर्ती-उपदेश देतहँए|
\v 11 हम तुमके आज्ञा देत कता, तुम शान्त रहनके, अपन धन्धाको फिक्री करन और अपने हातसे काम करन प्रयत्न करओ,
\v 12 ताकि बाहिर भए आदमीनसे आदर पान सिकौ, और कोइके भरमे मत पणओ|
\v 13 पर भैया हो, सोनबारेनके बारेमे तुम अन्जान बैठओ करके हम इच्छा नाए कर्तहँए, और तुम आशा नाए होनबारे आदमी जैसो शोक करन नाए पणए|
\v 14 काहेकी हम विश्वास कर्तहँए, कि येशू मरो और फिर जिउठो और उइसी परमेश्वर बोमे सोनबारेनके येशूसे ल्याबैगो|
\v 15 प्रभुको वचनसे हम तुमके घोषणा कर्तहँए, कि हम जो जीवित हँए और प्रभुको पुनरागमन तक बचिरहत हँए,  सोनबारेनके कोइ किसिमसे फिर अगलेछा नाए उछनंगे 
\v 16 काहेकी प्रभु स्वयम हुकुमको गर्जनसंग, प्रधान स्वर्गदूतको आवाज और परमेश्वरको तुरहीको सोरसंग स्वर्गसे उत्रैगो, और ख्रीष्टमे मरेभए चाहिँ पहिले बौरिउठंगे|
\v 17 तव हम बाँचेभए और छुटेभए प्रभुके आकाशमे भेटन बिनके संगसंग बादलमे उठाए लएजए हँए, और अइसी हम सदा प्रभुसंग रहंगे|
\v 18 जहेमारे एक दुसरेके जे वचनसे सान्त्वना देओ|
\c 5
\p \v 1 पर भैया हो, समय और बेराके बारेमे तुमके कुछु लिखनके जरुरत नैयाँ|
\v 2 काहेकी तुम अपनए अच्छेसे जन्त हौ, प्रभुको दिन त रातमे चोर आत कता अबैगो|
\v 3 "जब आदमी ""शान्ति और सुरक्षा"" कहमंगे, तव गर्भवती बैयर बेथा लागो कता अचानक बिनके उपर विनाश आए लगेहए, और बे कोइ रितिसे नाएबाँचपएहँए|"
\v 4 पर भैया हो, तुम अन्धकारमे नैयाँ, अथवा बो दिन तुमके चोर जैसो चकित नाए पणपए हए|
\v 5 कहेकी तुम सब ज्योतिके सन्तान और दिनके सन्तान हौ| हम रातके और अन्धकारके सन्तान नैयाँ| 
\v 6 जहेमारे और कता हम नाए सोमए, पर जागे वैठए, और सचेत होमए|
\v 7 काहेकी सोनबारे रातमे सोतहँए, और दारु पिके नशाहोनबारे रातए मे नशाहोतहँए|
\v 8 पर हमचाहिँ दिनके हँए बहेमारे हम सचेत होमए, और विश्वास और प्रेमको छातीको पाता और मुक्तिको आशाको टोप लगऔ|
\v 9 काहेकी परमेश्वर हमके क्रोधके ताहिँ नैयाँ पर हमर प्रभु येशू ख्रीष्टसे मुक्ति प्राप्त करनके अग्गुसे नियुक्त करी हए|
\v 10 बो हमर ताहिँ मरो, ताकि हम जागा वैठए और सोत होमए, हम सब बोके साथमे जिसकए|
\v 11 जहेमारे एक दुसरेके उत्साह देओ, और एक दुसरेके बलियो बनान काम करए, जैसी तुम कर्त फिर हौ|
\v 12 पर भैया हो, हम तुमके आग्रहपुर्वक बिन्ती कर्त हँए, कि तुमरे बीचमे परिश्रम करन बारे, जो प्रभुमे अगुवा हँए और तुमके चेताउनी देतहँए, बिनके आदर करऔ|
\v 13 और बिनके कामके खातिर बिनके प्रेम साथ बहुत बणो आदर करऔ|
\v 14 भैया हो, हम तुमके अर्ती देतहँए कि अल्छिनके चेताउनी देओ| हरेस खानबारेनके हिम्मत देओ| कमजोरनके मद्दत करऔ| बे सबके सहनशीलता दिखओ|
\v 15 याद राखओ, कोइ खराबीको बदलामे खराबी मत करओ, पर एक दुसरो और सबके संग सबदिन भलाइको करनके बिचर करओ|
\v 16 सबदिन आनन्दित रहौ|
\v 17 निरन्तर प्रार्थना करे रहौ| 
\v 18 सब परिस्थितिमे धन्यबाद देओ, काहेकी  ख्रीष्ट येशूमे तुमरे ताहिँ परमेश्वरको इच्छा जहे हए|
\v 19 पवित्र आत्माके मतनिभाओ|
\v 20 अगमवाणीके तुच्छ मत ठानओ|
\v 21 सब बातको जाँच करऔ| जौन बात असल हए बोमे पक्के बनेरहौ| 
\v 22 सब किसिमको खराबीसे अलग वैठओ|
\v 23 शान्तिको परमेश्वर अपनए सम्पूर्ण रुपसे तुमके चोखो बनाबए, और तुमर समस्त आत्मा, प्राण और शरीर हमए प्रभु येशू ख्रीष्टको आगमनमे निष्कलंक राखए|
\v 24 तुमके बुलान बारो विश्वासयोग्य हए, बो जा करैगो|
\v 25 भैया हो, हमर ताहिँ प्रार्थना करऔ|
\v 26 सब भैयनके पवित्र चुम्बनसे अभिवादन करऔ|
\v 27 मए तुमके प्रभूमे अनुरोध कर्त हौ कि जा पत्र पढके सबए भैयनके सुनाए देओ|
\v 28 हमर प्रभु येशू ख्रीष्टको अनुग्रह तुमरमे रहाबए| 
