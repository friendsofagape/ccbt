\id LUK
\ide UTF-8
\rem Copyright Information: Creative Commons Attribution-ShareAlike 4.0 License
\h लुका
\toc1 लुका का सुसमाचार
\toc2 लुका
\mt1 Luke
\mt1 लुका
\c 1
\p
\v 1 हमर बीचमे घटके पुरा भए घटनक् विवरण संग्रह करन् काम बहुत जनै अपन हातमे लै हए|
\v 2 बे जो सुरुसे बचनके प्रत्यक्ष गवाही और सेवक रहए, बे जा बात हमके सुप्दैहए|
\v 3 माननीय थियोफिलस, मए सुरुसे सावधनीसे सब बातकी खोजी करे हए, और तुमके क्रमअनुसार एक विवरण लिखान मोके असल लागो,
\v 4 ताकी तुमके बताओ भाव बिषयके सत्यता तुमके पत्ता होबाए|
\v 5 यहूदीयाक राजा, हेरोदके पालोमे,अबियाक दलके जकरिया नाउँ भव एक जनै पूजाहारी रहए| बोकी बैयर हारुन-वंशकी रहए| बोकी नाउँ एलीशिबा रहए|
\v 6 बे दोनए परमेश्वरके समने धर्मी रहाए, और परमप्रभुक् सब आज्ञा और धार्मिक-विधानमे निर्दोष हुइके नेगतरहए|
\v 7 पर बिनको कोइ सन्तान नए रहए, कहेकी एलिशिबा बाँझी रहए, और बे दुनएको उमेर ढल्क गवरहए|
\v 8 तव जकरिया परमेश्वरके सामने अपन दलके पालोमे पूजाहारी काम करत् रहए,
\v 9 तव पूजाहारीक सेवाक रीतअनुसार चिट्टा डरत परमप्रभुक मन्दिरभितर घुस्के धूप पजारन काम जकरियाक पणो|
\v 10 धूप पजारन बेरा आदमीको सारा भीड बाहिर प्रार्थना करत रहाए|
\v 11 परमप्रभुक एक जनै स्वर्गदूत धूप-वेदीके दाहिनाघेन ठणो देखि|
\v 12 जकरिया बोके देखके घबणीय गव, और झस्कगव|
\v 13 तर दूत बोसे कही, “मतडराए जकरिया,कहेकी तिर प्रार्थनाकी सुनाई भव हए| अब तिर पत्नी एलीशिबा तिरतही एक लौणा जन्माबैगी, और ताए बोको नाउँ यूहन्ना धारीए|
\v 14 तोके रमाहट और आनन्द होबैगो, और बेढब जनै बो जन्मे रमांङगे|
\v 15 कहेकी बो परमप्रभुकी सामने महान होबैगो| बो दाखमध और कुछु फिर मध कबहू नएपिबैगो, और अपनी आइयाकी गर्भसे बो पवित्र आत्मासे भरिपूर्ण होबैगो|
\v 16 बो इस्राएलके सन्तानके बेढबके बिनकी परमप्रभु परमेश्वरघेन घुमबैगो|
\v 17 दौवाको मन लौणा-लौणीघेन और अनाज्ञाकारीके धर्मीकी बुध्दीघेन घुमन और प्रभुक तही योग्य तुल्याइ एक जाति तयार परन बोकी अग्गु बो एलियाकी आत्मा और शक्तिमे जामङगे|”
\v 18 तव जकरिया दूतसे कहि, ''जा मैए कईसे जानङगो? मैए बूढों हुईगव और मेरी पत्नीकी उमेर फिर ढलकगव|”
\v 19 स्वर्गदूत बोसे कही, ''मएगब्रिएल हव, मैए परमेश्वरके सामने ठडोरहतहव| तोसे बात करन और जा ख़ुशीकी समाचार सुन्न मोके पठाईहए|
\v 20 जैन दिनसम्म जा बात पूरा नहुइहे, तबसम्म तैए गूँगो होबैगो और मस्क नपाएहें,कहेकी ताए मीर वचनउपर विश्वास नकरो, जउन वचन अपनो समयमे पूरा होबैगो|”
\v 21 आदमी जकरियाके आसियतरहए और मन्दिरमे देर हुईगव तव घबणीयगए|
\v 22 बो बाहिर निकरके अओं बिनसे मस्कनपाई और बो मन्दिरमे दर्शन देखि हए कहिके बे बुझी| बो बिनके इशारा करन लगो,तव बो गूँगो हिइगव|
\v 23 बोकी सेवाकी दिन समाप्त पिछु बो अपन घर गईभव|
\v 24 तव बोकी पत्नी एलीशिबा गर्भवती भई, और पाँच महीनासम्मा लुक्के बैइठी और आइसो कही,
\v 25 "आदमीक बिचमे मीर कलङक हतानतही अब परमप्रभु मिरउपर आईसी कृपा करिहैए| "
\v 26 छैटौँ महीनामे परमेश्वर गब्रिएल स्वर्गदूत गालीलको नासरत नाउँको सहरमे पठाईरहए|
\v 27 बो एक कन्य- लौणीठीन गव बोकी मगनी दाऊदके घरानाको योसेफ कहनबारो एक आदमीसे भव रहए| बो कन्यको नाउँ मरियम रहए|
\v 28 स्वर्गदूत बोकेठिन जाएके कही, “हे कृपा -पात्र तोके अभिवादन! परमप्रभु तीरसंग हए|”
\v 29 तर बो जा बातसे गजम चिनचित हुइगई, और जा कईसो किसमको अभिवादन हए कहिके मनमे सोच्न लागी|
\v 30 स्वर्गदूत बोसे कही, “मतडराबए,मरियम, कहेकी ताए परमेश्वरसे कृपा पाओ हए|
\v 31 अब देख ताए गर्भधारण होबैगो, और एक लौणा जन्मबैगो, और ताए बक नाउँ येशू धरिए|
\v 32 अब देख ताए गर्भधारण होबैगो, और एक लौणा जन्मबैगो, और ताए बक नाउँ येशू धरिए|
\v 33 बो याकूबके वंशउपर सदासर्वद राज्य करैगो, और बोको राज्यको अन्त कबहुनाएहुहेए|”
\v 34 मरियम स्वर्गदूतसे कही, “जा कईसे होबैगो, कहेकी मए एक कन्या हौ|”
\v 35 स्वर्गदूत बोके जवाफ दैइके कही, “पवित्र आत्मा तिरमे अबैगो, और सर्वोच्चक शक्तिको छाही तीरउपर पणौगी| बहेमरे जो जन्मैगो, बो पवित्र,अर्थात् परमेश्वरको पुत्र कहलाबैगो|
\v 36 देख, तीर नातेदार एलीशिबा फिर बुणेवस्थामे लौणा गर्भधारण करिहए, और जो बाँझी कहलाइ रहए, बो अबेह छैटौँ महीनामे हए|
\v 37 कहेकी परमेश्वरके ताहिँ कुछु बात असम्मभ नाएहए|”
\v 38 तव मरियम कही, “देख,मए परमप्रभुकी दासी,मोके तुमरी वचनअनुसार होबए|” तव स्र्वर्गदूत बोकेठीनसे बिदा भव|
\v 39 बे दिनमे मरियम आतुरीसे पहाड़घेन यहूदियाक एक गाउँमे गई,
\v 40 और जकरियाकी घरमे घुस्के एलीशिबाके अभिवादन करी|
\v 41 जब एलीशिबा मरियमकी अभिवादन सुनी तब बोकी गर्भक बालक कुदो, और एलीशिबा पवित्र आत्मासे भरिपूर्ण भई,
\v 42 और एलीशिबा किकीअएके कही, “स्त्रीमैइसे ताए धन्यकी हए, और तीर गर्भक फल धन्यक हए|
\v 43 मीरउपर कैसे अइसो कृपा भव कि मेरी प्रभुकी आइय मीरठीन आई|
\v 44 कहेकी देख, तीर अभिवादन मीर कानमे पणतएखिनक बालक मीर गर्भमे आनन्दसे कुदो|
\v 45 ताए धन्यकी हए, जो परमप्रभु तोसे कहीभई बात पूरा होबैगो कहिके विश्वास करी|”
\v 46 तव मरियम कही, “मीर प्राण परमप्रभुको गुणगान करथए,
\v 47 और मीर आत्मा मीर मुक्तिदाता परमेश्वरमे रमाहट करथए|
\v 48 कहेकी बो अपनी दासीकी दिनतामे कृपा-दृष्टि करीरहए, देख अब उप्रान्त सबै पुस्ताक मोके धन्यकी कहमंगी|
\v 49 कहेकी बो, जो शक्तिशाली हए, बो मीर तही महान काम करीहए| बोकी नाउँ पवित्र हए|
\v 50 बोकी भयमाननबारेकउपर बोकी कृपा पुस्तासे पुस्तासम्म रहबैगो|
\v 51 बो अपनी बाहुलीको सामर्थ्य प्रकट करिहए| बो मनभितरको कल्पनामे घमण्ड करनबारोक छरपष्ट पारिहए|
\v 52 बो शक्तिशालीनके बिनकी सिंहसनसे हटाईहए, और दिनके उठाइहए|
\v 53 भुखनेके बो अच्छी चीजसे तृप्त करीहए, और धनीके बो रितो हात पठाईहए|
\v 54 बो अपनो कृपा स्मरण करके अपनो सेवक इस्राएलके सहायता दैईहए,
\v 55 और हमर पुर्खाके कहेहनी, अब्राहाम और बोकी भावी सन्तानके सदाकालके ताहिँ दया देखाईहए|”
\v 56 मरियम बोकेसंग प्राय: तीन महीना बैठके अपनी घर घुमी|
\v 57 अब एलीशिबाकी लरकौरी होन बेरा आयो, और बो एक लौणा जन्मई|
\v 58 परमप्रभु बाकउपर बोकी बाणों अनुग्रह देखिरहए कहिके सुनी बोकी परोसी और नातेदार बोकीसंग रमाई|
\v 59 आठौँ दिनमे बे बालके खतना करन आए| और बोकी नाउँ बोकी दौवाको नाउँजैसी जकरिया धरन लगेरहए,
\v 60 तर बोकी आईया कही, “नाए, जाको नाउँ यूहन्ना होबैगो|”
\v 61 बो बिनसे कही, “तिर नातेदारमे आईसो नाउँ भव कोई नैयाँ|”
\v 62 "तव बे बोकी दौवासे इशारा करके पुछि ""ताए जाको नाउँ का धरन चाहतहए? '' "
\v 63 "बो एक लिखनबारी मगाई ""जाकी नाउँ यूहन्ना हए'' कहिके लिखदाई| बे सब छक्क पणीगए| "
\v 64 तुरन्ताए बोकी मुह खुलीगव और बोकी बोली खुलिगई और बो परमेश्वरको प्रशंसा करन लगो|
\v 65 बोकी परोसीमे डर छैगव| यहूदियाकी जम्माए पहाडी मुलकभर जा घटनाको चर्चा फलिगव|
\v 66 जा बात सुनके सबए जा बालक पछु कइसो होबैगो कहिके अपन मनमे गुनी| कहेकी परमप्रभुको बाहुली बोकी उपर रहए|
\v 67 बोकी दौवा जकरिया आत्मासे भरके अगमवाणी बोलन लागो,
\v 68 " इस्राएलको परमप्रभु, परमेश्वरको प्रशंसा होबए, कहेकी बो आओ हए, और अपन आदमीके उध्दा दैईह"
\v 69 बो हमर ताहिँ आपन दास दाऊदकी वंशमे एक शक्तिशाली मुत्तिदाता खड़ा करदैईहए,
\v 70 जैसी बो प्राचीन कालसे नै आपन पवित्र अगमवक्ताके मुहुद्वरा बोलिरहए,
\v 71 कि हमर शत्रुसे और हमके घृणा करनबारेक सबैक हातसे हम उध्दार पामए-
\v 72 बो हमर पुर्खाके कृपा दिखन ताहिँ, और अपनो पवित्र करार स्मरण करन ताहिँ,
\v 73 जैन शपथ बो हमर पुर्खा अब्राहामसंग खाईरहए,
\v 74 की हम हमर शत्रुके हातसे मुक्त होमए, और निर्भयतासाथ
\v 75 हमर समस्त जीवनभर पवित्रता और धार्मिकतामे बोकी समने बोको सेवा करन पाओं|
\v 76 हे बालक, ताए सर्वोच्चक अगमवक्ता कहलाबैगो, कहेकी ताए प्रभुके अग्गु अग्गु बाकी डगर तयार परन जाबैगो,
\v 77 बाको जातिके पाप-क्षामाद्वरा मुक्तिकी ज्ञान प्रदान करन ताहिँ,
\v 78 हमर परमेश्वरको कोमल कृपाकी कारणसे, स्वर्गसे सबेरेको जोत हमरउपर पणैगी,
\v 79 और अन्धकार और मृत्युकी छाहीमे बैठनबारेको जोत मिलैगी, और हमर पाँव शान्तिक डगरघेन डूरयमंगे|”
\v 80 तव बालक यूहन्ना बढ़ताए और आत्मामे बलियो होतएगव, और इस्राएलीठीन खुला रुपमे देखा नाएपणो बो उजाड-स्थानमे बैठो|
\c 2
\p \v 1 बे दिनमे कैसर अगस्टस बिनको सारा साम्राज्य मे जनगणना लेन हुकुम जारी करी| 
\v 2 कुरेनियस सिरियाक हाकिम होनबेरा जा पहिलो पल्ट जनगणना रहए|  
\v 3 सबए जनै नाउँ दर्ता करन अपनो-अपनो सहरमे गए|  
\v 4 योसेफ फिर गालीलकी नासरतसे यहूदियाकी बेथलेहम कहनबारो दाऊदकी सहरमे गए, कहेकी बे दाऊदकी कुटुम्ब और वंशके रहए|  
\v 5 नाउँ दर्ता करन बो अपनसंग मगनी भई मरियमके संग लैके गव| मरियम गर्भवती रहए|  
\v 6 बे बाहुनाए भए समय मरियमकी बालक जन्मन बेर भव| 
\v 7 बो आपनो जेठो लौणा जन्माई और बोके लत्तासे बेरी डोणमे धरदैई,  कहेकी बिनके ताहिँ  घरमे ठाउँ नाएरहए|                                                                                                                                              
\v 8 बाहे इलाकामे गाञरो रहए, बे चउरमे बैठे रातके आपन बगालकी लख्बारी करतरहए| 
\v 9 प्रभुक एक जनै स्वर्गदूत बिनकेठीन देखा परो, और प्रभुक तेज बिनके असपस चम्को, तव बे बेढम  डराएगए|  
\v 10 तव स्वर्गदूत बिनसे कही, “मतडराओ, कहेकी देख, मैए तुमे बड़ो आनन्दक सुसमाचार सुन्मागो, जो सबए  आदमीक ताहिँ  होबैगो| 
\v 11 आज दाऊदकी सहरमे तुमके ताहिँ  एक जनै मुक्तिदाताक जन्म भवहए,जो ख्रीष्ट प्रभु हए|  
\v 12 तुमके चिन्हा जा हुइहे:  तुम एक बालकके लत्तासे उणहएक और डोणमे लेटोपाबैगे|”
\v 13 तव इकबरी बे स्वर्गदूतसंग स्वर्गीय सेनक एक दल देखा पणो| परमेश्वरको  स्तुति करतए, बे कही,  
\v 14 "सर्वोच्चमे परमेश्वरकी महिमा, और पृथ्वीमे जैन आदमीसंग बो प्रसन्न हए, बिनके शान्ति!” "
\v 15 जब स्वर्गदूत बिनसे बिदा हुइके स्वर्गमे गए, तव गयारो आपसमे कही, “आओ, हम बेथलेहेमसम्म जाए, और हुआ घटोभव जा घटना और परमप्रभु हमके बताईभैइ बात जाएके देखए|”  
\v 16 बे आतुरीसे गए,  और मरियम और योसेफ दुनैके, और बालकके डोणम सोतपाई|  
\v 17 जब बे जा देखि, तव जा बालककी बारेमे जे बात बिनसे कही बे बिनके बताईदैइ| 
\v 18 गयारो बताईभइ बात सुननबारे सब अचम्मो मानी|
\v 19 तर मरियम जे सब बात समखत मनमे धरी| 
\v 20 जैइसी बिनसे कहीरहए उइसी सबए बात सुनी और देखि रहए, परमेश्वरकी महिमा और स्तुति करतए गयारो लैटे| 
\v 21 आठ दिनमे बालककी खतना होत बोकी नाउँ येशू धरी,  जौन नाउँ गर्भमे आनसे अग्गु स्वर्गदूत दैइरहए|  
\v 22 मोशाको व्यवस्थाअनुसार बिनकी शुध्द होन समय पूरा भएपीछू बे बोके परमप्रभुक समने सौपन यरूशलेममे लाइ,  
\v 23 जैसो प्ररमप्रभुक व्यवस्थम लिखोहए, “पहिलो जनमनबालो हरेक जेठो परमप्रभुक ताहिँ पवित्र कहलाबैगो|”  
\v 24 "तव ""एक जोण ढुकुर की परेवाके दुई बाच्च""कही परमप्रभुके व्यवस्थामे कहीजाइसो बे बलिदान चढ़न आए| "
\v 25 यरूशलेममे सिमियोन नाउँ भवक एक जनै आदमी रहए| बो इस्राएलको सान्त्वनाके आशा करनबालो धर्मी और भक्तजन रहए, और पवित्र आत्मा बोकी उपर रहए|  
\v 26 " ""परमप्रभुक ख्रीष्टके नाएदेखेसम्म बो नाएमरैगो"" कहो प्रकाश बो पवित्र आत्मासे पाईरहए| "
\v 27 बो पवित्र आत्माके प्रेरणामे मन्दिरभितर आव| आइया- दौवा बालक येशूके बोके ताहिँ  व्यवस्थाअनुसारको विधि करन ताहिँ  मन्दिरभितर लाई, 
\v 28 तव बो बाके अपन काखमे लैइ,  और परमेश्वरसे धन्यवाद दैइके कही,                                                                                                                        
\v 29 "अब हे परमप्रभु, अपनो वचनअनुसार तुम अपनो दासके शान्तिसे बिदा देबाओ|  "
\v 30 कहेकी मीर आँखी तुम्हरो उध्दार देखिहए|  
\v 31 जो तुम सबै आदमीक समने तयार परदएहौ, 
\v 32 अन्यजातिक प्रकाशके ताहिँ ज्योति और तुमहर जाति इस्राएलके महिमाके ताहिँ  ज्योति|”
\v 33 तव बाक दौवा और आइया बोकी बारेमे बोलीभइ बातमे छक्क पणे|  
\v 34 सिमियोन बिनके आशीर्वाद दैइ, और बोकी अइया मरियमसे कही, “देख, जा बालक इस्राएलमे बढ़मके पतन और उत्थानके ताहिँ और बढ़बीसे विरोधमे बोलन ताहिँ एक चिन्हके ताहिँ नियुक्त करिहए,
\v 35 कहेकी बढ़म हृदयकी विचार प्रकट होमए| तव तरवारसे बिनकी अपनो हृदय फिर छिदैगो|” 
\v 36 आशेरके कुलमे फनुएलकी लौणीय हन्ना नाउँकी एक वृध्दा अगमवादिनी रहए, जो कुमारी अवस्थामे विह करके सातै वर्ष मात्र लोगासंग बैठी रहए|  
\v 37 तव विधुवा रहिके बो चौरासी वर्ष पुगिरहए|  बो मन्दिर छोड़ीन, पर उपवास और प्रार्थनाकेसाथ रातदिन उपासना करतरहए|  
\v 38 बाहे समय बो आएके परमेश्वरके धन्यवाद दैई, और यरूशलेमको उध्दारको प्रतीक्षा करके सबके बालककी विषयमे बताई|  
\v 39 जब बो परमप्रभु व्यवस्थाअनुसार सब काम करके निभटाई, तव बो गालीलकी अपनो सहर नासरतमे घुमी|  
\v 40 बालक बुध्दिसे भरिपूर्ण हुईके बढ़तए और बलियो होथएगव,  और परमेश्वरको अनुग्रह बोकीउपर रहए|                                                                           
\v 41 बोकी अईया-दौवा निस्तार-चाडमे प्रतेकवर्षमे यरूशलेममे जतरहए| 
\v 42 जब येशू बाह्र वर्षक भव, तव बे तिउहारकी रीतिअनुसार यरूशलेममे गए| 
\v 43  तिउहारको  दिन निभटगए बे घुमे बालक येशू यरूशलेममे रहिगव| जा बोकी अईया-दौवा पत नाएपाई|  
\v 44 बो यात्रीके दलमे हए कहिके बे एक दिनकी डगर गए| बोके बे नातेदार और चिनाजानाके बिचमे ढुणी, 
\v 45 तर नाएपाएके बे बोके ढुणत फिरके यरूशलेममे   घुमे| 
\v 46 तीन दिनपच्छु बे बोके मन्दिरमे शिक्षकके बीचमे बैठके बिनकी बात सुनत बिनसे प्रश्न करत पाई|  
\v 47 सुन्नबारे सब बोकी समझशक्तिमे औरबोकी उत्तरमे छक्क पणतरहए|  
\v 48 बोके देखके बोकी अईया-दौवा चकित भए, और बोकी अईया कही, “लौणा, तए हमके जा का करो?  देख तीर दौवा और मए हैरन हुईगाए तोके ढुणाके|” 
\v 49 बो बिनसे कही, “तुम मोके कहे ढुणतहौ?  का मए अपन पिताकी घरमे हौ कहिके तुमके पातनाएरहए?”
\v 50 तर बो बिनसे कहीभई बात बे नाएबुझी| 
\v 51 तव बो बिनकेसंग नासरतमे गईभव, और बिनके आज्ञाकारी हुइके बैठो| बोकी अईया जे सब बात अपने मनमे धरलैई 
\v 52 तव येशू बुध्दिमे, कदममे और परमेश्वर और आदमीके अनुग्रहमे बढ्ताएगव|                                 
\c 3
\p \v 1 कैसर तिबेरिअसकी शासनकालमे पन्धौँ वर्षमे पन्तियस पिलातस यहूदियाक हाकिम रहए|  बा हे समय हेरोद गालीलकी शासक रहए, और बोकी भैईया फिलिप इतुरिया और त्राखोनितिसकी शासक रहए,तव लुसानियास अबिलेनेकी शासक रहए| 
\v 2 हन्नस और कैयाफाक प्रधान पूजाहारीगिरीकी समयमे परमेश्वरको वचन उजाड-स्थानमे जकरियाक लौणा यूहन्नाठीन आओ|  
\v 3 बो पाप-क्षमाके ताहिँ पश्चात्तापकी बप्तिस्मा परचार करत यर्दन नदीयके आसपासके सब इलाका हुइके आओ| 
\v 4 यशैया अगमवक्ताको वचनके पुस्तामे अइसो लिखोररहए, “उजाड-स्थानमे एक जनै चिल्लनबारोको आवाज, परमप्रभुक मार्ग तयार कर, बोकी डगर सुध बनाओ|  
\v 5 सब घाटी पुरैगो, और सब पहाड और सब डाँङगा बरोबर होमंगे| और टेणेहेबेणेहे सुध होमंगे, और अगठएरो डगर सम्म होमंगे, 
\v 6 और सब प्राणी परमेश्वरको मुक्ति देखंगे|” 
\v 7 बहेमारे बक़ठीन बप्तिस्मा लेन अनबारे भीडके बो कही,''ए सापकी बच्चा, आनबारो क्रोधसे भाजन तुमके कउन चेतौनी दै? 
\v 8 बहेमारे पश्चाताप सुहनबालो फल फलाबौ, और तुम अपनै 'हमर पिता अब्राहम हए'  कहनपिच्छु मतलागै, कहेकी मै तुमसे कहतहौ, परमेश्वर जे पत्थरसे अब्राहमके  ताहिँ  सन्तान उत्पन्न हए करन सिकैगो| 
\v 9 अभए कुणहारी रूखक जरमे पणीगव हए,  बहेमारे असल फल नाएदेनबारे सब रुखा उदरङगे, और आगीमे फेकोजहए|” 
\v 10 आदमी यूहन्नासे पुछी, “तव हम  काकरए?” 
\v 11 बो बिनसे कही,'' जौन ठीन दुई जोण कठीया हए, बो नाएहोनबालोक एक दैदेबए, और जौनठीन खानबारो हए, बो फिर अइसी करए|” 
\v 12 कर उठानबाले फिर बप्तिस्मा लेनआए, तव बोसे पुछी, “गुरुज्यू हम काकरए?”  
\v 13 बो बिनसे कही,''तुमके खटाएसे जधा मतलेबाए|” 
\v 14 सिपाही फिर पुछी,''हम काकरए?” बो बिनसे कही, “कोइक उपर अत्याचार करके, और झूठो दोष लगाएके मतलुट| अपन तनखामे सन्तुष्टी रहो|” 
\v 15 तब आदमी प्रतीक्षा करेरहए, और सब अपन मनमे यूहन्नाके विषयमे शायद जा हे नाए ख्रीष्ट हएकी कहिके विचार करतरहाए,  
\v 16 तव यूहन्ना बे सबकी जवाफ   दैइ, “मै तुमके पानीसे बप्तिस्मा देमंगे, तर एक जनै मोसे शक्तिशाली आएरहोहए, जैनकी जुत्ताकी फित्ता खोल्नको लएको मए नैया|  बो तुमके पवित्र आत्मा और आगिकी बप्तिस्मा देबैगो| 
\v 17 फटकन बारो सुपो बोकी हातमे हए, बो द्रारा बो अपनो अगन अछेसे सफा करैगो, और गेहूँ अपनो बक्खारीमे जम्मा करैगो,तर भुसा बो नाए बुत्नबारी आगिमे जलबैगो|” 
\v 18 अइसी और बेढम अर्तिद्रारा शिक्षा दैके यूहन्ना  आदमीनके सुसमाचार प्रचार करी|  
\v 19 पर शासक हेरोद अपनी भैयाकी पत्नी हेरोदियासके धरीको कारण और बे करी सब दुष्कर्मके ताहिँ  यूहन्ना बिनके हप्काई रहए|  
\v 20 यूहन्नाके झयालखानमे थूनके बे सब दुष्कर्मउपर और एक दुष्कर्म थपि|                                                                                               
\v 21 जब सब आदमी बप्तिस्मा लैई, तव येशू फिर बप्तिस्मा लैके प्रार्थना करतरहए, तव स्वर्ग उघ्ररो,    
\v 22 और पवित्र आत्मा शारीरिक रुपमे ढुक्कुर जैसो बाके उपर उतरके आओ| तव स्वर्गसे अइसो एक अवाज आओ, “तए मिर प्रिय पुत्र हए तोसे मए बेढम प्रसन्न हौँ|”                                                            
\v 23 येशू अपनो सेवाकार्य शुरू करत बो करीब तीस वर्षक रहए|  आदमी बोके योसेफक लौणा हए कहिके कहतरहए| योसेफ एलीक लौणा रहए, 
\v 24 एली मत्ततकी लौणा,मत्तत लेवीकी लौणा,  लेवी मल्कीक लौणा,मल्कीक यान्नाकी लौणा,यान्ना योसेफकी लौणा,  
\v 25 योसेफ मत्ताथियासकी लौणा,मत्ताथियास आमोसकी लौणा, आमोस नहूमकी लौणा, नहूम इसलीकी लौणा, इसली नग्गैकी लौणा, 
\v 26 नग्गै माथकी लौणा, माथ मत्ताथियासकी लौणा, मत्ताथियास सेमैनकी लौणा, सेमैन योसेखकी लौणा,योसेख योदाकी लौणा, 
\v 27 योदा योआननकी लौणा, योआनन रेसाकी लौणा, रेसा यरुबाबेलकी लौणा, यरूबाबेल शाल्तिएलकी लौणा, शालतिएल नेरीकी लौणा, 
\v 28 नेरी मल्की लौणा, मल्की अधीकी लौणा, अधी कोसामकी लौणा, कोसाम एलमादमकी लौणा, एलमादम एर् की लौणा,
\v 29 एर् यहोशूकी लौणा, यहोशू एलीएजरकी लौणा,एलीएजर योरीमकी लौणा, योरीम मत्तातकी लौणा, मत्तात लेवीकी लौणा, 
\v 30 लेवी  शिमियोनकी लौणा, शिमियो यहूदाकी लौणा, यहूदा योसेफकी लौणा, योसेफ योनानकी लौणा, योनान एल्याकीमकी लौणा,  
\v 31 एल्याकीम मलेआकी लौणा, मलेआ मिन्नाकी लौणा, मिन्ना मत्ताथाकी लौणा, मत्ताथा नातानकी लौणा, नातान दाऊदकी लौणा, 
\v 32 दाऊद यिशैकी लौणा,  यिशै ओबेदकी लौणा,  ओबेद बोअजकी लौणा,  बोअज सल्मोनकी लौणा, सल्मोन नहशोनकी लौणा, 
\v 33 नहशोन अम्मीनादाबकी लौणा, अम्मीनादाब आरामकी लौणा,  आराम हेस्रोनकी लौणा, हेस्रोन फारेसकी लौणा, फारेस यहूदाकी लौणा,
\v 34 यहूदा याकूबकी लौणा,याकूब इसहाककी लौणा, इसहाक अब्राहामकी लौणा, अब्राहाम तेरहकी लौणा,  तेरह नाहोरकी लौणा, 
\v 35 नाहोर सरुगकी लौणा,सरुग रऊकी लौणा, रऊ पेलेगकी लौणा, पेलेग एबेरकी लौणा, एबेर शेलहकी लौणा,
\v 36 शेलह केनानकी लौणा, केनान अर्पक्षदकी लौणा, अर्पक्षद शेमकी लौणा, शेम नोआकी लौणा, नोआ लेमेखकी लौणा,
\v 37 लेमेख मतूशेलहकी लौणा, मतूशेलह ह्नोककी लौणा, हनोक येरेदकी लौणा, येरेद मह्लालेलकी लौणा, मह्लालेल केनानकी लौणा, 
\v 38 केनान एनोशकी लौणा, एनोश शेतकी लौणा, शेत आदमकी लौणा, आदम परमेश्वरकी लौणा रहए|   
\c 4
\p \v 1 येशू पवित्र आत्मासे परिपूर्ण हुइके यर्दन-  घेनसे घुमो, और आत्मासे बोके उजाड-स्थानमे लैगव 
\v 2 और चालीस दिनसम्म उजाड-स्थानमे दियाबलससे* बो परीक्षित भव|  बे दिनमे बो कुछु नाए खाईके, और चालीस दिन समाप्त हुइकेपिछु बो भुकोभव| 
\v 3 तव दियाबलस बोसे कही, “ताए परमेश्वरको पुत्र हए कहेसे जा पत्थरके आज्ञा कर, और बो रोटी बनए|” 
\v 4 येशू बोके जवाफ दैइ, “लिखोहए, 'आदमी रोटीसे मात्र जीवित नाए रहतए हए|” 
\v 5 बो बाके एक उच्चो ठाउँमे लैजाएके एकै चोटी  जगत् के सब राज्य दिखाई| 
\v 6 दियाबलस बोसे कही, “मए जा सारा अधिकार और जा गौरव तोके देम्गो, कहेकी जे सब मोके सुम्पि हए, और मै जउनक इच्छा करतहौ , बाहेक देतहौ|  
\v 7 तए मोके दण्डवत करैगो कहेसे जा सब तिर होबैगो|” 
\v 8 येशू बोके जवाफ दैई, “लिखोहाए, 'तए परमप्रभु अपन परमेश्वरके दण्डवत करीए, और बोकी मात्र सेवा करीए'|” 
\v 9 तव बो बाके यरूशलेममे लैगव मन्दिरकी चुटियामे धरी, और बो कही, “तए परमेश्वरको पुत्र हएकहेसे बोहुनसे कुद| 
\v 10 कहेकी लिखोहए, 'बो तिर रक्षा करन अपन स्वर्गदूतके  आज्ञा करैगो,'  
\v 11 और 'बे तोके हात-हातै रोकङगे, नत तिर टङग पत्थरमे ठुकङगे'|” 
\v 12 येशू बोके जवाफ दैई,  “आइसो कहिहए, 'तए परमप्रभु अपन परमेश्वरको  परीक्षा मतकरीए'|” 
\v 13 दियाबलस बोके परीक्षा करकेपिछु अनुकूल समय नाए भवसम्म बोके छोडके गव| 
\v 14 येशू पवित्र आत्माकी शक्तिमे गालीलमे घुमो,  और बोकी विषयकी बात आसपस सब ठाउँमे फैलीगव|  
\v 15 बो सभाघरमे शिक्षा देन लगो, और सब बोकी प्रशंसा करतरहए|  
\v 16 बो नासरतमे अओ, जहाँ बो घुमो रहए| बो अपनो आदत अनुसार शबाथ-दिनमे*  सभाघरमे गव, और पढ्नताहिँ  खड़ा भव|  
\v 17 बोके यशैया अगमवक्ताकी पुस्तक  दैइ| बो बा पुस्तक खोली, और जा बात लिखीभइ खण्ड निकरी: 
\v 18 "परमप्रभुक आत्मा मिरउपर हए,  कहेकी गरीबके सुसमाचार सुन्नातही बो मोके अभिषेक करिहए| कैदीनके छुटकाराकी घोषणा करन, और अन्धारनके दृष्टि देन, थिचोमिचोमे परेभएनके स्वतन्त्र करन ताहिँ, "
\v 19 और परमप्रभु प्रसन्नताकी वर्ष घोषणा करन ताहिँ बो मोके पठाईहए|” 
\v 20 बो पुस्तक बन्द करी,  और एक जनै सेवकके दैके बो बैठो| सभाघरमे भए सबकी नजर बोकी उपर पणी| 
\v 21 तव बे बोसे कही,  “आज धर्मशास्त्रकी जा वचन तुम सुनतएसुनत पूरा हुइगव हए|” 
\v 22 सब बोकी सराहना करी, और बोकी मुहसे निकरीभैइ कृपापूर्ण वचनमे छक्क परे, और बे कही, “जा योसेफको लौणा हएकी?” 
\v 23 बो बिनसे कही, “नि:सन्देह, तुम मोसे जा उखान कहबैगे, 'ए वैध, अपनएके आछो|  कफर्नहुममे ताए जो जितो करो कहीके हम सुनेरहए, बे हियाँ अपनो सहरमे फिर कर'|” 
\v 24 तव बो कही, “साँच्चै मए तुमसे कहतहौ, कोई फिर अगमवक्ता बिनको अपनो देशमे स्वगत नाए होतहए| 
\v 25 तर वास्तमे मए तुमसे कहतहौ, इस्राएलमे एलियाकी समयमे बेढम  विधुवा रहए, बाहे समय जब साढ़े तीन वर्ष वृष्टि रुको, यितोतकी सारा देशमे बाणो अनिकाल पणोंरहए| 
\v 26 तर एलिया सिदोन देशकी सारपतमे भैई एक विधुवाठीन मात्र पठाई,  और कोइठीन नाए पठाइ| 
\v 27 एलिया अगमवक्ताकी बेलामे इस्राएलमे बेढम  कोण्हरोग भए तफिर सिरियाली नामान मात्र अछो भव, और कोई अछो नाएभए|” 
\v 28 जा बात सुनके सभाघरमे भए सब जनै दिक्कके मरे चूर हुइगए|  
\v 29 बे उठे और बोके सहरसे बाहिर निकरके जौन पहाडमे बिनको सहर बनोरहए, बाहेकी चुटियामे लैजएके बोके तरे ढकेलन खोजी| 
\v 30 तर बो बिनकी बीचसे निकरके गव|     
\v 31 बो गालीलकी एक सहर कफर्नहुममे उतरो| शबाद-दिनमे बो बिनके शिक्षा देतरहए| 
\v 32 बे बोकी शिक्षा मे छक्क पणे, कहेकी बोकी वचन अधिकारपूर्ण रहए|  
\v 33 सभाघरमे अशुध्द भूतात्मा लगोभए एक जनै आदमी रहए,और बो बेढम  जोणसे किकीअनो, 
\v 34 "हे येशू नासरी, तिर हमसे का काम? का तए हमके नष्ट करन आओरहए? मोके पाता हए, तए परमेश्वरको पवित्र जन हए|” "
\v 35 तव येशू बोसे द्लक्के कही, “चूप लाग, और बोसे निकरकेजा|”बो आदमीके बिचमे फतफबाके बोके कुछु हानि नाएकरके बो भूतात्मा बोसे निकरके गव| 
\v 36 तव बे सब छक्क परे, और आपसमे आइसो कही, “जा कैसो वचन हए?जा त अधिकार और शक्तिसे अशुध्द आत्माके आज्ञा करतए, और बो निकरजात हए|” 
\v 37 बोकी चर्चा असपस मुलुकमे हरेक ठाउँमे फैलगव| 
\v 38 बोकी चर्चा असपस मुलुकमे हरेक ठाउँमे फैलगव| 
\v 39 बोकी ढिङगै ठणके बो जणोके द्ल्कके कही, और जणो बोकी उतरीगव, और तुरनताए उठके बो बाकी सेवा करी| 
\v 40 तव घामो डूबन लगो अनेक किसिमके रोग भए बेमारीनके सबके बे बोकीठीन लाई| बो बिनकी हरेककेउपर अपन हात धरके बीके अछो करी| 
\v 41 बेढम आदमीसे भूत फिर किकीअत और अइसो कहत निकरे,  “तए परमेश्वरको पुत्र हए|” तर बो बिनके जोणसे बोलन नाएदैई, कहेकी बे बाके ख्रीष्ट हए कहिके चिनत रहए|                                                                         
\v 42 "सबेरे उजियारो भव बो निकरके एकान्त ठाउँमे गव| भीण बोके धुणत बोकिठीन पुगे, और ""हमके छोड़के मतजव""  कहीके बोके रोकन प्रयस करी| "
\v 43 पर  बो बिनसे कही, “मए परमेश्वरकी राज्यकी सुसमाचार और सहरमे फिर सुन्नाएपणैगो,  कहेकी मए जहेकी ताहिँ   पठाईहए| 
\v 44 तव बो यहूदियाक सभाघरमे प्रचार करन लगो|                                                                                                                    
\c 5
\p
\v 1 आदमी परमेश्वरको वचन सुन्न बोकी चारैघेन ढकेलीढकेला करत रहए, और बो गनेसरेत तालके किनारेम ठणो रहए|
\v 2 बो तालके किनारेमे दुई नैया देखी, तव मछ्रेह चाहिँ नैयाके बाहिर बैठे अपन जार धोत रहए|
\v 3 बे दुई मैसे एक नैया चाहिँ सिमोनकी रहए| बोमे चढके बो नैयाके किनारेसे थुरदुर लैजनके कहि| बो नैयामे वैठके भीडके शिक्षा देन लागो|
\v 4 मसक्के पिछु, बो सिमोनसे कहि, “गहिरो घेन लैजाएके मछ्री फसन अपन जाल डार|”
\v 5 तव सिमोन कहि, 'गुरुज्यु, हम रात भार मेहेनत करके फिर कुछु नएपए|”
\v 6 तव जब अइसो करी, तव एक ढेरी मछ्री फसइँ, और बिनकी जार फटन लागि|
\v 7 बे दुस्री नैयामे भए मछ्रेह आएके सहेत करन इशारा करी, और आएके बे दुने नैया मछीसे भरी, हिनातकि नैया डुब्न लगी|
\v 8 तव जा देखके येशूक पाउमे घुप्टएके सिमोन पत्रुससे कहि, “हे प्रभु, मिरठीनसे चलोजा, कहेकी मै पापी आदमी हौ|”
\v 9 यितो माछरी मरके देखके बो और बोकी सग रहन बारे सब अचम्मो मानी|
\v 10 "तबही मरे जब्दियाक लौणा याकूब और यूहन्ना फिर छक्क परे| बे सिमोनसे साझेदार रहए| येशू सिमोनसे कहि, ""मतडरए, अब उप्रान्त ताए आदमीके पकणैगो|” "
\v 11 तव बे आप्न नैया पाखामे लई, बे सब थोक त्यगी, और बोकी पीछू लागी|
\v 12 जब बो कोई एक सहरमे रहए, तव कोणहरोग भरो एक जनै आदमी येशूके देखके बोकी चरणमे घुप्टएके बिन्ती करी, “हे प्रभु, तुम्हरी इच्छा हए कहेसे मोके आच्छो करन सिकैगे|”
\v 13 "बो अपन हात फैलाके ""मै इच्छा करतहौ , तए अछो हुईजा"" कहिके बाके छुई, और तुरन्तए बोकी कोणहरोग बोसे हटीगव| "
\v 14 बो बिनके आदेश दैई, “ जा कोइके मतबताए| तर जएके पूजारीठीन अपनके दिखा और मोशा आज्ञा करीबामोजीङ आदमीके तए आछो भव प्रमाणके ताहि भेटी चढाइ|”
\v 15 तर बोकी चर्चा और जाद्धा जेहेनतेहेंन फैलिगव, और बेढम भरी भीण बोकी बात सुनी और अपन-अपन रोग अछो होन जम्मा भए|
\v 16 तर येशूचाहीँ बाञजर ठाउँमे जाएके प्रार्थना करतरहए|
\v 17 एक दिन बो शिक्षा देतरहए गालीलमे और यहूदियामे हरेक गाउँ और यरूशलेमसे आए फरिसी और शास्त्री जौरे बैठेरहए| परमप्रभुक अछो करन शक्ति बोकेसंग रहए|
\v 18 आदमी एक जनै पक्षाघाती आदमीके खटियामे लाई, और बे बोके भीतर लान और बोके अगु धरन खोजी|
\v 19 पर भीणकी करणसे बोके भितर लैजन कोई डगर नपाएके बे छनीउपर चढ़ी, और बे छनिउत्के बोके खाटीयासमेत येशूके अगु धरी|
\v 20 तव बो बिनकी विश्वास देखके कही, “ए आदमी, तिर पाप क्षमा हुईगव|”
\v 21 तव शास्त्री और फरिसी पुछन लागे, “ईश्वर-निन्दा करन बारो जा कौन हए? पाप त परमेश्वर इकलो क्षमा करतहाए|”
\v 22 तर येशू बिनकी प्रश्न प़ता पएके बिनके जवाफ दैके कहि, “तुम अपन हृदयमे कहे प्रश्न करहव?
\v 23 तीर पाप क्षमा भव' कहव कि 'उठके नेग्न' कहव, कौन सजिलो हए?
\v 24 और आदमीको पुत्र पृथ्वीमे पाप क्षमा करन अधिकार हए कहीके तुम जनजबव|” तव बा बो पक्षाघातीसे कहि, “मए तोसे कहतहव, उठ और अपन खाटीया उठाएके घरे जा|”
\v 25 तव बो तुरनताए बिनकी अगु उठो, और जैन खाटीयामे बो पणो रहाए बो उठक परमेश्वरकी महिमा करत बो अपन घरघेन गव|
\v 26 तव सब जनै अचम्मो मानी, और बे परमेश्वरकी महिमा करी, और भयभीत हुइके आइसो कही, “आज हम अचम्मो बात देखे|”
\v 27 तव जे बातपच्छु बो बाहिर गवए और लेवी नाउँ भव एक जनै कर उठानबालो कर.
\v 28 तव बो सब थोक छोडके, और उठके बाकी पअछु लागो|
\v 29 लेवी अपनो घरमे बोकी तही बाणो भोजकी योजना करी| बोहुन कर उठानबारे और बाणो संख्यामे बोकीसँग बैठेरहए|
\v 30 फरिसी और बिनकी शास्त्री बोकी चेलनके विरुध्दमे आइसो कहिके गनगना लगे, “तुम कर उठानबारे और पापीसँग कहे खानपिन करथव?”
\v 31 तर येशू बिनसे कही, “निरोगीन वैध खाँचो नपणथए, तर रोगीनके मात्र|
\v 32 मै धर्मीनके तहिन नए, तर पापीनके पश्चातापके तही बुलान आओं हव|”
\v 33 बे बोसे कही, “यूहन्नाक चेला बारम्बार उपबास बैठतहए और प्रार्थना करथए| फरिसीकी चेला उइसी करथए, तर तुम्हर चेला खाथहए और पीथए|”
\v 34 येशू बिनसे कही, “का दुल्हासँग रहनसम्म बरैतीयके उपवास बैठन लगन सिकंगे?
\v 35 तर आइसो दिन आबैगो जब दुल्हा बिनसे छुटैगो| तव बो बे दिनमे उपवास बैठैगो|”
\v 36 बो बिनसे एक कहनी फिर कही: “कोई आदमी नयाँ वस्त्रमे थिगर पुरानो वस्त्रमे नथिगरहे, नत बो नयाँके फरदेह, और नयाँ थिगर पुरानोसे मिलत फिरनहाए|
\v 37 कोई आदमी नयाँ दाखमध पुरानो छालाकी मशकमे नडरतहए, नत नयाँ मधसे छाला फुतहए, और दाखमध गीरजाथए, और मशक फिर खरब हुईजाथए|
\v 38 नयाँ दाखमध नयाँ छालाकी मशकमे धरनपणथए|
\v 39 कोई आदमी पुरानो दाखमध पिके नयाँकी चहना नकरथए, कहेकी बो कहथए, 'पुरानो अच्छो हए'|”
\c 6
\p \v 1 शबाथ दिनमे बो अन्नकी खेतघेनसे जतरहए, और बोकी चेला बाली तोणके हातमे मिजलके खान लगे|
\v 2 तर फरिसीमैसे कोई-कोई बिनसे कही, “शबाथ-दिनमे जे करन उचित नैया बो तुम कहे करथव?”
\v 3 येशू बिनके जवाफ दैके कही, “ का तुम जा फिर नपढे हव,  दाऊद जब बो अपनए और बोकीसँग रहनबारे भुखने रहए, तव का करी? 
\v 4 कईसे परमेश्वरकी घरमे घुस्के अर्पण करी रोटी निकरके बे खाई, और बिनकी सँग होनबारेनके फिर दैइ,  जो पूजाहारी बाहेक औरके खान मनही रहए|”
\v 5 तव बो बिनसे कही, “आदमीकी पुत्र शबाथकी प्रभु हए|” 
\v 6 दुसरो शबाथमे सभघरभित्र घुसके बो शिक्षा दैई| बोहुव एक जनै आदमी रहए बाको दाहिन हात सुखोरहाए|
\v 7 बो शबाथमे अच्छो करन काम करिक मरे  बोके दोष लगन नियतसे शास्त्री और फरिसी बोकी चुव लेटरहए| 
\v 8  तर बो बिनकी नियत पात्त पाईगवरहाए, और सुखो हात भव आदमीसे कही, “हीञ आओ और खड़ा होव|” तव बो    उठो, और खड़ा भव| 
\v 9 तव येशू बिनसे कही, “मए तुमसे पुच्छ्तहव, शबाथमे अच्छो करन या खरब करन, प्राण बचान या नाशा करन कौन चाहीँ अच्छो हए?” 
\v 10  तव बो चारौघेन देखके बो आदमीसे कही, “ताए हात पसार|” बो उइसी करी, और बोकी हात सुध हुइगव| 
\v 11 तर बे दिक्कके मरे चूर हुइगए, और येशूके का करए कहिके आपनए सल्हा करन लगे|                                                                                  
\v 12 बे दिनमे बो पहाडघेन प्रार्थना करन गव, और परमेश्वरसँग प्रार्थना करके पूरी रात बिताई| 
\v 13 सबेरो भव बो अपन चेलानके अपनठीन बुलाएके बिनमैसे बाह्र जनै छानी, और बो बीके प्रेरित नाउँ दैइ:
\v 14 सिमोन, तकी बो पत्रुस नाउँ फिर दैई, और बोकी भैया अन्द्रियास,याकूब और यूहन्ना, फिलिप और बारथोलोमाइ, 
\v 15 मत्ती और थोमा, अल्फयसकी लौण याकूब, और सिमोन, जो उग्रपन्थी कहतरहए, 
\v 16 याकूबकी लौण यहूदा, और यहूदा इस्करियोत, जो विश्वासघाती भव|                                            
\v 17 बो बिनकीसँग तरे उतरके एक बरबर जग्गामे खड़ा भव|  बोकी चेलाक बणी भीण, और सार यहूदिया और यरूशलेम, और समुन्द्र तटवर्ती तुरोस और सिदोनकी इलाकासे बणी भीण 
\v 18 बोकी वचन सुन्नतही और आ-अपन रोगसे अच्छो होन आएरहए|  अशुध्द आत्मासे पीडित फिर अच्छो   भए|  
\v 19  सारा भीण बोके छुन खोजतरहए, कहेकी शक्ति बोसे निकरत रहए, और बिनके सबके अच्छो करतरहए|
\v 20 तव बो अपन चेलनकेउपर नजर करके कहि: “धन्य तुम होनबारे, कहेकी परमेश्वरकी राज्य तुम्हरी हए|  
\v 21 धन्य तुम, अभेए भोखनबारे, कहेकी तुम तृप्त होबैगे| धन्य तुम रोनबरे, कहेकी तुम हासैगे| 
\v 22 धन्य तुम, जब आदमी तुमके आदमीको पुत्रकी खातिर घृणा करङगे, और बहिष्कार करङगे, और गिल्ला करङगे, और दुष्ट कहमंगे तुम्हर नाउँके अपमान करङगे| 
\v 23 "बो दिनमे रमाबओ,और ख़ुशीसे कुदओ, कहेकी स्वर्गमे तुम्हर इनाम बणो हए| कहेकी तुम्हर पुर्खा अगमवक्ताके अइसी करतरहए| "
\v 24  'तर धिक्कार, तुमे धनीके! कहेकी तुम अपनो सुख-चैन पाईगए हव|  
\v 25 धिक्कार, तुम अभेए तृप्ता भए!  कहेकी तुम भुखबैगे|  धिक्कार, तुमे अभे हाँस्नबारे! कहेकी तुम शोक करैगे और रोबैगे| 
\v 26  धिक्कार, तुमे, जब सब आदमी तुम्हरी प्रशंसा करंगे! कहेकी अइसी बिनकी पुर्खा झूठो अगमवक्ता करीरहए|                                                                                                                                 
\v 27 "तर तुम सुन्नबारेसे माए कहाथावो, आपन शत्रुसे प्रेम करोअ, और घृणा करनबारेके भलाइ कराओ,"
\v 28 सराप्नबारेके आशीर्वाद देबओ, दुर्व्यवहार करनबारीकी ताही प्रार्थना कराओ| 
\v 29 तुम्हर एक गालमे चट्कनबारेके दुसरो फिर थापदोओ, और तुमाहर पिछावुरा लेनबारेके तुम धोती फिर लैजान दाव| 
\v 30 तुमसे मागन बारेन सबके  देओ, और तुम समान लेनबारेसे फिर मतमागाओ| 
\v 31 जाउन  आदमी तुमसे करात कहात तुम इच्छा करत,तुम फिर  बिनसे अइसी कराओं|  
\v 32 "तुम से प्रेम करनबालोसे प्रेम करथो कहेसे, तुम्हे का फाइदा भाओ?कहेकी पापी फरी आपनके प्रेम करनबालेसे प्रेम करतहए|  "
\v 33 तुमर भलाई करनबालेके भलाई करथव कहेसे, तुमे का फाइदा भव? कहेकी पापी फिर   अइसी करथहए|  
\v 34 यदि फिर्ता पान आशा करके कोइके ऋण देथाव कहेसे, तुमके का फाइदा भव?  कहेकी फिर उत्कए पन आशा करके पापी पापीकी ऋण देतहए|  
\v 35 तर अपन दुश्मन प्रेम करव,और बिनकी भलाई करव|फिर पानआसरा  नाकरके ऋण देव,और तुमर इनाम बणो हुइहे,और तुम सवोच्चका सन्तान हुईहव,काहेकी बो बैगुनी और स्वार्थी उपर कृपालु हाए|  
\v 36  तुमर पिता कृपालु रहए तुम फिर कृपालु होबओ|                                                                                                                                     
\v 37 "दुसरेके न्याय मतकरए और तुमर फिर न्याय नहुइहे|  दुसरेके दोषी मतबनओ, और तुम दोषी नठहरैगे| क्षमा कर, और तुमके फिर क्षमा करहे|  "
\v 38 देबैगो, और तुमके फिर देहए|  आदमीके प्रशस्त परिमाणमे खाँद-खाँदके डटके हलाए, उफान्नसम्म तुमर कुथियामे धारदेहाए|  कहेकी जैन नापसे तुम देहव, बहे नापमे तुम फिर फिर्ता पएहव|” 
\v 39  तव बो बिनसे एक कहानी फिर कहिके कही: “ का अन्धार अन्धारके डोरियलेहए? का बे दुने गडामे नपणंगे? 
\v 40 चेला आपन गुरुजैसो जनैय नहोथाए, तर पुरो  सिक्के बो आपन गुरुजैसो होबैगो| 
\v 41 " आपन भैयाकी आँखीमे भव कुरा तुम कहेदेखतहव, तर आपन आँखीमे भव लठ्ठा पत्ता नपथए?  "
\v 42 तुम आपन आँखिमे लठ्ठा नदेख्तहव कहेसे, आपनो भैयाके 'ए भैया, तिर आँखीमे पणो कुरा मोके निकरन देए' कहिके तए कैइसे कहन सिकैगो? ए कपटी, पहिले आपन आँखीसे लठ्ठा निकर, तव तए आपन भैयाक आँखीमे भव कुरा निकरन तही अच्छेस देखेगो|                                                                                                                                                  
\v 43 " ""कोई अच्छो रुखा खराब फल नफलहए, नत खराब रुखा अच्छो फलहए|  "
\v 44 हरेक रुखा बोकी फलएसे चिनतहए| कहेकी काँटोकी झाँगसे कोई गुलर नाबटोरतहए, नत पोथ्रासे अंगूर बटोरथए|  
\v 45 अच्छो आदमी आपनो हृदयसे अच्छो भण्डारसे अच्छो चिज निकरथए, और खराब आदमी आपनो हृदयसे खराब भण्डारसे खराबए चिज निकरथहए|  कहेकी जौन बातसे हृदय भरोहोथए, आदमीक मुहसे बही निकरथए|                                                                                                                                          
\v 46 "मिर कही बात नकरैगे तव कहे मोसे 'प्रभु, प्रभु', कहतहव? "
\v 47 जौन मिरठीन आथए, मिर वचन सुनतहए और बो अनुसार करतहए, बो कैसो आदमी हए,  मैए तुमके बतामंगो|  
\v 48  बो एक आदमी घर बनानबालो आदमी जैसो हैए, जौन गहिरो खोदके चटानउपर जग डारी | तव जब भल आव, और बहाण आव बो घरमे ठुकगव, तव बो घरके हलानापाई, काहेकी बो पक्को बनोरहए| 
\v 49 तर जौन सुनतहए और फिर बो अनुसार नाकरतहए, बो एक जना आइसो आदमी हाए, जौन जमिनउपर बिनाजगकी घर बनाई | जब बो घरउपर भल आइके ठुकगव, तव बो घर तुरन्त दलगव, और बो घरकी बणो सर्बनाश भाव|”                                                                                                                                  
\c 7
\p \v 1 अपनी सब बात आद्मिनके सुनाईके बो कफरनमे  प्रबेश करी| 
\v 2  कोई एक आदमी क्प्तानकी एक आदमी अच्छो कमैया रहए, जौन बीमार हुइके मरन बालो रहए| 
\v 3 जब येशूकी बारेमे बे सुनी, तव बोकी कमैयाक अच्छो करदे कहिके बो यहूदीक दर्म गुरुसे बिन्ती करन पठाई| 
\v 4 बे येशूठिन आईक आइसे कहिक बो से अनुग्रहसे बिन्ती करी,''बे तिर कृपा पान योग्यक हैए,
\v 5 काहेकी बे हमर जातिके  प्रेम करतहए,और बेहि हमर सभाघर बनाई रहए|'' 
\v 6 येशु बिनकी संग गव| कप्तानकी घरकी जौणही बो होतपेती, कप्तान बिनकी संगीनके बोठीन अइसे कहिके पठाई, '' हे प्रभु, दु:ख मतपठईए, काहेकी तै मीर घरभितर प्रबेश करन योग्यक मए नाहव, 
\v 7 मए अपनक फिर तुम्हरठीन अनको योग्य नरहव| तर वचन कहिदेए, और मेरो चाकर अच्छो हुईजाहे|  
\v 8 कहेकी मए फिर अख्तियारतरे बैठनबारो आदमी हव, तव मेरे अधीनमे सिपाही हए| मए एकके 'जा'  कहतहव, तव बो जाथए, और दुसरो 'आ' कहतहव, तव बो आथए|  मए कमैयासे 'जा' कर' कहतहव, तव बो करतहए|”  
\v 9 जा बात येशू सुनके बोसे अच्मो मनी, और घुमके आपनपिछु आनबारे भीणसे कही,  “ मए तुमसे कहतहव,  मए इस्राएलमे फिर यितो बाणो विश्वास नदेखो रहव|” 
\v 10 जब पठाएके आदमी घरे घुमके गए,बे बो कमैयाके अच्छो भव भेटी|                                                                                                                                                                
\v 11 कल्ह येशू नाइन नाउँक बजरमे गव, और बोकी चेला और एक बाणी भीण बोके सँग गई|  
\v 12 जब बो बजरकी मोखेकी ढिङगै पुगो, एक विधुवक एक लौणकी लाह्स लैजातरहए| बजारकी बढब बणी भीण बिनके सँग रहए| 
\v 13 जब प्रभु बिनके देखि, तव बिनके दहासे कही, “मतरोबौ|” 
\v 14 तव ढिङगै जएके बो खटिया छुई और बोकनबाले चुप्प ठाणगए|  बो कही, “ए जबान, मए तोसे कहतहव, 'उठ'|” 
\v 15 तव मरो आदमी उठके बैठीगव, और मस्कन लगो| येशू बोके आईयक जिम्मा लगाई| 
\v 16 "तव सब अच्मो मानी, और परमेश्वरकी महिमा करी, और कही, “एक जनै महान अगमवक्ता हमर बिचमे प्रकट भव हए,”और ""परमेश्वर अपन प्रजाउपर कृपा करीहए|” "
\v 17 बोकी विषयकी जा चर्चा सारा यहूदिया और किनारेकिनारेक सब जिल्लामे फैलगव|                                                                                     
\v 18 यूहन्नाक चेला जा सब बातकी समाचार बिनसे कहिदै| 
\v 19 अपन चेलाबहेक दुई जनैके यूहन्ना प्रभुठीन जा पुछन पठाई, “ जौन अबैयाहए, का बो तुमही हव? का हम और कोईक आसरा करैए?” 
\v 20 जब बे आदमी येशूठीन आए, तव बे कही, “बप्तिस्मा देनबालो यूहन्ना हमके जा पुछन तीरठिन पठाई हए, 'ज़ौनअबैया हैए, का तैए बही हैए? की हम औरेक आसरा करए?”
\v 21 बही समयम येशू गजब रोग, ब्यथा और दुष्टात्मासे छुटाई, और बेढब अन्धारके दृष्टि प्रदान करी| 
\v 22 तव बो बिनसे कही, “ जाओ, और जो तुम देखे और सुने, जएके यूहन्नासे कहिदेए,  अर्थात् अन्धार दृष्टि पबैगो, लङगड़ा नेगैगो, कोणहरोगी अच्छो होबैगो, बहिरा सुनैगो,  मरोभव जिन्दा हुइके उठैगो, गरीबके सुसमाचार सुनमङगे|  
\v 23 बो धन्यको हए,  जो मोएमे बाधाकी कारण नपएहे|” 
\v 24 यूहन्ना पठाएभए चेला घुमकेपिछु बो यूहन्नाकी बारेमे भीणसे कहन लागो: “तुम उजाड- स्थानमे का देखेन गए? का ब्यर हलाएरहि निगालीके?  
\v 25 तव तुम का देखन निकरे? का अच्छो लत्ता लगवभव आदमीके देखन? देख चमकन बारो लत्ता पैधे और सुख बिलास बैठन बारे त राजदरबारमें होतहए|  
\v 26 तव तुम का देखन निकरे? का अगमवक्ताकता? हा,मैए कहत हवओ, तुम अगमवक्तासे फिर बणोके देखे| 
\v 27 जा बहे है,जौनकी विषयमे लिखो है, 'देख, मैए मेरो दूतके तुमार अग्गु- अग्गु पठामंगो, जौन्तुमार ताहि डगर तयार करत हए|'  
\v 28 माए तुमसे कहताहाओ, 'स्त्रीरिन्से जन्मो भव युहन्नासे महान कोई नैया, तव बो फिर जो परमेश्वरकी राज्यमे छोटो से छोटो हए, बो बिनसे और महान हए'|”
\v 29 ताओ सब आदमी और कर उठानबले जा सुनके परमेश्वरकी सत्यताके स्वीकार करी, काहेकी बे यूहन्नासे बप्तिस्मा लई रहए| 
\v 30 तव फरिसी और ब्यबस्थक पण्डित यूहन्नासे बप्तिस्मा नालैके  कारण, परमेश्वरके कामये आदमी आपनी ताहि अस्वीकार करी| 
\v 31 येशू कही,''जा पुस्तक आदमीके मै कौनसे  तुलाना करव? बे कौन कताहैए? 
\v 32 बेता बजारम बैठन बाले बच्चाकता हैए, जौन एक दुसरेके आइसे कहत गरियात हैए, 'हम तुमर तही बसुली बजाए और तुम ननाचे| हम बिलौनाकरे, और तुम नारोय|' 
\v 33 बप्तिस्मा देनबलो यूहन्ना आओ, तव बो ना रोटी ख़तरहए ना दाखमध पितरहए| तुम 'बिनके भुत लागो हए, कहतहव| 
\v 34 आदमीक लौणा आओ, तव बो खाई और पिई, तव तुम कहत हव, 'देख, एक घिचुवा और पियक्कड़, कर उठानबरो और पापीनको संगी!'
\v 35 बुध्दि ठीक हैए कही बात बुध्दि अनुसार नेगनबारो प्रमाणित करैगो|                                                                                                                                                    
\v 36 फरिसीमैसे एकजनै बोके भोजन खान नुतो दैइ, और बो बे फरिसीकी घरमे जाएके खान बैठो| 
\v 37  बो बाजरमे एक पापी स्त्री रहए|  फरिसीकी घरमे खान बैठोरहए कहिके सुनी, और एक सिङगमरमरकी शीशीमे अत्तर लैके बो बहून आई, 
\v 38 पच्छुघेनसे बोकी पाउठीन ठणके, रोत बोकी पाउ आँसुसे भिजन लागी, और अपन मुणकी बारसे पोच्छ्त बोकी पाउके चुम्न करी, और बो अत्तर घिस्न लागी|  
\v 39 बोके निउतो देनबारो फरिसी जा देखके मनमनै अइसो कहन लगो, “जा अगमवक्ता हुईतो ता जाके छुनइतो कैसी स्त्री हए कहिके जा जानजाएतो, कहेकी जा त पापीन हए|” 
\v 40 येशू बो फरिसीसे कही, “ए सिमोन तोए कुछ कहन हए|”बो कही, “गुरुज्यू कहबौव|” 
\v 41 "कोई सौकरकी दुई क्रजिदार हए, एक जनै पाँच सय रुपैयाँ और दुसरो पचास रुपैयाँ कर्जा लैरहए|  "
\v 42 पर बिनकेठीन तिरन कुछु नरहए बो बिनके माफी दैइ| कहव त, जे दुईमैसे कौन बोके जधा प्रेम करहेए?” 
\v 43 सिमोन कही, “मए कहतहव, जौन जधा क्षमा पायो|” बो बिनसे कही, “तुम ठीक विचर करेहव|” 
\v 44 तव बो स्त्रीघेन घुमके बो सिमोनसे कही, “बो स्त्रीके देखतहव? मए तिर घरभित्र आओ, पर तए मोके पाउ धोन पानी नदओ, और जा मीर पाउ आँसुसे भिजाई, और अपन बारसे पोछी| 
\v 45 तए मोके चुम्न नकरो, पर जा त, हियाँ मए आओसे, मिर पाउ चुम्न करन नछोड़ी हए| 
\v 46 तए मिर मुणमे तेल नलगदाओ, पर जा मिर टङगमे अत्तर घिसी हए|  
\v 47 बाहेमरे मए तुमसे कहतहव, जाकी पाप, बेढब हए, क्षमा भुइगए, कहेकी जा स्त्री जाधा प्रेम दिखाई| पर जौन थोरी क्षमा करतहए, बो थोरी प्रेम कतहए|” 
\v 48 तव बो बा स्त्रीसे कही, “तिर पाप क्षमा हुईगएहए|” 
\v 49 खान बैठनबारे अपने अपने कहन लागे, “पाप क्षमा करनबारो जा कौन हए?” 
\v 50 बो स्त्रीसे कही, “तिर विश्वाससे तोके बचाई हए, शान्तिसे जाअ|”                                            
\c 8
\p \v 1 बोसे पिछु बो बाजर- बाजर और गाउँ-गाउँ होत प्रचार करत और परमेश्वरकी राज्यकी सुसमाचार सुनत भ्रमण करन लागो| बोकी सँग बाह्रा जनै चेला रहए|  
\v 2 कित्तो स्त्री फिर बोकी सँगमे रहए, जो दुष्टआत्मा और रोगसे अच्छो भए रहए| जे रहए: मग्दलिनी और मरियम, जोसे सात भूत निकारी  रहए, 
\v 3  हेरोद कारिन्दा खुजासकी बैयर योअन्ना, और सुसन्ना| बे औररेनके अपन सम्पतिस बाकि सेवा करत हैए| 
\v 4  जब बडो भीर जामभाओ और बाजार-बाजार मे आदमी बकठीन आए, बो बिनसे एक कहानी कही, 
\v 5 'एक जनै बिज बोन निकरो, और बोत-बोत कुछ डगर की किनारेमे पणो, और बे आदमीकी टङगसे चिबादगए, और बदरकी पक्षी खाईगाए| 
\v 6 और बिज पत्थर बारी जमिनमे पणो, और बे जमेखिंनक सुकगाए, कहेकी बो जमिन बिना आदकी रहए| 
\v 7 कोई बिज कटोकी बिचमे पणो, और बिनके सँग कटो फिर बढ्तए गओ, और बिनके बढ़ननए| 
\v 8 कितो अछी जमिनमे पणो, और जम्के सय गुणा फल फलाई|” यीतकए कहत बो जोणसे चिल्लाएके कही,” जौनकी सुन्न कान हए बो सुनए|” 
\v 9 बिनकी चेला जाकी कहानीकी अर्थ का बोसे पुछी| 
\v 10 तव बो कही, “तुमके त परमेश्वरकी राज्यकी भेद  जन्न ज्ञान दैइहए, पर औरकेसँग मए कहानी बतहव, की ' तुम देखके फिर नदेखो, और सुनके फिर नबुझो|' 
\v 11 अब कहानी जा हएकी: बिज परमेश्वरकी वचन हए| 
\v 12 डगरकी किनरे गिरो बिज बेहि हए, जैन सुनए, तव बे वचन सुनके विश्वास नकरन और नबाए कहिके दियाबलस अयके बिनकी हृदयसे वचन लैचालोजथए| 
\v 13  पथरबरी जमिनमे पणनबरी बेहि हए, जैन वचन सुनके ख़ुशीसे ग्रहण करतहए|पर बिकी जर नहोथए, और बे थोरी समयके तही बे विश्वास करतहए, पर परीक्षाकी समयमे बे अलोप हुइजातहए| 
\v 14  कंटोकी बिचमे पणनबारी बेहि हए, जैन सुनथए, पर पीछु जा जीवनकी चिन्ता, धान, सुखचैनमे पणके बणनपथए, और बिनकी फल पकन नपथहए| 
\v 15 पर अछी जमिनमे पणनबरी बेहि हए, जैन वचन सुनके अच्छो मन और भलो हृदयमे बोके जुगाए रहथाए, और असरा करके फल फलाथाए|                                                                                                                                                             
\v 16 "कोई दिया पजारके बर्तनसे नतोप्त हए, की खटिया तरे नधरत हए पर भित्र अनबारेके उजयारो होबए कहिके अरोमे धरथाए| "
\v 17 कोई बात लुकाएके नधरथाए जैन नदीखथहए, तव कोई बात लुकीनरहथए जो पत्ता नहोथए या जोत नअथाए| 
\v 18 बहेमरे हौसीयर होबए, तुम कैसे सुनथव, कहेकी जौनसँग हए, बाके और मिलैगो, और जौनसँग नैया, बोकेसँग जो हए कहिके  बो समझैगो,  बो फिर बोसे छिनजाबैगो|”
\v 19 बोकि आइया और भैया बके जौणे आए, पर भीडके मारे बक जौणे आए नपाई| 
\v 20  कोई बोसे  कहमय,'' तुमार आइया और भैया भेट करन तही बाहिर ठणेहए|” 
\v 21 और बो बिनसे कही, “मिर आइया और मिर भैया बेहि हए, जौन परमेश्वरकी वचन सुनथहए, और बो पालन करतहए|”                                                         
\v 22 एक दिन बो अपन चेलासँग नैयामे चढ़ोरहए, और बो बिनसे कही,  “हम तालकी  बोपार जए|” और बे नैयामे चढ़के गए| 
\v 23 नैयामे जताएजात बो निधागव| तालमे आँधीबियर चलन लगि| नैया पानी से भरन लगो, और बे आफतमे पणीगए| 
\v 24 तव बे ढिगई आइके बोके आइसे कहत जगाई,” गुरु,गुरु, हम डूबन लगे|” बो उठके आँधी और पानीकी लहर के डटीरहै, और बो रुकगाओ ताव सब शान्त भाए| 
\v 25 बो बिनसे कही,” तुमार विश्वास कहागाओ?” बे डराए गए, ताव आचम्मो मानी और एक ठीन कहनलगे,” जा कौन हैए? जा आँधी और पानीके आज्ञा देत हैए, ताव बे जक आज्ञा मानत हैए|”              
\v 26 बो गेरासेनकी देशमे आइगाओ, जौन गालीलकी दूसरी पट्टीम हए| 
\v 27 जब बो पखासे उतरो ताव बो बजारकी एक जानै आदमीसे भेटी, जौनकेभूत लागोरहए| बो पहिलिसे कपडा नालागत रहए, और घरमे नाबैठन बो चिहानमे बैठत रहए|  
\v 28 बो येशूके देखी, और जोणसे बुलाई बोके जौणे घुपट हुईके बाणो जोणसे कही, “हे सर्वोच्चोकी परमेश्वरकी पुत्र येशू, तीर मोसे का काम? बिन्ती करतहव, मोके मतसताबए|” 
\v 29 कहेकी खरब आत्मा बो आदमीसे निकरके जान आज्ञा दैइरहए| बोके बेढब चोटी भूत पक्णी रहए| बो पहरामे धरो रहए| बो साङ्ला और नेलसे बाधोरहए, पर बो बिनके बन्धान छिनलेटरहए|तव भूत बाके मरुभूमि घेनसे लैजातरहए| 
\v 30 येशू बोसे पुछी,'' तीर नाउँ का हए?” बो कही, “फौज|” कहेकी गजम भूत बोमे फसेपणे हए| 
\v 31 बिनके अतल कुण्डमे मतपठैव कहिके बिनसे बो बिन्ती करी| 
\v 32  ढिगैको डगमे सोराकी  एक बाणी बगाल चुगतरहए| तव बे सोराकी भितर घुसनदै कहिके बो बिन्ती करी, और बो मन्जूर भव| 
\v 33 तव भूत बो आदमीसे निकरके बे सोराकी भितर घुसिगए, और बो बगाल खल्लासे  समुन्द्रघेन हुरत गए और डुबके मरिगाए| 
\v 34 तव जो भव रहए बो देखके सोरा चरनबारे भजिगाए, और जएके बजार और गाउँ होत जा बात बताईदैइ| 
\v 35 तव जो भव रहए बो देखन तही आदमी येशूकी ठीन आए, और जैन आदमीसे भूत निकरोरहए, बोके लत्ता लगाएके सफा मनको हुके येशूक चरणमे बैठोपाईरहाए, और बे अचम्मो मनीगए| 
\v 36 देखनबारे भूत लगोभव आदमी कैसे अच्छो हुईगए तव बिनके बताए दैइ| 
\v 37 गेरासेनसकी आसपासकी गाउँके आदमी येशूके बिनके गाउँसे चलोजा कहिके बिन्ती करी, कहेकी बे गजब अचम्मो हुईगए| तबही मरे बो नैयामे चढ़के घुमीगव| 
\v 38 तव जैन आदमीसे भूत निकरो रहए,' बो बाकीसँग जन पाँव' कहिके बो बिन्ती करन लगो| तव येशू बोके आइसो कहिके बिदा दैई, 
\v 39 "तए अपनो घर चलोजा, और परमेश्वर तिरतही कित्तो बाणो काम करीहए, बो बताए देए|” तव बो गव, और येशू बोके ताहि  कित्तो बाणो काम करीरहए, तव बा सारा बजारमे प्रचार करन लगो|    "
\v 40 येशू लैटके आओ भीण बाके स्वागत करी, कहेकी बे सब बोके आसर देखत रहए| 
\v 41 याइरस नाउँ एक जनै सभाघरमे शासक आएके येशूक पाउमे पणो, और बिनकी घरमे अबौकहिके बोके बिन्ती करी,
\v 42 कहेकी बाह्रा वर्षकी पुगी बाकी एक लौणीया रहए, बो मरन लगी रहए| येशू जतेजाते आदमी बोके ढकेलत रहए|  
\v 43 बाह्रा वर्षसे रगतबहनबारी दुखिया एक स्त्री, जोके कोई अच्छो नकरपाई रहए, 
\v 44 बो पच्छुसे आएके बोकी लत्ताकी एक कुन्छ छुई, और तुरन्त बोकी रगत बन्द हुईगव|  
\v 45 "येशू कहि,  ""मोके कौन छुयो हए?” तव सबए इन्कार करी,” तव सब इन्कार करी,  तव पत्रुस और बिनकीसँग होनबारे कही, “गुरुज्यू भीण तुमके घेरके धकेलरहेहए|”"
\v 46 तव येशू कही, “कोई मोके छुओ हए, कहेकी शाक्ति मोसे निकरके जाएरहीहए मए पाता पाओहव|” 
\v 47 तव अपना लुकन नसिकी बात पता पाएके बो स्त्री कप्ता आई और बोकी अगु घुप्टाए गई, और कहे बो बाके छुई, बो सब आदमीके समने बातइ| 
\v 48 बो बासे कही, “लौण, तिर विश्वाससे तए अच्छो भव हए, शान्तिसे जाअ|” 
\v 49 बो मस्कत रहए, सभाघरमे शासककी घरसे एक जनै आदमी आइपुगो और कही, “तुमर लौणीया मरीगई| अब गुरुके कष्ट मतदेए|”
\v 50  तव येशू जा बात सुनके याइरससे कही, “मतडरबए, विश्वास मात्र कर, और बो अच्छी होबैगी|” 
\v 51 जब बो घरमे पुगो तव बो पत्रुस, याकूब, यूहन्ना और बाच्चाकी दौव और आइयाबाहेक और कोईक बोकीसँग भितर आन नदाई| 
\v 52 सब जनै रोतरहए और बिलौना करतरहए, तव बो कही, “मतरोबओ, बो मरी नैइया, तर सोतहए|” ५३ बो मरी गई हैए जनके फिर बे बोकी खील्ली उडान लगे |
\v 53 बो मरी गई हैए जनके फिर बे बोकी खील्ली उडान लगे |
\v 54 पर बोकी हात पकडके आइसे कहत बुलन लगव,'' ललो, उठ|” 
\v 55 फिर बोकी प्राण घुमके आएगव, और बो तुरून्त उठी, और बो बके कछु खनके देनके कही|
\v 56 बोकी आइया और दौव अचामो मनी, पर जो भवरहए बो कोईसे मत कहीएओ करके बो आदेश बिनके दाई|                        
\c 9
\p \v 1 तव बो बाह्रा चेला एकाएसँग बुलाईरहए, और बिनके सबके भूतके निकारी और रोग अच्छो करन बारो शक्ति और अधिकार दैइरहए| 
\v 2 बो बिनके परमेश्वरकी राज्यकी प्रचार करन और बेमारनके अच्छो करन पठाईरहए| 
\v 3 बो बिनसे कही, “तुम अपन यात्रामे अपनसँग कछु मतलेव- न लट्ठी, न झोरी, न रोटी, न पैसा, न दुई जोण लत्तासँग नहोबए| 
\v 4 जैन घरमे तुम घुस्तहव हुञ्य बैठव, और बोहूवसे बिदा होबव| 
\v 5 जहाँ तुमर स्वागत नहोथए तुम बो बजारसे निकरत अपननी टङगकी धुधर बिनकी बिरोधमे गवाहीक तही झरदेओ|”   
\v 6 तव बे बिदा भए, और सुसमाचार प्रचर करत और सबघेन रोगीनके अच्छो करत गाउँ- गाउँ गए| 
\v 7 जे सब घटनाकी बारेमे सुनके शासक हेरोद घबाणीय गव, कहेकी यूहन्ना मरके जिन्दा उठोओं रहए कहिके कोई- कोई कहतरहए| 
\v 8 और कोई कहतरहए, “एलिया दिखानो रहए,” तव और कहतरहए, “पहिलेक अगमवक्तामैसे एक जनै उठोरहए|” 
\v 9 तव हेरोद कही, “यूहन्ना शिर मए कटन लगाओ, तव जा कौन हए जौनक बारेमे मए आईसी बात सुनतहव?” तव बे बोके भेट्न इच्छा करी|                
\v 10 तव प्रेरित घुम्के बे करी भई बात बोके बताई| बो बिनके सँगए लैके बेथसेदा कहनबारो बजारसे अलग गव| 
\v 11 तव जा पता पाइके भीण बोकी पच्छु लागी| बो बिनके स्वागत करी, और परमेश्वरकी राज्यक  बारेम  सुनाई, और जौन -जौनके अच्छो होन इच्छा रहए बिनके अच्छो करी| 
\v 12 जब दिन बूणन लागो, और बाह्रा जनै आईके बोसे कही, “भिडके बिदा देओ, और बे जाइके आस पासके बस्ती और गाउँ मे बास बैठन और भोजनकी व्यवस्था करी, काहेकी हिया हम सुनसान ठाउमे हैए|” 
\v 13 तव बो बिनसे कही, “तुमही बिनके भात देओ|” तव बे कही,''हमरसंग पाँच रोटी और दुई मछरी रहए, नाहुत्तो हम जाइके बे सब आदमीके ताहि खानु किनते| 
\v 14 बे ज़म्मा: पाँच हजार लोग रहैए| तव बो अपन चेलासे कही, “बिनके पचास पचासकी लाईमे बैठाई|” 
\v 15 बे फिर आईसी करी, और सबके बैठाई | 
\v 16 तव बो पाँच रोटी और दुई मछरी लैके स्वर्ग घेन देखके आशिर्वाद दै, और तोडके आदमीके बाटन चेलासे कही| 
\v 17 और सब खाईके अघाइ गए, और चेला उबरो टूक्रा बाह् डेला उठाई|                   
\v 18 एक चोटी येशू इकल्लो प्रार्थना करत रहए, चेला बोक सँग रहए, और बो बिनसे पूछी, “आदमी मोए कौन है कहत हए?” 
\v 19 बे कही, “कोई बप्तिस्मा देनबालो यूहन्ना कहतहए, कोई यलिया और कोई कहतहए, अग्गुक अगमव्क्त मैसे एक जनै फिर उठो है|” 
\v 20  बो बिनसे कही, “तव तुम का कहत हव? मए कौन हव?” तव पत्रुस कही, “परमेश्वर ख्रीष्ट!” 
\v 21 तव बो बिनके आज्ञा दैरहए, और सँगए चितौनी दैरहए, काहेकी बे जा बात कोइक नाबतामए| 
\v 22 तव बो कही, “अद्मिक लौणके बेढब दु:ख उठानपणैगो, और बो धर्म-गुरुसे, मुख्य पुजारी और शास्त्रीसे तुच्छ समझके, मारंगे और तिस्रो दिनमे मरोसे जिन्दा हुइके उठैगो|”
\v 23 तव बो सबसे कही, “कोई मीरपच्छु आन इच्छा करैगो कहेसे बो अपनएके इन्कार करए, और रोजदिन अपन क्रुस बोकके मिर पच्छु लगाए| 
\v 24 कहेकी जैन अपन प्रण बचान इच्छा करतहए, बो बा गुमाबैगो| तव जौन मिर तही अपन प्रण गुमाबैगो, बो बक बचहए| 
\v 25 कहेकी सारा जगत पाएके अपनके नाश करौगो या गुमाबैगो कहेसे आदमीके का फाइदा होबैगो? 
\v 26 पर कोई मोसे और मिर वचनसे शर्माबैगो कहेसे आदमीको लौण फिर अपनो महिमामे, और पिताकी और पवित्र दूतगणकी महिमामे आत बोके सँग शर्माबैगो|
\v 27 तव निह्त्व मए तुमसे कहतहव, हिया ठाणनबारे कोई-कोई हए, जो परमेश्वरकी राज्य देखनसे अग्गु मरन स्वादनपता पैहाए|”                           
\v 28 जा बातकी प्राय: आठ दिनपिच्छु पत्रुस, यूहन्ना और याकूबके अपनेसँग लैके प्रार्थना करन बे पहाड़ उपर गए| 
\v 29 बो प्रार्थना करतपेती बिनकी मुहकी रूप बदली गव, और बिनकी झुला बिजुली चम्कोजैसो उज्यारो भव| 
\v 30 तव बोसे दुई जनै बातचित करतरहए, बे मोशा और एलिया रहए| 
\v 31  बे महिमित रुपमे दिखने और बे येशूकी बारेमे बातचित करतरहए| जा बात बिनके यरूशलेममे जाएके पूरा करन रहए| 
\v 32 तव पत्रुस और बकसँग होनबारे निधाई गएरहए| तव बे उठेके पिच्छु बे बोकी सँग ठणेभए दुई जनै आदमीके देखि| 
\v 33 तव बे दुई आदमी बोके सँग बिदा हुइके जानलगे पत्रुस येशूसे कही, “गुरुज्यू हमके हिनाए बैठन अच्छो हए| हम तिन रहनबालो बनामए- एक तुम्हर तही, एक मोशाक तही और एक एलियाके तही|” अपना बोकी भई बात बोके पताए नरहए| 
\v 34 बो जा बात बतकातए बत्कता एक बादर आएके बोके तोपदैई, बो बादर भितर घुसनलगो बे अच्मो मनीगाए| 
\v 35 "तव बादर से आइसे कहिके एक आवाज निकरो, "" जा मीर पुत्र हए, जौनके मए छनोहओ| जाकी वचन सुन|” "
\v 36 जा शब्द भव पिच्छु येशू बहुवा इकल्लो रहो| बे चूपचाप रहो, और बे देखिभैई बात बे दिनमे कोइसे कहि नाए|                                                                                                                                 
\v 37 कल जब येशू और बे चेला पहाड़से उतरे,एक बाणी भीण बोसे भेटन आई| 
\v 38 भीणसे एक जनैआदमी चिल्लाएके कही,''गुरुज्यू मए तुमसे बिन्ती करतहव, मीर लौण उपर कृपा-दृष्टी करव| काहेकी बा मीर इकलो लौण हए| 
\v 39 देखाओ, एक दुष्टआत्मा बोके पाकणत हए, और बो आचनक किकियत हए, और बो आयीठतहए और बोके फुफान निकरन लगतहए| बाके छ्त्पाताएके लदबद छोणत हए| 
\v 40 बो दुष्टात्माके निकार देओ कहिके मै तुमर चेला से बिन्ति करे, पर बे ना कारपाई |” 
\v 41 तव येशु जावफ दै,” विश्वासी और हाठी पुस्ता, मै कब तक तुमर संग रहन्गो, और तुमर संग कब तक रहौं ? तुमर लौड़ाके हेया लाओ |”
\v 42 पर बक आतै आत भुतात्मा बो के पछुवाई लै और ऐठन लगो | पर येशु बो आदमीके हाकरि, और बो बालका के अच्छो बनाइके बाको दौवाके सौप दै | 
\v 43 परमेश्वर को महानता देखके बे साब चक्का पडे | येशु करो प्रतेक काममे साब आदमी छक्क परके देखि, बो अपन चेलाके कहि, 
\v 44 जा बात तुमर कानमे धरौ कहिके आदमी को पुत्र पक्रोउ पणन लागो है |” 
\v 45 पर बे जा बात ना समाख पाइ | काहिके जा समख  पामै कहिके गुप्त धारे हैँ | बे जा विषय मे बो से पुछन डरात हैं | 
\v 46 बो समय बे मैसे बडो कौन है जा विषयमे अपसमे बादविवाद चलो | 
\v 47  पर येशु बिनको मानको विचार पता पाईके एक बालक के लैके अपन किनारे धरि, 
\v 48 और बिनसे कहि, “ जौन मिर नौंउमे जा बालक के ग्रहण करैगो, बो मोके ग्रहण करैगो, बो मोके पठान बारोके ग्रहण करैगो | कहेकी तुम सबैसे बो सबसे  छोटो है, बाहे बडो होत् है |”
\v 49 तव यहुन्ना कहि, “गुरुज्यु, एक आदमी तिर नाउँमे भुत निकारत हम देखे, और हम बोसे मनाही करे | काहेकि बो हमर संग तिर अनुसरण नाकरत हैं |”   
\v 50 तव येशु उनसे कहि,” उनके मनाही मात करौ, कहेकि जौंन तिर बिरुद्द नाहै, बो तिर पक्ष मे  नाहै |” 
\v 51 बाको स्वर्गारोहणको  दिन ढिङ्गौ आइगव बो यरुशलेमघेन जान अठोट करीहए| 
\v 52 तव बो समाचार  लानबारे आदमीके पहिलेसे पठाई हए|  बे गए, और बाक ताहि सबै बात तयार करन सामरीको एक गाउँमे घुसो|  
\v 53  पर यरुशलेमघेन जान बाको दृढ़ विचार पता पाएके बे बाके स्वागत नएकरी| 
\v 54 तव जा देखके बाक चेला याकूब और यूहन्ना कही, “प्रभुज्यू, का तुम चाहतहौ कि स्वर्गसे आगी बर्साएके जे भस्म होमाए कहिके हम आज्ञा करौ?” 
\v 55 पर घुमके बो बिनके झपणके कही| 
\v 56 तव बे दुसरो गाउँघेन गए| 
\v 57 बो डगरमे जातपेती, एक जनै आदमी बोसे कही, “हे प्रभु, तए जहाँ जए हे मै तिर पिच्छु लागंगो|” 
\v 58 तव येशू बोसे कहिँ, “सेरक भार हए, और आकाशकि चिरैयक घोल, पर आदमिक लौणाक ता मुण धरन ठाउँ फिर नैया|” 
\v 59 बो औरेस कहिँ, “मिर पच्छु लाग|” तर बो कहिँ, “पहिले मिर दौवाक गाडन जान दे|” 
\v 60  बो बोसे कहिँ, “मुर्दनके अपनए मुर्दा गाड्न देओ, तव तए जएके परमेश्वरकि राज्यक सुसमाचार प्रचार कर|” 
\v 61 दुसरो फिर कहिँ, “प्रभु, मएतिर पच्छु लागंगो, पर पहिले अपन घर बालेस बिदा लेनदे|” 
\v 62 तव येशू बोसे कहिँ, “अपन हात हरमे लगाईके पच्छु देखन बाले कोइ फिर परमेश्वरकि  राज्यक योग्य ना हुइहे|”
\c 10
\p \v 1 तभैमारे प्रभु और सत्तरी जनैक नियुक्त करी, और अपनए जान लागो रहए सहर और गाउँमे अपनेसे अग्गु विनके दुई-दुई जनै करके पठाई| 
\v 2 बो विनसे कहिँ, “सफल त प्रसस्त हए, अपर खेत थोरी हए| तभैमारे फासलके प्रभुसे प्रार्थना कर, और बो अपन फसलसे खेत पठाए देवए| 
\v 3 जाओ, देखओ, मए तुमके वनकुत्ताके विचमे भेडक बच्चा कता पठए हौ| 
\v 4 न त पैसक थैली, नत झोली, ना जुता बोक, न डगरए कोइक अभिवादन कर| 
\v 5 "जौन घरमे घुसव पहिले कहव, जा घरके शान्ति होबए !' "
\v 6  अगर हुवा प्रिय आदमी हए तव तुमरी शान्ति बो सँग रहबैगे, तव रहए नत बो शान्ति तुमर ठीन घुमके अएहए|
\v 7 "विनके दओ चिज खाए पिके वो घरमे बैठाओ| काहेकी खितहर अपनो ज्यालाको योग्य होत हए| घर-घर नाए घुसके निगोओ| "
\v 8 "जब तुम कोइ सहेरमे घुसे, और बे तुमके स्वागत करहए, तव तुमर सामने धरो भोजन खाओ, "
\v 9 हुवाँ भए रोगीनके अच्छो करी, और बिनसे कहिँ, 'परमेश्वरको राज्य तुमर ढिङ्गै आइपुगो हए|' 
\v 10 पर जब तुम कोइ सहेरमे घुसेहओ, और बे तुमके स्वागत नाए करहे, तव निकरके बो सहेरके  सडकमे जाओ, और कहओ,
\v 11  'हमर टांगमे चिम्टो तुमर सहेरको भुवा समेत हम तुमर विरुध्दमे टकटकाए देहए| तव फिर जा जानौ, कि परमेश्वरको राज्य ढिङगै आइगौ हए|' 
\v 12 मए तुमसे कहतहौँ, बो दिन सहेरमे सदोमको हालत सहनीय हुइहए| 
\v 13 "धिक्कार तोके खोराजीन! धिक्कार तोके, बेथसेदा! कहेकी तुमरमे भव समर्थ्यको काम टुरोस और सिदोनमे करोभव देखके बे अग्गुसे भाङ्ग्रा लागएके भुवामे बैठके पश्चात्ताप करते|  "
\v 14 पर न्यायके दिनमे तुमसे त टुरोस और सीदोनको हालत नाए सहनबारो हुइहए| 
\v 15 तव तँ, कफर्नहुम! का तए आकाशमे उच्चकैगो का? तए पातालमे गिरहए|  
\v 16 "जौन तुमर बात सुनहए, बो मेरो बात सुनतहए| जौन तुमके अस्वीकार करहए, बो मोके अस्वीकार करहए, और जौन मोके अस्वीकार करहए, बो मोके पठानबारोके अस्वीकार करहए|” "
\v 17 बे सत्तरी जनै आनन्दसे घुमके आएके अइसो कही, “प्रभु ज्यू, तुमर नाउँमे भूत फिर हमर वशमे आतहए|” 
\v 18  बो बिनसे कही, “मए शैतानके स्वर्गसे बिजुलीकत गिराए दाओ| 
\v 19 मए तुमके साँप और बिछी कुचलनके और शत्रुको सारा शक्ति उपर अधिकार दओ हौ, और कोइ बातसे तुमके हानि नाए करहए| 
\v 20 तहुफिर दुष्टात्मा तुमरे वंशमे  हए करके खुसी मत होबओ, पर तुमर नाँउ स्वर्गमे लिखो हए करके खुसी होबओ|” 
\v 21 वहे बेरा येशू पवित्र आत्मामे उल्लसी भव, और कहिँ, “हे पिता, स्वर्ग और पृथ्बीक परमप्रभु, मए तुमके धन्यवाद चढात हौ, काहेकी तुम जा बात बुद्धीमान और समझदारसे लुकाएके धरे वालकनके प्रकट करे| काहेकी, पिता तुमके जहे असल लागो|
\v 22 मिर पिता सव चिज मोके सुम्पदै हए| पुत्र का हए| करके  पिता बाहेक कोइ ज़न्तनिया| पिता कौन हए करके पुत्र बाहेक और पुत्र बाके जौन कहाँ प्रकट करन इच्छा करत हए, वो बाहेक और कोइ ज़ान्तनैया|”
\v 23 चेला घेन घुमके बो विनसे चुपसे कहिँ, “धन्य हए बे आँखी, जौन तुम देखि जा बात देखत हौ|
\v 24 काहेकी मए तुमसे कहत हौ, बहुत अगमवक्ता और राजनके तुम देखत हौ, वे देखन इच्छा करी रहए, पर देखनए पाई और जे तुम सुन्त हौ| बे सुनन इच्छा रहए पर सुननाए पाई|”
\v 25 व्यवस्थाक एक जनै पण्डित बाके परीक्षा करन ठाणो रहए और जा प्रश्न करी, “गुरुज्यू, अनन्त जीवन प्राप्त करन मोके का करन पणइगो?”
\v 26 बो विनसे कहि, व्यवस्थामे का लिखो हए? तुमका पढत हौँ?”
\v 27  वो कहि, “तए परमप्रभु, अपन परमेश्वरके अपन सारा हृदयसे, आपनो सारा प्राणसे, अपन सारा समझसे और आपनो सारा मनसे प्रेम कर, और आपनो पणोसिके अपन कता प्रेम कर|” 
\v 28 वो विनसे कहिँ,''तुम ठिक ज़वाफ दए| उइसी कर, और तुम जिवैगे|”
\v 29 तव वो अपनएके धर्मी दिखानके इच्छा करके येशूसे कहि, 'मेरी पणोसी चाँही कौन हए तव?”
\v 30 येशू ज़वाफ दैके कहि,'' एक जानै आदमी यरुशलेमसे यरीहोम घेनसे जात रहए| वो डाँकुनके फेला पणी गओ| बे बाके नङबा करके  पिटी, और अधमरो करके छोडदै|
\v 31 ठिकए एक जनै पुजाहरी वहे डगर हुइके जात रहए, और वो अधमरा आदमिके देखके दुसरो घेन घुमके गओ|
\v 32 उइसी करके एक जनै लेवी फिर वहे ठाउँमे आएके वोके देखी दुसरो घेन घुमके गओ|
\v 33 तव एक जनै सामरी बाको यात्रमे जात रहए बो आदमिक ठाउँमे आए पुगो, और वोके देखके बाको मन दयासे भरी गओ|
\v 34 और बाके ठिन जाएके तेल और दाखमध लगएके बाके घाउमे पट्टि वाँध दै, और अपन गदहा उपर चढाएके वाके एक असपतालमे लाइ वाके रेखदेख करओ|
\v 35 कल बो चाँदीक दुई सिक्का असपतालको मालिकके दैके कहि, “इनको रेखदेख करीओ और जाधा खर्च लागइगो मए घुमके आत तुमके तिर देहौ|”
\v 36 येशू पुछके कहि, “तुमर विचार जा तिन जनै मैसे डाँकुके हातमे पणो आदमिक पणोसी कौन चाहिँ ठहरो?”
\v 37 बो कहि, “बाके उपर दया दिखान बारो आदमी चाहिँ?” तव येशू विनसे कहिँ, “आओ तुम फिर आइसी करओ|”
\v 38 वो जातै जात बो कोइ गाउँमे घुसो, और मार्था नाउँ भएइ एक बैयर वो अपनो घर स्वागत करी|
\v 39 मरियम नाउँ भै विनकी एक बहिनिया रहए| वे येशूक पाउ ठीन बैठके वाके वचन सुनतरहए| 
\v 40 तव मार्था सेवा- सत्कारको बहुत काममे इरझी रहए वो येशू ठिन आएके कहिँ,''प्रभुज्यु मिर बहिनिया  सेवा-सत्कारको काममे मोके इकल्लो करेपणे हए, तुम वास्ता नए करत हौ? वोसे कहिँ देओ, और वो मोके साहेता करए|”
\v 41 तव येशू जवाफ दैके विनसे कहि, “मार्था, मार्था तुम बहुत बातके बारेमे चिन्ता करत हौ, और प्यासे होत हौ| 
\v 42 पर आवश्यकता एक बातकि हए, बहे असल बात मरियम छाने हए, जो विनसे ना छिनैगो|”
\c 11
\p \v 1 बो कोइ एक ठाउँमे प्रार्थना करत रहए| बो प्रार्थना कर डारी रहए तव चेला मैसे एक आदमी बोसे कहि, “हे प्रभू, यूहन्ना अपन चेलाके सिखाओ जैसो हमके फिर प्रार्थना करन सिखा|”
\v 2 बो उनसे कहि, ''तुम प्रार्थना करत पेति अइसे कहियौ, “हे पिता तिर नाउँ पवित्र होए, तिर राज्य आबै|
\v 3 हमर दैनिक भोजन हमके रोज दिन दिए|
\v 4 हमर पाप क्षमा करिए, काहेकी हम फिर हमर विरुद्धमे अपराध गर्ने लाई क्षमा करत हए| हमके परिक्षामे पणन मत दिए'|”
\v 5  और बो उनसे कहि, मानौ तुम मैसे कोइक एक आदमी सङगी हए| बे आधि रातके बाके ठिन जाइके कहत हए, 'मित्र मोके तिन रोटी बैना देना|
\v 6 काहेकी मिर एक जनै सङगी यात्रासे मिर ठिन आओ हए, और बाके खान देन मिर ठिन कछु नाए  हए|”
\v 7 बो भितरसे जवाफ देत हए, मोके मत झौझियाए| फाटक अब बन्द हुइ गओ हए, और और मिर लौणा लौणीया मिर संग सिथरीमे हए|मए उठके तोके कछु नाए दै पए हो|”
\v 8 मए तुमके कहत हौ,मित्रताको नातोसे   बो उठके उनके कछु नाए दै हए, पर बे लगातार बहत रहए तबभिमारे उठके बे जितका चाहे रहए बाके देत हए|
\v 9 मए  तुमसे कहत हौ, मागौ, तौ तुमके मिलैगो| ढुणैगेता तम पावैगे, ढकढका बैगे ता तुमर ताहिँ खुलैगो|
\v 10 काहेकी सबैके जौन मागत ह  त बो पात हए, जौन ढुडत हए त बोके मिलत हए और जौन ढकढक बात हए बाके ताहिँ खुलत हए|
\v 11 तुम मैसे कौन दौवा हए, जौनको लौणा रोटी मागत बाके पत्थर देहए ,कि मछरी मगहैता मछरीक बदला साँप देहए?
\v 12 या अण्डा मगहएता बोके बिछि देहए?
\v 13 तुम दुष्ट हुइके अपन लौणा लौणीयाके अच्छी चिज देन जानत हौ कहेसे, तुमर स्वर्गीय पिता बोसे मागन  बालेनसे कित्तो जाद्धा पवित्र आत्मा दे बैगो|”
\v 14 बो एक भुत निकारत रहए, जो गुगो रहए, भुत निकरो तव बो गुगा आदमी मसकन लागो, और आदमी अचम्मो मानगए|
\v 15 पर तुम मैसे कोइत, भुतको मालिक बालजीबुलसे तभैमारे भुतके निकारत हए|”
\v 16 और आदमी बोके परिक्षा करन ताहिँ स्वर्गसे एक चिन्हा मागी|
\v 17 पर उनके विचार पता पाईके बो उनसे कहि,''जौन राज्यमे फुट होत हए, बो उजाड होत हए| जौन घरमे फुट होतहए, बो नष्ट हुइहए|
\v 18 शैतानको फिर अपने मे बेमिलाप हुइ हए कहेसे, उनके राज्य कैसे टिकैगो? काहेकी तुम  कहतहौ,कि मए बालजीबुलसे भुत रपटात हौ|
\v 19 मए बालजीबुलसे भुतनके निकारत हौ कहेसे, तुमर लौणा लौणीया कौनसे बिनके निकारत हए? बेही तुमर न्याय करंगे|
\v 20 पर परमेश्वरको उगरीसे मए भुत निकर हौ कहेसे, परमेश्वरको राज्य तुमर ठिन आइ गौहए|
\v 21 हतियार लैके तयार हुइके वलवान आदमी अपन घरको रक्षा करत हए कहेसे, बक माल समान सुरक्षित रैहए|
\v 22 अगर बोसे फिर वलवान आईके बाके आक्रमण करके बाके जितगौ कहेसे, बो भार परो बोके जम्मा हतियार छिनाइके लैजात हए, और बक मालसमान  लुटके बटहए|
\v 23 जौन मिर पक्षमे नाए हए, बो मिर विरुद्धमे हए, और जौन मिरसंग नाए बटोरैगो, बो छरप्ष्ट करहए|
\v 24 जब अशुध्द आत्मा आदमीसे निकरके जात हए, तव बो सुख्खा ठाउँ विश्राम ढुणन जात हए, और कहु कोइ ठाउँ पए हे ता तबहिमारे कहत हौ 'मए निकरके आओ मेरी घरमे घुमके जैहौ|'
\v 25 तव बो घुमके आत हए, तबहिमारे बो घर बढारके सजाई रहो पाबैगे|
\v 26  तव बो जाईके अपनेसे फिर जाद्धा दुष्ट और सात आत्मा संगमे लात हए, और बे भितर घुसत हए और हुवा बैठत हए, और बो आदमीक पच्छुक दशा पहिलेसे जाद्धा खराब होत हए|
\v 27 " बो जा बात कहतै कहत भिडमैसे एकस्त्री चिल्लाइके कहि ""धन्य बो नारि जौन तोके गर्भधारण करी और अपन दुध खबाई|'"
\v 28 पर बो कहि, “बलकुन बे धन्य है, जौन परमेश्वरको वचन सुनत है और पालन करत है|”
\v 29  भिड जमा होतै जात बो कहि, “जा पुस्ता दुष्ट पुस्ता हए| जा चिन्ह ढुणत हए, पर योनाको चिन्ह बाहेक जाके और कोइ चिन्ह नादेमंगे|
\v 30 काहेकी जौन रितिसे योना निनबेको आदमीनके ताहिँ'' चिन्ह भौ रहए| बहे रितिसे आदमीक पुत्र फिर जा पुस्ताको ताहिँ चिन्ह हुइ हए| 
\v 31  न्यायमे जा पुस्तकको आदमीसंग दखिन देशकी रानी उठके इनके दोषी ठहराबैगी कहेकी बे पृथ्वीक और किनारेसे सोलोमानको बुध्दि सुनन ताहिँ आइरहए| पर देखौ, दिया एक आदमी हए, जो सोलोमान से माहान हए| 
\v 32 निनवेक आदमी न्यायमे जा पुस्तकसंग ठाडके जाके दोषी ठहराई हए, कहेकी बे योनाको प्रचारमे पश्ताप करत रहए, और देखौ, हियाँ एक आदमी हए, जा योनासे महान हए| 
\v 33 कोइ बत्ती बजारमे गुप्त ठाउँमे या ब्रतनतरे नाए धरंगे,  पर भितर जानबारे सबै उजियारो देखै कहेके आरोमे धरत हए| 
\v 34 तिर शरीरको बत्ती तिर आँखी हए| तिर सारा शरीर उजियारो हुइहए, पर बो खराब हए कहेसे तिर शरीर फिर अँध्यारो हुइहए|
\v 35 तबहिमरे होशियार रहौ, तुमरेमे भव उजियारो अँध्यारो नाए होए| 
\v 36 अगर तुमर सब शरीर उजियारोसे पूरो हए कहेसे, या कोइ भाग अँध्यारो नाहए कहेसे, बो सब उजियारो हुइहए, जैसे बत्तीको किरन तुमके उजियारो देत है|”
\v 37 येशू मसककेपिछु एक जनै फरिसी बोके खानु खान खबर पठाई|  बो घर भितर जाइके खानु खान बैठो|  
\v 38 पर खानु खानसे अग्गु बो हात नाए धोत देखके बे फरिसी अचम्मो मानिगए| 
\v 39 पर प्रभु उनसे कही, “तुम फरिसी कटोरा और थरियाको बाहेर त माजत हौ, पर तुमर भितर त लुट और दुष्टतासे भरे हौ| 
\v 40 मूर्ख आदमी तुम, जौन बाहेरको भाग बनाई, बहे भितरको फिर बनाई हए कि नाए? 
\v 41  पर भितरको दान स्वरूप देबौ, और तुमर ताहिँ सब चिझ शुध्द हुइ जै हए| 
\v 42 "पर तुम फरिसीनके धिक्कार! कहेकी तुम पुदिना, आरुद और हरेक जडीबुटीको दशांश देत हौ, पर न्याय और परमेश्वरको प्रेमको आसरा करत हए| पर और कामको आसरा नाए करके बे काम फिर तुमके करन रहए| "
\v 43 "तुम फरिसीके धिक्कार! कहेकी तुम सभाघरमे मुख्य मुख्य आसन और बजारमे आभिवादन लेन तुमके अच्छो लगत हए| "
\v 44 "बिनके धिक्कारौ!  कहेकी तुम बो चौरा हानी हौ,  जो नाए दिखात हए, और चाल नपाई आदमीसे बिनकेउपर नेगत हए|” "
\v 45 व्यवस्थाको पण्डित मैसे एक आदमी बो से कही, “गुरुज्यू, जे बात कहिके तुम ता हमर फिर बेज्जत करत हौ|” 
\v 46 बो कही, “तुम व्यवस्थाको पण्डितके फिर धिक्कार! कहेकी बोक नाए पानबालो बोझ आदमीकउपर तुम लादैगे, पर तुम अपनै एक उङगरीसे फिर   बो बोझ नाए छुईहौ|  
\v 47 "तुमके धिक्कार! कहेकी तुमर पुर्खा मारे अगमवक्ताके चौरा तुम बनात हौ|  "
\v 48 अइसी तुम अपन पुर्खाको काममे साक्षी हौ, और उनकेसंग मिलैगे, कहेकी बो उनको हत्या करी,  और तुम उनको चौरा बनै हौ| 
\v 49 जहेमारे परमेश्वरको बुध्दिसे फिर कहत हौ, 'मए उनकेठीन अगमवक्ताके और प्रेरितके पठामंगे और कोइके सतामंगे|  
\v 50 संसारको सुरु सब अगमवक्ताको रक्तपातको लेखा जा पुस्तकसंग लेमंगो| 
\v 51 "हँ, मए तुमके कहत हौ, हाबिलको रगतसे लैके वेदी और  मन्दिरको पवित्र स्थानको माझमे मरेभए जकरिया तक रगतको लेखा जा पुस्तकसंग लेमंगे|  "
\v 52 तुम व्यवस्थाको पण्डितके धिक्कारौ! कहेकी तुम ज्ञानको चाभी लेन त लैए पर तुम अपनै फिर भितर घुस नाए पाए और घुसन बालेक फिर रोकत हौ| 
\v 53 जब बो हुवा से निकरो, तब शास्त्री और फरिसी बाको घोर विरोध करत गजम विषयमे बोसे पुछ्न लागो, 
\v 54 और बाको महुसे निकरी भैई बातमे बाके पकणन दाउमे बैठे| 
\c 12
\p \v 1 जहे बिचमे जब हजारौक भीण जम्मा भव, यितोतक्की कि एक दुसरेके चिबदान लागे, बो पहिले अपन चेलासे कहन लागे, “तुम फरिसीको खमिरसे होशियार बैठौ| बो खमिर बिनको कपट आचरण हए|
\v 2 तुपो अइसो कोइ बात नैयाँ, जो प्रकट नाए हुईहे, और छिपो कोइ बात नैयाँ, जो पता नाए लागे हए|  
\v 3 जहेमारे जो तुम अँध्यारोमे कहे हौ, बो उजियारोमे सुने हौ| गुप्त कोनेमे कही बात घरको छानीसे प्रचार होबैगो| 
\v 4 "मेरे मित्र तुम, मए तुमसे कहतहौँ, बिनसे मतडराओ जैन शरीरके मरत हए, पर बोसे पच्छु और कुछ करन नाए सिकत हए|  "
\v 5 पर कैनसे डरानपणत हए, मए तुमके चेताउनी देहौ: बाहेसे डरानपणत हए,  जैनसंग शरीरके मारेकेपिच्छु नरकमे फेकदेनबारो शक्ति हए| मए तुमसे कहत हौ, बिनसे नै डराबौँ|  
\v 6 का दुई पैसामे पाँच गरगौटा नाए बिकहे? बेमैसे एक फिर परमेश्वरके नाए भुलहए|  
\v 7 पर तुमर त मुणक बारसमित गिने हए|  जहेमारे मतडराबौँ, तुम बेढम गरगौँसे जाद्धा मोलके हए| 
\v 8 "मए तुमसे कहतहौँ, हरेक जो मोके आदमीक सामने स्वीकार करौँगो, बोके आदमीक पुत्रसे फिर परमेश्वरके  दूतके सामने स्वीकार करैगो| "
\v 9 पर जैन मोके आदमीक सामने अस्वीकार करहए, परमेश्वरके दूतके सामने अस्वीकृत होबैगो| 
\v 10 हरेक जौन आदमीके पुत्रके विरुध्दमे बोलैगो, बाक क्षमा होबैगो, पर जौन पवित्र आत्माको विरुध्दमे निन्दा करैगो, बाको क्षमा नाए हुईहए|  
\v 11 "जब बे तुमके सभाघर, शासक और आधिकारीक सामने लमंगो, तव तुम कैसे और का जवाफ देहओ, या का कहनपणौगो, सो फिक्री मतकरौँ, "
\v 12 कहेकी बाहे बेरा तुमके का कहनपणौगो  पवित्र आत्मा तुमके सिखाबैगो|” 
\v 13 भीणसे एक जनै बासे कही, “गुरु, मिर दादासे कहीदेओ, और बो अंशबण्ड करदेबाए|” 
\v 14 तव बो बासे कहि, “मित्र, कैन मोके तुमर उपर न्याय करन, या तुमर सम्पत्ति बाँटदेनबारो कौन बनायो?” 
\v 15 बो बिनसे कहि, “होशियार रहबौ, सब किसानके लालचसे बाँचके काम करौँ,  कहेकी आदमीक जिन्दगी  बाहेक धन सम्पत्तिके प्रशस्ततामे नाए रहताहए|” 
\v 16 बो बिनसे एक दृष्टान्त कहि, “कोइ एक जनै धनी आदमीको जमिनमे प्रशस्त उब्जनी भव| 
\v 17 बो मनमनै गुन्न लागो, मेरो अन्न धारनताहिँ बिच्चा मिर ठीन नैयाँ, अब मए का करौँ?' 
\v 18 तव बो कहि, 'मए अइसो करङगो- अपन बाँक्खारी फोरके और बाणी- बाणी बनमंगो, और मिर सब अनाज और मालसामान बाहेमे धरंगो|  
\v 19 "तव मए अपन प्राणसे कहमंगो, “ए प्राण, बेढ़म वर्षसम्म पुग्नसम्म प्रशस्त सम्पत्ति तेरे ताहिँ जम्मा करोहौ| सुख- चैनमे बैठ| खा, पि, और माज कर""|' "
\v 20 "तव परमेश्वर बोसे कहि, 'ए मूर्ख, आज रातके तेरो प्राण तोसे लेबैगो, और जो चिझ तै अपन ताहिँ जम्मा करोहए, बे कौनके हुइहए?' "
\v 21 "अपन ताहिँ धन- सम्पत्ति जम्मा करनबारो, पर परमेश्वरको दृष्टिमे धनी नहोनबारो आदमीक अवस्था कैसो हुइहए|” "
\v 22 बो अपन चेलासे कहि, “जहेमारे मए तुमसे कहतहौँ, अपन प्राणके ताहिँ का खामौं और शरीरके ताहिँ का पौधाओं कहिके चिन्ता नाए होए| 
\v 23 कहेकी प्राण भोजनसे और शरीर लत्तसे बाणों हए|  
\v 24 कौवाके विचार करौँ: बे नाए त बोताहए, नाए कट्त हए, बे नाए त कुठिया नाए बाक्खारी नाए हए, तव फिर परमेश्वर बिनके खाबात हए|  तुम चिरैचुरगुनीसे बाहुताए मोलके हौँ! 
\v 25 तुमर मैसे कोइ फिक्री करके अपन आयुके एक घड़ीसम्म फिर थप्न सिकैगो?  
\v 26 जहेमारे तुम यितका छोटो काम फिर करन नाए सिकतहौ कहेसे, और बातक चिन्ता कहे करतहौँ? 
\v 27 "लिली फूलाके विचार करौँ, कैसे बे नाए त परिश्रम करतहए नाए सुतरी कटा्हए, पर मए तुमसे कहत हौँ, सोलोमन राजा फिर अपनो सारा गौरवमे  जे मैसे एक जतिक फिर विभूषित नाए रहए| "
\v 28 पर आज होनबारो और कल्हा आगीमे डारदेनो मैदानक घाँसके परमेश्वर अइसी आभूषित कर हए कहेसे, ए अल्पविश्वासी तए, बो तुमके झन कित्तो जाद्धा आभूषित करहए|  
\v 29 का खैहौँ कि का पिहौँ कहिके तुम खोजिमे मतबैठौ, और चिन्तित फिर मतहोबौ| 
\v 30 कहेकी संसारक सब आदमी जा बातके खोजिमे रहतहए|  तुमर पिता जानत हए कि तुमके जे बात के खाँचो हए| 
\v 31 पर परमेश्वरको राज्यको खोजी करौँ, और जे सब बात फिर तुमके देबैगो|  
\v 32 "छोटो बगाल, मतडराओ! कहेकी तुमके राज्य देनताहिँ तुमर पिता प्रसन्न हए| "
\v 33 तुम सम्पत्ति बेचके दान देबौ| अपन ताहिँ थोत्रो नाएहोबारी थैली बनाओ| स्वर्गमे कही नष्ट नाए होन धन स्वर्गमे संचय करौ| बो हुना छुट्टा नाए आतहए और किरा फिर नलागत हए| 
\v 34 कहेकी जहाँ तुमरो धन हए, हुवा तुमरो मन फिर होतहए| 
\v 35 "तुम अपन करेहाँवा कसाओ और तुमर दिया पजारी रहौँ| "
\v 36 तुम बे आदमीके जैसो होबाए जो अपन मालिक विहाके भोजसे घुमके आएके धकधकाइ बाक ताहिँ जल्दी फट्क खोलदाइ हए| 
\v 37 बे नोकर धन्यक हए, जौन मालिक घर आएके बिनके जागो पता हए| नेहत्तैए  मए तुमसे कहातहौँ, बे अपन फेटा कसके बिनके खान बैठात हए, और आएके बिनको सेवा करत हए|  
\v 38 अगर बे आधीरातमे बोसे और देरमे आएके फिर नोकरके जागो पताहए कहेसे बे धन्यक हए|  
\v 39 पर जा जानकी, कि चुट्टा कौन बेरा आतहए कहिके घरके मालिकके जानतेए त बे जागके बैठाते, और चुट्टा घर फोरके घुसन नाएदेतो| 
\v 40 तुम फिर तयार रहबौ, कहेकी तुम नाएचिताए बेलामे आदमीको पुत्र आबैगो|”
\v 41 तव पत्रुस कही, “हे प्रभु, का जा दृष्टान्त हमर ताहिँ मात्र बताए हौँ, कि और सबके ताहिँ?” 
\v 42 प्रभु कही, “बो विश्वासी और बुध्दिमानी भण्डारे कौन हए, जौन बाक मालिक अपन परिवारके निश्चित समयमे बिनके भागमे पणो भोजन देनताहिँ खटाबैगो? 
\v 43 बो दास धन्यक हए, जो बाक मालिक आतपेती उइसी करत पाबैगो| 
\v 44 निहत्तैए मए तुमसे कहातहौँ, बे बाक अपन सारा सम्पत्तिउपर अधिकार देबैगो|
\v 45 "तव बो दास अपन मनमे ""मिर मालिक आनदेर हुइहए"" कहेसे कमैया और टाहलुनियाके मरन लागो, और बो खान, पिन और नश करन लागाई कही, "
\v 46 अपनो आशा नाएकरी दिनमे और नसोचो घणीमे बाक मालिक अबैगो, और बाक दण्ड देबैगो, और बाक दशा अविश्वासी जैसो होबैगो|  
\v 47 " अपनो मालिकके इच्छा जाके तयार नाएरहनबारो और बिनको इच्छाबमोजिम नाए करनबारो दासके चाहिँ जाद्धा पिटाई खाए हए| "
\v 48 पर मालिकके इच्छा नाए जानके पिटाई खान योग्यके काम करनबारो थोरी पिटाई खाबैगो| प्रत्येक जौनक बेढ़म दैइ हए, बोसे बेढ़म मागैगो, और हरेक जौनके बेढ़म सौपी रहए, बोसे जद्धी लेबैगो| 
\v 49 "मए पृथ्वीउपर आगी अखनना आओ हओ, बो त बरु अग्गुसे पजारके जातोसे फिर हुइतो!"
\v 50 एक बप्तिस्मा हए, जो मोके लेनैपणौगो| बो पूरा नाए होनसम्म मए बेढ़ब व्याकुल होत हौँ! 
\v 51 का तुमे सम्झाउ कि मए पृथ्वीमे शान्ति लान आओ हाओ? नाए, मए तुमसे कहत हौँ, बरु मए विभाजन लान आओ हौँ| 
\v 52 कहेकी अब उइसो एक परिवारमे पाँच जनै एक दुसरेमे विभाजन हुइहए, तिन जनैके विरुध्दमे दुई और दुई जनैके विरुध्दमे तीन| 
\v 53 बिनके विभाजन हुइहए- दौवाक विरुध्दमे लौणा और लौणाके विरुध्दमे दौवा, आइयाक लौणीक विरुध्दमे और लौणिया आइयाक विरुध्दमे, सास बहुक विरुध्दमे और बहु सासके विरुध्दमे|” 
\v 54 बो भीणसे फिर कही, “तुम पछरघेन बादर उठ्ताए गओ देखके जल्दी कहत हौँ, 'पानी पणतरहए,' और उइसो हुइहए|  
\v 55 जब दखिनको हावा चलत हए तव तुम कहतहौँ, 'घामो होतहए,' और उइसी होतहए|  
\v 56 ए कपटी तए! तुम आकाश और पृथ्वीक लक्षणके बातन सिकतहौँ, पर वर्तमान समयको अर्थ लगन कहे नाए जानतहौँ?  
\v 57 " कौन बात ठीक हए कहिके तुम अपनै कहे निर्णय नकरतहौँ? "
\v 58 तुम उजूरवालसंग हाकिमठीन जानसे पहिले, डगरमे बोसे मिलपा करौँ नाए त बो तुमके न्यायधिशठीन तानके लैजाहए, और न्यायधिश तुमके अफिसरके हातमे जिम्मा देहए, और आफिसर तुमके जेलखानामे डरदेहए| 
\v 59 मए तुमसे काहतहौँ, तुम एक- एक पैसा नाए तिरनसम्म बोहुनासे नाए छुटैगो|” 
\c 13
\p \v 1 बो समय हुवा कित्तो जनै उपस्थित रहए, जौन बे गालीलीके बारेमे बासे कही, जो पिलातस हत्या करके बिनको रगतको बलि भव पशुको रगतसंग मिलाएदैइ रहए|  
\v 2 तव येशू बिनके जवाफ दाईके कही, “बे अइसो कष्ट भोगताएमे का तुम मानतहौँ, जा गालीली और सब गालीलीसे जाद्धा पापी हए? 
\v 3 मए तुमसे कहतहौँ, आइसो नैयाँ, पर तुम पश्चात्ताप नाए करहौ कहेसे तुम सब आइसी नै नाश होबैगे| 
\v 4 अथवा का तुम ठान्त हौँ, बे अठार जनै, जो सिलोआममे धरहरा गिराएके मारी रहए, कि बे सब यरुशलेमवासीमैसे जाद्धा अपराधी रहए? 
\v 5 उइसो नैयाँ, पर मए तुमसे कहतहौँ, तुम पश्चात्ताप नाए करहौँ कहेसे, तुम सब उइसी नाश होबैगे|” 
\v 6 तवपिछु बो जा दृष्टान्त कही: “कोइ आदमी अपनो दाखबारीमे एक गुलरको पेण लगाई रहए| बो पेणमे फल फरो कि कहिके बो आओ, 
\v 7 तव बो मालिकसे कही, 'तीन वर्ष भव, मए जा गुलरको रूखामे फल ठुणत हौ, पर नाए पाओ| जाके काटके ढालएदे, जा जमिन कहे आगोटेहए?' 
\v 8 "पर माली कही, 'हजुर, जाके और एक वर्ष रहन देओ| मए जाके असपास खोदके मल डरंगो, "
\v 9 और तवपिछु फल फलहे कहेसे ठीकै हुइहए, नाए फलहे कहेसे तुम जाके काटके ढालदेओ'|” 
\v 10 एक शबाथ- दिन कोइ एक सभाघरमे बो शिक्षा देतरहए| 
\v 11 हुवा एक बैयर रहए, जोके अठार वर्षसे कमजोर बनाबारो भूतआत्मा लगो रहए| बो ढुकी हुइगई रहए, और अपन पूर्ण रुपसे सुधा नाएहुइपता रहए| 
\v 12 "येशू बोके देखि, और बुलाएके कही ""ए नारी, तए अपनो कमजोरसे मुक्ता भव|” "
\v 13 तव बो बाकउपर अपन हात धरी, और बो तुरन्तै सुध भई और परमेश्वरको प्रशंसा करन लागी| 
\v 14 सभाघरके शासक क्रोधित भए, कहेकी येशू शबाथ- दिनमे अच्छो करी रहए, और बे आदमीसे कही, “काम करन छै दिन हए| जहेमारे जा छै दिनभितर आएके अच्छो होबै, शबाथ- दिनमे नाए|” 
\v 15 पर प्रभु जवाफ दैई, “कपटी तुम! तुमरमैसे कौन शबाथ- दिनमे सआर और तबेलासे अपनो बारध कि गधा खोलके पानी पिबान नाए लैजाए हए? 
\v 16 अब्रहाम कि जा लौणीया जो अठार बर्षसम्म शैतानके बन्धनमे रहए, शबाथ-दिनमे जा बन्धनसे बो मुक्त होन नैयाँ का?”
\v 17 बो जा बात कहिके पिच्छु बक विरोधी सब शर्ममे पणे, पर बो करोभव सब महिमामय काममे आदमी आनन्दित भए|
\v 18  तव बो कहि, “परमेश्वरको राज्य का जइसो हए?बाको तुलना मए कैसे करओ?
\v 19 बो भादीको बिजको एक दाना जइसो हए, जो एक जनै आदमी लइके अपन बारीमे लगाइ, और बो बढके एक रुखा हुइगओ और आकाशके चराचुरुङगी बाको हाँगामे पाल बनाई|”
\v 20 फिर बो कहि, “परमेश्वरको राज्यके मए कौनसे तुलना करओ?
\v 21 बो खमिर-जैसो हए,  जो एक स्त्री पच्चीस किलो चामरमे मिलाई, और पुरा खमिरि हुइगओ|”
\v 22 अब शहर-शहर और गाँउ-गाँउ हुइके यात्रा करतए शिक्षा देत बो यरुशलेम घेन गओ|
\v 23 कोइ एक  जनै बोसे पुछी, “प्रभु का उद्धार पानबारे थोरी हए?” पर बो बिनसे कहि,
\v 24 "पतरो फाटकसे जान प्रयास करओ, काहेकी, मए तुमसे कहत हौ, गजब जनै जाके ढुणङगे पर नाए जपए हए|"
\v 25 " घरको मालिक उठके फाटक बन्द करके पिच्छु, तुम बाहिर ठाडके अइसी कहत फाटक ढक ढकाइगे, 'प्रभु' हमर ताहि फाटक खोलदेओ, और बो जवाफ देतए कहत, तुम कहाँसे आए हौ ""मए नाए चिनत हौ|”"
\v 26 तव तुम कहबइगे 'हम तुमर सामने खाए और पिए, और हमर गल्लीमे तुम शिक्षा दए रहौ|'
\v 27 "बो कही हए, 'मए तुमसे कहत हौँ, तुम कहाँसे आए हौँ मए नजानत हौँ| दुष्ट काम करनबारे तुम, मोसे दूर होबौ|” "
\v 28 "जब तुम अब्राहाम, इसहाक, याकूब और सब अगमवक्ताके परमेश्वरको राज्यभितर देखैगे, तव तुम अपनै बाहिर फिके हुइहओ, तव तुम विलाप करहौँ और दाह्रा किटैगे| "
\v 29 आदमी आगर, पछआर, सिरे और दाखिनसे आएके परमेश्वरको राज्यको भोजमे बैठैगे| 
\v 30 देखौ, पच्छुबारे अग्गु हुइहए, और अग्गुबारे पच्छु हुइहए|” 
\v 31 बाहे बेरा कोइ- कोइ फरिसी आएके बोसे कही, “बोहुनासे निकरके जाओ, कहेकी हेरोद तुमके मारन चाहतहए|” 
\v 32 बो बिनसे कही, “जाएके बो सेरासे कही, 'देख, आज और कल्हा मए भूत भजामङ्गो और अच्छो करन काम करङ्गो, तव तिस्रो दिन मेरो काम पूरो हुइहए| 
\v 33 तवफिर आज, कल्हा और परसौ फिर मए नेगत रहौ, कहेकी यरुशलेमबाहिर कोइ अगमवक्ताको मृत्यु नहुइह|  
\v 34 "यरुशलेम, ए यरुशलेम, तए अगमवक्ताके मारतहए, और तिरठीन पठाएभएकेउपर पत्थर बर्साएहए! जौसी पुथिया अपन चिङ्गनाके पखनातरे डुकत हए, उइसी नै मए कित्तोचोटी तिर बालकके समेट्न इच्छा करो, पर तए नमनो|  "
\v 35 देख, तेरो घर उजाणों हए| मए तोसे कहतहौँ, जबसम्म तए 'धन्य होन, परमप्रभुको नाउँमे आनबारो' कैहाएनए, तबसम्म मोके नदेखैगे|” 
\c 14
\p \v 1 एक शबाथ- दिनमे बो फरिसीके कोइ एक जनै शासकको घरमे खान गओ| फरिसी बोकी चुवालेत बैठोरहए| 
\v 2 जलग्रह रोगसे ग्रस भव एक जनै आदमी बाक सामने रहए| 
\v 3 येशू व्यवस्थापक पण्डित और फरिसीसे पुच्छी, “शबाथमे अच्छो करन उचित हएकि नैयाँ?” 
\v 4 पर बे चूप लागेरहए, और बा बो रोगीको शरीरमे हात धारके अच्छो करी और बोके जानदैइ| 
\v 5 तव बो बिनसे कही, “तुमरमैसे अपन ब्रधा या गद्हा शबाथ-दिनमे कुइयमे गिरीगओ कहेसे बाक ननिकारत हए?” 
\v 6 तव बे जा बातकी जवाफ नदैईपाई| 
\v 7 तव भोजमे आए भए पहुना आदरको स्थान छानो देखके बो बिनके एक कहानी कही: 
\v 8 "विहाको भोजमे तुम कोइको निउतो पाएहौँ कहेसे आदरको स्थानमे मतबैठौँ| तुमसे जाधा इज्जातबारो आदमी बो हुवा निउतो पाई हुइहए| "
\v 9 तुमके और बिनके निउतो देनबारो मेजमान आएक तुमसे कही, 'जिनके बैठन ठाउँ देबौँ,' और तुमचाहिँ शर्मके सबसे तरेको स्थानमे बैठनपणौगो| 
\v 10 पर जब तुम निउतो पाएहओ, जाएके तरेक ठाउँमे बैठ, और मेजमान आएके तुमसे कहबैगो, 'ए मित्रउपर जाएके बैठौ|' बो बेरा तुमरसँग खानु खान बैठनबारेक सामने तुमर इज्जत होबैगो| 
\v 11 कहेकी हरेक जो अपनके उच्चो बनातहए, बो निचोहोबैगो, और अपनके निचो बनाबारो उच्चो बनैगो|” 
\v 12 तव बोके निउतो देनबारेसे फिर बो कही, “तुम सबेरे या साँझके भोज लगातपेती, अपन मित्रके, अपन दादाभैयाके या तिर कुटुम्बके वा धनी परोसीके निउतो मतदेबौ, नत बे फिर साटामे तुमके निउतो दैके तुमर गुण घुमाएदेहए| 
\v 13 तव तुम भोज लगातपेती, गरीब, लुला, लङ्गण, अन्धारके बुलाओ, 
\v 14 और तुम आशिष पबैगे, कहेकी बे तुमर गुण घुमान नसिकङ्गे| पर मृत्युसे धर्मीको पुनरुत्थान होत तुम जाके प्रतिफल पाबैगे|” 
\v 15 बाकसँग खान बैठनबारे मैसे एक जनै जे बात सुनके कही, “बो धन्य हए, जो परमेश्वरको राज्यमे भोज खाबैगो!” 
\v 16 पर बो बासे कही, “कोइ एक जनै आदमी साँझक एक बाणों भोज तयार करी, और बेढ़बके निउतो दाई| 
\v 17 बो अपन नोकरके भोजन खान बेरामे निउतो पाए भएके आइसो कहन पठाई, 'अबौ, सब चिझ तयार हए|' 
\v 18 " पर बे सब समान रूपमे एकनासको बहाना बनालागे| पहिलो बोसे कही, 'मए एक खेत किनो हौ, मोके बो देखन जानपणैगो, मए बिन्ती करत हओ, मोके माफ करौ|' "
\v 19 "तव दुसरो कही, 'मए पाँच गोइ ब्रधा किनो हओ, मए बे देखन जएहौ| मए बिन्ती करत हओ, मोके माफ करौ|' "
\v 20 "दुसरो कही, 'मएविहा करो  हौ| जहेमारे मए नआए पाओं|' "
\v 21 " ""तव नोकर आएके अपन मालिकके जा बात कहीदैइ| तव घरको मालिक दिक्काएके  अपन नोकरसे कही, 'सहेरके डगरमे और घुल्लीमे जाल्दी जा, और गरीब, लुला, अन्धारा, लङगाणके हिया भितर लिया|' "
\v 22 " ""तव नोकर कही, 'हजुर आज्ञा  करोबमोजिम काम भव हए, पर और ठाउँ खाली हए|' "
\v 23 "मालिक नोकरसे कही, 'मेन डगर और घुल्लीमे हुइसे जाएके आदमीके भितर आन कर लगाओ, और घर भराए| "
\v 24 कहेकी मए तुमसे कहत हौँ, निउतो पाएभएसे कोइ फिर मेरो भोजको स्वाद चाखन पामौंगे'|” 
\v 25 आदमीको बाणों भीण बाकसँग जातरहए, और बो घुमके बिनसे कही,
\v 26 "अगर कोइ मिरठीन आबैगो, और अपन दौवा, अईया, बैयर, लौणा- लौणीया और दादाभैया, दिदीबहिनीयाके अपन प्राणके समेत तुच्छु नठानै कहेसे, बो मेरो चेला नहुईपाए हए| "
\v 27 जौन आदमी अपन क्रुस बोकके मेरे पिच्छु नलगनबारे, बो मेरो चेला नए हुइपाए हए| 
\v 28 "बे मैसे कोइ एक धरहार बन्न इच्छा करतहए कहेसे, बो धरहार बनाएके खतम करन खर्च अपनठीन हए कि नहए कहिके का बो अग्गुसे हिसाब नलगैहए का? "
\v 29 नत बो जग बैठाएके पिच्छु निभट्या नपाई तव, देखन बारे सब बोसे आइसो कहीके करके बाको गिल्ला करन लागे, 
\v 30 जा आदमी बन्ना त लागो पर निभट्या नएपाई|'
\v 31 "कोइ राजा हुइहए जो राजासँग लणाइ करन जता अपनसँग भव दश हजार बाके विरूध्दमे अनबारो बीस हजार सेना लणाइ करपाएहौँ कि नकरपाएहौँ कहिके पहिले बैठके सल्लाह नकरत हए का?"
\v 32 बो नकरहए कहेसे, बो दुसरो राजा दूर होत मिलापके शर्त पूच्छन राजदूत पठाबैगो| 
\v 33 जहेमारे तुमरमैसे अपनसँग भव सब चिझ नछोणैगो, बो मेरो चेला नहुईपाए हए|  
\v 34 "नून अच्छो हए, और नून खल्लो भव कहेसे कासे बो नुनाईन हुइहए? "
\v 35 बो न त जमिमके ताहि न खाद्के ताहि काम लाग्नबारो हुइहए| आदमी बाके मिलाएदेतहए| 
\c 15
\p \v 1 कर उठानबारो और पापी सबए बोको वचन सुन्न बाकेठीन आतरहए| 
\v 2 " "" जा आदमी त पापीके ग्रहण करतहए, और बिनकेसँग खानापिन करत हए"" कहीके फरिसी और शास्त्री गनगन करन लगे| "
\v 3 तव बो बिनके जा कहानी कही: 
\v 4 "तुमरमैसे कोइ आदमी हुइहए, जौनको एक सय भेड़ामैसे एक हरात उनान्सयके वनमे छोणके हराओ भव भेड़ाके नपानतक्क बोकी खोजी नकरत हौँ?  "
\v 5 हराओ भव भेड़ा पाएके पिच्छु रमात बोके अपनो काँधामे धरत हए, 
\v 6 और घरमे आएके बो अपन मित्र और परोसके बुलातहए, और बिनसे कहत हए, 'मिरसँग रमाओ, कहेकी मए अपनो हरानो भेड़ा पाओ हओ|' 
\v 7 मए तुमसे कहत हौँ, आइसी पश्चात्ताप करन नाबारे उनान्सय धर्मी जानके तही पश्चताप करन एक जनै पापीको ताहि स्वर्गमे झन ज़ध्धु आनन्द हुइ हए|
\v 8 "कौन बैयर हुइ हए जौनक दश चाँदीको सिक्का मइसे एक हराए गओ तव दिया पजरके बो बाके ना पानसम्म घर नबणोतके मेहनतसे नढुणहे तव?"
\v 9  हराओ भव सिक्का पाएके पिच्छु बो अपन संगी  और परोसिनके बोलाएके कहत हए, 'मिरसँग रमाबओ, काहेकी मए मेरो सिक्का पाएगओ हओ|'
\v 10 मए तुमसे कहत हौ, आइसी नए पश्चताप करन बारे एक जनैके ताहि परमेश्व स्वर्गदूतके सामने आनन्द होत हए|”
\v 11 बो कहि, “कोइ आदमिक दुई लौणा रहए|
\v 12 छोटोचाँही दौवासे कहि, 'दौवा, मेरो भागमे पणन बारो धन-सम्पतिको हिस्सा मोके देए|' तव बो अपन सम्पति बिनके बाटदैइ|
\v 13 " ""गजब दिन बितत नाबितत सबए धन-सम्पाती बटोरके छोटो लौणा दुर देशमे चलो गओ, और बो हुना मोजमजा करन अपन सम्पति उडाए डारि|"
\v 14 बो सबए रुपियाँपैसा खर्च करडारी रहए|बहे समय बा देशमे बणो अनिकाल पणो रहए, और बाके अभाव होन लागो|
\v 15 बो गओ, और बा देशको एक जनै नागरिक ठिन  बा काम मागी| बो अपन खेतमे सोरा चुगान पठाइ|
\v 16 सोरा खान बारो चुगासे बो अपन पेट भरन चाहत रहए, तव कोइ बाके कछु नदेत हए|
\v 17 "जब बाको चेत खुली, बो कहि, “मिर दौवाक गजब काम करनबारे लेबर चाकर पेट भरके उबारत हए, पर मएचाँही भुकसे मरत हौ|"
\v 18 मए उठके अपन दौवाठिन जए हओ, और बोसे कएहओ, “दौवा, मए स्वर्गको विरुद्धमे और तुमर नजरमे पाप करो हौ| 
\v 19 "अब मए तुमर लौणा कहनको योग्य नौयाँ| मोके तुम कामकरनबारे लेबर चाकर मइसे एक बिनहि कता बना""|'"
\v 20 तव बो उठके अपन दौवाठिन गओ| “पर बो गजब दुर होत बक  दौवा बाके देखत, औए बो दयासे भरी गओ, और दौडके गओ बाके गलबइया डारके बाके चुम्बन करी|
\v 21 " ""लौणा बिनसे कहि, 'दौवा, मए  स्वर्गके विरुद्धमे और तुमर नजरमे पाप करो हौ| मए फिर तुमर लौणा कहनके योग्य नैयाँ|”"
\v 22 " ""पर दौवाचाँही अपन कमानबारे लेबरसे कहि, 'जल्दी सबसे अच्छो लत्ता लाएके बाके पहिदाइदेओ| बाके हातमे, औँठी, औए जुत्ता लगाए देओ,"
\v 23  और तजानो भव पशुके मारओ,  हम खाएके आनन्द मनामए|
\v 24 काहेकी जा मेरो बडो लौणा मरो रहए, फिर जिन्दा भव हए, हरानो रहए, और पाए गए हए|' तव बे आनन्द मनान लागे|
\v 25  बो समय बाको बडो लौणा खेतमे रहए, और बो घरके ढीगइ पुगो तव नाचगानको आवाज सुनी|
\v 26 बो चाकर मईसे एक जनैके अपनिठिन बुलाई 'जा का होत हए? कहिके पुछी| 
\v 27 बो बासे कहि, तुमर भैइया आएगओ हए, और तुमर दौवाक पालोभव मोटो पशु मारी हए|काहेकी बो बाको सकुशल और स्वस्थ भवआएके भिटाइ हए|'
\v 28 " ""पर बो दिक्काए गओ, और भितर जान नामानी, और बाको दौवा बाहेर जाएके बाके मनान लागो|"
\v 29  पर बो दौवासे कहि, 'देख, इत्तो साल मए तुमर सेवा करो, और तुमर आज्ञा कभी उल्लंगन नाकरो, ताहुफिर मए अपन सङगीसँग आनन्द मनानके तुम मोके एक पठिया फिर कभी ना दए|
\v 30 पर तुमर लौणा आतएचाँही तुम पालो भव मोटो पशु बाके ताहि मारे|”
\v 31  तव बो बासे कहि, लौणा, तए त मिरसँग सबदिन हए, और मिर सबए सम्पति तेरी हए|
\v 32 पर हम आनन्द मनान और खुसी होन ठिक हए, काहेकी जा तेरो भैइया मरो रहए, फिर जिन्दा भव हए, हरानो रहए, और पाएगओ हए'|”
\c 16
\p \v 1 येशू अपन चेलासे कहि, “कोइ धनी आदमीक एक आदमी व्यवस्थापक रहै| तभैमारे अपन मालिकको धन सम्पति उठाई रहो है जा अभियोग वक विरुद्धमे लागो रहै|
\v 2 तव मालिक बोके बुलाइके कहि, 'तिर विषयमे जो सुन रहो बो का है? व्यवस्थापकको कामको हिसाब मोके दे अब अग्गु तै व्यवस्थापक ना रहैगो|'
\v 3 तव व्यवस्थापक अपन मन मनै कहि, 'अब मैका करौ, काहेकी मिर मालिक मोसे व्यवस्थापकको काम छिनाए रहो है| जोतन खोदन मिर तागत ना है, भिख मागन मोके शर्म लागत है
\v 4 अब मोके का करन पणैगो मए सोच लौहौ| व्यवस्थापकको कामसे निकारके आदमी मोके अपन घरमे कैसे स्वागत करत है बो निश्चय करो हौ|'
\v 5 "तव बो मालिकको ऋणीनके एक-एक  के बुलाई, और सुरु बालोसे  कहि, 'तिर मालिकको ऋण कित्तो है?' "
\v 6 "बो कहि, 'तिन हजार लिटर तेल|' “तव व्यवस्थापक बोसे कहि, 'तिर तमसुक ला, और जल्दी बैठके पन्र्ध सय लिटर लिख|'"
\v 7  तव फिर औरेसे कहि, 'तिर कर्जा कित्तो हए?' “बो कहि, तिन सय पचास कुन्टल गेहुँ|' बो जासे कहि, 'तिर तमसुक ला, और तिन सय कुन्टल लिख|'
\v 8 " ""अब बाको मालिक बो अधर्मी व्यवस्थापकको तारीफ करी काहेकी बो चलाकीसे काम करी रहए| काहेकी जा संसारके आदमी अपनी पुस्ताके और आदमीसँग व्यवहार करत ज्योतिके सन्तानसे और जाधा चलाक होत हए|"
\v 9 मए तुमसे कहत हौ, अपनो ताहि संसारको धनसे मित्र बनाबौ , और जब बो धन नास हुइहे, तव बे तुमके अनन्त वासस्थानमे स्वागत करए|
\v 10 "जौन थोरी बातमे इमानदार होत है, बो जाधामे फिर इमानदार होत है, और जो थोरी बातमे बेमान होत है, बो जाधामे फिर बेमान होत है|"
\v 11 जहेमारे तुम संसारिक धनमे इमानदार ना हुइहओ कहेसे, तुमके साँचो धनको जिम्मा कौन देहए?
\v 12 अगर तुम औरेक धनमे इमानदार ना हुइहओ कहेसे, तुमर अपनो धन तुमके कौन देहए का?
\v 13 "कोइ फिर नोकर दुई मालिकको सेवा ना करपए हए, काहेकी बो एकके घृणा करके औरेक प्रेम करत हए, वा जा एक भक्ता हुइके औरेके तुच्छ मानत है| तुम परमेश्वर और धन दुनेके सेवा ना कर पए है|”"
\v 14 धनको लोभी फरिसी जा सब बात सुनके बाको बढाइ करी|
\v 15  तव बो उनसे कहि, आदमीनके अग्गु अपनेके धर्मी ठहरान बाले तुमही हौ, पर परमेश्वर तुमर हृदय जानत है, काहेकी आदमीनको विचमे जो उच्च मानी है, परमेश्वरको दृष्टिम बो तुच्छ ठहरैगो|
\v 16 " ""वप्तिस्मा-देन यूहन्नाको समय तक मोशाको व्यवस्था और अगमवक्ता प्रचार भए| वे दिनसे परमेश्वरको राज्यको सुसमाचार प्रचार करी है, और सब आदमी बो राज्य भितर वल पूर्वक प्रवेस करन है|"
\v 17 पर व्यवस्थासे इकल्लो मिटनसे स्वर्ग और पृथ्बी टलन सजिलो है|
\v 18 "जौन अपनी बैयर छोडके औरीसे व्याहा करत है, बो व्यभिचार करत है, और लोगासे छोडी बैयारके व्यहा करन बालो फिर व्यभिचार करत है|"
\v 19 एक सेठ आदमी रहै, जो वहुमुल्य लत्ता पतरो मलमल पैधँके रोजदिन मनोरञ्जनमे रहत रहै|
\v 20 बाको फाटकमे लाजरस नाँउक एक आदमी गरिबके लाइके धरत रहै|
\v 21 बो सेठ आदमीक टेबुल मैसे गिरो भव टुक्रा टुक्री खाइके लाजरस अपन पेट भरन करत रहै| कुत्ता फिर आइके बाको दुखौनु चँटत रहै|
\v 22 बो गरिब आदमी मरीगओ, और स्वर्गदुत बाके लैजाइके अब्रहामको संगमे धरी बो सेठ आदमी फिर मरो और गडीगौ|
\v 23  नरकमे कठोर कष्ट भोगत पेटी बो नजर उठाइके देखि और दुरसे अब्रहाम  और वक संगमे लाजरसके देखि|
\v 24 और बो जोणसे कहि, 'हे पिता अब्रहाम, मिर उपर दया करके लाजरसके पठाई दे, और बो अपन उंगरिको पोरा पानिमे डुबाइके मिर जिभके जुणो बनाइ देबै, काहेकी  मय जा ज्वालामे गजब वेदना पाई रहो हौ|'
\v 25 "पर अब्रहाम कहि,'तय याद कर, तै अपन जीवन कालमे असल असल बात, भोगो और जा लाजरस दु:खए दु:ख भोगी, बो अब हिया अराममे है, और तै कष्टमे है|"
\v 26 जे सब बातसे अथवा हिँयासे तिर ठिन बो पार जान चाहन वाले ना जा पामए काहेकी हमर और विचमे एक गजब गहिरो कुला है|'
\v 27 "बो कहि, पिता जहेमारे मए तोके विन्ती करत हौ, तै बोके मिर दौवाको घरमे पठाई दे, "
\v 28 काहेकी मिर पाँच भइया है, और विनसे चेतावनी दे बए, नत वे फिर जा कष्टमे अए हे|'
\v 29  पर अब्रहाम कहि, 'विनके सँगमे मोशा और अगमवक्ताको पुस्तक है|वे बो सुनए|'
\v 30 "पर बो कहि, 'नाए, पिता अब्रहाम, मरे मैसे कोइ एक आदमी विनके ठिन जैहे कहेसे बे पश्चताप करङगे|'"
\v 31 "वे बोसे कहि, मोशा और अगमवाक्ताको बात बे ना सुनङगे कहेसे  मृत्युसे कोइ जिन्दा हुइहे कहेसे तुम विश्वास ना करैगे|”"
\c 17
\p \v 1 येशू अपन चेलनसे कहि, “पाप करन लगान बारेके परिक्षा निश्चय आतहए| पर धिक्कार बो आदमी के, जौनसे वे आतहए!
\v 2 जौन आदमी जे छोटो मैसे एकके पाप करन लगात हए बाके घेटमे चकियाको पटा बाँधके बोके समुद्रमे फेक देनो बाके ताहि ठिक हुइहए|
\v 3 अपन बारेमे होशियार वैठओ| “तुमर भैया अपराध करहे तव बाके हप्काओ, और बो पछतएहे तव तुम बाके क्षमा करीओ
\v 4 अगर तुमर भैया दिनमे सात चोटी तुमर विरुध्धमे अपराध करी, और सातओ चोटी तुमरे  ठिन घुमके आएके 'मए पछतए हौ| करके कएहे, तुम बोके क्षमा करीओ|”
\v 5 प्रेरित प्रभुसे कहि, “हमर विश्वास बढाइ देओ|”
\v 6 प्रभु कहि, “तुमरमे भादीको दाना जित्तो फिर विश्वास हुइहए तुम जा तुतके रुखाके, “तए नोचके समुद्रमे लगान जा कएहो तओ, बो मनहे|
\v 7 तुमर मैसे कौनके नोकर खेत जोतके कि भेडा चुगाइके अएहे तव, बो नोकरसे 'तुरुन्त आएके खान बैठ' कएहे का?
\v 8 का बो बाके अइसे नाए कएहे? मिर ताहि खाना तयार कर, और फेटा कस, और मए खाए पिके नाए सिकन तक मेरो सेवा-सत्कार कर| तव फिर तै खान पिन कर|'
\v 9  अपनै अढाए बमोजिम काम करहे का तव बो नोकरके धन्यवाद देहे का?
\v 10  उइसी तुमके अढाओ काम पुरा करके पिच्छु तुम फिर अइसी कएहौ: 'हम बिनालायकके दाश हए, हम त अपन कर्तव्य इकल्लो पालन करेहए|”
\v 11 येशू यरुशलेम घेन जात रहए| जा यात्रामे बो सामरिया और गालीलको सिमाना हुइके गओ|
\v 12 बो एक गाँउमे घुसत दश जनै कोढीसँग बाको भेट भओ|  दुरसे ठाणके बो
\v 13 जोणसे कहि, “हे येशू गुरुज्यू, हमर उपर कृपा करओ|”
\v 14 बो विनके देखके कहि, “जाओ जाएके पूजहारी ठिन अपनएके देखाओ|” बे जातए जात अच्छे हुइगए|
\v 15 विनमैसे एक जनै अपना अच्छो हुइके देखि, और जोणसे परमेश्वरको महिमा करत घुमो,
\v 16 और येशूके धन्यवाद देत येशूक पाउमे घुप्टो पणीगओ| बो एक सामरी रहए|
\v 17 येशू कही, “का अच्छे भए दश जनै नैया का? और नौ जनै कहाँ हए?
\v 18  का जा विदेशी वाहेक घुमके आनबारे, परमेश्वरको प्रशंसा करन और कोइ नैया?”
\v 19 और वो बासे कहि, “उठ, और अपन डगर लाग| तुमर विश्वास तुमके अच्छो करी हए|”
\v 20  परमेश्वरको राज्य कब अएहए करके फरिसीको प्रश्नको जवाफमे बो विनसे कहि, “परमेश्वरको राज्य देखन करके नाए आबैगो,
\v 21 नाता आदमी कएहए, “देखओ, जब हियाँ हए! अथवा हुवा हए! काहेकी देखओ, परमेश्वरको राज्य तुमर विचमे हए|”
\v 22 बो चेलनसे कहि, “वे दिन आमंगे, जब तुम आदमीको पुत्रको कोइ एक दिन देखन इच्छा करैगे, तव तुम दिखहौ नाए|
\v 23 आदमीनके तुम कएहौ, “देखओ, बो हुवा हए!' अथवा 'देखओ, बो हिया हए! पर मत जैओ, और विनके घिन मत लगीओ|
\v 24 काहेकी जैसी विजुली चम्कत हए बादरको एक किनारेसे दुसरो किनारे तक उजियारो करत हए, आदमीको पुत्र फिर अपनो दिनमे उइसी हुइहए|
\v 25 पर पहिले बो बहुत कष्ट सहन पणैगो| और जा पुस्तासे बहिष्कृत हुइहए|
\v 26 " ""नोआको दिनमे जैसो भव रहए, आदमीको पुत्रको दिनमे फिर उइसी हुइहए|"
\v 27 "नोआ जहाजभितर ना घुसन तक आदमी खात रहए, पित रहए, विहाबारी करत रहए और जलप्रलय  आओ और सबके नष्ट करी|"
\v 28 " ""लोतके दिनमे फिर उइसी भव रहए, आदमी खात रहए, पिट रहए, किनमोल करत रहए, लगात रहए, "
\v 29  तव जौन दिन लोत सदोमसे निकरो, आकाशसे आगी और गन्धक बरसाईके सबके नष्ट करी|
\v 30 आदमीको पुत्र प्रकट होन दिनमे अइसी हुइहए|
\v 31 अइसी दिन जो घरको उपर हए, बाको मालमत्ता घरभितर हए करके बे विनके तरे नए आबए|उइसी खेतमे होन बारे फिर घुमके नाए अमाए|
\v 32 लोतकी बैरयके याद करओ!
\v 33 जौन अपन प्राण बचान ढुणैगो, वो सो गुमाबीगो और जौन अपनो प्राण गुमाबैगो, बो बा सुरक्षित धरैगो|
\v 34  मए तुमसे कहत हौ, बो रात दुई जनै एक सिथरिमे हुइहए| एक जनै चलो जएहए और दुरसे छुटजए हए|
\v 35 दुई जनै बैयर एकसँग चकिया पिसत हुइ हए| एक चली जएहए, दुसरी छुटजए हए|
\v 36 [दुई जनै आदमी खेतमे हुइहए, एक जनै चलो जएहे दुसरी छुटजए हए|”]
\v 37 और बे बोस पुछी, “कहाँ प्रभु?” बो विनसे कहि, “जहाँ डोँगर हए, गिध्ध हुवा इकता हुइहए|”
\c 18
\p \v 1  बे रोज प्रार्थना करतएरहए और निराश नाहोमैए कहिके बहेमारे बो बिनके एक कहानि कहि:
\v 2 "होइ एक सहेरमे परमेश्वरकि भय नमाननबारे और आदमीक वास्ता नकरनबारे एक जनै न्यायाधिश रहए|"
\v 3 बहे सहेरमे एक विधुवा रहए|बो बिनकेठिन आतरहत, और कहतरहए, 'मेरो वादिके अग्गु मेरो न्याय करदेओ|'
\v 4 " ""बो कुछ समयसम्म त नमानी, और पिच्छुसे बो अपन मनमे कहि, 'मए परमेश्वरको डर नमानत हौ| आदमीको वास्ता फिर नकरत हौ|"
\v 5 और जा विधुवा मोके हैरान करेहए जहेमारे मए जाको न्याय करतहौ, नत बो इकल्ली आएके मोके वाक्क बनाबैगी'|”
\v 6 प्रभु कहि, “सुन, बो आधर्मी न्यायाधिश का कहत हए|
\v 7 का परमेश्वर बक रात दिन पुकारन बारो अपन चुनेभएके न्याय नाकरैगो का? का बो विनके ताहि असियात है?
\v 8 मए तुमसे कहत हौ, बो जल्दी नै तुमरो न्याय  करदेहे| ताहु फिर आदमीक पुत्र अएहे का बो पृथ्बीमे विश्वास पएहे का?
\v 9 अपन उपर भरोसा करनबारो और अपनैके धर्मी बनानबारो औरेनके तुच्छ बनानबारो कोइ-कोइके बो जा कहानी सुनाइ रहए:
\v 10 " ""दुइ आदमी प्रार्थना करन मन्दिरमे गए-एक जनै फरिसी और दुसरो चाँही कर उठानबारो| "
\v 11 फरिसी ठाणके मनैमनमे अइसे प्रार्थना करी, 'हे परमेश्वर, मए तुमके धन्यवाद देत हौ, मए और आदमीक जैइसो फाटहा, अन्यायी, व्यभिचारी, या जहे कर उठानबारो जैसो फिर नैया|
\v 12 मए हप्तामे दुइ चोटी उपवास बैठत हौ| मए पाओभओ सब चिजको दशांश मए देत हौ|' 
\v 13 "पर करउठानबारो दूरसे ठाणके स्वर्गघेन आँखी ना उठाईके अइसो कहत अपन छाती पिटत, 'हे परमेश्वर, मए पापी उपर दया कर!' "
\v 14 "मए तुमसे कहत हौ, जा आदमी बो दुसरेसे धर्मी ठहरके अपन घरघेन गओ| काहेकी जौन अपनके होच्याबैगो, बो उचो होबैगो|”"
\v 15 येशू छुइदेहे कहिके आदमी बच्चनके बक ठिन लाइ| तव चेला जा देखके विनके झपाणी|
\v 16 येशू बोनके अपन ठिन बुलाईके कहिँ, “बालकके मिर ठिन आनदेओ, विनके मत रोकओ काहेकी परमेश्वरकि राज्य उइसिनके ताहि है|
\v 17 निहत्तौ मए तुमसे कहत हौ,जौन एक बालक जैसो परमेश्वरको राज्यके ग्रहण नाकरहे, बो कोइ रितिसे बो भितर प्रबेश ना करपएहे|”
\v 18 कोइ एक जनै शासक येशूसे अइसो कहिके पुछी, 'हे अच्छो गुरु, अनन्त जीवन पान ताहि मए का करओ? “
\v 19 येशू बोसे कहि, “तए मोसे काहे अच्छो कहो? एक परमेश्वर बाहेक और कोइ अच्छो नैया|
\v 20  तए आज्ञा त जानतै है: 'व्यभिचार मत करओ, हत्या मत करओ, नचुरान झुठो गवाही मतदिऔँ, अपन दौवा और अइको आदर करीयौ'|”
\v 21 बो कहि, “जे सब त मै मेरी युवावस्थासे नै पालन करो हौ|”
\v 22 जा सुनके पिच्छु बोसे कहि, “तोए और एक बातक अभाव हए| तिरसँग जो जित्तो हए बे सब बेचके गरिबके बाँटदे, और तोके ताहि स्वर्गमे धन होबैगो, और आओ, और मेरे पिच्छु लाग|”
\v 23 पर जा बात सुनके बे शासक बेढब उदास भए, काहेकी बो गजब धनी रहए|
\v 24 तव येशू बक देखके कहि, “धन-सम्पति होनबारेक परमेश्वरको राज्यभितर प्रवेश करन बेढब अगठो हए,
\v 25  काहेकी धनी आदमीके परमेश्वरको राज्यमे घुसनसे त उँटके सुइको भारसे छिरन सजिलो हए|”
\v 26 तव सुननबारे कहि, “तव कौन उद्धार होन हुइपैहे त?”
\v 27 बो कहि, “आदमीक ताहि जो असम्भव हए, जो परमेश्वरके ताहि सम्भव हए|
\v 28 तव पत्रुस कहि, “देखओ, अपन घर छोणके हम तुमर पिच्छु लागे हए|”
\v 29 तव बो बिनसे कहि, “निहत्तौ मए तुमसे कहथौँ, जौन घर या बैयर, या ददा भैया या अइया-दौवा, या लौणालौणीयाके परमेश्वरको राज्यक ताहि छोणथौँ,
\v 30 जहेमारे जा समयमे बेढब जाधा प्रतिफल पाबैगे और आनबारो युगमे अनन्त जीवन प्राप्त करैगे|”  
\v 31 येशू बाह्रैके अलग लैजाके कहि, “देखओ हम यरुशलेमघेन जातहए, और आदमीको पुत्रके बारेमे अगमवक्ता लिखो भव हरेक बात पूरा होबैगी|
\v 32  काहेकी बो अन्यजातीक हातमे सौपदेहे, और बे बा गिल्ला करहे, और बोसे दुर्व्यवहार करङगो, बक उपर थुकङगो|
\v 33 बे बक कोर्रा लगामङगे और मारङगे, तव तिस्रो दिनमे बो फिर मृत्युसे जीवित हुइके उठैँगो|”
\v 34  तव चेला जे बातके एक फिर नाबुझी| बिनके ताहि जा बात लुकाएके धरी,तव कहि जा बात बिनके समझ नाआओ|
\v 35 बो यरीहोको ढिङगै पुगो| बोहुना एक जनै अन्धा डगरके किनारेमे बैठके भिख मागत रहए|
\v 36 एक भिड किनारेसे जातै सुनी 'जा का हे?' कहिके बो पुछी|
\v 37 आदमी बोसे कहि, “नासरतको येशू इतैसे जाएरहो हए|”
\v 38 तव बो अइसो कहत चिल्लाई, “हे येशू, दाउदको पुत्र मिरउपर दया कर!”
\v 39 अग्गु-अग्गु नेगनबारे बोसे कहि चुप लाग कहिके झपाणी, तव बो और जोणसे चिल्लाई, “हे दाउदको पुत्र मिरउपर दया कर!”
\v 40 येशू रुकगओ, और बाके अपनठिन लान आज्ञा करी| बो ढिङगै आएके पिच्छु बो बासे पुछी,
\v 41 "तए का चाहतहए? मए तिर ताहि का करौँ?” बो कहि, “प्रभु मए देख लेमओ|"
\v 42 तव येशू बोसे कहि, “तए देखन बारो हुइजा तिर विश्वास तोके अच्छो करी हए|”
\v 43 तव तुरुन्तै बो देखनबारो भव, और परमेश्वरको प्रशंसा करत बो पिच्छु लागो| जा देखके सब आदमी परमेश्वरको प्रशंसा करी|
\c 19
\p \v 1 येशू यरीहोमे प्रवेश करके हुनासे जात रहए|
\v 2 हुवाँ जखायस नाँउ भव एक जनै आदमी रहए|बो कर उठानबारो मइसे प्रमुख आदमी रहए, और धनि रहए |
\v 3 येशू कौन हए कहिके बो देखन चाहत रहए, पर ठुमको हुइके भिडके कारणसे देख नाए पाई|
\v 4 बो बाके देखन अग्गु-अग्गु दौडत एक गुलरको रुखामे चढो|काहेकी येशू बहे डगर हुइके जान लागो रहए|
\v 5 जब येशू बा ठाँउमे आए पुगो, तव बो उपर देखके बासे कहि, “ए जखायस, जल्दी उतरके आ,काहेकी आज मोके तिर घरमे बैठन हए|”
\v 6 बो जल्दिसे उतरके आएगओ| और खुसीसे बाको सत्कार करी|
\v 7 जब आदमी जा देखी, बे सबए आईसी कहत बरबरान लागे, “बो पापीको घरमे पाहुना हुइके गओ हए|”
\v 8 "प्रभु देख, मए अपन सम्पतिको आधो भाग गरिबनके देहौँ, और कोइसे आन्यायपूर्बक कछु लाओ हाओ कहेसे मए बाको चार गुणा फिर्ता करदे हौँ|”"
\v 9  तव येशू बसे कहि, “आज जा घरमे मुक्ति आओ हए, कहेकी जा फिर अब्रहामको लौणा हए| 
\v 10 जहेमारे आदमीको पुत्र हराओ भवके ढुणन और बचान आओ हए|”
\v 11 बे जा बात सुनतए बो बिनसे एक कहानी कहन लागो|
\v 12 बो कहि, “एक जनै खानदानी आदमी एक राज्य प्राप्त करके लौटके आन कहि कोइ दुर देशमे गाओ
\v 13 बो आपन दश जनै नोकरसे बुलएकेकहि बिनके सोनोको सिक्का दैके कहि,जबसम्म मए लौटके नाए आए हौँ जासे व्यापार करी ए|'
\v 14 "पर बिनके प्रजा बिनके घृणा करी, और बे बिनके पिच्छु-पिच्छु दुतनके आइसी कहत पठाई, बेहमर उपर राज करए करके हम चाहत हए| "
\v 15 तव राज्य आधिकार पाएके घुम्के पिच्छु आपन पैसा दएभए नोकरके आपनठिन बुलन हुकुम दै, और व्यापारसे बे कित्तो नाफा करी करके बे जनन चाहत हए| 
\v 16 तव पहिले आनबरो आइसे कहि, 'मालिक, तुमर सिक्का जैसो दश सिक्का कमाओ हौ|'
\v 17 "बो बसे कहि, 'स्याबास अच्छो नोकर, ताए इत्तो थोरिमे विश्वासी हुइगओ, तए दश शहरके उपर  अधिकार पाए हए|'"
\v 18 दुस्रो आएके अइसे कहि, 'मालिक, तुमरो सिक्कासे और पाँच सिक्का कमओ हौ|'
\v 19 बो बासे कहि, ताए फिर पाँच शहर उपर अधिकार पए हए|'
\v 20 और आएके फिर अइसे कहि; मालिक, देख, तुमर सिक्का हिया हए| बो मए रुमालमे बाँधके धरो हौँ|
\v 21 मए तुमसे डराए गओ, काहेकी तुम कठोर आदमी हौँ| जो ना धरो हौँ बो लेत हौँ, और|' जो नाए बोत हौ हुओसे कटानी करत  हौँ|'
\v 22 "बो सबसे कहि, तेरी मुहुकी बातसे मए तेरो इन्साफ करङगो, ए दुष्ट नोकर!जो धरो ना हए बो लेत हए, और जो बोओ नैया बो काटत हए मए कठोर आदमी हौँ कहिके तए जनत हए|'"
\v 23 तव मेरो सिक्का बैङकमे नाधरो तए? मए व्याजसहित बो पाई तो|'
\v 24 तव ढिगै ठाणन बारेनसे बो कहि' हुवासे बो सिक्का लैके दश सिक्का होन बारेके दैदे|'
\v 25 बो सबसे कहि, 'हजुर, बाकेसँग त दश सिक्का        हईए हए|'
\v 26 मए तुमसे कहत हौँ|जौनसँग हए बाके जद्धा देहए| पर जौनसँग नैयाँ बाकेसँग भव फिर बासे खोसैगो|
\v 27 पर मए जिनके उपर राज करन ना चाहन बारेनके मिर बे शत्रुनके हिना ल्याबाओ,और बिनके मेरे अग्गु मारओ|”
\v 28 येशू जा बात कहिके पिच्छु यरुशलेमघेन बढोरहए|
\v 29 जब बो बेथफागे और बेथनियाके ढिगैइ जैतुन कहन बारो डगामे पुगो रहए|, बो अपन चेला मैसे दुई जनैके अइसे कहिके पठाई|                                                                       
\v 30 सामनेके गाँउमे जाओ, और भितर जातएजात तुम गधाको एक बछरा बाँधो पाबैगे, जौन उपर अभए सम्म कोइ आदमी ना चढी हए|बाके खेतके हिना लाबओ|
\v 31 कौन कहेके खोल्त हौँ? कहिके तुमसे पुछहे तव, 'प्रभुके खाँचो हए' कहिए|”
\v 32  बे पठाए भए गए, और बो बिनसे जइसी कहि उइसी पाबइगे|
\v 33 बो बछरा खोलन लागे तव बच्छरक मालिक बिनसे पुछी, “तुम जा बछरा काहे खोल्त हौँ?”
\v 34 बो कहि, “प्रभुके जा खाँचो हए|”
\v 35 चेला बाके येशूठिन ल्याई, और अपन लत्ता बछरा उपर धरके येशूके बाके उपर बैठारी|
\v 36 बो जात पेति आदमी अपन लत्ता डगरमे बिछाई रहए|
\v 37 बो जैतुन डगासे घुरोरके आए पुगो चेला समस्त भिड, अपनए देखके सबए शक्तिशाली कामके ताहि रमात, परमेश्वरको प्रशंसा करत जोणको सोरमे चिल्लान लागे,
\v 38 "परमप्रभुको नाँउमे आनबारो राजा धन्यको हए|स्वर्गमे शान्ति और परमधामे महिमा|”"
\v 39 और भिडके कोइ-कोइ फरिसी बोसे कहि, “हे गुरु, तुमर चेलानके डाँटओ|”
\v 40 पर बो कहि, “मए तुमसे कहत हौँ, जे चुप लगहेतव पत्थर फिर चिल्लामाङगे |”
\v 41 जब येशू ढिगैइ आए पुगो और शहर देखि, बो बाके तही रोइ,
\v 42 "शान्ति कौन बात लाआत हाए| करके तए आजफिर जानो होतो!तव आब तेरो नजरसे बो लुको हए |"
\v 43 कहेकी तिरउपर आईसी दिन आए,जब तेरो शत्रु तेरो आसपास एकठा हुएके बौधके घेरा लगाई, और सबए घेनसे तोके थुनङगे |
\v 44 बे तोके और तिरभितर बास करन बारे तेरो सन्तानके जमिनमे गिरामंगे और एक पत्थर उपर भव परमेश्वरको कृपा-दृष्टिको समय चिनन नासको|”
\v 45 तव बो मन्दिर भितर प्रबेश करी और बिक्रि करनबारेनके निकारी रहए,
\v 46  और बिनसे कहि, “धर्मशास्त्रमे लिखो हए, मेरो घर प्रार्थनाको घर हुइ हए, 'पर तुम त ज़हेके डाँकुको अड्डा बनाए हौ|”
\v 47 बो दिन-दिनए मन्दिरमे शिक्षा देत रहए|पर मुख्य पूजाहारी, शास्त्री और जनताको प्रमख आदमी बो मारन ढुणी|
\v 48 बे बोके मारन कोइ उपाय नपाई, काहेकी सबए आदमी बोके बातमे ध्यान लगाए रह
\c 20
\p \v 1 म एक दिन मन्दिरमे बो आदमीके शिक्षा देतरहए, और बिनके सुसमाचार प्रचार करी रहए| धर्म- गुरुके सँग मुखिया पूजाहारी और शास्त्री बोकेठीन आए, 
\v 2 बोसे पिछु, “हमसे कहऔ, कौन अधिकारसे तुम जा काम करतहौ, अथवा तुमके अधिकार देनबारो कौन हए?”
\v 3 बो बिनके जवाफ दैई, “मए फिर तुमसे एक बात पुछ्त हौँ, मोके उत्तर देओ| 
\v 4 यूहन्ना दैई बप्तिस्मा स्वर्गसे रहए, कि आदमीसे?” 
\v 5 बे आपसमे बहास करन लागे, “स्वर्गसे कएहए कहेसे, 'तुम बे कएहए कहए विश्वास नए करत हौँ?' करके कएहए| 
\v 6 "आदमीसे कएहए तव, सब आदमी हमके पत्थर मरेहए, कहेकी यूहन्ना अगमवक्ता हए कहिके बे पक्का विश्वास हए|”"
\v 7 जहेमारे बे जवाफ दै, “हम नाए जानत हए, कहासे आओ हए|”
\v 8 तव येशू बिनसे कहि, “अइसो हुइहे तव महु कौन अधिकारसे जा काम करत हौ, मए फिर तुमके ना बतएहो|”
\v 9 बो आदमीनसे जा कहानी कहि, “एक आदमी दाखबारी लगाई, और अधिया दैके बहुत दिनके ताहि प्रदेश गओ|
\v 10 फरा पक्के पिच्छु दाखबारिसे कुछ फरा लेन दाखबारीक मालिक अपनो एक अधिया बारो ठनी पठाई| तव अधिया बारो बाके पिटके खालि पठाई दै|  
\v 11 बो फिरके दुसरो नोकरके पठाई, तव बे बोके फिर पिटी बेजत करके खालि पठाए दै|
\v 12 बो तिसरोके फिर पठाई बे बोके फिर घायल बनाएके निकारदै|
\v 13 "और दाखबारीक मालिक कहि, 'अब मए का करओ? मए अपन प्यारो लौणाके पठए हौओ|शायद बाके त बे आदर करेहए|'"
\v 14 "तव अधिया बारे बाके देखके आपसमे बात करी, 'जा त हकवाल हए| हम जाके मारए, और सम्पतिको हक हमए हुइहए|”"
\v 15 और बे बाके दाखबारीके बाहिर  लैजाएके मारी| “अब दाखबारीक मालिक बिनके का करहे?
\v 16 बो आएके बो आधिया बारेनके मारेहए, और दाखबारी औरेनके देहए|” आदमी जा सुनके कहि, “अइसे कबहु ना होबए|”
\v 17 तव बो बिनके देखके कहि, “जा लिखो का हए? ' “जौन पत्थरके भवन निर्माण करनबारे रद्दा करी हए, बहे चाँही कोनोको मुण पत्थर बानो|”
\v 18 बो पत्थर उपर गीरन बारे हरेक चकनाचुर हुइजएहे, तव जौन उपर बो गिरैगो बो बाके भुवा करदेहए|”
\v 19 तव शास्त्री और मुखिया पुजहारी बहे बेरा बाके पकणन ढुणत रहए|बिनके पता रहए कि जा कहानी बिनके विरुद्धमे रहए तव बे आदमीसे डरात रहए|
\v 20 बे मौका देखन लागे, और धर्मी हुइके चुपरन बारे जसुकके बे बिनके ठिन पठाई|  येशू कहि बातमे बाके फसाएके अधिकारीनके और हाकिमके हातमे बाके सौपँगे करके बे दाओ देखत रहए|
\v 21 "बे बासे पुछी ""गुरुज्यु, हम जानत हए, तुम ठिक बोलत हौ और ठिक सिखात हौ, और कोइको पक्षपात नाए करत हौ, पर सत्य साथ  परमेश्वरको डगर सिकात हौ|"
\v 22 हम कैसरके कर तिरन ठिक है, कि नैयाँ?” 
\v 23 तव बो बिनके कपट बुझके कहि, 
\v 24 "मोके एक सिक्का दिखाओ|जामे कौनक चित्र और कौनक नाँउ लिखो हए?”बे कहि, “कैसरको|” "
\v 25 बो बिनसे कहि, “जहेमारे जो कैसरको हए कैसरके देबओ, और जो परमेश्वरको हए परमेश्वरके देओ|”
\v 26 आदमीके सामने बो बोके बातमे फसाए ना पाई, और बोके जवाफमे बे अचम्मो मानके छक्क पणके चुप रहीगए|
\v 27 तव पिच्छु बाके ठिन कोइ सदुकी आए| मरेसे पुनरुत्थान होन नयाँ करके बिनके धारणा रहए| बे बोसे पुछी, 
\v 28 "गुरुज्यु, मोशा हमके लिखि रहए, कि कोइ आदमीको विवाहित ददाको निस्नतान मरहे कहेसे, भैया चाँही बोकी बैयरसे विहा करके ददाको सन्तान खण करन पणत हए| "
\v 29 सात भैया रहए जेठोसे एक बैयर लाई और निसन्तान मरी गओ, 
\v 30 और मझलासे
\v 31 और सझलासे बासे बेहा करी और उइसे करके बे सातै जनै निस्सन्तान मरि गए|
\v 32 पिच्छुसे बो बैयर फिर मरि गइ|
\v 33 जहेमारे मरके पुनरुत्थान हुइगए बो बैयर बिनमैसे कौनक बैयर हुइगए? काहेकि बो सातओ जनैके बैयर भइ रहए|”
\v 34 येशू बिनसे कहि, “जा युगमे आदमी विवाह करत हए, और विवाह करी रहए|
\v 35 तव जा युगतक पुगन योग्य ठहेरनके और मरके जिन्दा हुइ उठन योग्य होनके विवाह करत हए, न विवाह कर देत हए|
\v 36 बे फिर मरतनैया, कहेकि बे स्वर्गदुत समान होत हए, और पुनरुत्थानक सन्तान भएके कारण परमेश्वरको सन्तान हए
\v 37  तव मरके जिन्दा हुइके उठेहए करके बात मोशा फिर झूणक विवरणमे परमप्रभु अब्रहामको परमेश्वर इसहकको परमेश्वर और याकूबको परमेश्वर करके पुकारत दिखए दै|
\v 38 बो मरन बारेनको परमेश्वर नैया, पर जीवितनको परमेश्वर हए, काहेकी सब बोके ताहि जिन्दा हए|”
\v 39 और शास्त्री मैसे कोइ कोइ कहि, “गुरुज्यु, तुम ठीकए कहो|”
\v 40 तव पिछु फिर कोइ बो कोइ प्रश्न पुछनके आँट ना करी|
\v 41 तव बो बिनसे कहिँ, “ख्रीष्ट दाउदकोपुत्र हए करके  बे कैसे कएहए?
\v 42 काहेकी भजन किताबमे  दाउद अपनए कहिहए, “परमप्रभु मिर प्रभुसे कहि, “तुम मिर दाहिना हात घेन बैठओ,
\v 43 "जब तक तुमरो शत्रुनके तुमर टांगके पाउमे नाए लएहौ""|'"
\v 44 अइसे दाउद बोसे 'प्रभु' कहत हए करके, फिर कैसे-दाउदको पुत्र भए?”
\v 45 और सब आदमी सुनत करत बो अपन चेलन कही, 
\v 46 "लामो कुर्ता पैधके इतए- उतए नेगत, और बजारमे अधिवादन ढुणत, और सभाघरमे प्रमुख आसन और भोजमे आदरको स्थान रुचानबारो शास्त्रीसे होसियार रहओ| "
\v 47 बे विधुवाक घर हणप करत हए, और लाम्बो देखावटी प्रार्थना करत हए| जे जाधा दण्ड पमङ्गे|” 
\c 21
\p \v 1 बो धनीके देखि अपन-अपन भेटी मन्दिरको दान पत्रमे धरो देखि| 
\v 2 बो एक गरिब विधुवाके हुवा दुई पैसा चढात फिर देखि| 
\v 3 तव बो कही, “निहत्तौ मए तुमसे कहत हौँ, जा गरिब विधुवा और सबसे जाधि चढाई है| 
\v 4 काहेकी जे सब अपन प्रशस्ततासे भेटी चढाई हए, पर जा अपन दरिद्रासे सबसे अपन सारा जिविका दै|' 
\v 5 अब कोइ- कोइ सुथरे- सुथरे पत्थर और दानमे प्राप्त भए समान सुसज्जि भए मन्दिरके बारेमे बात करन लगे| 
\v 6 "तुम जो देखे रहौं, आइसो समय आबैगो जब एक पत्थरउपर दुसरो पत्थर ना    रहैगो, बे सब भसक जैहए|”"
\v 7  बे बोसे कही, “गुरुज्यू, जे सब कब हुइ हए? और जा बात हुइहए तव का  चिन्ह हुइ हए?” 
\v 8 बो कही, “होशियार रहौ, तुमके कोईना बहकाबै| मिर नाउँमे तमान आदमी 'मए बहे हौँ' और समय ढिंगैइ आइगओ हए,' कहिके कहत हए| उनके पच्छु तुम मत लागौ| 
\v 9 तुम जब युध्द और खैलाबैलाकी बात सुनैगे तओ भयभित मत होबै, कहेकी पहिले जे घटना होनैपणैगो, पर अन्त्य तुरुन्तै नहोबैगो|” 
\v 10 तव बो बिनसे कही, “राष्ट, राष्टके विरुध्दमे, और राज्य, राज्यके विरुध्दमे उठैगो| 
\v 11 भयङ्कर हुइहए| तमान ठाउँमे अनिकाल और महामारी हुइहए, भयङ्कर आतङ्क हुइ हए, और आकाशसे बणो चिन्ह हुइ हए| 
\v 12 " ""पर जे सब बात होनसे अग्गु आदमी तुमके पकणङ्गे, और सतामङगो, और तुमके सभाघरमे सौप देहए, और जेलमे डार देहए| तुमके मिर नाँउक खातिर राजा और हाकिमके अग्गु पुगए हँए "
\v 13 पर तुमर ताहि जा एक गवाही देन अवसर हुइहए|
\v 14 जहेमारे अपन बचाओ मे का कहैगे बो अग्गुसे ना सोचइगे कहिके अपन मनमे पक्का करौ|
\v 15 काहेकी मै तुमके अइसो मसकन बारो मुहू और बुद्धि देहौ, कि तुमर विरोधी उत्तर ना दै पए हे और खण्डन फिर ना कर पैहे|
\v 16 पर तुमर 'अइया- दौवा और दादा भइया,नातेदार और संगी फिर तुमके पकडई देहए, और तुम मै से कोइ कोइके बे मारङगे |
\v 17 मिर नाउँके तही तुमके सब आदमी घुण करङगे |
\v 18 पर तुमर शरीरक एक बार फिर नष्ट नाए हुइहए |
\v 19 तुमर धैर्य से अपन प्राण प्राप्त करैगे|
\v 20  पर जब यरुश्लेमके सेना के घेरो देखो ,तब बाको बिनाश ढिगै आई गौहए कहेकी जानौ|
\v 21 तब यहुदियामे होनबरे पहाड घेन भागै |शहर भित्रर होन बरो बहेरभागै ,और बहेर गाउँमे होन बारे शहर भितर ना घुसौ| 
\v 22 कहेकी लिखो भव बात सब पूरा होन बे प्रतिशोधको दिन हुइ हए| 
\v 23 बे दिनमे गर्भवती और दु: ख खबानबारी बैयरके ताहि हए! कहेकी पृथ्वीमे बणो सङ्कट आबैगो, और जा जातिउपर क्रोध आबैगो|  
\v 24 बे तरवारसे मरङ्गे, और सब देशमे कैदी बनाएके लैजाएहए|  तव अन्यजाति समय पूरा ना होनतक बे यरुशलेमके टङ्गतरे चिबदाएके धरगी| 
\v 25 "दिन, जोहनी और तारामे चिन्ह दिखामंगे, और समुन्द्रको   गर्जन और छाल पृथ्वीक राष्ट सङ्कष्टमे पणेके व्याकुल हुइ हए| "
\v 26 संसारमे होन बालो घटनाको आशङ्कासे आदमी बेहोस होमङ्गे, कहेकी आकाशको शक्ति डगमगामङ्गे
\v 27  तव फिर आदमीक लौणाके शक्ति और बाणों महिमासँग बादरमे आत बे देखङ्गे| 
\v 28 जब जे बात होनमङ्गे तव खड़ा हुइ हओ और अपन शिर उपर उठाबौ, कहेकी तुमर उध्दार ढिगै आई रहो हए|” 
\v 29  बो उनसे एक कहानी कही: “अञ्जीरको रुखा और सबै रुखाके देखौ, 
\v 30  बे पतझार लेत देखके तुम अपनै पत्ता पएहौँ, कि ग्रीष्म ऋतु ढिङ्गै हए|  
\v 31 जहेमारे तुम फिर जब जा बात होत देखैगे, तव परमेश्वरको राज्य ढिगै हए कहिके जानौ| 
\v 32 "निहतौ मए तुमके कहत हौँ, जे सब घटना पूरा ना भएतक जा पुस्ता ना बितैगो|  "
\v 33 आकाश और पृथ्वी बित जाए हए, पर मिर वचन नाबितैगो| 
\v 34 पर तुम अपन विषयमे होशियार रहौ, नत भोक- विलास, दरहोवा पन और जीवनको चिन्तासे तुमर मन दबजाए हए, और तुमर एक्कासी बो दिन फाँसी हानी आई जए हए| 
\v 35 कहेकी आइसी सारा पृथ्वीमे वास करन सबैउपर जा आबैगो| 
\v 36  पर आनबारो जा सब बातसे उम्कन और आदमीनको पुत्रको अग्गु खड़ा होन समर्थ होन ताहि सब समय प्रार्थना करत जगे रहौ|” 
\v 37 येशूसे दिनमे मन्दिरमे शिक्षा देत रहै, और रातके निकरके जैतुन काहनबारो डङ्गामे रात गुजारत रहै| 
\v 38 बक वचन सुन्न ताहि सबै आदमी सबेरेसे मन्दिरमे आत रहै| 
\c 22
\p \v 1 आखमिरी रोटीक चाड ढिगै आइगौ रहै|जासे निस्तार-चाड कहत हए|
\v 2 मुख्य पुजहारी और शास्त्री बोके कैसे मारए कहिके मौका ढुणत रहए, पर आदमीनसे बे डरात रहए|
\v 3 तव बाह्र मैसे एक जनै इस्करियोत कहि यहूदा के भितर शैतान घुसिगौ| 
\v 4 उनके हातमे बोके कैसे पकणके मए कहिके मुख्य पूजाहरी और कप्तानके ठीन जाइके बो सल्लहा करी
\v 5 बे खुशी भए, और बोके रुपैया देन कबुल करी| 
\v 6 बो सहमत हुइगौ, और भिण नभओ बेरामे बाके पकणन मौका ढुणन लागे|  
\v 7 आखमिरी रोटीक चाडको दिन आओ, जौन दिन निस्तार चाडको थुमा बलि चढान पणत हए| 
\v 8 बो पत्रुस और यूहन्नाके आइसो कहिके पठाई, “जाएके हमर ताहि निस्तार चाडको भोज तयार कर|” 
\v 9 बे बोसे कही, “हम जा भोज कहाँ कराए?” 
\v 10 बो उनसे कही, “तुम सहेरमे घुसके पिछु घल्लामे पानी बोकन बालो एक जनै आदमी तुमके मिलैगो| बो जौन घरमे घुसैगो हुवा तक बाको पिछु लगियौ, 
\v 11 और तुम बो घरको आदमीसे कहियौ, 'गुरु तुमसे पुछैगो मए अपन चेलासँग निस्तार चाडको भोज पहुना कोनो कहाँ हए?' 
\v 12 बो बिनके उपर तलामे सजोसजाव भव बाणों कोने दिखाबैगो, और बहे तयार करौ|” 
\v 13  बे गैभए और बो कहो हानि पाईगौ, और बे निस्तार चाडके तयारी करी|
\v 14 और जा बेरा भव, तव बो प्रेरितसँग भोजन करन बैठगौ|
\v 15  बो उनसे कहि, “मए दु:ख भोगन अग्गु जा निस्तार चाडको भोजन तुमर सँग खान बाणो इच्छा करो रहओ,
\v 16 काहेकी मए तुमसे कहत हौ, परमेश्वरको राज्यमे जा पूरो ना होन तक मए जा भोज फिर ना खएहो|”
\v 17 तव कटोरा लैके धन्यवाद चढाएके बो कहि, “जा लेओ, और तुम आपसमे बाटओ|
\v 18 काहेकी मए तुमसे कहत हौ, परमेश्वरको राज्य ना आन तक अब मए अंगुरको रस ना पिमंगो|”
\v 19 और बो रोटी लै और धन्यवाद चढएके बोके तोणी और उनके अइसो कहत दै रहए,'' तुमर ताहि दौ भव जा मिर शरीर| मिर सम्झनामे जा करीओ|”
\v 20 अइसी खाएके बो कटोरा लै और कहि, “जा कटोरा तुमर ताहि बहो भओ मिर रगतमे स्थापित करन बारे नयाँ  करार हए|
\v 21 पर देखओ, मोके पकणन बालो हात मेरी सँग टेबुलमे हए|
\v 22 काहेकी आदमीके पुत्र त ठहराओ अनुसार जानै पणत हए, पर धिक्कार बो आदमीके, जौन बोके धोका देत हए|”
\v 23 अइसो काम करन बालो बे मैसे कौन हुइ हए काहेकी बे एक ढुसरेसे बहस करन लागे|
\v 24 अब बे मैसे सबसे मुख्खे कौन हए कहिके चेलाके विचमे वाद-विवाद होन लागो |
\v 25 बो उसे कहि, “अन्य जातीक राजा उनके उपर प्रभुत्व करत हए,  और बिनके उपर अधिकार चलान बालेसे 'उपकारी' कहत हए|
\v 26 पर तुम अइओ मत होबओ|तुमर मैसे जौन बाणो हए, बो छोटो बनए, और अगुवा होन बालो सेवा करए|
\v 27 काहेकी बाणो कौन हए? खानु खान बैठङगे कि सेवा करङगे?का खानु खान ना बैठए? पर मए तुमर बिचमे एक जनै सेवा करन बालो हानि हए|
\v 28 "तुम मिर परिक्षामे मोके साथ देन बाले हौ|"
\v 29 जैसी मिर पिता मोके एक राज्य दै हए, मए फिर तुमके दे हौ,
\v 30 ताकी मिर राज्यमे तुम मिर टेबुलमे खाबैगे और पिबैगे, और इस्राएलके बाह्रए कुलके न्याय करके सिंहासनमे बैठैगे
\v 31 "सिमोन, सिमोन, देख, शैतान तुमके गेहु हानि निखारन बालो अनुमति मागी हए,"
\v 32 पर मए तिर विश्वास ना डगमगबए कहिके तिर ताहि प्रार्थना करो, और फिर तुम मिर घिन घुमके तिर भैयाके स्थिर करा|”
\v 33 तव पत्रुस बोसे कहि, “हे प्रभु, मए तिर सँग  झ्याल खानामे और मृत्यु तक जान तयार हौ|”
\v 34  तव बो कहि, “पत्रुस, मए तोसे कहत हौ, तए मोके ना चिनत हौ कहिके तिन चोटी अस्वीकार नाकरन तक आझ मुर्गा न बासैगो|”
\v 35 येशू बिनसे कहि, जब मए तुमके थैली और झोली और जुत्ता बिना पठाओ रहओ, का तुमके कोइ चिजको अभाव भओ?” बे कहि, “भव कि ना|”
\v 36 बो कहि, पर अब जौनको थैली हए,बो बाके बोकए, उइसी झोला फिर बोकए| और जौन सँग तरवार नाहए, बो अपनो लत्ता कपणा बेचके तरवार किनए
\v 37 मए तुमसे कहत हौ, 'बो अपराधी सँग गीनैगो' कहिके लिखो बात मिर मे पूरा होनए पाणैगो| ह,मिर बारेमे लिखो बात पूरा हुइ रहोहए|”
\v 38 " तव चेला कहि, “हे प्रभु, देख, हिया दुइ तरवार हए|”बो कहि, ""इतका होएस पुग जएहे|”"
\v 39 बाहेर निकरके रोज दिन हानि जैतून डगामे गओ, और बक चेला फिर पच्छु पच्छु लागे|
\v 40 बो ठाँहो पुगके बो उनसे कहिँ, “तुम प्रार्थना करे रहओ, और परिक्षामे मत पाणौ|”
\v 41 बो बिनसे प्राय:तिस मिटर दुर जाएके घुटो टेकके प्रार्थना करी, 
\v 42 "हे पिता, तिर इच्छा हए, जा कटोरा मिर ठिनसे हटाए दे| पर मेरी इच्छा नाए, तिर इच्छा पूरो होबए|”"
\v 43 तव स्वर्गसे एक दुत बाके बल देन बाके ठिन दिखाई पाणो|
\v 44 गजब संकष्टमे परके आग्रहपूर्वक बो प्रार्थना करन लागो,और बक पसिना रगतको बाणो-बाणो बुन्दा हानि जमिनमे गिरत रहै|
\v 45 प्रार्थनासे उठके चेला ठिन आतपेती बो उनसे शोकके कारण निधानो देखि  रहै|
\v 46 बो उनसे कहि, “तुम काहे उँघाई रहे हौ? उठौ और परिक्षामे ना पणन ताहि प्रार्थना करौ|”
\v 47  बो मसकतए मसकत एक भिड हुवा आइगै|बाह्र चेला मैसे एक जनै यहूदा कहन बालो अग्गु अग्गु आओ| येशूके चुम्बन करन ताहि बो बक ढिगै आओ|
\v 48 पर येशू बोसे कहि, “यहूदा, का तए आदमीक पुत्रके चुम्बनसे विश्वास घात करन चाहत हए?”
\v 49 तव बक छेउ छेउमे भएनके का होबैगो, बो देखके बोसे कहि, “प्रभु का हम तरवार चलामए?”
\v 50  तुम मैसे एक आदमी प्रधान पुजहारी नोकरके मारी, और बक दाहिना कान च्वटैए काटदै|
\v 51 पर येशू कहि, “हुइ गओ, अब अइसो मत करए|” तव बक आदमीक कान तोपके बो बाके अच्छो कर दै|
\v 52 और बाके विरुद्धमे आए भए मुख्य पुजहारी, मन्दिरके कप्तान, और धर्म- गुरुसे बो कहि, का तुम डाँकूके विरुद्धमे आए हानि तरवार और    लठ्ठु लैके आए हओ?
\v 53 मए रोज दिन मन्दिरमे तुमर सँग रहओ तुम मिर विरुद्धमे हात ना उठाए| पर अब तुमर समय हए, और अन्धकारको शक्ति जहे हए|”
\v 54 बे येशूके पकणके लैगए, और बोके प्रधान पुजहारिके घरमे लाइ|पर पत्रुस दुरसे बाके पिच्छु पिच्छु लागो|
\v 55 हुवाँ आंगनके विचमे आगी पजारके आदमी जम्मा हुइके बैठे रहए|पत्रुस फिर उनके सँग बैठो|
\v 56  एक नोकर्नी आगीक उजियारोमे बोके बैठो देखके अच्छेसे देखि, और कही, “आदमी फिर बिनकेसँग रहौ|” 
\v 57 पर पत्रुस आइसो कहिके इन्कार करी, “ए नारी, मए तोके ना चीनत हौँ|” 
\v 58 थोरी देर पच्छु दुसरो बोके देखके कही, ताए फिर बेही मैसे कोइ हए|” तव पत्रुस जवाफ दै, “ए आदमी, मए  ना हौँ|” 
\v 59 लगभग एक घण्टा पिच्छु औरो एक आदमी बहेकि सँग रहए, कहेकी बे फिर गालीली रहए|” 
\v 60 "पर पत्रुस कही, ""ए आदमी,  तुम का कहत हौँ, मए नए जनतहौ|” बो मस्कत मस्कत मुर्गा  बास्दै "
\v 61 और प्रभु घुम्के पत्रुसके देखि| “आज मुर्गा बास्नसे अग्गु तए मोके तीन चोटी इन्कार करहए|” कहिके कहो प्रभुको वचन पत्रुसके याद भव| 
\v 62  और बो बाहिर निकरके धुरुधुरु रोन लागो| 
\v 63 तव येशूके पक्रके आदमी बोके गिल्ला करी, और पिटी, 
\v 64 बोकी आँखी तोपके बोसे पुछि,  “तोके मारन बालो कौन हए?  ले, अगमवाणी बोल|” 
\v 65 बे बोके विरुध्दमे और तिरस्कारपूर्ण बात कही| 
\v 66 उजियारो होत भेला भए जनताके धर्म- गुरु, मुख्य पूजाहारी और शास्त्री दुने बोके अपन महासभामे लै गए, 
\v 67 और कही, “तए ख्रीष्ट हए कहेसे हमसे कहो|” बो उनसे कही, “मए बताए हौँ तहु फिर तुम ना पतियाएहौ| 
\v 68 मए प्रश्न करङ्गो तहु फिर तुम जवाफ ना देहओ| 
\v 69 पर अब आदमीको पुत्र परमेश्वरको शक्तिको दहिनाघेन बैठैगो|” 
\v 70 तव बे सब कही, “तव का, तए परमेश्वरको पुत्र हए?” बो बिनके उत्तर दैई, “तुम्ही कहत हओ, मए बहे हौँ|”
\v 71 बे कही, “हमके अब और का साक्षीको आवश्यकता हए का? कहेकी हम बहेक मुहसे सुन लए|” 
\c 23
\p \v 1 सब सभासद उठे, और बाके पिलातास ठिन ला|
\v 2 बे बकउपर अइसो कहिके दोष लगानलागे, “जा आदमी हमर राष्ट्रके बहकान हम पाईगए|जहे कैसरके कर तिर्नसे रोकत है, अपनके 'मए ख्रीष्ट, एक राजा हौँ' कहिके कहत है|”
\v 3  पिलातस बोसे पुछी, “का तए यहूदिक राजा है?” येशू जवाफ दैके कहि, “तुमहि अइसो कहथौ|”
\v 4 तव पिलातस मुख्य पूजहारी और भिडसे कहि, “मए जा आदमीक कुछु दोष ना पाओ|”
\v 5 तव बे बाणों जोण दैके कही, “जा सारा ययूदिया, और गालीलीसे जा ठाउँसम्म शिक्षा देत आदमीके भणकत हए|” 
\v 6 तव पिलातस जा सुनके, 'जा आदमी गालीलीको हए कि, कहिके पुछी| 
\v 7 तव बो हेरोदको इलाकाको आदमी हए कहिके पता पाएके पिलातस बोके हेरोदठीन पठाईदै| बो दिनमे हेरोद अपनै फिर यरुशलेममे रहए| 
\v 8 अब येशूके देखके बेढ़ब खुशी भव| कहेकी बो बाके बारेमे सुनीरहए बेढ़ब दिनसे बाके देखन इच्छा करतरहए, और बो कुछ अचम्मो काम करो भव देखन आशा करत रहए| 
\v 9 बो बासे बेढ़ब प्रश्न करी, और बो बाके कुछु जवाफ नदाई| 
\v 10 मुख्य पूजाहारी और शास्त्री ठाणके बोके जोणतोणसे दोष लागन लागे| 
\v 11 हेरोद अपन सिपाहीसँग मिलके बोके घृणापूर्ण व्यवहार करी, और बाको गिल्ला करी| पछु बाके राजकिय कुरता पैधाईके पिलातसठीन घुमाएके पठाईदै| 
\v 12 बहे दिन पिलातस और हेरोद दुने आपसमे मित्र भए| कहेकी अग्गु बिनके बीचमे दुस्मानी रहए| 
\v 13 तव पिलातस मुख्य पूजाहारी, शासक, और जनताके जम्म करी| 
\v 14 बो कहि, “तुम आदमी भणकान मारे जाके मिर सामने लाए| तुमरी सामने शोदपुछ करके तुम इनके उपर लगाओ भव दोष ना पाओ|
\v 15 हेरोद फिर दोषी नपाई, कहिके बे जाके हकर ठिन घुमाइदै| अब देखओ जा मृत्युदण्ड पानको योग्य कुछु काम नकरी हए|
\v 16 जहेमारे मए जाके सजाय करके छोणदेहौँ|”
\v 17  [चाडको उपलक्षमे बिनके ताहि पिलातस एक जनै कैदि छोणदेन रहए|]
\v 18 बे सब एकसँग अइसो कहिके चिल्ला, “जाके हटाए देओ,  और हमर ताहि बारब्बाके छोणदेबौ|”
\v 19 बरबा सहेरमे भव कोइ बिद्रोह और हत्याको कण्डमे कारागारमे थुनोरहए|
\v 20 येशूके छोणन इच्छा करके पिलातस फिर उनके सम्झाई|
\v 21  तव बे अइसो कहत चिल्लातरहए, क्रूसमे टाङगै, और बाके क्रूसमे टाङगै|”
\v 22 तव बो तेस्रो चोटी बिनसे कहि, “काहे? जा आदमी का खराबी करी हए ह?मैत जाके मृत्युदण्ड देन कोइ कारण नपाओ, जहेमारे मए जाके सजाय करके छोणदेहौँ|”
\v 23 तव बे बणो जोरसे चिल्लाई बक क्रूसमे टाँगनपणैगो कहिके माग करन लागे| बिनको चित्कार सफल भव|
\v 24  तव पिलातस बिनको माग पूरा करदेन फैसला सुनाइ|
\v 25 बे बो आदमीके छोणदइ, जो बिद्रोह और हत्याको कण्डमे कारागारमे पणो रहए|बहेके छोणदेओ कहिके बे माग करी रहए| और येशूके चाँही बे बिनके इच्छामे सौपदइ|
\v 26 बे बक बोहुनासे लैजातपेती गाँउसे आइरहेकि सिमोन नाँउको कुरेनी निवासिके पक्णी, और क्रूस बोकके बक पच्छु पच्छु जान लगाई|
\v 27 आदमीको बणो भिड बक पिच्छु लागो| बोमे बैयर फिर रहए, जा विलाप करतए और रोतरहए|
\v 28 तव बिनकेघेन घुमके येशू कहि, “यरुशलेमको लौणीया हो, मेर ताही मतरोबौँ, पर तुम अपन ताहि और अपन लौणालौणीयक ताहि रोबौँ|
\v 29 काहेकी बे दिन आनडटे हए, जब आदमी कहमंगे, 'धन्य बाँझी और गर्भधारण नकरन बारी कोख और दूध नखानबारी बैयर|'
\v 30 तव बे पहाणके 'हमर उपर गिर' और डाँगाके 'हमके तोप' कहन लागंगे|
\v 31 काहेकी रुखा हरो होत जा काम करत हए तव, सुक्खा होत का करहे?”
\v 32 अब बे दुई अपराधीके बाके सँगै मृत्युदण्ड देन ताहि लैगए| 
\v 33 जब बे खप्परे कहनबारो ठाँउमे आए, तव हुवा बे बाके क्रूसमे टाँगी, और बे अपराधी मैसे एक आदमीके दाहिना घेन और दुसरोके दिबरा घेन क्रूसमे टाँगी| 
\v 34 तव येशू कही, “हे पिता, यिनके क्षमा करियो, कहेकी जे का करत हए सो नाजानत हए|” तव बे बाक कुरताक भाग करके चिट्टा डारी| 
\v 35 आदमी ठाणके देखत रहए| शासक बोसे ठट्टा करत कही, “जा औरके बचाई, जा परमेश्वरको ख्रीष्ट वा बाक चुनोभव जन हए कहेसे अपनक बचाबाए|” 
\v 36 सिपाही फिर आएके बाके सिर्का देत आइसो कहिके गिल्ला करी, 
\v 37 "तए यहूदीक राजा हए कहेसे अपनैके बचा|” "
\v 38 " ""जा यहूदीन को राजा हए|” करके दोष- पत्र बाके उपर रहए| "
\v 39 क्रूसमे टाँगो अपराधीमैसे एक जनै अपराधी बाको बेजत करी, “का तुम ख्रीष्ट हौँ? तुम अपन और हमके बचौं|” 
\v 40 तव बोके हकारके दुसरो जवाफ दाई, “तहु फिर त दण्डमे पणो हए, तहु फिर परमेश्वरको डर नएमनत हए? 
\v 41 हमर दण्ड त न्यायसे हए, कहेकी हम त अपनो कामको ठीक फल भोगरहेहए, पर जा आदमी त कोई गलत काम नकरी हए|” 
\v 42  तव बो कही, “हे येशू तुम अपने राज्यमे आबै तव मोके सम्झीयौं|” 
\v 43 बो बासे कही, “निहत्तै मए तुमसे कहतहौँ, आजै तुम मिरसँग स्वर्गलोकमे हुइहौ|” 
\v 44 लागभग: दुफारको बाह्र बजे रहए, और तीन बजेतक सारा देशमे अन्धाकार तोपलै| 
\v 45 सूर्यको तेज कम हुइगव, और मन्दिरको पर्दा बिचसे फट्के दुई भाग हुइगव|
\v 46 उच्चो सोरसे चिल्लाएके येशू कही, “हे पिता, मए मेरो आत्मा तुमरे हातमे सौपतहौ|” यितकै कहीके बो अपनो प्राण त्यगदै| 
\v 47 जा सब घटना देखके कप्तान आइसो कहत परमेश्वरको महिमा करी, “निहत्तै जा धार्मिक आदमी हए|”
\v 48 जा दृश्य देखकेजम्मा भए सब आदमी जा सब देखके, और अ- अपन छाती पिट्पिटके घर घुमे| 
\v 49 तव बक चिनाजानी और गालीलसे बाके पिछु आनबारे बैयर दूरसे ठाणके जा घटना देखिरहए| 
\v 50 योसेफ नाउँ भव एक जनै अच्छो और धार्मिक आदमी रहए| बो महासभाको सदस्य फिर रहए|  
\v 51 बे बिनके सल्लाहकार और कार्य सम्मति दै नएरहए| बो यहूदीनको अरिमाथिया सहरेको आदमी रहए| बो परमेश्वरको राज्यको डगर रहए| 
\v 52 बो पिलातसठीन जाएके येशूको लाहस मागी, 
\v 53 बाको लाहस तररे उतरके मलमलको कपडा लपेटि, और चट्टानमे ढोंढर बनाएके एक चौरामे धारी, जहाँ कबहु कोई धारो नएरहए| 
\v 54 बो तयारीको दिन रहए, और शबाथ- दिन सुरु होन लागो रहए| 
\v 55 गालीलसे बाकेसँगमे आनबारी बैयर पिछुपिछु गई, और बो चौरा देखी, और बाको लाहश कैसे धारहए सो देखी| 
\v 56 तव घुमके बे सुगन्धित मलहीन और अत्तर तयार करके| तव व्यवस्थाको आज्ञा अनुसार शबाथमे बे विश्राम करी| 
\c 24
\p \v 1 हप्ताको पहिलो दिन सुबेरे बे बैयर तयार करके सुगन्धित मलहीनलैके बे चौरामे आई| 
\v 2 बे पत्थर चौरासे हटो पाई| 
\v 3 तव भितर घुस्के बे प्रभु येशूके शरीर नएपाई| 
\v 4 जब बे जाके बारेमे अलमल्लमे  पणीगए रहए, तव चम्कनबारो कुर्ता पैधे दुई लोग बिनके ठीङ्गै ठणे|  
\v 5  बे भयभित भए और जमिनघेन मुण झुकाई तव बे दुई लोग कही, “तुम जिन्दाके मरेनके बीचमे कहे ढुणत हौ? 
\v 6 बो हियाँ नैयाँ, पर जिन्दा हुइके उठीगओ हए| गालीलमे होत बो तुमसे का कही रहए बो याद कराओ,
\v 7 कि आदमीको पुत्र पापी आदमीके हातमे सुम्पेहए और क्रुसमे टाँगैगो, और तिस्रो दिनमे जिन्दा हुइके उठ्न आवश्यक हए|” 
\v 8 बे बाको वचन सम्झी| 
\v 9 और चौरासे घुम्के बे जा सब बात एघार चेलान और सबैके बताई दै| 
\v 10 बैयरचाहिँ, मरियम मग्दलिनी, योअन्ना, और यकूबकि अईया मरियम रहए| बिनकेसँग और बैयर फिर जा बात प्रेरितके बताई | 
\v 11 तव बे जा बात बेकार करके कही, और बे विश्वास नएकरी| 
\v 12 तव पत्रुस उठ्के चौरामे दौणके गओ, और निहरके देखी सुती लत्ताक पट्टी इकल्लो देखी| बो घटना देखके अचम्मो मानके बो गइभव| 
\v 13 बहे दिन बाके चेला मैसे दुई जनै यरुशलेमसे प्राय: एघार किलोमिटर दुरको झम्माउस नाँउको एक  गाँउ घेन गए रहए|
\v 14 घटे सब घटनक बारेमे बे आपसमे बाचचित करत रहए|
\v 15 बे आपसमे बातचित करत और बहस करत बेरा येशू अपनए ढीँगै आएके बिनके सँग लागो,
\v 16 तव बिनकी आँखी बोके चिनन नासीकन बारी बनाए दै रहए|
\v 17 बो बिनसे पुछी, “तुम नेगत आपसमे का बहस करत हौँ? बे उदास हुइके ठौँण रुकिगए|
\v 18 बे दुइ मैसे क्लोओपास बोके जवाफ दै, “यरुशलेम घुम फिर करके आओ फिर आज कल हुवा का कैसो बात हुइ रहो हएतुमके पता नियाँ?”
\v 19  बो बिनसे पुछी, “कौन बात?” बे जवाफ दै, “येशू नासरीक बारेमे, बो एक जनै अगमवक्ता हए, और परमेश्वर और सब आदमीके सामने काम और वचनमे शक्तिशाली हए|
\v 20 तव मुखिया पुजहारी और हमर शासक बोके मृत्यु दण्डके ताहि सुम्पी, और बोके क्रूसमे टाँगी|
\v 21 इस्राएलको उद्धार करन बारो बहे हए करके हम चाँही आशा करे रहए| जा सब बात छोडके, जा घटना घटके आज तेस्रो दिन हए|
\v 22 जा बाहेक हम मैसे होइ कोइ  बैयर हमके अचम्मो बताई हए| बे आज सबेरे मुकमुको चिहानमे गइ रहए,|
\v 23 और येशूक शरीर पाईनाए| बे आएके हमके सुनाइ, “हम स्वर्गदुत देखे, जौन येशू जिन्दा हुइगव हए कहि|”
\v 24 हम मैसे होइ-कोइ चौँरामे गए, और बे बैयर जा कहि रहए, उइसी पाई, तव बोके चाँही देखि नाए|”
\v 25  बो बिनसे कहि, “अबुझ आदमी तुमर हृदय यित्तो सुस्त काहे भव हए, का अगमवक्ता कहि बातमे विश्वास नाए करत हौँ!
\v 26 का ख्रीष्ट जा कष्ट भोगनो और अपनो महिमामे प्रवेश करन आवश्यक ना हए क?”
\v 27 तव मोशा और सब अगमवक्तासे सुरु करके बो धर्म शास्त्रमे अपनो बारेमे लिखि बातको  अर्थ बिनके खोल दै|
\v 28 बे जौन गाँउमे जात रहए बोको नजिक पुगे| बो और दुर जानके चाहत जैसो करी|
\v 29 तव बे बोके अइसो करके कर लगाई, “हमर सँग बैठओ, काहेकी साँझ हों लागो, और दिन बहुत ढलक गओ हए|”और बो बिनके सँग बैठनके घर भितर घुसो|
\v 30 जब येशू बिनके सँग खान बैठो बो रोटी लैके आशिर्वाद दै, और तोडके बिनके देन लागो| 
\v 31 तव बिनकी आँखी खुली, और बे बोके चिनि| और बो चाँही बिनके दृष्टिसे अलोप हुइ हओ|
\v 32 बे आपसमे कहि, “बो हमर सँग डगरमे बात चित करत, और हमके धर्म शास्त्रको अर्थ खोल देन पेति का हम हृदय प्रज्वलित भव ना रहए क?”
\v 33 बहे बेरा उठके यरुशलेमे घुमे, और एघार चेला और बिनके सँगजम्म भएन के भेटि,
\v 34 और बिनसे अइसो कहि, “ प्रभु निहत्व नए जीवित हुइके उठीगओ और सिमोन ठिन दिखानो रहए|”
\v 35 तुम डगरमे भइ बात और रोटी तोपट पेती कैसे बिनके बो चिनी सो बताई दै|
\v 36 बे जा बात येशू बिनके विचमे ठाणो रहए और कहि, तुमके शान्ति होबए|”
\v 37 " बे तर्से, और डरके मारे घबणाए गए, और ""हम त प्रेत देखे रहए करके सम्झी|"
\v 38 तव बो बिनसे कहि, “तुम काहे बिर्चालत होत हौ, और तुमर हृदयमे काहे शंका उत्पन्न होत हए?
\v 39 मिर हात और मिर पाओ, महि हौ, मोके छोएके देखओ| काहेकी प्रेतको मासु और हड्डी नाए होत हए, तव तुम देखत हौ मिर त हए|”
\v 40 आइसी कहिके पिछु बो बिनके अपन हात और पाओ देखाई| 
\v 41 तव खुशीसे पतेएनके नसिकके बे छक्क पणत बो बिनसे कही, “का तुमरसँग हियाँ कुछ खान बारो चिझ हए?”
\v 42 बे पाओ भव माछरी एक टुक्रा बोके देओ|
\v 43  तव बो बाके लैके बिनकी समुने खाई| 
\v 44 बो बिनसे कही, “तुमरसँग होत मए बोलो वचन जाहे नै हए, अथवा मोशाको व्यवस्था, अगमवक्ता और भजनके पुस्तकमे मिर विषयमे लिखो सब बात पूरा होन पणैगो|” 
\v 45  तव धर्मशास्त्र बुझ्नके बो बिनके समझ खोलदै| 
\v 46 बो बिनसे कही, “अइसो लिखो हए, कि ख्रीष्ट दु: ख भोगइगो और तिस्रो दिनमे मृतकसे जीवित होन पणैगो,
\v 47 तव यरुशलेमसे सुरु करके सब जातिनके बाको नाउँमे पश्चात्ताप और पाप- क्षमाको प्रचार होन पणैगो| 
\v 48 तुम जा बातके साक्षी हौ| 
\v 49 देखाओ, मए मिर पिताको प्रतिज्ञा तुमरठीन पठात हौ, तव उपरसे शक्ति प्राप्त नकरन तक तुम हियाँ सहेरमे बैठीओ|” 
\v 50 तव पिछु बो बिनके बेथानियातक लैगओ, और अपन हात उचालके बिनके आशिर्वाद दै| 
\v 51 बो बिनके आशिर्वाद देतए देत, बो बिनसे छुटिगओ और स्वर्गमे गओ| 
\v 52 बे बाको उपासना करी, और बणो आनन्दसाथ यरुशलेम घुमे| 
\v 53 और बो परमेश्वरको प्रशंसा करत मन्दिरमे रोज रहन लागो|   
