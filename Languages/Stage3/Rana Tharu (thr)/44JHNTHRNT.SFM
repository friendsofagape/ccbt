\id JHN
\ide UTF-8
\rem Copyright Information: Creative Commons Attribution-ShareAlike 4.0 License
\h युहन्ना
\toc1 युहन्ना का सुसमाचार
\toc2 युहन्ना
\mt1 John
\mt1 युहन्ना
\c 1
\p
\v 1 अधोमे बचन रहए, बचन परमेश्वरसंग रहए, और बचन नए परमेश्वर रहए|
\v 2 बो अधोमे परमेश्वरसंग रहए|
\v 3 सब चिज बहेसे बनो, और बनो कोई चिज फिर बो बिना नएबनो|
\v 4 बो जीवन रहए, और बो जीवन आदमीक उजियारो रहए|
\v 5 बो उजियारो अधीयरोमे चमक्त रहए, और अधीयारो बोके उपर जित नाए पाई|
\v 6 परमेश्वरसे पढाओ एक आदमी रहए, जौनक नाउँ यूहन्ना रहए|
\v 7 बो से सब विश्वास कराए करके बो उजियारोक गवाही देनके तही सचि बनके अओ|
\v 8 बो अपनाए उजियारो नाए रहए, पर बो उजियारोक गवाही देन अओ|
\v 9 हरेक आदमीक ज्ञान देनके सच्चो उजियारो संसारमे अत रहए|
\v 10 बो संसारमे रहर, संसार बोसे बनो, ताहु संसारके बोके चिनीनाए|
\v 11 बो अपन आदमीन कहाँ अओ,तव बाके अपन आदमी बाके ग्रहण नए करी|
\v 12 तव जित्नो बोके ग्रहण करी और बाको नाउँमे विश्वास करी,बो उनके परमेश्वरको सन्तान होनके अधिकार दै|
\v 13 बे रगतसे, शारीरिक इच्छ्यसे,और आद्मीक इच्छयसे नाए, कहेकी बे परमेश्वरसे जन्मे हाए|
\v 14 और बचन देहेधारी भव, और अनुग्रहसे और सत्यसे पुरा हुइके हमर बीचमे बास करी| हम बाको महिमा देखे, जौन महिमा पितासे आओ भव एक मात्र पुत्र जौसो रहए|
\v 15 यूहन्ना बोके बारेमे गवाही देत् जोडसे कहि, “जा बहे आदमी हए, जौनक वारेमे मए कहो, “मेरे पिछु आन बारो मोसे बणो हए, कहेकी मोसे अग्गुको हए'|”
\v 16 बोक अनुग्रहको पूर्णतासे हम एक अनुग्रह उपर दुस्रो अनुग्रह पए हए|
\v 17 कहेकी व्यवास्था मोशासे दओ, अनुग्रह और सत्यता चाहिँ येशुसे अओ|
\v 18 परमेश्वरके कोई कबहु नए देखि हए| पिता संगमे होन बारो एक मात्र लौणा बोके प्रघट करीहए|
\v 19 "जब यरुशलेमसे यहूदी पुजाहारी और लेबी उनके कहाँ ""तुम कौन हौ?”करके बत पुछ्न पठाई, तव यूहन्नाक गवाही जा रहए| "
\v 20 "बो स्वीकार करी, और इन्कार नए करी, और ""मए ख्रीष्ट नैयाँ"" करके स्वीकार करी| "
\v 21 "तव बे उनसे पुछी, “तव का? तुम एलिया हौ?” बो कही ""मए नैयाँ|” “का तुम अगमवक्ता हौ?” बो कही, ""माए नैयाँ|” "
\v 22 बे उनसे कहि, “तुम कौन हौ? हमके बतओ, और हमके पठान बारेके हम जबाफ दए पामए| तुम अपने वारेमे का कहत हौ?”
\v 23 "बो कहि ""यशैया अगमवक्ता कहि कत्ता, 'परमप्रभुको डागर तयार कर' करके उजाड-स्थनमे चिल्लान बारो एक आबाज हौ|” "
\v 24 उनके फरिसीके पठाई रहए|
\v 25 "और बे उनसे पुछी ""बो ख्रीष्ट फिर नैयाँ, बो एलिया फिर नैयाँ बो अगमवक्ता फिर नैयाँ तव, कहे बप्तिस्मा देतहए?” "
\v 26 यूहन्ना उनके जबाफ दै, “मए त पानीसे बप्तिस्मा देतहौ, तव तुमर बीचमे एक जनै खडा हए, जौनके तुम चिन्त नएहौ|
\v 27 मोसे पिछु अन बारो बहे हए| बक जुत्ताको फित्ता खोल्नको लाएक्को मए नैयाँ|”
\v 28 जा बात यर्दन नदीया पार बेथानियामे भव रहए, जहाँ यूहन्ना बप्तिस्मा दैरहए|
\v 29 कल बो येशूके अपन घेन अत देखि और कहि, “देखओ, संसारको पाप उठान बारो परमेश्वरको थुमा!
\v 30 बो बहेहए, जौनक बारेमे मए तुमसे कहत रहौ, 'मोसे पिछु एक आदमी अएहए, जो मोसे बाणो हए, कहेकी बो मोसे अग्गुसे हए|'
\v 31 माए अपनए बाके चिनो नए, तव बो इस्राएलमे प्रघट होबए करके नए पानीके बप्तिस्मा देत मए अओ|”
\v 32 यूहन्ना अइसे गवाही दै, “मए पवित्र आत्माके कबुतरके रुपमे स्वर्गसे उतरत् अत बोके उपर बैठो देखो|
\v 33 माए बोके चिनोनए,तव जौन मोके पानीक बप्तिस्मा देन करके पठाई बहे मोसे कहि, 'जौनके उपर तुम पवित्र आत्मा अत और बैठ्त देखे हौ, पवित्र आत्माक बप्तिस्मा देन बारो बहे हए|”
\v 34 मए देखो हौ, और गवाही द्ओ हौ, कि परमेश्वरको लौणा बहे हए|”
\v 35 फिर दुसरो दिन यूहन्ना उनके चेला मैसे दुई जनै संग ठाणो रहए|
\v 36 बो येशुके जात देखके कहि, “देखौ, परमेश्वरको थुमा!”
\v 37 बो कही जा बात सुनके बे दुई चेला येशुके पिछु लगिगए|
\v 38 येशू घुमके देखि, और बे पिछुपिछु आत देखि उनसे पुछी, “तुम का ढुणत हौ?” बे बोसे कहि, “रब्बी{जौनक अर्थ हए गुरुज्यू} तुम कहाँ रहत हौ?”
\v 39 बो उनसे कहि, “अओ, और तुम देखैगे|” बे गए, और बो रहन बारो ठाउँ दिखइँ| बे बो दिन बहे संग बैठे कहेकी चार बजिगओ रहए|
\v 40 यूहन्ना कि बात सुनके और येशुक पछेयन बे दुई मैसे एक जनै सिमोन पत्रुसको भईयाँ अन्द्रीयास रहए|
\v 41 "अपन भईयाँ सिमोनके पाईगओ, और उनसे कहि ""हम मसिहके{जौनको अर्थ हए, ख्रीष्ट}पाए हाए|” "
\v 42 बे सिमोनके येशुके ठिन ल्याई| येशु उनके देखि और कहि, “तुम योआनेसक लौणा सिमोन हए, तुम केफास{जौनक अर्थ हए, चट्टान} हौ|”
\v 43 कल बो गालीलमे जानके पक्का करी|और फिलिपके पाएक बो कही, 'मिर पिछु लाग|”
\v 44 अन्द्रियास और पत्रुस जैसो फिलिप फिर बेथसेदा सहेरको निबासी रहए|
\v 45 फिलिप नथानेलके पाएके कहि, “जौनके बारेमे मोशा व्यवस्था और अगमवक्ता फिर लिखिहँए, योसेफको लौणा नासरतको येशूके हम पए हए|”
\v 46 नथानेल उनसे कहि, “का नासरतसे कहु अछी बात अए हए?” फिलिप बोसे कही अएके देखओ|”
\v 47 येशू नथानेलके अपने घेन आत देखके बाके वारेमे कहि, “एक जनै पक्का इस्राएलीके देखओ, जोमे कोई झुठ नैयाँ|”
\v 48 नथानेल पुछी, “तुम मोके कैसे चिनलाए?” येशू बक जबाफ दैके कही, “फिलिप तोके बुलानेसे अग्गु, गुलरको रुखा तरे मए तोके देखो रहौ|”
\v 49 नथानेल बोसे कही, “रब्बी, तुम परमेश्वरके लौणा हौ, तुम इस्राएलके राजा हौ|”
\v 50 येशू बोके जबाफ दैके कही, “तोके गुलरको रुखा तरे देखो कहो बहे मारे तए बिश्वास कर्त हए? तए जहुस बाणे बाणे चिज देखैगो|”
\v 51 और बो उनसे कही, “नेहत्व, हए तुमसे कहाँत् हौ,तुम स्वर्ग उघरोऔर परमेश्वरको दुतके आदमी लौणाक उपर चढात और उतर्त् देखैगे|”
\c 2
\p
\v 1 तिसरे दिन गलीलक काना नगरमे एक विहा रहए| येशुकी अइया हुवाँ रहए|
\v 2 येशू और बाके चेला फिर निउतो पाईरहए|
\v 3 दाखमध खत हुइगओ, येशुकी अइया बासे कही, “तुमरे संग दाखमध नैयाँ|”
\v 4 येशू उनसे कही, “ हे नरी, मोए कारन पाणैगो बो मत कहए्| मिर बेरा ह्बाए नाएअओ हए|”
\v 5 बो कि अइया चाकरन से कहि, “बो का कए हए बहे बमोजिम तुम करियो|”
\v 6 अब यहूदीनको शुध्दी होन बारो प्रथाक तहि आए हुवाँ लगभग:एक सय लिटर आनबारो पत्थरको छ्य घल्ला धारेरहए|
\v 7 "येशू उनसे कहि, ""घल्लामे पानी भारओ|” बे गल्लामे मोहोणो से पानी भरिदै|"
\v 8 बो उनसे कही, “थोडी अखनाएके पाटीको मुखिया ठिन लएजओ|” बे बो लैगए|
\v 9 पाटीको मुखिया बो पानी चाखी,बो ता दाखमधमे बादलीगओ रहए| बो कहाँ से अओ हए सो बिनके पत्ता नाए रहए, पर पानी भार्न बारेन के पत्ता रहए| तओ पाटीक मुखिया दुलाहके बुलाएके कही,
\v 10 "हरेक आदमी अगु अच्छो दाखमध देतहए और आदमीके बहुत खबएके पिछु मात्र कमसल दाखमध धरदेत हए, तुम ता अच्छो दाखमध ह्बाए तक धरे हौ|”"
\v 11 बक चिन्ह मैसे जा पहिलो चिन्ह येशू गालीलके कानामे करी रहए| यसी बो अपन महिमा प्रकट करी, और बक चेला बाके उपार बिश्वास करी|
\v 12 तओ पिछु बो अपन अइया भैयन और चेलन संग कफर्नहुममे गओ, और कुछ दिन हुवाँ बैठो|
\v 13 यहुदीन को निस्तार-तेवहार नजिकाए रहए, और येशु यारुशलेममे गओ|
\v 14 बो मन्दिरमे बर्धा,भेडा और परेवा बेचन बारेन और पैसा बदल्न बारेन् किन बेच कर्त पाईगओ|
\v 15 तव रस्सीको एक पैना बनाएके बो मन्दिरसे बे सबके, बिनके भेण और बर्धा समेत मन्दिरसे बाहिर निकारके रप्टार दै, और पैसा बदलन बारेन के टेबुल पलट दै|
\v 16 परेवा बेचन बारेनसे कही, “हियाँसे सब जम्मए लैजओ| मिर पिताको घर व्यापारको घर बानत् हौ|”
\v 17 बाके चेलनके धर्मशास्त्रमे लिखो जा बात याद हुइगओ, “तुमर घरको जोस मोके जलाए हए|”
\v 18 यहुदी बोसे कही, “तुम जा काम करत् हौ, तव जा कामके ताहि हमके का चिन्ह दिखाएहौ?
\v 19 येशू उनके जबाफ दै, “जा मन्दिरके उजाड देओ|, और मए तीन दिनमे जाके खडा करदेहौ|”
\v 20 तव यहुदी कहान लागे, “जा मन्दिर बानान् के छयालीस वर्ष लागो हए, और का तुम जाके तीन दिनमे खडा कदेहौ का?”
\v 21 तव जौन मन्दिरके वारेमे बो कही रहए, बो बाकि शरीर रहए|
\v 22 जब बो मरके जिन्दा भव, तव येशु कही बात चेलनके याद भव और बे धर्मशास्त्र उपर और येशु बोलि बचन उपर विश्वास करी|
\v 23 जब बो निस्तार-तेवहारक पाटी क बेरा यरुशलेममे रहए, तव बो करो काम देखके बहुत बाको नाउँमे विश्वास करी|
\v 24 तव येशू अपनएके उनके भरमे छोडिनए|
\v 25 कहेकी आदमी का हए करके बो जानत रहए| बोके आदमीके बारेमे कोई
\c 3
\p \v 1 फरिसी मैसे निकेदेमस नाउँको एक आदमी रहए बो यहुदी महासभाक एक सदस्य रहए|
\v 2 बो रातके येशू कहाँ अओ, और बोसे कही, “गुरुज्यू, हम जान्त हए तुम परमेश्वरसे अए भए एक शिक्षक हौ, कहेकी परमेश्वर संगमे नए हुइहए तुम जो चिन्ह करे हौ बो कोई करनाए पए हए|”
\v 3 येशू उनसे जबाफ दैके कही, “नेह्त्व मए तुमसे कहत हौ, कोइ नयाँ करके जन्मैगो नए बो परमेश्वरको राज देखनए पए हए|”
\v 4 निकोदेमस बोसे कही, “आदमी बुढो हुइ जाएहए तओ कैसे जन्म पए हए? का अपन अइयाके  कोखमे दुसरे चोटी घुसके जन्म पए हए?”
\v 5 येशू उनसे कही, “नेहात्व माए तुमसे कहाँत् हौ,कोइ पानी और आत्मासे जन्मेहए नए तव परमेश्वरके राजमे हुसनए पैहए|
\v 6 शरीरसे जन्मो शरीर हए और पवित्र आत्मासे जन्मो आत्मा हए|
\v 7 मए तुमसे नयाँ करके जन्मन बणैगो कहत अचम्मो मात मानओ|
\v 8 आँधी जिताए चलत हए उतै जात हए| तुम आँधीक आबाज ता सुनत हौ, तव बो कहाँसे आत हए और किताए जात हए, सो जनत नाए हौ| आत्मासे जन्मो हरेक आदमी उईसियाए होत हए|”
\v 9 निकोदेमस बोसे पुछी, 'जा कैसे हुइ पैहए?”
\v 10 येशू बाके जबाफ दैके कही, “तुम इस्राएलके गुरु हौ और फिर जा बात बुझत नैयाँ?
\v 11 नेहत्व, माए तुमसे कहत हौ, मए जो जान्त हौ  बहे कहत हौ, और मए जो देखो हौ, बहेकी गवाही देत हौ, तव तुम हमर गवाही स्वीकार कर्त नाए हौ|
\v 12 मए तुमसे पृथ्वीक बात कर्त हौ, ताहु फिर तुम विश्वास नाए कर्त हौ, तव तुम स्वर्गक बातमे कैसे विश्वास करेहौ?
\v 13 स्वर्गसे उतरके आदमीक पुत्र बाहेक कोई फिर स्वर्गसे नाए उतर हए|
\v 14 जैसी मोशा उजाड-स्थानमे साँपके उठाई रहए, उईसी आदमीक लौणा उठाईगो, 
\v 15 और जौन जौन बोमे विश्वास करेहए, बे अनन्त जीवन पैहए|
\v 16 "कहेकी परमेश्वर संसारके अईसो प्रेम करी, कि बो अपन एकमात्र लौणा दै, बोक उपर विश्वास कर्न बारे कुइ फिर नाश नाए हुइ हए, तव बो अनन्त जीवन पए हए| "
\v 17 कहेकी परमेश्वर संसारके दोषी ठहरन के लौणाक नाए पठाई, तव संसार बोसे बच्य करके पठाई|
\v 18 जौन बोके उपर विश्वास करेहए, बे दोषी ठ्हिरैगो नाए, तव बिश्वास नाए कर्न बारे अगुसे दोषी ठ्हिरे हए, कहेकी बे परमेश्वरके एकमात्र लौणाके नाउँमे विश्वास करी नाए हए|
\v 19 फैसला जहे कि: उजियारो संसारमे अओ हए, और आदमी उजियारोसे जद्धा बारू अन्धकारके रुचाई, कहेकी उनके काम खरब रहए|
\v 20 कहेकी खरब काम कर्न बारे हरेक उजियारोके घिणना करत् हए| और उजियारोमे अतनैयाँ, नत उनके काम दिखाए हए्| 
\v 21 सत्यमे जिन बारो आदमी उजियारोमे अतहए, और अईसी करो काम परमेश्वरमे करेहए करके प्रस्ट दिखत हए|”
\v 22 तओ पिछु येशू और बक चेला यहुदी देशमे गए, और हुवाँ बिनके संग कुछ दिन बैठो,और बप्तिस्मा दै|
\v 23 यूहन्ना फिर सालीमके नजिक एनोनमे बप्तिस्मा देत रहए, कहेकी हुवाँ बहुत पानी रहए| हुवाँ आदमी अत रहए और बप्तिस्मा लेत रहए|
\v 24 बो बेरा यूहन्ना जेलमे पाणो नाए रहए|
\v 25 बो बेरा यूहन्नाके चेलासे एक जनैके यहुदीसंग सुध्दीकरणके वारेमे बाद-बिबाद हुइगओ|
\v 26 यूहन्नाके ठिन आएके बे बोसे कही, “गुरुज्यू, यर्दन पार जो तुमरसंग रहए, जौनक वारेमे तुम गवाही दए रहौ, देखओ, बो बप्तिस्मा देरहो हए, और सब बोके ठिन जाएरहे हए|” 
\v 27 यूहन्ना जबाफ दै, “आदमीके स्वर्गसे नाए देहए तब तक बो कोई चिज नाए पैहए|
\v 28 मए ख्रीष्ट नैयाँ, पर मए बोसे अग्गु पठाओ भव हौ' करके मिर गवाही तुम अपनाए देत हौ|
\v 29 जौन संग दुलहीन हए, दुलहा बहे हए| दुलहाक बहानुईया  जो बक ठिन ठाणो होत हए, बाको बोलि सुनके बहुत आनन्दित होत हए| बहे मारे मेरो जा आनन्द अब पुरा हुइगओ|
\v 30 बो बाढनो, और मए चहि घटनो आवश्यक हए|
\v 31 "उपरसे आन बारो चाहिँ सबसे उचो हए| पृथ्वीसे होन बारो पृथ्वीको हए, और पृथ्वीकी बात बोल्त हए| स्वर्गसे आन बारो सबसे उचो हए|"
\v 32 बो जो देखत और सुनत हए, बोकी गवाही बो देत हए, पर बोकी गवाही कोई ग्रहण करत्  नाए हए|
\v 33 जौन बोकी गवाही ग्रहण करी हए, बो परमेश्वर सत्य हए करके बात को प्रमाण देत हए| 
\v 34 कहेकी जौनके परमेश्वर पठात् हए, बो परमेश्वरको वाणी बोल्त हए, कहेकी परमेश्वर बिनानाप पवित्र आत्मा दै हए|
\v 35 पिता पुत्रके प्रेम करत हए, और सब चिज बोके हातमे  दै हए|
\v 36 जौन पुत्रके उपर विश्वास करेहए, बोके संग अनन्त जीवन हए| जौन पुत्रको आज्ञापालन नाए करेहए, बो जीवन देखेहए नाए, ओर परमेश्वरको क्रोध बक उपर रहिरहए|”
\c 4
\p
\v 1 यूहन्ना से येशू बहुत चेला बनाए रहो हए और बप्तिस्मा फिर देत हए करके फरिसी सुनी|
\v 2 {वासतबमे येशू अपनाए ता नाए,पर बक चेला बप्तिस्मा देत रहए}
\v 3 जब येशू जा पता पाइ गओ, बो यहुदिया छोडके फिर गालीलमे घुमके गओ|
\v 4 बोके सामरिया हुइके जान पणत रहए|
\v 5 और बो सामरियाक सुखार कहाँन बारो नगरमे आए पुगो| जा नगर चहि याकुब अपन लौणा येसेफके दओ जमिनके नजिक पणत रहए|
\v 6 बो हुवाँ याकुबक कुइयाँ रहए| येशू यात्रासे थक्को भव बो कुइयाँ ठिन वैठो रहए| और दूपाहर भव रहए|
\v 7 एक सामरी बैयर पानी भार्न हुवाँ आई| येशू बस अईसे कही, “मोके पानी पिन दे|”
\v 8 बाके चेला सहेरमे खान बारी चिज किनन गए रहँए|
\v 9 तव सामरी बैयार बोसे कही, “तुम यहूदी हुइके मए सामरी बैयरसे कैसे पानी पिहौ?”{यहुदी सामरी संग कुछु सम्बंध नाए कर्त हए|}
\v 10 येशू बोसे कही, “तए परमेश्वरके वरदान और तोसे पानी माग्न बारो आदमीक चिन्तो तओ तए बोसे माग्तो, और बो तोके जिन्दा पानी दित्तो|”
\v 11 बो बैयर बोसे कही, “हजुर, तुमर संग निकरन बारो भाँणा नैयाँ और कुइयाँ फिर गहिरी हए| तव तुम कहाँसे बो जिन्दा पानी ल्यहौ?
\v 12 का तुम हामर पुर्खा याकुबसे बाँणे हौ? बो हामरे तही जा कुइयाँ बानाए दै, और बिनके सन्तान और उनके गोइडागर जहे कुइयाँक पानी पिई|”
\v 13 येशू बोसे कही, “जा पानी पिन बारेके फिर्के प्यास लागेहए,
\v 14 पर जौन जौन मिर दैओ पानी पिहए बो कबही प्यासो नाए हुइहए| जौन पानी मए बोके देहौ, बो बाँमे अनन्त जीवनके तही निकर्न बारो पानीको मूल बानजाए हए”
\v 15 "बो बैयर बोसे कही, “हजुर, मोके बाहे पानी देबओ, और मए प्यासो नाहोमौ,और हियाँ पानी भर्नके आन नाए पणए"
\v 16 येशू बोसे कही, “जा ताए अपन लोगाके बोलएके लियाँ|”
\v 17 बो बैयर कही, “मिर लोगाए नैयाँ|” येशू बोसे कही, तिर लोगा नैयाँ करके तए ठिकए कहत हए,
\v 18 कहेकी तिर पाँच जनै लोगा हुइडारी हए्, और जौन हाबए तिर संग हए, बो तिर लोगा नैयाँ| जा तए ठीकए बातओ हए|”
\v 19 बो बैयर कही, “हजुर, तुम अगमक्ता हौ करके मए पता पतहौ|
\v 20 हमर पुर्खा जा डाँगामे आराधना कर्न ठाउँ यरुशलेम हए|”
\v 21 येशु बोसे कही, “ए बैयर, मोके बिश्वास कर, बो बेरा आएरहो हए, नए तुम जा डाँगामे नए यरुशलेममे पिताके आराधना करेहौ|
\v 22 तुम जो आराधना कर्त हौ सो जान्त नाए हौ| हाम जो आराधना कर्त हए सो जान्त हए, कहेकी मुक्ति चहि यहुदीसे आए हए|
\v 23 तव बेरा आए रहो हए, और बो बेरा हबै हए, तव साँचो आराधक पिताके आत्मा और सत्यतामे आराधना कारंगे|कहेकी अईसी आराधना कर्न बारे आराधकके पिता ढुणत हए|
\v 24 परमेश्वर आत्मा हए और बक आराधक आत्मा और सत्यतामे आराधना कर्न पाणत हए|”
\v 25 बो बैयर बोसे कही, “मए जान्त हौ, कि मसीह अबैगो{जोसे ख्रीष्ट कहत हए},और जब बो अबैगो, तव बो हामके सब बात बताए देहए|”
\v 26 येशू बोसे कही, “तोसे मस्कन बारो, मए बहे हौ|”
\v 27 "उतियाँ खिन बक चेला आईगए, और बोसे एक बैयरसे बात कर्त देखि, तव ""तुम का चाहत हौ?”अथवा ""तुम बो बैयरसे काहे बातचित कर्त हौ?” करके कोई पुछी नाए्|"
\v 28 तव बो बैयर अपन घल्ला छोणके गाउँ घेन गई, और आदमीसे कही,
\v 29 "अओ एक आदमीक देखओ, जौन मए करो सब काम मोके बातए दै| कहु बोत ख्रीष्ट ता नाए हाए?”"
\v 30 तव बे गाउँसे निकरके बोके ठिन अए|
\v 31 बहे बीचमे चेला बोसे अईसे बिन्ती करी, “रब्बी, खानु खाए लेओ्|
\v 32 तव बो उन्से कही, “मेरे संग खानके खानु हए, जो तुमए पता नैयाँ|”
\v 33 तव बे चेला आपसमे कही, “का कुइ बोके तही खानु ल्याए दै कि कैसो?”
\v 34 येशू बिनसे कही, “मोके पठन बारेको इच्छा अनुसार करनो, और बाको काम पुरा करनो मिर खानु हए|
\v 35 का तुम कहात हौ, 'और चार महिना बाँकी हए, तव बाली कटनके बेरा आत हए?' मए तुमसे कहत हौ, अपन आँखी उठए के खेत घेन देखओ, बाली काट्नके तही पाकीगओ हए|
\v 36 जौन बाली काटेहए बो ज्याला पैहए, और अनन्त जीवनके तही फल बाटुरेहए, और बोन बारे और कटनी कर्न बारे एक संग रमए हँए|
\v 37 काहेकी 'एक जनै छरैगो, और दुसरो कट्नी करैगो,' कहिके वचन जहेमे साँचो हुइहए|
\v 38 मए तुमके हुँवाँ कटनी कारन पठाओ, जहाँ तुम मेहेनत नाए करेहओ| और फिर मेहेनत करहौ, और बिनको मेहेनत को फल तुम पाए हौ|''
\v 39 'मए जो करो बो मोके सबै कहिदै'' कहिके बो बैयर् कि गवाही के कारण बो नगर के सामरी मैसे गजब बोके उपर विश्वाश करीं|
\v 40 जहेमारे जब् समरी बोके ठिंन आए, तओ बे बोके बिन्हिक संघ बैठान बिन्ती करीं, और बो दुई दिन हुवाँ बैठो|
\v 41 तव बोके वचन के कारण और गजब बोके उपर विस्वाश करीं|
\v 42 बो बैयर से बे कहीं , ''अब तुम कहे बात से हम विश्वाश नाए करेहए, हम अपनए सुन के कारण गौसए बो संसारको मुक्तिदाता हए कहिके हम जाने है|
\v 43 दुई दिन पिछु हुवाँसे निकरके बो गालीलमे गओ|
\v 44 {येशू अपनाए गवाही देत रहए, कि अपने देशमे कोई अगमवक्ताके आदर नाए होत हए|}
\v 45 जब बो गालीलमे अओ, तव बो यरुशलेममे तेवहरको बेरा जो करी रहए, बे सब काम देखके गालिली बोके स्वागत करी, कहेकी बे हुवाँ तेवहरमे अए रहए|
\v 46 तव पिछु बो फिर गालीलके काना गाउँमे अओ, जहाँ बो पानीके दाखमध बनाई रहए| कफर्नहममे एक जनै उँचो अधिकारीक रहए, बक लौणा बिमार रहए|
\v 47 येशू यहूदियासे गालीलमे अओ हए करके सुनी तव बोके ठिन आए, और मिर लौणाके आएके अच्छो करदे करके बिन्ती करी, कहेकी बिनको लौणा मरन लागो रहए|
\v 48 येशू उन्से कही, “तुम चिन्ह और अचम्मोक काम नदेखे तक कोई रितिसे बिश्वास करैगेनाए|”
\v 49 तव उँचो अधिकारी बोसे कही, “हजुर, मिर लौणा मरनेसे अग्गु आए दिवाँ|”
\v 50 येशू बोसे कही, “जाओ, तुमर लौणा बचीगव|” येशू बोसे कही वचनमे बे आदमी बिश्वास करके, और अपन डगर गए|
\v 51 और बे जाते जात डगरमे बोको चाकर बोके भेटके बोसे कही तुमर लौणा बचिगओ करके बोके बातई|
\v 52 कित्तो खिनसे बक अच्छो लागो करके बे बोसे पुछी, “कल दूपाहरसे एक बाजे घेन जाणो बोके छोड दै|”
\v 53 "येशू बोसे ""ठिन लौणा अच्छो हुइ जए हए” कही रहए बहे बेरासे अच्छो भव करके दौवाँ पत्ता पाई| और बो बक सारा परिवार बिश्वास करीं|"
\v 54 यहुदियासे गालीलमे आएके येशु कारो जा दुस्रो चिन्ह हए|
\c 5
\p \v 1 तव पिछु यहुदीन को तेवहर रहए, और येशू यरुशलेम मे गओ रहए,
\v 2 यरुशलेममे भेण फाटकके जौणे पाँच घाटक एक जाल कुण्ड रहए, जौनसे हिब्रू भाषामे बेथस्दा कहात् हँए|
\v 3 बो हुवाँ अनेक रोगी और- अन्धरा, लागंण, पक्षाघाती हुवाँ पणे रहत रहए| [बे पानी कित्तो बेरा छलके हए करके असरा देखत रहत रहए|
\v 4 कहेकी परमप्रभुक एक दुत समय समयमे जल कुण्डमे उतारके पानी ह्लाए देत रहए, और पानी छलको खिनक जो पहिले पानी भितर हुसत रहए, तव जैसो रोग होबाए फिर, बो अच्छो हुइ जात रहए|] 
\v 5 हुवाँ अठतीस वर्षसे बिमारी भाव एक आदमी रहए|
\v 6 येशू बोके हुवाँ लेटो देखि और लम्मो समयसे बो जा दसामे हए करके जानके येशू बोसे कही, “का तए अच्छो होन चाहत हए?”
\v 7 रोगी बोसे कही, हजुर, जौन बेरा पानी छलक्त हँए मोके जल कुण्डमे डारन बारो मेरो कुइ आदमी नैयाँ, मए जातए जात मोसे अग्गु दुस्रो आदमी पानीमे घुसिजात हँए|
\v 8 येशू बोसे कही, “ठाढ, और अपन बिछ्ना उठा, और नेग|”
\v 9 तुरन्तए बो आदमी अच्छो हुइ गओ, और अपन बिछ्ना बोक्के बो नेगन लागो| बो दिन शबाथ-दिन* रहए|
\v 10 तव अच्छो भव आदमीसे यहुदी कही, “जा ता शबाथ- दिन हँए, तोए बिछ्ना बोक्न ठिक नाए हँए|”
\v 11 बो उनसे जबाफ दैके कही, “जौन मोके अच्छो करी बहे मोसे कही, 'अपन बिछ्ना बोकके नेग|”
\v 12 बे बोसे पुछी, “तोसे बिछ्ना बोकके नेगन कहाँन बारो आदमी कौन हँए?”
\v 13 तव अच्छो भव आदमी बो कौन हए करके चिन नाए पाई रहए, कहेकी बो ठाउँमे भिड रहए  बहे मारे येशू हुवाँसे गइभओ रहए|
\v 14 तव पिछु येशू बाके मन्दिरमे भेटके कही, “देख, तए अच्छो भव हँए| फिर पाप मत करीए, और तिर उपर और जद्धा खरबी नाए अबए्|” 
\v 15 बोके अच्छो कर्न बारो त येशू हए करके बो आदमी जाएके यहुदीन के बताए दैं|”
\v 16 बो मारेसे यहुदी येशूके खेदो कर्न लागे, कहेकी बो काम शबाथ-दिनमे करी रहए|
\v 17 तव येशू बिनसे कही, “मिर दौवा हबाए तक काम करी रहो हए, और मए फिर काम करी रहो हौ|” 
\v 18 जहे मरे यहुदी येशुके मारन और जद्धा बिचर कर्न लागे, कहेकी बो शबाथ-दिन भङग् करी इकल्लो नाए, तव अपनाएके परमेश्वरके बराबर बनाइँ और बो परमेश्वरसे अपन पिता कहीरहए|
\v 19 येशू बिनसे कही, “नेहत्व, मए तुमसे कहत हौ, लौणा अपनाए कुछु करनाए पए हए, पर दौवा जो करत् दीखेहए बहे करेहए, कहेकी दौवा जो करेहए, लौणा बहे करेहए|
\v 20 कहेकी दौवा लौणाके प्रेम करत् हए, और बो अपनाए करी रहो सब काम लौणाके दिखात हए| जिनसे बाणो काम बो लौणाके दिखात हए, और तुम अचम्मो मनेहौ| 
\v 21 काहेकी जैसे दौवा मृतकनके उठाबैगो और बिनके जीवन देबैगो, उइसी लौणा फिर जौनक इच्छा करात हए, बोके जीवन देतहए| 
\v 22 काहेकी पिता कोइके फिर न्याय नए करात हए, बल्कि सब न्याय कारन काम लौणा के दै हए, 
\v 23 ताकि सब लौणाके आदर करएँ, जैसे बे पिताके आदर करत हँए| लौणाके आदर नाए करहए ताओ बोके पठान बालो पिता फिर आदर नाए करैगो|  
\v 24 "नेहत्व, मए तुमसे कहत हौ, जौन मिर बचन सुने हए और मोके पठान बारेके उपर बिश्वास करेहए, बोके संग अनन्त जीवन हँए| बो न्यायमे नाए पणैगो, और  मृत्यु से बो जीवनमे प्रवेश करै हए|"
\v 25 "नेहत्व, मए तुमसे कहत हौ, बो बेरा आईगव हए, और बो बेरा हबै हए, जब मरे भए परमेश्वरको लौणाक अबाज सुनेहए, और सुनन बारे बाचंगे्| "
\v 26 कहेकी जैसी दौवा अपनाए जीवन हए उईसी, बो लौणाक फिर अपनाएमे जीवनको स्रोत होनके अधिकार दैहए|
\v 27 और बोके न्यायको फैसला करनके अधिकार दैहए, कहेकी बो आदमीक लौणा हए|
\v 28 जामे अचम्मो मत मानओ, कहेकी बेरा आईगव हए, तव गड्डामे होन बारे सब बाको आबाज सुनंगे 
\v 29 और बाहिर निकार अएहँए्: अच्छे क्रम करन बारे जीवनके तही जिन्दा हुइहँए, और कुक्रम करन बारे दण्डके तही जिन्दा हुइहँए|
\v 30 "मए अपनाए कुछु नाए करपैहौ| जैसी मए सुनत हौ, उइसी न्याय मए करंगो, और मिर न्याय ठीक ठहीरैगो, कहेकी मए अपन इच्छा नाए ढुणत हौ, मोके पठान बारेकि इच्छा ढुणत हौ|"
\v 31 "यदी मए अपन बारेमे गवाही देहौ तव मिर गवाही सत्य नाए हुइहए|"
\v 32 मिर बारेमे गवाही देन बारो दुसरो हँए और मए जान्तहौ , कि मेरे बारेमे बो जो गवाही देतहँए, बो गवाही सत्य ठहीरैगो|
\v 33 "तुम यूहन्ना ठिन पुछ्न पठाओ,और बो सत्य कि गवाही दैहए्|"
\v 34 मए ग्रहण करो गवाही आदमीक नैयाँ, पर तुमर उध्दार होबाए करके मए जा बात कहोहौ|
\v 35 यूहन्ना पज्रत और चमक्त दियाँ रहए, और तुम बक उजियारेमे थोडीदेर आनन्द मननके राजी भए|
\v 36 "पर मिर संग जो गवाही हँए, बो यूहन्नाक से बाणि हए| कहेकी जौन काम पुरा कर्न दौवा मोके दैहए, बो काम मए करोरहो हौ, और बे मिर बारेमे गवाही देहए हँए् कहेकी पिता मोके पठाई हँए|"
\v 37 मोके पठान बारो दौवा अपनाए मिर बारेमे गवाही दैहए| बो आबाज तुम कबहु नाए सुनेहौ, और बोको रुप कबहु नाए देखेहौ|
\v 38 बाको बचन तुमरमे नाए रहत हए, कहेकी जौनके बो पठाई हए, तुम बोके उपर बिश्वास कर्त नाएहौ|
\v 39 तुम धर्मशास्त्रमे ढुणे कर्तहौ, कहेकी बोमे अनन्त जीवन मिलतहँए करके तुम कहतहौ| मिर बारेमे गवाही देन बारो बहे धर्मशास्त्रए हँए्,
\v 40 तहुफिर तुम जीवन पानके तही मिर ठिन अनके इन्कार कर्तहौ|
\v 41 "मए आदमीसे महिमा ग्रहण नाए करंगो,"
\v 42 पर परमेश्वरको प्रेम तुमरमे नैयाँ करके मए जनतहौ|
\v 43 मए अपने दौवाके नाउँमे अओ हौ, पर तुम मोके ग्रहण नाए कर्तहौ| और दुस्रो कोई अपन नाउँमे आईगओ बाके तुम ग्रहण करलहौ|
\v 44 तुम कैसे बिश्वास करपैहौ, जब तुम अपसमे एक दुसरे से सम्मान ढुणात हौ,और बो सम्मान कि खोजी नाए करतहौ, जो एक मात्र परमेश्वरसे आतहए|
\v 45 "जा मत समझियओ कि मए दौवाके अग्गु तुमके दोष लगएहौ| तुमके दोष लाग्न बारोत् मोसा हँए्, जौनमे तुम अपन आशा धारेहौ|"
\v 46 कहेकी तुम मोशाके बिश्वास करते, तव मोहूके तुम बिशवास करते, कहेकी बो मिर बारेमे  लिखोहए|
\v 47 पर तुम बोकी लिखि बातमे बिश्वास करेनाए तव, मिर बातमे कैसे बिश्वास करेहौ?”             
\c 6
\p \v 1 जे बातके पिछु येशू गालील, अथबा तिबेरियास समुन्द्रके बो पार गओ|
\v 2 और एक बहुत भारी भिण बोके पिछु लाग गई, कहेकी बो रोगीन उपर करो चिन्ह बे देखिरहै|
\v 3 येशू डाँगा उपर गओ, और अपन चेलान संग बैठो|
\v 4 यहूदीन को तेवहर अथवा निस्तार तेवहर नजिक रहए|
\v 5 तव येशू अपन चारै घेन देखि एक बहुत भरी भिण अपने घेन आत देखके फिलिपसे कही, “यिनके खबानके ताहिँ हम कहाँ से रोटी किनए?”
\v 6  बो उनके जाँच करन ताहिँ कहीरहए, कहेकी बो जो कर्न लागो रहए,सो बोके पता रहए|
\v 7 फिलिप बोके जवाफ दै, “प्रत्येक थोरी थोरी पैहए ताहुफिर दुई सौ चाँदीके डलरको रोटीसे पुगहए नाए|'
\v 8 बक चेला मैसे एक जनै सिमोन पत्रुसको भैयाँ अन्द्रियास कही,
\v 9 हियाँ एक लौणा हए, बक संग जौकी पाँच रोटी और दुई मछ्री हँए| पर उतकसे इतोन के क पुगेहए?”
\v 10 येशू कही, “आदमीके बैठन लगओ|” हुवाँ बहुत घाँस भव बाँगर रहए|
\v 11 तव येशू रोटी लै, और परमेश्वरके धन्यबाद चढएके पिछु बैठन बारेके बाँटदै| बे इच्छा भारके खाइँ|
\v 12 और जब पेटभरके खाइँ, बो अपन चेलन से कही, “उब्रेभए खुद्रा बटोरओ, और कोई खराब नए होबए|”
\v 13 उब्रेभए जौके पाँच रोटीके खुद्रा बे बटोरके बाहृ डालैया भरिगए|
\v 14 बहेमारे बोको करो चिन्ह देखके बे आदमी कहन लागे, “संसारमे आनबारो अगमवक्ता नेहत्व जहे हए|”
\v 15 बे आएके बोके जबरजस्तीसे लैजएके राजा बनान ढुण रहेहए करके पता पाएके येशू फिर इकल्लो डाँगामे गओ|
\v 16 संझा हुइगव तव बो चेलन के संग समुन्द्र घेन गओ|
\v 17 और नैयाँमे चढके बे समुन्द्र पार कफर्नहुम घेन गए| तव बो बेरा अँध्यारो हुइगव रहै, और येशू हबए तक बिनके ठिन नाए अओ रहए|
\v 18 और बहुत भारी आँधी चलीरहए, समुन्द्रको लणुरा उलत रहए|
\v 19 पाँच-छ किलोमिटर नैया लैगए रहए, पिछु बे येशूके समुन्द्र उपर नेगत नैया घेन आत देखि, और बे डरई गए|
\v 20 तव बो उन्से कही, “मए हौ, मत डरबओ|”
\v 21 बे बोके खुशीसे नैयामे बैठई, और बे जात रहए बो ठाँउमे नैयाँ तुरन्त पुगै|
\v 22 समुन्द्र पार रहे भिण बे कल हुवाँ एकए  नैया देखि| बिनके पता रहए, कि येशू अपन चेलन संग नैयामे चणोनए हए, और बक चेला इकल्ले गए हँए|
\v 23 तव तिबेरियाससे और नैया बिनके ठिन अए, जहाँ प्रभु धन्यबाद चढाएके रोटी खबाई रहए|
\v 24 येशू और बोके चेला हुवाँ नाए हए करके पत्ता पएके बे आदमी येशूके ढुणत नैयामे चढके कफर्नहुममे गए|           
\v 25 बे बोके समुन्द्रके बो पार पएके बोसे पुछी, “रब्बी,[गुरु]  तुम हियाँ कब अए?”
\v 26 येशू उनके जबाफ दैके कही, “नेहत्व मए तुमसे कहतहौ, तुम चिन्ह देखके नाए, पर तुम पेटभरके रोटी खाएके मारे मोके तुम ढुणत हौ|
\v 27 नष्ट होन बारो भोजनके तही परिश्रम मत करौ, बल्कि अनन्त जीवन  तक रहान बारो भोजनके तही परिश्रम करौ, जो आदमीक लौणा तुमके देहए| कहेकी परमेश्वर पिता बोके उपर अपनो छाप लागई हँए|”
\v 28 बे बोसे कही, “परमेश्वरके चहन बारो काम करन  हमके का करन पणैगो?”
\v 29 येशू बिनसे कही, “परमेश्वरको काम जहे हँए: जौनके बो पठाई हए बोके उपर बिश्वास करओ|”
\v 30 जहेमारे बे बोसे कही, “तुम का चिन्ह देखएहौ, सो हम देखए, और तुमए बिश्वास करए? तुम का कर्त हौ?
\v 31 हम पिता-पर्खा उजाड-स्थानमे मन्न खाइँ, जैसी लिखो हए, 'बो बिनके खानके ताहिँ स्वर्गसे रोटी दै|”
\v 32 येशू उन्से कही, “नेहत्व, मए तुमसे कहतहौ, तुमके स्वर्गसे रोटी देन बारो मोशा नैयाँ, बल्कि स्वर्गसे तुमके सेतए मेत रोटी देन बारो मेरो पिता हँए|
\v 33 कहेकी परमेश्वरको रोटी बहे हँए, जो स्वर्गसे उतरके अतहए, और संसारके जीवन देतहए|”
\v 34 बे बोसे कही, “प्रभु जा रोटी हमके सब दिन दिए|”
\v 35 येशू बिनसे कही, “जीवनको रोटी मए हौ, मेरे जौणे आन बारे भुखए हए नाए, और मिर उपर बिश्वास कर्न बारे कबहु प्यासे हुँइहँए नाए|
\v 36 मए तुमसे कहो हौ, तुम मोके देखे हौ, और फिर बिश्वास कर्त नाएहौ|
\v 37 पिता मोके दएभए सब मेरे ठिन अए हँए, और  मेरे ठिन आन बारेके कोई रितिसे मए छुणेहौ नाए|
\v 38 अपन इच्छा पुरा कर्न मए स्वर्गसे उतरके नाए अओ, बल्कि मोके पठान बारेको इच्छा पुरा कर्नके अओ हौ|
\v 39 और मोके पठान बारेको इच्छा जहे हए, कि बो मोके दै मैसे कोईके फिर मए नए गुमाओ,बल्कि बिनके अन्तके दिनमे जिन्दा करौ|
\v 40 कहेकी मिर पिताको इच्छा जहे हँए, कि लौणाके देखनबारे और बोक उपर बिश्वास करनबारे, प्रत्येक अनन्त जीवन प्राप्त करेहँए, और मए अन्तके दिनमे जिन्दा करंगो|” 
\v 41 यहूदी बोके बिरुदमे बरबारन लागे, कहेकी बो कही रहए, “स्वर्गसे उतरके आन बारी रोटी मही हौ|” 
\v 42 बे कही, “का जा योसेफको लौणा, येशू क नाए हँए? जक अइया और दौवाके क  हम नाए चिनत् हँए? हबए जा कैसे कहत हए मए स्वर्गसे उतरके आन बारी रोटी हौ कैसे कहत हए?” 
\v 43 येशू बिनके जबाफ दैके कही, “तुम आपसमे मत बरबारओ| 
\v 44 मोके पठान बारो पिता खिचेहए नाए तव कोई मिर ठिन अए नाए पैहए, और मए बोके अन्तके  दिनमे जिन्दा करेहौ|
\v 45 और बे सब जनै परमेश्वरसे सिखाए जए हए' करके अगमवक्ताको किताबमे लिखो हए| प्रत्येक  जौन पितासे सुनेहए और सिक्खेहए बो मेरे ठिन अए हए| 
\v 46 पिताके कोई आदमी नाए देखिहँए, केवल बो इकल्लो देखिहए जो परमेश्वरसे अओ हए, बो पिताके देखिहए|
\v 47 नेहत्व मए तुमसे कहतहौ, जौन बिश्वास करेहए बोके संग अनन्त जीवन हए| 
\v 48 मए जीवनकी रोटी हौ| 
\v 49 तुमर पिता पुर्खा उजाड स्थानमे मन्न खाई ताहु फिर बे मरके गए| 
\v 50 स्वर्गसे उतरन बारो रोटी जहे हए, जौन जा खए हए बो मरैगो नाए| 
\v 51 स्वर्गसे उतरन बारी जिन्दा रोटी मही हौ| कोई फिर जा रोटी खए हए बो सदिमान जिहए| और जौन रोटी मए संसारके जीवनके ताहिँ दओ हौ, बो चाहिँ मिर देहे हए|” 
\v 52 तव यहूदी आपसमे बहास कर्न लागे, “जा आदमी कैसे हमके अपनी देहे खान देहए?” 
\v 53 येशू बिनसे कही, “नेहत्व मए तुमसे कहतहौ, तुम आदमीके लौणाको देहे खएहौ नाए, और बाको रगत पिहौ नाए तव, तुममे जीवन हुइहए नाए |
\v 54 मिर देहे खान बारो और मिर रगत पिन बारे संग अनन्त जीवन हए, और अन्तके दिनमे मए बोके जिन्दा करेहौ |
\v 55 कहेकी मिर देहे नेहत्व खानबारी हए, और मिर रगत नेहत्व पिन बारो हए| 
\v 56 मिर देहे खान बारो और मिर रगत पिन बारो चहि मिर मे रहए ,और मए बोमे रएहौ|
\v 57 मिर देहे खान बारो और मिर रगत पिन बारो चहि मिर मे रहए ,और मए बोमे रएहौ|
\v 58 स्वर्गसे आन बारी जा रोटी अइसी नाए हए, जो पिता पुर्खा खाइँ ताहु फिर मरिगए| जा रोटी खान बारो सदिमान जिहए|” 
\v 59 बो जा बात कफर्नहुमके सभाघरमे शिक्षा देतपेती कही रहए|
\v 60 जा सुनके बोके चेला मैसे बहुत कही, जा वचन कठोर हए, कौन जा सुनपए हए?” 
\v 61 तव बाके चेला जाके वारेमे बरबारत् हए करके जानके येशू बिनसे कही, “क जा बात तुमरे ताहिँ ठोकरके कारण हुइरहो हए?” 
\v 62 तुम आदमीके लौणाके जहाँ बो अग्गु रहए हुवाँ चढत देखे हौ तव का हुइहए? 
\v 63 जीवन देन बारो आत्मा हए, शरीरसे कोई फाइदा नैयाँ| जौन बचन मए तुमसे बोलोहौ बो आत्मा और जीवन हए| 
\v 64 पर तुमर बीचमे कित्तो हँए, जौन बिश्वास कर्त नैयाँ|” कहेकी बिश्वास नाए करन  बारे कौन कौन हँए, और धोखा देन बारो कौन हुइहँए करके येशूके सुरुसे पता रहए| 
\v 65 और बो कही, “जहेमारे मए तुमसे कहो रहौ, 'अगर पितासे नाए द्ओ हए तव कोई आदमी मिर ठिन नाए अए पैहए|” 
\v 66 तव पिछु बक चेला मैसे बहुत जनै पिछु हटे, और बोक संग नेगन छोडी| 
\v 67 येशू बाहृ से कही, “का तुम फिर मोके छोणे हौ?” 
\v 68 सिमोन पत्रुस जबाफ दैके कही, “हे प्रभु, हम काके ठिन जाए? तुमर संगत् अनन्त जीवनको बचन हए्  
\v 69 और हम बिश्वास करे हँए, और जाने हँए, तुम परमेश्वरके पवित्र जन हौ|”
\v 70 येशू बिनके जबाफ दैके कही, “का मए अपनए तुमके बाहृओ जानैके छानोका नैयाँ? और तुमर मैसे एक जनैचाहिँ दियाबलस* हए|” 
\v 71 जा बो सिमोन इस्करियोतको लौणासे यहूदाके वारेमे कही रहए, कहेकी बाहृा मैसे एक जनै रहए ताहु फिर बो बाके धोखा देन तही तयार रहए|”                                     
\c 7
\p \v 1 तव पिछु येशू गालीलमे घुमफिर करी, तव बो यहुदियामे जानके नाएचाहि, कहेकी यहुदियाके बोके मरनके दाउमे रहए| 
\v 2 और यहूदियनको छाप्रो-बासको तेवहर नजिक रहए|
\v 3 बहेमारे येशूके भैया बोसे कही, “जा ठाउँ छोडके यहूदियामे जा, और तुम करे भए काम तुमरे चेला फिर देखँए| 
\v 4 "जौन आदमी अपन नाउँ कामन चहतहए तव बो चुप्पयसे कर्न नाए चहतहए| तुम जा काम करलेत् हए तव संसारमे प्रघट कर|"" "
\v 5 कहेकी बक भैया फिर बक उपर बिश्वास नाए कर्त रहए|
\v 6 येशू बिनसे कही, “मिर समय नाए अओ हए, पर तुमर ताहिँ त् सब समय अच्छो हए| 
\v 7 संसार तुमके घिणना नाए कर्तहए, पर मोके ता घिणना कर्तहए, कहेकी संसारके बारेमे और बक काम खराब हए् करके मए गवाही देतहौ|
\v 8 तुम जा तेवहरमे जाओ| मोए जा तेवहरमे जान नाएहए, कहेकी मिर समय हबए नाए अओ हए|” 
\v 9 बिनके अइसी कहिके बो गालीलमे रहो| 
\v 10 तव बोके भैया तेवहरमे जाएके पिछु बो फिर खुल्लम खुल्ला नाए, पर चुप्पाए से गओ| 
\v 11 "तेवहरमे यहूदी बोके ढुणन लागे, और ""बो कहाँ हए?” करके पुछ्न लागे| "
\v 12 भिडके बीचमे बोके बारेमे चर्चा होन लागो| कुइ कहत् रहए, “बो अच्छो हए|” और कहमए, “नैयाँ, जा आदमीके बाहकत् हँए|” 
\v 13 पर यहूदीनके डरके मरे बोके बारेमे कोई खुल्लम खुल्ला बोल्तनाए रहए|
\v 14 तेवहरके बीचमे येशू मन्दिर भितर घुसीगव और शिक्षा देन लागो| 
\v 15 यहूदी अचम्मो मानत अइसे कही, “कोई अध्यन नाए करी जा कैसे इतो विध्या हासिल करेहए?”
\v 16 तव येशू बिनके जबाफ दैके कही, “मेरो शिक्षा मिर नाए हए, बल्कि बोको हए, जौन मोके पठाई हए| 
\v 17 अगर कोई आदमी परमेश्वरको इच्छा पालन कर्न चाहत हए तव, मिर शिक्षा परमेश्वरसे अओ हए कि मिर अपनए घेनसे हए सो बो जानैगो|
\v 18 जौन अपनाएसे बोल्त हए, बो अपनो सम्मान ढुणात हए, बल्कि जौन अपने पठान बारेक सम्मान ढुणात हए, बो सत्य हए, और बोमे कपट नैयाँ| 
\v 19 का मोशा तुमके व्यवस्था दैनाए? पर तुम कोई बो व्यवस्था पालन नाए करे| तुम कहे मोके ढुणत हौ?” 
\v 20 भिण जबाफ दै, तुमके भुत लागो हए| कौन तुमए मरन ढुणत हए?” 
\v 21 येशू जबाफ दैके बिनसे कही, “एक काम मए करो, और तुम सब जमए अचम्मो मानतहौ| 
\v 22 मोशा तुमके खतनाको रिति दैहए् {होन त बो मोशाको तरपसे त नाए, बल्कि पिता पुर्खासे हए}, और फिर शबाथ-दिनमे तुम आदमी खतना कर्तहौ| 
\v 23 मोशाको व्यवस्था भङग् नए हो बाए करके बल्कि कुइ आदमी शबाथ-दिनमे खतना करेहए तव, मए एक आदमीक शबाथ-दिनमे पुरो अच्छो करीदौ, करके का तुमसे  मोसे दिक्कत् हौ? 
\v 24 मुहू देखके नाए, बल्कि ठिक किसिमसे इन्साफ कर|”
\v 25 यरुसलेमके कुइ कुइ आदमी कही, “का जा बाहेत नाए हए्, जौनके तुम मरन ढुणत रहौ्? 
\v 26 देखौत जा त खुल्लम खुल्ला बोल रहोहए, पर बे बोसे कुछ्नाए कहत हँए,! का जात नेहत्व ख्रीष्ट हए करके धर्म-गुरु नेहत्व पता पइँ? 
\v 27 पर हम जनत हँए, जा आदमी कहाँ से अओ हए| पर जब ख्रीष्ट दिखँए हए, बो कहाँ हए कोईके पता नाए हुइहए|” 
\v 28 जब येशू मन्दिरसे निकरके, बो जोड्से चिल्लएके कही, “तुम मोके चिन्तहौ, और मए कहाँ से अओ हौ, बो फिर तुम जानतहौ मए अपनी इच्छासे अओ नाए हौ, बल्कि जौन मोके पठाओ हए बो सत्य हए| तुम बोके चिन्त नाए हौ, 
\v 29 बल्कि मए बोके चिन्तहौ, कहेकी मए बोसे अओ हौ, और बो मोके पठाई हए| 
\v 30 बहेमारे बे बोके पकणन ढुणत रहए, पर कोई बोके उपर हात नाए डारी, कहेकी बाको बेरा हबाए अओ नाए रहए| 
\v 31 पर भिडके आदमी बहुत बक उपर बिश्वास करी| बे कही, “जब ख्रीष्ट अए हए, तव का जे करे भए चिन्हसे बणो चिन्ह बो कर पएहए?”  
\v 32 भिड बोके बारेमे चर्चा कर्त फरिसी सुनी| तव मुखिया पुजाहारी और फरिसी बोके पकणन् मन्दिरके पहरेदारके पठाइँ| 
\v 33 येशू उन्से कही, “हबाए कुछु समय तक मए तुमर संग हौ, तव पिछु मए मोके पठान बारे ठिन जामंगो| 
\v 34 तुम मोके ढुणेहौ, तव पैहौ नाए, और जहाँ मए हुइँहौ, हुवाँ तुम अए नाए पैएहौ|” 
\v 35 तव यहूदी आपसमे कही, “जा कहाँ जानके तयारी हँए, और हम जाके पैहँए नाए?” का जा ग्रीक कनके बीचमे बिगदे बैठे यहूदीके ठिन जाएके ग्रीक कनके शिक्षा देन चाहत् त नाए हए| 
\v 36 यिनको कहो जा वचन क हए? 'तुम मोके ढुणेहौ, तव पैहौ नाए, और जहाँ मए हुइँहौ, तुम अए नाए पैहौ?” 
\v 37 अब तेवहरको दिन अथबा तेवहरको मानो भव दिनमे, ठाणके येशू  जोडसे चिल्लएके अइसे कही, “अगर कोई प्यासो हए तव बो मिर ठिन अबाए और पिबैए्| 
\v 38 जौन मिर उपर बिश्वास करेहए, तव धर्मशास्त्र अनुसार 'बोके अन्तस्करणसे जिन्दा पानीको  नदिया बहाबैगी्|” 
\v 39 तव जा बात बो पवित्र आत्माके बारेमे कही रहए, जौन पवित्र आत्मा बोके उपर बिश्वास कर्न बारे पान लागे रहए| कहेकी पवित्र आत्मा हबाए तक मिलोनाए रहए, कहेकी येशूको महिमा हबए तक अओ नाए रहए| 
\v 40 जा बात सुन्न बारे कोई कोई आदमी कहन लागे, “जता नेहत्व अगमवक्ता हए|” 
\v 41 और कहन लागे, “जा ख्रीष्ट हए|” पर कोई कोई कहन लागे, “का ख्रीष्ट गालीलसे अओ हए? 
\v 42 का धर्मशास्त्र कही नैयाँ, कि ख्रीष्ट दाऊदके वंशसे और दाऊदके गाउँ बेथलेहेमसे आबैगो?” 
\v 43 जहेमारे आदमीके बीचमे बोके मारे फाटो हुइगओ| 
\v 44 बो मैसे कित्तो बोके पकणन् ढुणात रहए, पर बोक उपर कोई फिर हात नाए लगाई| 
\v 45 "तव मन्दिरके पहरेदार और मुखिया पुजाहारी और फरिसी बोके कहाँ अए| बे उन्से कही ""तुम बोके कहे नाए ल्याए?” "
\v 46 पहरेदार जबाफ दैं, “जा आदमी जैसो ता कोई आदमी कबहु नाए बोलिहए!” 
\v 47 फरिसी बिनसे कहन लागे, “तुम फिर बहकिगए, कैसो?
\v 48 का धर्म-गुरु अथबा फरिसी मैसे कोई बक उपर बिश्वास करी हँए? 
\v 49 पर जा भिण,  जौन व्यवस्था जान्त, बो श्रापित हए|” 
\v 50 बिन मैसे एक जनै निकोदेमस, जो पहिले एक दओ येशू ठिन अओ रहए, बो कही, 
\v 51 "का हमर व्यवस्था पहिले आदमीक बात नाए सुनके, और बो का करी हए, सो नाए जानके बोके दोषी ठहरए हए का?” "
\v 52 बे उनके जबाफ दै, “का तुम फिर गालीलके हौ? धर्मशास्त्र ढुणके देखौ, तव तुम देखैगे, कि गालीलसे अगमवक्ता नाए निक्रैगो|” 
\v 53 तव हरेक आदमी अपन अपन घर गए|
\c 8
\p
\v 1 तव येशू जैतुन डाँगामे गओ|
\v 2 बो सबेरे फिर मन्दिरमे गओ, और सब आदमी बोके ठिन आए, बो बैठो, और शिक्षा देन लागो|
\v 3 शास्त्री और फरिसी छिनरैमे पकणओ पणी एक बैयरके ल्याइँ, और बोके बीचमे ठढबाँई|
\v 4 बे बोसे कही, “गुरुज्यु, जा छिनरै के काममे पक्रउ पणी|
\v 5 व्यवस्थामे मोसा अईसीन के पत्थरसे मरनके हमके आज्ञा दै हँए्| तुम जक बारेमे का कहत हौ?”
\v 6 पर बे बोकी जाँच कर्नके, बाके उपर दोष लागए हँए करके बे अईसे कही रहए| येशू भुइँमे उगरीसे लिखी|
\v 7 पर बे बोसे पुछ्त रहए, तव बो ढाणके बिनसे कहन लागो, “तुमरेमे जौन पाप नाए करी हए, बहे जा बैयरके पहिले पत्थरसे मारए|”
\v 8 और फिर लोहोक् के बो भुइँमे उगरीसे लिखि|
\v 9 तव जब बे जा सुनी, तव बणेसे लैके छोटे तक एक-एक करके गैभए, और येशू बो बैयर संग इकल्लो रहीगओ, और बो बैयर बाके अग्गु ठाढीरही|
\v 10 येशू बो बैयरके देखके कही, “ए बैयर, बे कहाँ गए?” का कोई तोके दण्ड नाए दैं?
\v 11 बो कही, “प्रभु कोई नाए दओ|” येशू कही, “मए फिर तोके दण्ड नाए देहौ, और फिर पाप मत करीए|”
\v 12 येशू फिर उन्से कही, मए संसारको उजियारो हौ| मेरे पिछु लाग्न बारे अन्धकारमे नाए नेगंगे हए, बल्कि बे जीवनको उजियारो पमंगे|”
\v 13 तव फरिसी बोसे कही, “तुम अपने बारेमे गवाही दैरहे हौ| तुमरी गवाही सत्य नाए ठहेरैगी|”
\v 14 येशू जबाफ दैके कही, “मए अपने बारेमे गवाही देतहौ, तहु फिर मिर गवाही सत्य हए, मए जन्तहौ, मए कहाँ से अओ हौ, और मए कहाँ जए रहो हौ| पर तुम नाए जन्तहौ, मए कहाँ से अओ हौ, और कहाँ जए रहो हौ,
\v 15 तुम मानव दृष्टिसे न्याय करत हौ| मए कोईको न्याय नाए करत हौ|
\v 16 मए न्याय करे हौ तहु फिर मिर न्याय सत्य ठहीरैगो| कहेकी न्याय कर्न बारो मए इकल्लो नैयाँ, बल्कि मए हौ, और मोके पठान बारो पिता हए|
\v 17 तुमरे व्यवस्थामे फिर दुई आदमीको गवाही सत्य ठहीरत हए करके लिखो हए|
\v 18 अपन बारेमे मए अपनाए गवाही देतहौ, और मोके पठान बारो पिता मेरे बारेमे गवाही देत हए|”
\v 19 बे बोसे कही, “तुमर पिता कहाँ हए?” येशू जबाफ दै, “तुम नए त मोके चिनत् नए मिर पिताके| तुम मोके चिनते तव मिर पिताके फिर चिनते|”
\v 20 जा बात बो मन्दिरमे शिक्षा देत पेती भेटी चढान बारी कुठियाके ढिगाई कहीरहए|और कोई बोके पकणिनाए, कहेकी बोको बेरा अओ नाए रहए|
\v 21 बो फिरके उन्से कही, “मए चल्लो जाए हौ, और तुम मोके ढुणैगे, और तुम अपन पापमे मरैगे| जहाँ मए जएहौ, तुम अए नाए पैहौ|”
\v 22 यहूदी कही, “ज ता आत्मा हत्या करेहए कि का? कहेकी जहाँ मए जएहौ, तुम अए नाए पएहौ' करके कहत् हए|”
\v 23 और बो उन्से कही, “तुम तरेके हौ| मए उपरको हौ| तुम जा संसारके हौ| मए जा संसारको नैयाँ|
\v 24 मए तुमसे कहो, 'तुम अपन पापमे मरैगे,' कहेकी मए बहेहौ करके तुम बिश्वास नाए करैगे तव अपन पापमे मरैगे|”
\v 25 बे बोसे पुछी, “तुम कौन हौ तव?” येशू बिनसे कही, “मए बहे हौ, जो मए तुमके सुरुसे लैके कहत अओ हौ|
\v 26 मए तुमरे बारेमे कहन और न्याय करन बहुत हए| बल्कि मोके पठन बारो सत्य हए, और बोसे मए जो सुनो बहे बात मए संसारके बतात् हौ|”
\v 27 पिताके बारेमे कहिँ हए करके बे बुझिनाए|
\v 28 जहेमारे येशू कही, “जब तुम आदमीक पुत्रके उपर उचएहौ, मए बहे हौ करेके तुम पता पैहौ, और मए अपने अधिकारमे कुछ नाए करत् हौ, बल्कि पिता सिखई बात मस्कत् हौ करके जानैगे|
\v 29 मोके पठन बारो मिर संग हए| बो मोके इकल्लो छोडिनाए हए, कहेकी मए सब दिन बोके खुशी करन बारो काम कर्तहौ|”
\v 30 बो जा बात कहत् बहुत बोके उपर बिश्वास करीँ|
\v 31 येशू अपन उपर बिश्वास करन बारे यहूदीनसे कही, “तुम मिर वचनमे रएहौ तव तुम नेहत्व मिर चेला हुइहौ|
\v 32 तव तुम सत्य काहए करके सो जानैगे, और सत्य तुमके स्वतन्त्र करेहए|”
\v 33 बे बोके जबाफ दै, “हम अब्राहमके सन्तान हँए, और हबाए तक कोईके बन्धानमे पणे नैयाँ|| 'तुम स्वतन्त्र करेहए करके कैसे कहत हौ?”
\v 34 येशू बिनके जबाफ दै, “नेहत्व, मए तुमसे कहतहौ पाप कर्न बारो प्रत्येक पापको कमैया हए|
\v 35 कमैया सब दिन घरमे नाए रएहए, बल्कि पुत्र सब दिन घरमे रहत हए|
\v 36 जहेमारे पुत्र तुमके स्वतन्त्र करेहए तव तुम नेहत्व स्वतन्त्र हुइहौ|
\v 37 मए जान्तहौ, तुम अब्राहामके सन्तान हौ| पर तुम मोके मारन ढुणत हौ, कहेकी मिर वचन तुमरे ठिन रहे नाए पता हए|
\v 38 जो जो मए मिर पिताके ठिन देखो हौ, बहे मए कहत हौ| तुम फिर जो तुमर पितासे सुनेहौ, बहे करत् हौ|”
\v 39 बे बोसे कहिँ, “हमर पिता त अब्राहाम हए|” येशू बिनसे कही, “तुम अब्राहामके सन्तान हौ त, अब्राहाम जो काम करी बहे करते|
\v 40 मए परमेश्वरसे सुनो सत्य तुमसे कहो हौ, पर हबाए तुम मोके मारन ढुणत हौ| अब्राहाम त अईसो काम नाए करी|
\v 41 तुमर पिता जो काम करी तुम फिर बहे काम करत् हौ|” बे बोसे कहिँ, “हम छिनरैसे जन्मे नैयाँ! हमर पिता एकए हए, बो परमेश्वर हए|”
\v 42 येशू बिनसे कही, “परमेश्वर तुमर पिता होतो तव तुम मोके प्रेम करते, कहेकी मए परमेश्वरसे निक्रो हौ| मए अपन इच्छासे नाए अओ हौ| बल्कि बो मोके पठाई हए|
\v 43 मेरो कहो काहे नाए बुझत हौ? कहेकी तुम मिर वचन सुनिनाए पातहौ|
\v 44 तुम अपन पिता दियाबलसके हौ, और तुम अपन पिताक इच्छा पुरा करन् तुमरी इच्छा हए| बो त सुरुसे नाए हत्यारा हए, और सत्यसे बोके कोई वास्ता नाए हए| कहेकी बोमे कोई सत्यता नाए हए| जब बो झुट बोल्तहए, बो अपनी स्वभाव अनुसार बोलत् हए, कहेकी बो झुठो हए और झुटको पिता हए|
\v 45 मए सत्य बोल्तहौ, पर तुम मोके बिश्वास करत् नैयाँ|
\v 46 तुमए मैसे कौन मोके पापको दोष लगए पैहए? बल्कि मए सत्य बोल्तहौ तव, कहे तुम मिर उपर बिश्वास करत् नैयाँ?
\v 47 जौन परमेश्वरको हए, बो परमेश्वरको बाणी सुनत् हए| तुम परमेश्वरके नैयाँ, जहेमारे तुम सुनत् नैयाँ|”
\v 48 यहुदी बोसे जबाफ दैके कहिँ, “का हमर जा कहाई ठिक नैयाँ, का तुम सामरी हौ और तुमके भुत लागो हए का?”
\v 49 येशू जबाफ दै, “मोके भुत लागो नैयाँ, बल्कि मए अपन पिताके आदर करत् हौ, पर तुम मोके अनादर करत् हौ|
\v 50 बल्कि मए अपन महिमा नाए ढुणत हौ, एक जनै हए जौन महिमा ढुणत् हए और फैसला करैगो|
\v 51 नेहत्व मए तुमसे कहतहौ, अगर मिर वचन पालन करैगो तव बो कबहू मरेहए नाए|”
\v 52 यहूदी बोसे कहिँ, “अब हमके पक्का पता हुइगओ, तुमके भुत जरुर करके जागो हए| अब्राहामका मरिगओ, अगमवक्ता फिर मरिगए, तव तुम कैसे कहत् हौ, 'कोई मिर वचन पालन करेहए तव बो कबहू मरैगोनए|”
\v 53 का हमर पुर्खा अब्राहामसे तुम बणेहौ? बे मरीगए, और अगमवक्ता फिर मरिगए| तुमचहिँ अपनएके बणे बनतहौ?”
\v 54 येशू जबाफ दै, “अगर मए अपनो महिमा करतो तव मिर महिमा व्यर्थ हुइतो| मोके महिमा देन बारो पिता हए, जौनके तुम हमर परमेश्वर' कहतहौ|
\v 55 तुम बोके चिनेनए हौ, बल्कि मए बोके चिनोहौ| मए बक नाए चिन्तहौ कएहौ तव मए फिर तुमरी सरह झुठा ठहिरंगो| बल्कि मए बोके चिन्तहौ, और बोको वचन पालन करत् हौ|
\v 56 तुमरो पुर्खा अब्राहाम मिर दिन देखनके तही हौसियत रहै, और बो देखि तव खुशी भव|”
\v 57 बहेमारे यहूदी बोसे कहिँ, “तुम हबए पचास वर्ष पुगे नैयाँ, तओ का तुम अब्राहामके देखेहौ?”
\v 58 येशू बिनसे कही, “नेहत्व मए तुमसे कहत्हौ, अब्राहामसे अग्गुको मएहौ|”
\v 59 तव बे बोके मरनके तही पत्थर उठाइँ, तव येशू लुक्के मन्दिरसे बाहिर निकरिगओ|
\c 9
\p \v 1 हुवाँसे जात करत् येशू एक जनै जन्मएको अन्धराके देखी| 
\v 2 बोके चेला बोसे कहिँ, “रब्बी, कौन पाप करो, जा कि जक अईया-दौवा, तव जा अन्धरा जन्मो?” 
\v 3 येशू जबाफ दै, “न त जा पाप करी नए जक अइया-दौवा, बल्कि जमारे भव कि परमेश्वरको काम जा आदमीसे प्रकट होबए| 
\v 4 मोके पठान बारोको काम दिन होतए करन पडत् हए| रात आतहए, जब कोई काम करन पात् हए| 
\v 5 मए संसारमे रहन तक मए संसारको उजियारो हौ|” 
\v 6 जा बात कहेके बो भुइँमे थुकी, और थुकके मट्टी गमजके लेप बनाएके आँखीमे लगाई दै|  
\v 7 और बो बासे कही, “जा, सिलोआमके{ जौन अर्थ हए पठाओभव}तालमे जाएके धो|” बो जाएके धोई, और देखन बारो हुइके गव| 
\v 8 बाके संगी और बोके संग भिख मागत् देखन बारे कहिँ, “बैठो भिख मागन बारो का जा नैयाँ?” 
\v 9 कोई कोई कही, “जा बहे हए|” और कही, “नैयाँ, जा ता बहे कता दिखत हए|” बो कही,  “मए बहे हौ|” 
\v 10 तव बे बोसे पुछी, “तिर आँखी कैसे खुलिगई तओ?” 
\v 11 बो जबाफ दै, “येशू कहन बारो आदमी मट्टी गमजके लेप बनाएके मिर आँखीमे लगएके मोसे कही, 'सिलोआममे जाएके धो|” तव जाएके मए धो, और देखन बारो हुइगव|” 
\v 12 बे बोसे कहिँ, “बो कहाँ हए तओ?” बो कही, “मोके पता नैयाँ|” 
\v 13 तव बो अन्धरा आदमीके बे फरिसीनके ठिन ल्याइँ| 
\v 14 जौन दिन येशू मट्टी गमजके बक आँखीमे लगाई रहए बो दिन शबाथ-दिन रहए| 
\v 15 फरिसी बोसे पुछी, “तए कैसे देखन बारो भव|” बो उन्से कही, “बो मिर आँखीमे  मट्टी गमजके लगए दै, और मए धो और देखन बारो हुइगव|” 
\v 16 फरिसी मैसे कोई कोई कहिँ, “बो आदमी परमेश्वरसे नए अओ हए, कहेकी बो शबाथ-दिन पालन नए करत् हए|” तव और कित्नो कहीँ, “कैसे पापी आदमी अईसे चिन्ह कर पए हए|” और उनके बीचमे फाटो होन लागो| 
\v 17 बे बो अन्धरा से फिर पुछी, “बो तिर आँखी खोलदै, अब बक बारेमे तए का कए हए?” बो जबाफ दै, “बो ता अगमवक्ता हए|” 
\v 18 दृष्टि पानबारोके आदमीके अइया-दौवाके बुलाएके नए पुछ्न तक यहूदी बो अन्धरा रहै और देखन बारो हुइगव करके विश्वास करिनए| 
\v 19 तव बे बोसे पुछी, “का जा तुमर लौणा हए जा का अन्धरा जन्मो रहए करके तुम कहतहौ? तव अब कैसे जा देखन बारो हुइगव?” 
\v 20 बोके अइया-दौवा उन्से कहिँ, “हम जनत हए जा हमर लौणा हए, और अन्धरा जन्मो रहए| 
\v 21 पर अब जा कैसे देखन बारो भव हमके पता नैयाँ, और जक आँखी कैसे खुलीगै बहु फिर हमके पता नैयाँ| जाको उमेर पुगीगव हए, जहेसे पुछौ| अपने बारेमे जा अपनए बुलेहए|” 
\v 22 बाके अइया-दौवा जहे बात कही, कहेकी बे यहूदीनसे डरत् रहए| कहेकी कोई फिर बो ख्रीष्ट हए करके स्वीकार करेहए तव, बोके सभाघरसे निकरन देहए करके यहूदी अग्गुसे सहामत भए रहए| 
\v 23 जहेमारे बोके अइया- दौवा कही, “जक को उमेर पुगीगव हए जहेसे पुछौ|” 
\v 24 तव बे बो अन्धरा आदमीके दुस्रो चोटी बुलाएके कहिँ, “परमेश्वरके महिमा दे| हम जान्तहए जा आदमी पापी हए|” 
\v 25 बो जबाफ दै, “बो पापी हए कि नैयाँ, मए नए जान्तहौ|  पर एक बात मए जान्तहौ कि मए अन्धरा रहौ, अब देखतहौ|” 
\v 26 तव बे बोसे कहिँ, “बो तोके का करी? बो तिर आँखी कैसे खोलदै?” 
\v 27 बो उनके जबाफ दै, “मए तुमरे अग्गु कहीदओ हौ, ताहु तुम सुनेनए| और फिर कहे सुन्न चाहत हौ? तुम फिर बक चेला हुबैया हौ कि का?” 
\v 28 बे बोके गरियत कहिँ, “तए पो बक चेला हए, ह्म त मोशाके चेला हँए| 
\v 29 हमके पता हए मोशासे परमेश्वर बोलिरहए, पर हमके पता नैयाँ जा आदमी कहाँ को हए|” 
\v 30 बो आदमी जबाफ दै बिनसे कही, “कैसो अचम्मोकी बात! बो कहाँ से अओ हए तुमनए जान्त हौ, पर मिर आँखी बो खोलदै| 
\v 31 हम जान्तहए कि परमेश्वर पापीनको बात सुनत नैयाँ, पर परमेश्वरके भय मानन् बारे और बोकी इच्छा पालन करन बारे आदमीनको बात परमेश्वर सुन्तहए| 
\v 32 संसारमे सुरुसे लैके अईसो अन्धराकी आँखी कोई खोलि बात कबहु नए सुने| 
\v 33 अगर जा आदमी परमेश्वरसे नाए अइतो तव बो कुछु नए करपातो|” 
\v 34 बे बोके जबाफ दैके कहिँ, “तए ता बिरकुल पापमे जन्मो रहए, और का हबए तए हमके सिक्न चाहत हए?” तव बे बोके बाहिर निकर दै|     
\v 35 बे बोके बाहिर निकरदै करके येशू सुनलै, और बोके भेटके कही, “का तए आदमीके पुत्रके उपर बिश्वास करत् हए?” 
\v 36 बो जबाफ दैके कही, “प्रभु, बो  कौन हए? मए बक उपर बिश्वास करंगो?” 
\v 37 येशू बोसे कही, “तए बोके देखो हए, और तोसे बोल्न बारो बहे हए|” 
\v 38 तव बो कही, “प्रभु, मए बिश्वास करत् हौ,” और बो बाके दण्डवत् करी| 
\v 39 और येशू कही, “मए न्यायके तही जा संसारमे अओ, कि नए देखन बारे देखए और देखन बारे चाहिँ अन्धरा होमए|” 
\v 40 जा बात सुनन् बारे और बोके नजिक होन बारे फरिसीन मैसे कोई कोई बोसे कहिँ, “का हम फिर अन्धरा हँए?” 
\v 41 येशू बिनसे कही, “तुम अन्धरा हुते तओ पापके दोषी हुतेनाए, पर तुम हम देखतहौ कहतहौ, बहेमारे तुमर पाप रहिरहत् हए|
\c 10
\p \v 1 "नेहत्व,मए तुमसे कहत्हौ, जौन भेणा खोणको फाटकसे भितर घुसेहए नाए, दुसरे घेनसे चणके भितर घुसेहए, बोत चोर और डाँकु हए| "
\v 2 पर फाटकसे भितर घुसन बारो भेणको बक्ररेहेरा हए| 
\v 3 चौकीदार बोके तही फाटक खोलदेहए, और भेणा बोको सोर सुन्तहए, और बो अपनो भेणक नाउँ काढ काढ के बुलात हए, और उनके बाहिर लैजात हए| 
\v 4 जब बो अपन सब भेणा के बाहिर निकरके सिक्तहए, बो उनके अग्गु अग्गु नेगत हए, और भेडा बोके पिछु लागत हए, कहेकी बे बोको सोर चिन्तहए| 
\v 5 पर दुसरे आदमीके बे पिछु नाए जात हँए, पर बोसे बे भाजंगे| कहेकी बे दुसरे आदमीक सोर बे नाए चितहए|” 
\v 6 येशू उनके जा कहानी कही, पर बो बिनसे कही बात बे बुझिनाए|  
\v 7 जहेमारे येशू फिर उन्से कही, “नेहत्व, मए तुमसे कहत् हौ, भेणा को फाटक मही हौ| 
\v 8 मोसे अग्गु आनबारे सब चोर और डाँकु हए, पर भेडा बिनको बात सुनिनए| 
\v 9 फाटक मही हौ, अगर कोई आदमी भितर घुसैगो तव बो बाचिजए हए, और भितर-बाहिर आन-जान करेहए, और अच्छे ठाउँमे चरन पए हए| 
\v 10 चोर ता चुरान, मरन और नाश कर्न इकल्लो अत् हए| मए त तुमके जीवन पामए, और प्रशस्ताको जीवन पामए करके मए अओ| 
\v 11 मए असल बकरेहेरा हौ| असल बकरेहेरा अपन भेडाके ताहिँ अपन जयन देत् हए| 
\v 12 भाणाको आदमी चाहिँ भेणक अपनो बकरेहेरा कत्ता नैयाँ| बो ता गुलहा आत देखके भेणा छोणके बो भाजैगो, और गुलहा भेणाके निलजए हए, और तितर बितर करदेहए| 
\v 13 और बो भाजैगो, कहेकी बो भाणाको आदमी हए, बाके भेणाको कोई वास्ता नैयाँ| 
\v 14 "मए असल बकरेहेरा हौ, मए अपन भेणाके चिन्तहौ, और मिर भेणा मोके चिन्त हए्| "
\v 15 जैसी पिता मोके चिन्त हए, मए पिताके चिन्तहौ, और मए अपन भेणाके ताहिँ अपन ज्यन अर्पण करेहौ| 
\v 16 "मिर और भेणा हँए, जो जा सारमे नैयाँ| उनके फिर मोके ल्यान हए, और बेहु मिर आबाज सुनंगे, और बे एकए झुणके हुइहए्, और एकए बकरेहेरा हुइहए| "
\v 17 पिता मोके बो मारे प्रेम करत् हए, कहेकी मए अपनो ज्यान फिर फिर्ता लेन हिसाबसे अर्पण करत् हौ| 
\v 18 कोई फिर मोसे मिर ज्यन लए नाए पए हए, पर मए अपन इच्छासे अपन ज्यन अर्पण करत् हौ| अपन ज्यन अर्पण करन् अधिकार मिर संग हए, और फिर लेनके अधिकार मिर संग हए| जा आज्ञा मए अपन पितासे पओ हौ|” 
\v 19 जा वचनके कारण यहूदीमे मतभेद हुइगओ| 
\v 20 बिन मैसे बहुत कहत रहए, “जाके भुत लागो हए, और जा पगलिया गव हए| और तुम जक बात काहे सुनत् हौ?” 
\v 21 और फिर कहात रहए, “भुत लागो आदमीके बात अइसो ता नए होतहए| का भुत अन्धराको आँखी खोलपए हए क?”
\v 22 यरुसलेममे मन्दिर समर्पणको तेवहर रहए| 
\v 23 जा हिउँतको समय रहए| येशू मन्दिर भितर सोलोमनके दलानमे टहेलत् रहए| 
\v 24 यहूदी बोके चारैतर्फ बैठके पुछ्न लागे, “कब तक तुम हमके दोधरमे करेरहौ? अगर तुम ख्रीष्ट हौ, तव हमके स्पष्ट बतए देओ|” 
\v 25 येशू बिनके जबाफ दै, “मए तुमसे कहे रहो हौ, पर तुम विश्वास नए करत् हौ| मेरो पिताके नाउँमे मए काम करत् हौ, बहे मिर गवाही देतहए्| 
\v 26 पर तुम विश्वास नए करत् हौ, कहेकी तुम मिर भेणा मैके नए हौ| 
\v 27 "मिर भेणा मिर आवाज सुनत् हए, और बिनके मए चिन्तहौ, और बे मिर पिछु आत हए| "
\v 28 बिनके मए अनन्त जीवन देहौ, और बे कबहु नष्ट नए हुइँहए, और बिनके कोई मिर हातसे छिनके नए लैजए पैहए| 
\v 29 मिर पिता बिनके मोके दैहए; बो सबसे बणो हए| मिर पिताके हातसे कोई छिनके लैजए नए पए हए| 
\v 30 पिता और मए एक हँए|” 
\v 31 यहूदी बोके मरन ताहि फिर पत्थर उठाइँ| 
\v 32 येशू बिनसे कही, “मए अपन पितासे बहत् अच्छे काम दिखओ, बे कौन कामके तहीँ तुम मोके मरनके पत्थर उठातहौ?” 
\v 33 यहूदी बोके जबाफ दै, “अच्छो कामके तहीँ हम तुमके पत्थरसे थोनी मरत् हए, तए ईश्वरको-निन्दा करके करणसे, कहेकी आदमी हुइके फिर अपनाएके परमेश्वर बनत् हए| 
\v 34 येशू उनके जबाफ दैके कही, का तुमर व्यवस्थामे अइसो नए लिखो हए, “मए कहो, तुम देव हौ'? 
\v 35 अगर जौनके ठिन परमेश्वरको वचन अओ, बे देव कहेलातहए् करके {धर्मशास्त्र भङ्ग हुईनाए पए हए}
\v 36 पिता पवित्र बनएके संसारमे पठओ भव आदमी मए हौ' करके कैसे परमेश्वरको निन्दा हुइहए? 
\v 37 अगर मए मिर पिताको काम नाए करोहौ तव मिर उपर बिश्वास मत करौ| 
\v 38 और अगर मए पिताको काम करत् हौ तहु फिर तुम मिर उपर बिश्वास नए करत् हौ तव जे काम के उपर बिश्वास करौ, तव तुम पता पैहौ, और बुझेहौ, कि पिता मिरमे हए, और मए पितामे हौ|” 
\v 39 बे भिर बोके पकणन करी, तव बो उनके हातसे छिप्टिगव| 
\v 40 और बो फिर यर्दनके पार बो ठाउँमे गव जहाँ यूहन्ना पहिले बप्तिस्मा देत रहए, और बो हुवाँ बैठो| 
\v 41 तव बहुत आदमी बोके ठिन आन लागे, और बे कही,  “यूहन्ना कोई चिन्ह नए करी, पर यूहन्ना यिनके बारेमे जो जित्तो कही बो नेहत्व हए|” 
\v 42 और हुवाँ बहुत बोके उपर बिश्वास करीं|    
\c 11
\p \v 1 लाजरस नामको एक आदमी बिमारी रहए| बे मरियम और उनकी दिदी मार्थाको गाउँ बेथनियामे रहए| 
\v 2 प्रभुके महाकुवा तेल लागन बारी और बाको पाउ अपन बारसे पुछ्न बारी मरियम जहे रहए| जहेक भैया लाजरस बिमार रहए| 
\v 3 जे दुई दिदी येशूके ठिन अईसे करके समचार पठाइँ, “प्रभु, जौनके तुम प्रेम करत् रहौ,बो बिमार हए्|” 
\v 4 तव जा सुनके येशू कही, “जा बिमार मृत्युमे नए पुगहए, पर जा परमेश्वरको महिमाके ताहिँ हए, ताकि जासे परमेश्वरको पुत्रको महिमा होबए्,|” 
\v 5 येशू मार्था और बोकी बहिनीयाँ और लाजरसके माया करत् रहए, 
\v 6 तव लाजरस बिमार हए करके सुनी तव बो जहाँ रहए, हुवाँ और दुई दिन हुवाँए  बैठो| 
\v 7 तव पिछु बो चेलासे कही, “लेओ, अब हम फिर यहूदियामे घुमके जए|” 
\v 8 चेला बोसे कहिँ, “रब्बी, हबैत यहूदियाके तुमके पत्थर मरन् समरे रहए, और फिर तुम हुवाँ जएहौ?” 
\v 9 येशू जबाफ दैके कही, “का दिनमे बाहृ घण्टानए होत हँए? दिनमे नेगत पेती ठेस का नए लागत हए,  कहेकी बे संसारको उजियारो देखंगे, 
\v 10 रातमे नेगन बारेन् के ठेस लागत हए, कहेकी बे आदमीमे उजियारो नए होतहए|” 
\v 11 तव पिछु बो बिनसे कही, “हमर नातेदार लाजरस  निदमे पणो, और बोके निदसे जागन मए हुवाँ जाएहौ|” 
\v 12 चेला बोसे कहिँ, “प्रभु, बे निदमे पाणेहए् तव बे अच्छो हुइँहए|” 
\v 13 येशू बिनके मृत्युके बारेमे कहीरहए, तव बे नेहत्व के सोत हुइहए करके बताई रहए| 
\v 14 येशू उनके स्पष्ट बताई, “लाजरस मरीगौ हए्| 
\v 15 तुम विश्वास करओ करके तुमरे तही मए हियाँ नए भवमे खुशी हौ| जो होबएसे फिर हम बिनके ठिन जए हौ|” 
\v 16 तव दिदुमस कहन बारो थोमा अपन संगी-चेलन से कही, “लेओ, हम फिर जए ओर बहेसंग मारए|” 
\v 17 जब येशू अए पुगो, तव लाजरसके गड्डामे गणो चार दिन हुइगव करके पता पई| 
\v 18 बेथानिया यारुसलेमसे लैके नजिक लागभाग: तीन किलोमिटारके दुरमे रहए| 
\v 19 बहुत यहूदी मार्था और मरियमके कहाँ बाके भैयाके बारेमे सनत्वना देनके अए रहए| 
\v 20 येशू अए  रहो हए करके सुनके मार्था गइ बोके भेठी्| तव मरियम घरमे बैठीरही्| 
\v 21 तव मार्था येशूसे कही, “प्रभु, तुम हियाँ हुइते तव मिर भैया नए मरतो| 
\v 22 पर मए हबए फिर जान्तहौ, तुम परमेश्वरसे जो मागैगे, परमेश्वर तुमके देहए|” 
\v 23 येशू बोसे कही, “तुमर भैया फिर जिन्दा हुइजएहए|” 
\v 24 मार्था बोसे कही, “मए जान्थौ, कि बो अन्तके दिनमे जिन्दा हुइके उठैगो|” 
\v 25 येशू बोसे कही, “पूनरुथान और जीवन मही हौ| मोके विश्वास करन बारे मरेहए ताहु फिर जिन्दा हुइजए हए| 
\v 26 और जिन बारो और मिर उपर बिश्वास करन बारो प्रत्येक कबहु नए मारैगो नए| का तुम विश्वास करत् हौ?” 
\v 27 बे बोसे कही, “हँ प्रभु, मए बिश्वास करत्थौ, तुम जा संसारमे आन बारे ख्रिष्ट परमेश्वरके पुत्र हौ|”
\v 28 इतकए कहेके बो गई भै, और अपनी बहिनिया मरियमके बुलाएके चुप्पएसे कही, “गुरुज्यू आइगव हए, और तोके बुलए रहो हए|” 
\v 29 जा बात सुनके मरियम जलदिसे उठके बोके ठिन गै| 
\v 30 तव तक येशू गाउँमे अएपुगो नए रहए, पर बो हुवाँए बैठो रहए जहाँ मार्था बोके भेटीरहए| 
\v 31 घरमे आनबारे यहूदी सनत्वना देनके अए भए यहूदी मरियमके झट उठ्के बाहिर जत देखके, बे कही बो मरघाटमे रोनके गइ हुइँहए करके, बोके पिछु गए| 
\v 32 जब मरियम येशू  रहए बो ठाउँमे आई और बोके देखि, तव अईसे कहत बो बाके पाउमे पणी, “हे प्रभु तुम हियाँ होते तव मिर भैया मरतो नए|” 
\v 33 जब येशू बोके संग आनबारे यहूदीन के फिर रोत देखि, तव बो आत्मामे गजब व्याकुल हुइगव और बहुत दुखित हुइगव| 
\v 34 बो बिनसे पुछी, तुम बोके कहाँ धरेहौ?” 
\v 35 येशू रोइ| 
\v 36 जहेमारे यहूदी कहिँ, “देखौत्, बो उनके कित्तो माया करत् रहए|” 
\v 37 तव कोई कोई कही, “का अन्धराके आँखी खोलदेन बारो जा आदमीके फिर मरनसे नए बचए पैतो का?” 
\v 38 तव येशू फिर बहुत व्याकुल हुइके मरघाटमे गव| बो मरघाटके एक गड्डामे रहए| बोको मुहू एक पत्थरसे तुपोरहए| 
\v 39 येशू कही, “पत्थर हाटओ|” मरो भव आदमीक दिदी मार्था कही, “हे प्रभु अबत् बो गिन्धान लागो हुइहए, कहेकी बोके मरे चार दिन हुइगव हए|” 
\v 40 येशू बोसे कही, “का मए तुमसे कहो नैयाँ, 'तुम बिश्वास करैगे तव परमेश्वरको महिमा देखैगे?” 
\v 41 बे पत्थर हटाइँ| और येशू उपर नजर उठाएके कही, “हे पिता, मए तुमके धन्यवाद देतहौ, कहेकी तुम मिर बिन्ती सुने |
\v 42 मोके पता हए, कि तुम मेरी बिन्ती सबदिन सुनत् हौ| पर हियाँ भिणके खातिर मए जा कहो हौ, ताकि तुम मोके पठाए हौ करके जे बिश्वास करए|” 
\v 43 और जा बात कहिके पिछु बो उचे सोरसे चिल्लनो, “लाजरस बाहिर निकर|” 
\v 44 बो मरो आदमीको बाको हात-टाँग पट्टीसे बधे और मुहुमे लता लिप्टोमे कही, “बाको बन्धन खोल्देओ, और बोके जान् देओ|”                
\v 45 मरियमके ठिन अए भए बहुत यहूदी येशू करीरहए बे काम देखके बोके उपर बिश्वास करीँ| 
\v 46 पर बिन मैसे कोई चाहिँ फरिसीके ठिन गए, और येशू  करी काम बतए दै| 
\v 47 तव मुखिया पुजाहारी और फरिसी महासभाके सदस्यनके बोलाएके और उन्से कहिँ, “अब हम का करए? कहेकी जा आदमी बहुत चिन्ह कर रहोहए| 
\v 48 जाके अईसीय छोण देहौ तव सब जके उपर बिश्वास करेहए् और रोमी आएके हमर पवित्र स्थान और हमर जातिनके दोनए के नष्ट क्रदेहए|” 
\v 49 पर बिन मैसे एक जनै, कैयाफ, जो बो समय मे प्रधान पुजाहारी रहए, बो उन्से कही, “तुम कुछ्नए जानत् हौ! 
\v 50 समस्त राष्ट नष्ट होनेसत् बरु जनताके ताहिँ एक जनै मरनो नए तुमरे तही कल्याण हुइहए करके तुम बुझत् नैयाँ|” 
\v 51 जा बो अपने तर्फ से नाए कही रहए, पर बो वर्षमे प्रधान पुजाहारी भवके कारण राष्टके ताहिँ येशू के मरन पाणैगो करके अगमवाणी बोलिरहए| 
\v 52 राष्टके तहीँ इकल्लो बो नए कही रहए, पर बिगदे भए परमेश्वरके सन्तानके एक संग जम्मा करनके तही जा कही रहए| 
\v 53 जहेमारे बो दिनसे बे बोके मरनके विचार करन लागे| 
\v 54 बहेमारे येशू फिर यहूदीनके बीचमे खुल्लमखुल्ला नए नेगन लागो, तव हुवाँ से उजाड-स्थानके नजिकमे इफ्राइम कहन बारो सहेरमे गओ, और हुवाँए बैठो| 
\v 55 यहूदीनके निस्तार तेवहर नजिकए रहए, और गाउँ-गाउँसे बहुत जनै अपन-अपनके सुध्द करनके तही निस्तार तेवहरको सुरु होने से अग्गु यारुस्लेममे गए| 
\v 56 तव बे येशूके ढुणन लागे, और बे मन्दिरमे ठाणे आपसमे कहन लागे, तुमके कैसो लागत हए, का बो तेवहरमे अए हए?” 
\v 57 मुखिया पुजाहारी और फरिसी चाहिँ येशूके पकणनके ताहिँ बो कहु फिर होबए करके खबर करीओ करके आज्ञा दैं रहए|      
\c 12
\p \v 1 निस्तार तेवहरके छ दिन अग्गु येशू बेथानियमे अओ| हुवाँ लाजरस बैठत रहए, जौनके येशू मरके  जिन्दा करीरहए| 
\v 2 बे बोके ताहिँ हुवाँ संझाको खानु तयार करीं| मार्था सेवा- सत्कार करत रहए, और लाजरस चाहीँ बोके संग खानु खानबारो मैसे एक रहए| 
\v 3 तव मरियम आधा लिटर जितो किमति जटामसीको सुगन्धित महकुवा तेल ल्याएके येशूके पाउमे मलि, और बोको पाउ अपन बारसे पुछी, और महकुवा तेलको बास्नासे घर भरिगओ| 
\v 4 तव बोको चेला मैसे एक जनै, बोके पकणन ढुणन बारो यहूदा इस्करियोत कही, 
\v 5 "जा महकुवा तेल तीन सौ चाँदीको सिक्कामे बेचके जा रकम गरीबके दैदेते?” "
\v 6 पर बो गरीबके ख्याल करके जा नाए कही रहए, कहेकी बो छुट्टा रहै, और रुपैयाकी थैली बहे धरत् रहै, और हुवाँएसे चुरत् रहै| 
\v 7 येशू उन्से कही, “यिनसे कुछ मत क हओ, मिर दफनके-दिनके ताहिँ जाके रहन देओ| 
\v 8 कहेकी गरीबत् सब दिन तुमरे संग रए हए,  पर मए त् सब दिन तुमर संग नाए रएहौ|” 
\v 9 यहूदीनको एक बहुत भारि भिण बो हुवाँ हए करके पता पाइँ, और येशूके ताहिँ नए, पर बो मरो भवके जिन्दा करी रहए, बहे लाजरसके फिर देखनके अए रहए| 
\v 10 जहेमारे मुखिया पुजाहारी लाजरसके फिर मारनके ताहिँ सल्लाह करन लागे| 
\v 11 कहेकी बहेके मारे यहूदी मैसे बहुत जनै छुटके जाएके येशूमे बिश्वास करन लागे रहए|    
\v 12 कल तेवहरमे आनबारो बहुत भारि भिणमे येशू यरुसलेममे आत् हए करके सुनी् 
\v 13 और आदमी खजुरीके हाँगा लैके बोके स्वागत करन चिल्लत निकरे, “होसन्ना!  धन्य परमप्रभुके नाउँमे आनबारो इस्राएलको राजा!” 
\v 14 और गद्हा एक बछरा पाएके येशू बक उपार चणो, अइसो लिखो हए, 
\v 15 "सियोनकी लौणिया, मत डरओ| देखौ, तुमर राजा गद्हाक् बछराके उपर सबार हुइके अए रहोहए|” "
\v 16 जा बात बक चेला पहिले बुझिनए| तव येशको महिमा हुइके पिछु  जा बात बाके बारेमे लिखो हए, और जा काम बोके ताहिँ जे करी हए करके बे सम्झी| 
\v 17 बो लाजरसके मारघाटसे बुलएके मरो भवके जिन्दा करिहए करके बोके संगमे होन बारी भिणके आदमी बाके बारेमे गवाही देतरहँए| 
\v 18 बो जा चिन्ह करी हए करके जा बात सुनके फिर भीण बोके भेट्न गै रहए| 
\v 19 तव फरिसी एक-दुस्रेसे कहन लागे, “देखौ, तुमसे कुछनाए हुइहए| देख्तहौ, संसार बोके पिछु लगचिको!”    
\v 20 तेवहरमे आराधना करन जान मैसे कोई कोई ग्रीक फिर रहए| 
\v 21 बे गालीलके बेथसेदा निवासी फिलिपके ठिन आएके अइसे करके बिन्ती करी, “हजुर, हम येशूके भेट्न चाहतहए|” 
\v 22 फिलिप जएके  अन्द्रियाससे कही, और अन्द्रियास और फिलिप जाएके येशूसे कहिँ| 
\v 23 येशू उनके जवाफ दै, “आदमीको पुत्रको महिमित होनके समय आएपुगो हए| 
\v 24 नेहत्व, मए तुमसे कहतहौ, गेहुको दाना मट्टीमे पाणके मरे हए नए तव बो एकए रहतहए| अगर बो मरीगौ तव बो बहुत फल फलत हए| 
\v 25 अपन प्राणके माया करन बारे बो गुमएहँए, पर अपन प्राण जा संसारमे तुच्छ मानन् बारे चाहिँ अनन्त जिवनके ताहिँ बो सुरक्षित् धरंगे| 
\v 26 कोई मिर सेवा करेहए तव बो मोके पछेयाबए और मए जहाँ हौ, मिर सेवक फिर हुवाँए हुइहए| कोई मिर सेवा करेहए तव पिता बोके कदर करेहए| 
\v 27 "अब मिर प्राण व्याकुल हुइगव हए, और मए का कहौ? 'हे पिता, मोके जा घणीसे बचाएले?  जहे कारणसे नए  मए जा घणी तक अएपुगो हौ| "
\v 28 हे पिता, तुमर नाउँको महिमा करओ|” तव स्वर्गसे अइसो एक अवाज अओ, “मए बो महिमा करो हौ, और फिर करंगो|” 
\v 29 हुवाँ ठढी भै भिण जा सुनके कही, “जा बादल गरजो हए!” और कहिँ, “स्वर्गदुत बोसे बोलिहए!” 
\v 30 येशू जबाफ दै, “जा आबाज मेरे ताहिँ नए हए, पर तुमरे ताहिँ हए| 
\v 31 अब जा संसारको न्याय हुइहए| जा संसारको शासक बाहिर फिकोजए हए| 
\v 32 और अब मए पृथ्वीसे उणजएहौ, और मए सब आदमीके अपने घेन खिचंगो|” 
\v 33 बोको मृत्यु कौन प्रकारसे हुइहए, सो संकेत देनके बो अइसो कही रहए| 
\v 34 भीण बोसे पुछी, “ख्रीष्ट सदासर्वदा रहबैगो करके व्यवास्थसे हम सुने हँए| तुम कैसे कहेसकत् हौ, आदमीक पुत्र उणनए पणैगो? जा आदमीक पुत्र चाहिँ कौन हए?” 
\v 35 येशू बिनसे कही, हबए कुछ देर तक उजियारो तुमर संग हए| उजियारो हए तब तक नेगव घुमन करओ, ताकी अन्धकार तुमके नए छोपए| कोई अन्धकारमे नेगैगो, तव अपनाए कहाँ जए रहो हौ, सो पता नए पैहए| 
\v 36 जब तक उजियारो तुमर संग हए उजियरोमे विश्वास करओ, और तुम उजियारोके सन्तान होबओ|” जा बात कहीके, येशू हुवाँसे गईभव, और उन्से लुक्के बैठो| 
\v 37 बो उनके सामने बहुत चिन्ह करीरहए, ताहु फिर बे बोके उपर विश्वास नए करीं| 
\v 38 जा नेहत्व होनरहए, कहेकी अगमवक्तको वचन पुरा होबए, “हे परमप्रभु, हमर सन्देश कौन विश्वास करो? और परमप्रभुको बाहुबाल कौनकेप्रकट करी?” 
\v 39 जहेमारे बे बिश्वास करनए पाइँ, कहेकी यशैया फिर आइसे कही, 
\v 40 "बो उनकी आँखी बन्द करदै हए, और उनको हृदय कठोर करीदै हए, जहे मारे बे आँखीसे देखिनए, और हृदयसे बुझिनए, नत बे घुमेहए् और मोके बिनके अच्छो करन पणैगो|” "
\v 41 यशैया जा बात कही, कहेकी बे बोकी महिमा देखि, और बोके बारेमे कही| 
\v 42 तहु फिर शासक मैसे बहुत बोके उपर बिश्वास करीं, तव फरिसीके डरके मारे, और बे साभाघरसे निकरदेहए करके डरके मारे तव स्वीकर करीनए्| 
\v 43 कहेकी परमेश्वरको प्रशंसासे जद्धा आदमीको प्रशंसा बे जद्धा रुचारहए| 
\v 44 येशू चिल्लएके कही, “मोके बिश्वास करन बारे मोके नाए, पर  मोके पठन बारे उपर बिश्वास करत् हँए| 
\v 45 जौन मोके देखत हए, बो मोके पठन बारेके देखत हए| 
\v 46 मए संसारमे उजियारो हुइके अओ हौ, ताकि मिर उपार बिश्वास करन बारे अन्धकारमे नाए रहमए्| 
\v 47 कोई मिर वाणी सुनेहए, और बो पालन करेहए नाए तव, मए बोको न्याय नए करेहौ| कहेकी मए संसारको न्याय करन नाए अओ हौ, संसारके बचान अओ हौ| 
\v 48 मोके इन्कार करन और मिर वाणी ग्रहण नए करन बारेके ताहिँ एक न्यायधिस हए| जो वचन मए बोलो हौ,बो अन्तके दिनमे बो न्याय करेहए| 
\v 49 कहेकी मए अपन तर्फ से बोलों नैयाँ, तव मोके का कहन हए, और का बोल्न हए मोके पठन बारो पिता अपनए मोके आज्ञा दैहए| 
\v 50 मए जान्तहौ, कि बोको आज्ञा अनन्त जिवन हए, जहेमारे मए जो बोल्तहौ, पिता मोसे जो कहत हए बाहे अनुसार बोल्तहौ|”             
\c 13
\p \v 1 निस्तार-तेवहर अग्गु जा संसारसे बिदा हुइके पिताके ठिन जानके समय  हुइगव करके येशू पता  पएके कही, और संसारमे भए अपन जातिनके प्रेम करके बो बिनके अन्त तक प्रेम करी| 
\v 2 और संझाके खानुखान बेरा सैतान सिमोनके लौणा यहूदा इस्करियोतके मारनके बोके पकणए देनके बिचार अग्गुसे डारदै रहए| 
\v 3 पिता सब चिज बोके हातमे दैहए, और बो परमेश्वरके तर्फ से अओ हए, और परमेश्वर कहाँ  जए रहो हौ करके येशू जान्त रहए| 
\v 4 और बो भोजनसे उठो, और बाहिरको कुर्ता एक घेन धरके एक तौलिया अपन करेहओ मे लपेटी| 
\v 5 तव बो तसलामे पानी अखनए दै, और चेलनको गोणो धोन लागो, और अपने करेहौमे लपेटी तौलियासे बिनको गोणो पनोछन् लागो| 
\v 6 जब बो सिमोन पत्रुसके ठिन अओ, तव बो कही, “प्रभु का तुम मिर गोणो धुईहौ?” 
\v 7 येशू बिनके जबाफ दै, “मए का करत् हौ, तुम हबाए नए जानैगे, पर पिछु बुझैगे|” 
\v 8 पत्रुस बोसे कही, “तुम मिर गोणो कबहू धुईओ मत|” येशू बिनके जबाफ दैके कही, “मए धुईहौ नए तव मोसे तुमर कोई हिस्सा नए रहए|” 
\v 9 सिमोन पत्रुस बोसे कही, “हे प्रभु, मिर गोणो इकल्लो नए, कि मिर हात और मुण् समेत धोएदे|” 
\v 10 येशू बोसे कही, “हदानो भव आदमीके गोणो बाहेक और कुछनए धोन पणत हए, बो पुरा शुध्द हए| और तुम शुध्द हौ, पर सबत् नैयाँ|” 
\v 11 कहेकी बोके बिश्वासघात करन बारेके बो चिनत् रहए| “जहेमारे बो कही रहए, “तुम सब शुध्द नैयाँ|” 
\v 12 बिनको गोणो धोएके अपनो बाहिरी कुर्ता लगाएके बैठो| तव बो उन्से कही, “का तुम जान्तहौ मए तुमर ताहिँ का करो? 
\v 13 तुम मोके गुरु और प्रभु, कहत् हौ, बो तुम ठिकै कहत् हौ कहेकी मए बाहे हौ| 
\v 14 अगर तुमर प्रभु और गुरु हुइके मए तुमर गोणो धो हौ तव तुम फिर एक दुसरेके गोणो धोन पणैगो, 
\v 15 कहेकी मए तुमर ताहिँ एक उदाहरण दओ हौ, और मए तुमर ताहिँ करो, तुम फिर उईसी करओ| 
\v 16 नेहत्व मए तुमसे कहत् हौ, नोकर अपन मालिकसे बाणो नए होतहए, और खबर लानो खबर पठान बारोसे बाणो नए होत् हए| 
\v 17 अगर तुम जा बात जाने और बो करे तव तुम धन्यके हुइहौ|        
\v 18 "मए तुमसे सबके बारेमे नाए कए रहो हौ, मए कोईके छानो हौ बिनके मए चिनत् हौ| पर धर्मसस्त्र पुरा होबए करके जा भव, कि 'मेरी रोटी खान बारो मिर उपर अपन लात उठाई|' "
\v 19 "जा होनेस आग्गुसे  मए तुमसे कहत हौ, ताकि जब बो होनके अए हए, मए बहे हौ करके तुमके बिश्वास होबए|”"
\v 20 नेहत्व मए तुमसे कहतहौ, 'जौनके मए पठएहौ, बोके ग्रहण करन बारो मोके ग्रहण करत् हए, और मोके ग्रहण करन बारो मोके पठन बारेके ग्रहण करत् हए|” 
\v 21 जा बात कहिके पिछु येशू आत्मामे व्याकुल हुइगव और बो गवाही देत कहन लागो, “नेहत्व मए तुमसे कहत् हौ, तुमए मैसे एक जनै मोके पक्णए देहए|” 
\v 22 बो काके बारेमे कही हए करके पता नए हुइके चेला एक दुसरेके देखत देखत रहिगए| 
\v 23 बोके चेला मैसे येशूके प्रेम करन बारो चेलाचाहिँ येशूके छातीमे अडेस लागए रहए| 
\v 24 तव सिमोन पत्रुस बोसे इशार करके पुछी, “बो जा काके बारेमे कही हए?” 
\v 25 येशूके छातीमे अडेस लागएके बो से पुछी, “प्रभु बो कौन हए|?” 
\v 26 येशू जबाफ दै, “जौनके मए रोटीको खुद्रा डुबाएके देतहौ, बहे हए|” तव बो रोटीको खुद्रा डुबएके दै, और निकरके बो सिमोनको लौणा यहूदा इस्करियोतके दै| 
\v 27 रोटीको खुद्रा लैके पिछु शैतान बोके भितर घुसगओ|  तव येशू बोसे कही, “तोके जो करन हए, सो जलदी करडार|” 
\v 28 तव बो काहे बोसे अईसे कही भोजन करन बैठे कोई फिर बुझिनए| 
\v 29 कहेकी कोई-कोई जा सोची, कि यहूदासंग पैसाको थैली हए, जहेमारे येशू बोसे तेवहरके ताहिँ सामान किननके, अथबा बो गरीबके कुछ देबए करके कही हए| 
\v 30 तव रोटीको खुद्रा लैके पिछु यहूदा इस्करियोत तुरन्त बाहिर निकर गओ| बो बेरा रात पणिगव रहए|
\v 31 जब बो बाहिर गव तव येशू कही, “अब आदमीके पुत्र महिमित भव हए| और परमेश्वर बोमे महिमित हुइगव हए| 
\v 32 अगर परमेश्वर बोमे महिमित हुइगव हए तव परमेश्वर अपनएमे महिमित बनए हए और बोके तुरन्त महिमित बनए हए| 
\v 33 "छोटे बालका, कुछ देर तक  मए तुमर संग हौ,! तुम मोके ढुणैगे, और जैसो मए यहूदीनसे कहो, और हबए तुमसे फिर मए कहतहौ, 'जहाँ मए जए रहो हौ, हुवाँ तुम अए नए पैहौ|” "
\v 34 एक नयाँ आज्ञा मए तुमके देतहौ: तुम एक दुसरे के प्रेम करौ| तुमसे मए जैसी प्रेम करो हौ, तुम फिर एक दुस्रेक् उइसी प्रेम करौ| 
\v 35 अगर तुम एक दुसरेके प्रेम करेहौ जहेसे सब जानंगे, कि तुम मिर चेला हौ|” 
\v 36 सिमोन पत्रुस बोसे कही, “हे प्रभु, तुम कहाँ जातहौ येशू जबाफ दै, 'मए जहाँ जए रहो हौ, तुम हबए मोके नाए पछेयए पैहौ,  तव पिछु त तुम मोके पछेयाए हौ|” 
\v 37 पत्रुस बोसे कही, 'प्रभु, मए काहे हबए तुमके पछेय नए पैहौ? तुमरे ताहिँ मए अपन प्राण दै देहौ|” 
\v 38 येशू जबाफ दै, “का तए अपन प्राण मिर ताहिँ देहए? नेहत्व मए तुमसे कहत हौ, तुम मोके तीन दओ इन्कार नए करे तक मुर्गा बासैगो नए|”   
\c 14
\p \v 1 तुम्रो ह्रदय व्याकुल नए होबए| तुम परमेश्वर उपर बिश्वास करत्हौ, मिर उपर फिर बिश्वास करओ| 
\v 2 मिर पिताके घरमे बैठन ठाउँ बहुत हए| अइसो नाए होतो, का मए तुमसे कहतो और, कि तुमर ताहिँ ठाउँ तयार करन मए जए रहो हौ? 
\v 3 और जाएके मए तुमरे ताहिँ ठाउँ तयार करके पिछु मए फिर अए हौ, और तुमए मए अपने ठिन लैए जएहौ, और जहाँ मए हुइहौ, हुवाँ तुम फिर हुइहौ| 
\v 4 जहाँ मए जाए रहो हौ, तुम हुवाँ जानके डगर चिनैगे|”    
\v 5 थोमा बोसे कही, हे प्रभु, तुम कहाँ जातहौ, हम कैसे जानेहए, तव हम डगर कैसे चिनेहए?”
\v 6 येशू बिनसे कही, “डगर, सत्य और जीवन मही हौ| मोए बिना कोई फिर पिताके ठिन नए अए पैहए| 
\v 7 तुम मोके चिनते तव मिर पिताके फिर चिनते| अबसे बोके चिन्त हौं, और बोके देखेहौ|” 
\v 8 फिलिप बोसे कही, “हे प्रभु, हमके पिता देखए दे| इतो भएसे हमके पुगजए हए|” 
\v 9 येशू बिनसे कही, “फिलिप, इतो दिनतक मए तुमर संग रहो, ताहु फिर तुम मोके चिन नए पाए? जौन मोके देखो हए, बो पिताके देखिहए| तुम कैसे कहेपए हौ, हमके पिता देखए दे?” 
\v 10 मए पितामे हौं, और पिता मोएमे हए करके का तुम बिश्वास नए करतहौ? जौन बाणी मए तुमसे कहत् हौ बो मए अपनी अधिकार मे बोलो नैयाँ पर मिरमें बास करन बारो पिता अपनो काम करत् हए| 
\v 11 मोके बिश्वास करओ, कि मए पिता मे हौ, और पिता मोएमे हए| नत जे कामके खातिर विश्वास करओ| 
\v 12 "नेहत्व मए तुमसे काहत् हौ , जौन मोके विश्वास करत् हए, बो मए करो काम फिर करैगो, और बिनसे बडो काम फिर करैगो, काहेकी मए पिता के ठिन जाए रहो हौ| "
\v 13 तुम मेरे नाउँ मे जो मागैगे तओ फिर पुत्र मे पिता कि महिमा होबए करके मए बो करंगो| 
\v 14 तुम मेरे नाउँ मे जौन चिज मगेहौ तव मए करेहौं| 
\v 15 तुम मोके प्रेम करत हौ तव मिर आज्ञा पालन करैगे| 
\v 16 मए पिता से बिन्ती करंगो, और बो तुमके दुसरो सल्लहाकार देबैगो, और बो तुमर संग सदा सर्बदा रहबैगो| 
\v 17 बो सत्यको आत्मा हए, जौनके संसार ग्रहण नए करपैहए, कहेकी संसार बोके ना त देखिहए नए  चिनिहए| तुम बोके चिनत् हौ, कहेकी बो तुमरसंग बास करत् हए. और तुमर मे रहबैगो| 
\v 18 "मए तुमके टुहुरा नाए छुणे हौ| मए तुमरे ठिन अमंगो| "
\v 19 अब कुछ दिन पिछु संसार मोके कबहु देखेहए नाए, पर तुम मोके देखैगे| और मए जिन्दा भव हौ  तुम फिर जिन्दा हुइ हौ|” 
\v 20 बो दिन तुम जानैगे, कि मए मिर पितामे हौ  और तुम मोए मे, और मए तुमरमे हुइ हौ| 
\v 21 मोके प्रेम करन बारो बहे हए जोन संग मिर आज्ञा हए और बे पालन करत् हए| और मोके प्रेम करन् बारेके मिर पिता प्रेम करत् हए| मए बोके प्रेम करत् हौ, और मए अपनएके बोके ठिन प्रकट करेहौ|” 
\v 22 यहूदा{इस्करियोत चाही नैयाँ}बोसे कही, “प्रभु, तुम का कहत हौ, तुम अपनए हमर मे प्रकट करैगे, और संसारके चाहिँ नए|?” 
\v 23 येशू बोके जबाफ दैके कही, “जौन मोके प्रेम करेहए, बो मेरो वचन पालन करेहए, और मिर पिता बोके प्रेम करेहए, और हम बोके ठिन अमंगो, और बक संग बैठंगो| 
\v 24 मोके प्रेम नाए करन बारो मिर वचन पालन नए करैगो| जौन वचन तुम सुन्तहौ, बो मेरो नैयाँ, बोत् मोके पठान बारो पिताको हए| 
\v 25 "जा बात तुमर संग रहत मए तुमसे कहो हौं| "
\v 26 पर सल्लाहकार, अर्थात् पवित्र आत्मा, जौनके पिता मिर नाउँमे पठए हए, बो तुमके सब बात सिखए हए, और मए तुमसे कहो बात तुमके याद दिलए हए| 
\v 27 शान्ति मए तुमरे संग छोणे हौ| मए अपन शान्ति तुमके देहौ| संसार दै जैसो मए तुमके नाए देहौ| तुम्रो ह्रदय व्याकुल नाए होए और घबणयबौ नाए| 
\v 28 "मए तुमसे कहो 'मए जाए रहो हौ, और तुमरे ठिन अमंगो' कहो  तुम सुने| तुम मोके प्रेम करते तव मए पिताके ठिन जात हौ करके सुनते तुम रामईते, कहेकी पिता मोसे बहुत महन हए| "
\v 29 अब जा होनेसे अग्गु मए तुमसे कहे रहो हौं, और जब जा होनके अएहए तुम विश्वास करसकौ,| 
\v 30 मए तुमसे बहुत बुलेहौनए, कहेकी जा संसारको शासक अए रहोहए| बोके उपर कोइ सक्ति नैयाँ| 
\v 31 पर मए पिताके प्रेम करत् हौ,और जैसो पिता मोके आज्ञा करी हए बहे बमोजिम कतहौ करके संसार जानए| उठओ, हम हियाँ से जए|”  
\c 15
\p \v 1 “सच्चो दाखको बोट मही हौ, और मिर पिता किसान हए| 
\v 2 मोए मे  होन बारे प्रत्येक हाँगा जौन फरा नाए फरेहए बो बोके छानैगो और फरा फरान बारे हाँगाके और जद्धा फरा फराबए करके बो छानत् हए| 
\v 3 मए तुमसे कहो वचनसे अग्गुसे सुध्द हुइगएहौ| 
\v 4 मोए मे रहौ, और मए तुमरमे रएहौ| जैसी दाखको बोटमे हाँगा नाए रहत हए तव बो अपनए फरा फराए नए पैहए, उइसी तुम हु मोए मे रएहौ नाए तव तुम फिर करनए पैहौ| 
\v 5 "दाखको बोट महि हौ, तुम हाँगा हौ| अगर कोइ मोए मे रहए और, मए बोमे रहौ तव बो बहुत फरा फराए हए, कहेकी मोसे अलग रहिके तुम कुछ  करनए पैहौ| "
\v 6 कोइ आदमी मोए मे नए रहए तव, बो हाँगा कटके बाहिर मिलजए हए, और बो सुकजए हए| उइसे हाँगा आदमी बटोरत हए, और आगीमे डारदेत हए, और बे जलिजत हए| 
\v 7 तुम मेरेमे रहौ तव, और मिर बात तुमरमे रहए तव  तुम जो इच्छा लागत हए सो मागौ, और तुमरे ताहिँ करो जाए हए| 
\v 8 तुम बहुत फरा फराके मिर चेला हौ करके प्रमाणित करेहौ तव जहेमे मिर पिताको महिमा हुइहए| 
\v 9 "पिता जैसी मोके प्रेम करिहए, उइसी मए फिर तुमके प्रेम करो हौ| तुम मिर प्रेममे रहौ| "
\v 10 अगर मिर आज्ञा पालन करेहौ तव तुम मिर प्रेममे रहौ, जैसी मए मिर पिताको आज्ञा पालन करो हौ और बाको प्रेममे रहत हौ| 
\v 11 मए जा बात तुमसे जा मारे कहो हौ, कि मिर आनन्द तुमरमे पुरा होबए, और तुमर आनन्द भरीभरओ होबए| 
\v 12 "मिर आज्ञा जहे हए, कि मए तुम से जैसी प्रेम करो, तुम फिर एक दुसरे उइसीए प्रेम करओ| "
\v 13 अपन संगीके ताहिँ जौन अपन ज्यन देहए बासे बणो प्रेम और कोइ नैयाँ| 
\v 14 मए तुमरे ताहिँ जौन आज्ञा करत् हौ, बे तुम करैगे तव, तुम मिर संगी हौ| 
\v 15 अब से मए तुमसे नोकर नाए कए हौ| कहेकी बोको मालिक का करत् हए नोकर नाए जनत् हए| पर मर तुमसे संगी कहो हौ, कहेकी जो मए मिर पितासे सुनो मए बे सब तुमके जनए दओ हौ| 
\v 16 मोके तुम चुनेनए, पर मए तुमके चुनो और तुमके नियुक्त करो, कि तुम जाओ, और फरा फराबओ, और तुमर फरा फरीरहाबए| जहेमरे तुम पितासे मिर नाउँमे जो मागैगे, बो तुमके सो देहए| 
\v 17 मए तुमसे जा आज्ञा देतहौ, कि तुम एक दुसरेके प्रेम करौ|
\v 18 “अगर संसार तुमके घिणना करत् हए तव, तुम जानौ, कि तुम के घिणना करनसे अग्गु बो मोके घिणना करत् हए| 
\v 19 अगर तुम जा संसारके होते तव संसार तुमके नातेदार मनके माया करतो| पर तुम जा संसारके नैयाँ| तुमके संसारसे मए चुनो, जहेमरे संसार तुमके घिणना करत् हए|  
\v 20 मए तुमसे कहो वचनके याद रखियो, “नोकर घरको मालिकसे बणो नाए होत हए|' बे मोके सातइ तव तुमके फिर सातए हए| बे मिर वचन पालन करेहए तव तुमरु वचन पालन करेहए| 
\v 21 पर जा सब मिर नाउँके खातिर तुमके करेहए, कहेकी बे मोके पठान बारेक नाए चिनत् हए| 
\v 22 मए नाए अइतो तव और उनके नाए बतैतो तव बे पापके दोषी नाए हुइते, पर अब ता अपन पापके ताहिँ बिनके कोइ बहाना नैयाँ| 
\v 23 जौन मोके घिणना करत् हए, बो मिर पिताके फिर घिणना करत् हए| 
\v 24 अगर कोइ नाए करो काम मए बिनके बीचमे नाए करतो, तव बे पापके दोषी नाए होते| पर अब बे मोके और मिर पिताके दोनाएके देखिहए और घिणना करीहए| 
\v 25 पर व्यवस्थामे लिखो जा वचन पुरा होनके जा भव हए, 'बे बोके बिनाकरण घिणना करी|' 
\v 26 "जब सल्लाहकार अए हए, जौनके मए पिताके तर्फ से तुमरे ठिन पठए देहौ अर्थात सत्यको आत्मा, जो पितासे अए हए, बहे मिर बारेमे गवाही देहए| "
\v 27 तुम सुरुसे मिर संग हौ, तुम फिर मिर साक्षी हौं|   
\c 16
\p \v 1 "तुम ठोकर नाए खबओ करके मए जा बात तुमसे कहो हौ| "
\v 2 बे तुमके सभाघरसे निकर देहए| नेहत्व अइसो समय अबैगो, जब तुम हत्या करन बारे परमेश्वरको सेवा करत् हौ करके कहमंगे| 
\v 3 बे जा काम करत् हए, कहेकी बे पिताके चिन्त् नैयाँ| और मोके फिर चिन्त् नैयाँ| 
\v 4 पर जा बात मए तुमके बतत् हौ, कि जब जा समय अए हए, तव तुमके स्मरण हुइहए| पहिली मए जा बात नाए कहो, कहेकी मए तुमर संग रहौ|                              
\v 5 "अब मोएके पठन बारेक ठिन जाए रहो हौ, और तुम कहाँ जातहौ?' करके तुम कोइ मोसे पुछ्त नाए हौ| "
\v 6 ताहु फिर मए तुमसे जा बात कहो बहेमरे तुमर ह्रदय शोकसे भारिगौ हए| 
\v 7 ताहु फिर मए तुमसे सत्य बात कहत् हौ, मए जान मे तुमर हित हुइहए| कहेकी मए नाए जएहौ तव, सल्लाहकार तुमरे ठिन नाए अए हए| और जएहौ तव मए बोके तुमर ठिन पठए देहौ| 
\v 8 और जब बो अए हए, बो संसारके पाप, धर्मिकता और न्यायके बारेमे दोषी ठहरहए| 
\v 9 पापके बारेमे, कहेकी बे मिर उपर विश्वास नाए करत् हए, 
\v 10 धार्मिकताके बारेमे, कहेकी मए पिताके ठिन जए रहो हौ,  और फिर तुम मोके फिर दिखेहौ नाए| 
\v 11 और न्यायके बारेमे, कहेकी जा संसारके शासकको दण्डको आज्ञा हुइगओ हए| 
\v 12 "मए तुमसे कहन बारी बात बहुत हए, पर हबए तुम जा बात सहे नए पैहौ| "
\v 13 जब बो सत्यको आत्मा अए हए, तव बो तुमके सब सत्यतामे डुरिअए हए| बो अपन तर्फ से बुलेहए नाए| बो जो सुनेहए, बहे बुलेहए, और होन बारी बात तुमके घोषणा कर देहए| 
\v 14 बो मिर महिमा करेहए, कहेकी जो मिर हए, बो मोसे लैके तुमके घोषणा कर देहए| 
\v 15 जो जितओ पिता संग हए, बे मिर हए| जहेमरे मए कहत हौ, जो मेरो हए बो मोसे लैके आत्मा तुमके घोषणा कर देहए| 
\v 16 "थोणी देर पिछु तुम मोके फिर देखेहौ नाए, और थोणी देरमे फिर मोके देखैगे|”   "
\v 17 तव बोके कोइ-कोइ चेला एक दुसरे से कहिँ, “बो हमसे जा का कही हए? 'थोणी देरमे तुम मोके देखेहौ नाए, और फिर थोणी देरमे तुम मोके देखेहौ, ' और मए पिताके ठिन जाएरहो हौ'|” 
\v 18 बे कहीँ, “बो, थोणी देरको मतलाब का हए? हम नाए जानत् हँए, बो का कहत हए|” 
\v 19 बे बोसे पुछन् के इच्छा करत् हँए करके येशूके पता हुइगौ, और बो कही, “ 'थोणी देरमे तुम मोके देखेहौ नाए, और थोणी देरमे तुम मोके देखेहौ' करके कहो बातको अर्थ का हए करके बारेमे का तुम आपसमे बहस कर रहेहौ? 
\v 20 नेहत्व, मए तुमसे कहत् हौ, तुम रुइहौ और बिलाप करेहौ, पर संसार रमएहए|  तुम शोकित हुइहौ, तव तुमर शोक आनन्दमे परिणत हुइहए| 
\v 21 बालका जन्मन बेरा बैयर पीडामे होतहए, कहेकी बोको बेरा अइगओ होतहए, पर जब बे बालका  जन्मत हए, तव बे बो बेदनाके नाए समझत हए कहेकी बालका जन्म गओ  करके बे हर्षित होतहए| 
\v 22 जैसी हबए तुमके शोक होतहए, पर मए फिर तुमके देखेहौ, और तुमर ह्दय आनन्दित हुइहए| और कोइ तुमर आनन्द तुमसे छिनए पैहए| 
\v 23 बो दिन तुम मोसे कुछु नाए पुछेहौ| नेहत्व मए तुमसे कहत् हौ, तुम मिर नाउँमे पितासे जो मगैगे, बो तुमके दै देहए| 
\v 24 हबए तक तुम मिर नाउँमे कुछ नाए मागे हौ| मागौ, तव तुम पैहौ| अइसीय तुमर आनन्द पुरा होबए| 
\v 25 "जा बात मए तुमके कहानीमे कहो हौ| पर समय अए रहो हए, अब मए तुमसे फिर कहानीमे काएहौ नाए, पर पिताके बारेमे तुमके स्पस्ट बताए हौ| "
\v 26 बो दिन तुम मेरे नाउँमे मगैगे| मए तुमके ताहिँ पितासे बिन्ती करदेहौ करके तुमसे नाए कएहौ, 
\v 27 कहेकी पिता अपनए तुमके माया करत् हए, कहेकी तुम मोके माया करेहौ, और मए परमेश्वरके तर्फ से अओ हौ करके विश्वास करेहौ| 
\v 28 मए पितासे अओ, और संसारमे अओ, और फिर मए संसारके छोडके पिता के ठिन जए रहो हौ|” 
\v 29 बोके चेला कहिँ, “अब तुम स्पष्ट बोल्तहौ कहानीमे नाए| 
\v 30 अब हम बुझगए, तुम सब बात जन्तहौ, और अब तुमसे पुछ्न के जरुरत नैयाँ| जहेमारे हम विश्वास करत् हए, कि तुम परमेश्वरसे अए हौ|” 
\v 31 येशू उनके जबाफ दै, “का तुम अब बिश्वास करत् हौ? 
\v 32 देखौ समय अए रहो हए, वास्तबमे अइगौ हए, अब तुम बिगद के अपन ठाउँमे चले जएहौ और मोके इक्ल्लो छोड्देहौ| ताहु फिर मए इकल्लो नैयाँ, कहेकी पिता मिर संग हए| 
\v 33 मए तुमसे जा बात जा मारे कहत हौ, कि मोए मे तुमके शान्ति होबए| संसारमे तुमके संकटत् हुइहए, पर साहस करौ, मए संसारके जितो हौ|”     
\c 17
\p
\v 1 जा बात कहिके पिछु येशू स्वर्ग घेन आँखी उठएके कही, “हे पिता, समय हुइगौ हए, तुम पुत्रको महिमा प्रकट करौ, और पुत्र तुमर महिमा प्रकट करए|
\v 2 कहेकी तुम बोके सब आदमीक् उपर आधिकार दए हौ, ताकी तुम बोके दए भए सबके बो अनन्त जीवन देबए|
\v 3 अब अनन्त जीवन जहे हए, कि बे तुमए, इक्ल्लो सत्य परमेश्वरके चिनए, और तुम पठए येशू ख्रीष्टके चिनए|
\v 4 जौन काम तुम मोके दए हौ, बो पुरा करके तुमके पृथ्वीमे मए महिमित करो हौ|
\v 5 अब हे पिता, संसारको सृष्टि होनेसे अग्गु तुमरे सन्मुख मिर जौन महिमा रहए, बहेमारे अपन उपस्थितिमे मोके महिमित करौ|
\v 6 “संसारसे जौन आदमी तुम मोके दए हौ, बिनके तुमर नाउँ मए प्रकट करदओ हौ| बे तुमर रहए, और तुम बिनके मोके दएहौ, और बे तुमर वचन पालन करीहए|
\v 7 बिनके अब पता हए, कि तुम मोके दओ भव प्रत्येक बात तुमसे अओ हए|
\v 8 कहेकी जौन वाणी तुम मोके दएहौ, मए बिनके दओ हौ, और बे बो ग्रहण करी हए| और तुम अए
\v 9 मए बिनके ताहिँ प्रार्थना करत् हौ, संसारके ताहिँ मए प्रार्थना नाए करत् हौ, पर उनके ताहिँ, जौन तुम मोके दए हौ| कहेकी बे तुमर हए|
\v 10 मिर सब जो हए बे सब तुमर हए, और तुम जो हए बो मेरो हए| मिर महिमा बिनमे प्रकट भव हए|
\v 11 "मए संसारमे रएहौ नाए, पर जे ता संसारमे रहए| मए त् तुमर ठिन अए रहो हौ| पवित्र पिता, तुम मोके दए भएनके तुमर नाउँमे बिनके सुरक्षित रखीओ, और हमए जैसो बे फिर एक होमए| "
\v 12 जब तक मए बिनके संग रएहौ, तुम मोके दए तुमर नाउँमे बिनके मए सुरक्षित राखो| बिनको रक्षा करो| और उन मैसे बिनासको लौणा बाहेक अरु कोइ नष्ट भव नाए, कहेकी धर्मशास्त्र पुरा होनके जरुरी रहए|
\v 13 "पर अब मए तुमरे कहाँ अए रहो हौ| संसारमे रहत जा बात मए कहो रहौ, कि बिन्मे मिर आनन्द पुरा होबए| "
\v 14 मए बिनके तुमर वचन दओ, तव संसार उनके घिणना करी, कहेकी बे संसारके नैयाँ, जैसी मए संसारको नैयाँ|
\v 15 तु म उनके संसारसे लाएजाओ करके मए प्रार्थना नए करत् हौ, पर बिनके दुष्टसे सुरक्षित करिओ|
\v 16 बे संसारके नैयाँ, जैसी मए फिर संसारको नैयाँ|
\v 17 बिनके सत्यमे पवित्र करदेओ, तुमर वचन सत्य हए|
\v 18 जैसी तुम मोके संसारमे पठए, मए फिर इनके संसारमे पठत हौ|
\v 19 बिनके खातिर मए अपनाएके पवित्र करत् हौ, ताकी बे फिर सत्यमे पवित्र होमए|
\v 20 "मए इनके ताहिँ इकल्लो प्रार्थना नाए करत् हौ, पर इनके सन्देश से मिर उपर विश्वास करन बारेनके ताहिँ फिर प्रार्थना करत् हौ, "
\v 21 कि बे सब एक होमए| हे पिता, जैसी तुम मोए मे हौ, और मए तुममे, उइसी बे फिर हमरमे होमए, और तुम मोके पठएहौ करके संसार बिश्वास करए|
\v 22 जौन महिमा तुम मोके दएहौ, मए बिनके दओ हौ, ताकि हम एक भए कता बे फिर एक होमए|
\v 23 मए बिनमे, और तुम मोएमे, और बे पुरारुप से एक होमए, और तुम मोके पठए हौ, और मोके प्रेम करे कता तुम बिनके फिर प्रेम करेहौ करके संसार जानए|
\v 24 "पिता, मए इच्छा करत् हौ, कि तुम मोके दए भए नके मए जहाँ हौ मिरसंग रहमए, और मिर महिमा देखए, जौन महिमा, संसारके सृष्टि होनसे अग्गु मोके प्रेम करे रहौ बो मारे तुम मोके दएरहौ| "
\v 25 "धार्मिक पिता, संसार तुमके नाए चिन्तहए, पर मए तुमके चिन्तहौ, और तुम मोके पठए हौ करके जे जन्त हए| "
\v 26 मए तुमर नाउँ जिन्मे प्रकट करो हौ, ताकि जौन प्रेमसे मोके तुम प्रेम करे, बो बिन्मे रहए, और मए उनमे रहौ|”
\c 18
\p \v 1 जा बात कहेके येशू अपन चेलाके संग किद्रोन बुझियाके बो पार गओ| हुवाँ एक बगिया रहए| येशू अपन चेलासंग हुवाँ घुसो|
\v 2 बोके पकणन बारो यहूदा फिर बो ठाउँ चिने रहए, कहेकी येशू अपन चेलासंग हुवाँ बहुत जैसो हुवाँए जम्मा होत रहए| 
\v 3 तव दिया, उका और हतियार लैके पुलिसके फिर एक दल और मुखिया पुजाहारी और फरिसी पठए भए पहारेदारके लैके यहूदा हुवाँ अओ| 
\v 4 तव अपने उपर आन पणन बारी सब बात पता पाएके येशू अग्गु अओ, और बिनसे कही, “तुम कौनके ढुणतहौ?” 
\v 5 बे बोसे कहिँ, “नासरतके येशूके|” येशू बिनसे कही, “मए बहे हौ|” और बोके पाक्णन बारो यहूदा फिर बिनके संग ठाणो रहए| 
\v 6 "जब बो उन्से मए बहे हौ"" कही, तव बे पिछु हटिगए और भुइमे गिरिगए| "
\v 7 "फिर बो बिनसे पुछी, “तुम काके ढुणत् हौ?” बे कहिँ, ""नासरतके येशूके|” "
\v 8 येशू जबाफ दैके कही, “मए तुमसे कहिदओ, मए बहे हौ| अगर तुम मोके ढुणत् हौ तव जे आदमीके चहिँ जान देओ|” 
\v 9 "तुम मोके दए भए मैसे एक फिर मए नाए गुमओ"" करके कहीरहए बो वचन पुरा होबए करके जा भओ| "
\v 10 सिनोम पत्रुस अपन ठिन भव तरवार निकारके मुखिया पुजाहारीको कमैयाको बाको दहिना कान चट दए काटदै| बो कमैयाको नाउँ माल्खस रहए| 
\v 11 येशू पत्रुससे कही, “तरवार म्यानमे धर| का पिता मोके दओ कचौरा मए नाए पिमओ?”  
\v 12 तव पिछु सिपाहीको दल, बिनके कप्तान, और यहूदीनके पहरेदार येशूके पक्णी, और बोके बाँधी| 
\v 13 पहिले बे बोके हन्नासके ठिन लैगए, जो बो सालको प्रधान पुजाहारी कैयाफाको सासुरो रहए| 
\v 14 जा बहे कैयाफा रहए, जौन जनाताके ताहिँ एक आदमी मरनसे कल्याण हए' करके यहूदीनके सल्लाह दै रहए| 
\v 15 सिमोन पत्रुस और येशूको दुस्रो चेला येशूके पिछु लागो| तव दुस्रो चेलाके प्रधान पुजाहारीको चिनरु रहए| और येशूसंग प्रधान पुजाहारीके आँगनमे घुसो| 
\v 16 तव पत्रुस बाहिर फाटकमे ढाणो रहए| तव दुस्रो चेला जो प्रधान पुजाहारीको चिनरु रहए, बाहिर निकरके फाटकमे बैठन बारी लौणियासे कही पत्रुसके भित्र ल्यओ| 
\v 17 तव फाटकमे बैठी लौणिया पत्रुससे कही, “का तुम फिर बहे आदमीके चेला मैसे एक जानै हौ?' बो कही, “मए नैयाँ|”
\v 18 तव बो कमैया और पहरेदार आगीको आहारा ताप्त रहए, कहेकी जाणो रहए| और पत्रुस फिर बिनके संग ठाणो आगी तप्न लागो, 
\v 19 अब प्रधान पुजाहारी येशू बोके चेला और बोके शिक्षाके बारेमे पुछी| 
\v 20 येशू बिनके जबाफ दैके कही, “मए संसारमे खुल्लमखुल्ला कहो हौ| मए सब दिन सभाघरमे और मन्दिरमे शिक्षा दओ हौ| जहाँ सब यहूदी इकठ्ठा होतहए|  मए गुप्तमे कुछ नाए कहो हौ| 
\v 21 मोसे कहे पुछत् हौ? मए बिनसे का कहो सो सुन्नबारे से पुछओ| मए कहो बात उनके पता हए|” 
\v 22 येशू जा बात कहत रहए तव नजिकमे ठाणो पहरेदार मैसे एक जनै अइसो कहत येशूके थप्पड लागई, “का प्रधान पुजाहारीके अइसे जबाफ देतहए?” 
\v 23 येशू बोसे कही, “मए बेठिक कहो हौ तव प्रमाण देओ, अगर मए ठिक कहो हौ तव तुम मोके कहे मारत् हौ?” 
\v 24 तव हन्नास बोके बाधे आबस्थामे प्रधान पुजाहारी कैयाफा कहाँ पठए दै| 
\v 25 सिमोन पत्रुस ठाणो आगी ताप्त रहए| बे बोसे कहीँ, “का उनके चेला मैसे एक जहुत्  फिर हए?”  बो इन्कार करके कही, “मए नैयाँ|” 
\v 26 प्रधान पुजाहारीको कमैया मैसे एक जनै, जौनक् नातेदारको कान पत्रुस काटी रहए, बो पुछी, का मए तुमके उनके संग बागियामे देखो का नाए?” 
\v 27 तव फिर पत्रुस इन्कार करी| और तुरुन्त मुर्गा बस्दै|  
\v 28 तव बे येशूके कैयाफाके घरसे महल घेन लैगए| बो समय सुबेरे रहए| छुतबारेनके निस्तार-तेवहरको भोज खान नाए मिल्त हए करके डरके मरे बे महल भितर हुसेनाए| 
\v 29 जहेमरे बिनके ठिन बाहिर निकरके पितालस कहिँ, “जा आदमीको विरुध्दमे तुम का अभियोग लगए हौ?” 
\v 30 बे उन्से कहिँ, “अगर जा आदमी अपराधी नाए होतो तव हम जाके तुमरे ठिन नाए सुम्पते|” 
\v 31 पितालस बिनसे कही, “तुम जाके लैजओ, और तुम अपन व्यवस्था बमोजिम जाको इन्साफ करौ|” यहूदी उन्से कहिँ, “कोइ आदमीको प्राणदण्ड देनके अधिकार ह्मके नैयाँ| 
\v 32 बाको मृत्यु कौन तारिका से हुइहए बाको संकेत दैके बाको कहो वचन पुरा होबए करके अइसो भव रहए| 
\v 33 पितालस फिर महल भितर घुसो, और बो येशूके बोलाएके कहि, “का तुम यहूदीके राजा हौ?” 
\v 34 येशू जबाफ दैके कही, “तुम अपनए अईसो कहत् हौ, और मिर बारेमे  तुमसे कौन कहो?” 
\v 35 पितालस जबाफ दै, “का मए यहुदी हौ? तुमरे जाति और मुखिया पुजाहारी तुमके मेरे हातमे सोपदै हए?” 
\v 36 येशु जबाफ दै, “मिर राज्य जा संसारको नैयाँ| मिर राज्य जा संसारको होतो तओ मिर सेवक मिर ताहिँ लड़ते, और मए यहूदीनके हातमे नाए पणतो| पर मिर राज्य जा संसारको नैयाँ| 
\v 37 पितालस बोसे पुछी, “का तुम राजाए हौ त्?” “मए राजा हौँ करके तुमही कहत् हौ| जहेके ताहिँ  मए जन्मो हौ, और जहेके ताहिँ सत्यको गवाही देनके मए जा संसारमे अओ हौँ| प्रत्येक जो सत्यके पक्षमे हए, बो मेरो सोर सुनैगो|” 
\v 38 पितालस बोसे पुछी, “सत्य का हए?” इत्कए कहिके बो यहूदीनके ठिन बाहिर निकर गओ, और बिनसे कही, “मए जामे कोइ दोष नाए पाओ| 
\v 39 निस्तार-तेवहरमे एक जनै तुमरे ताहिँ मए छोडदेनके तुम चलन हए| तव का तुम चाहत् हौ, कि यहूदीक राजाके छोड्देओ?” 
\v 40 तव बे फिर अइसे  करके चिल्लाने, “बोके नाए, बारब्बाके |” बारब्बाचाहिँ डाँकु रहए|  
\c 19
\p
\v 1 तव पितालस येशूके लैगए कोर्रा लाग्नके लिअई,|
\v 2 और सिपाही काँटोको मुकुट गुथके बोके मुणमे लागए दै, और बोके बैजनी रंङको कुर्ता पैँधए दै,
\v 3 और बोके नजिक आएके कहिँ, “प्रणाम, यहूदीको राजा!” और बे बोके थप्पण लगइँ|
\v 4 फिर बाहिर निकरके पितालस बिनसे कहि, “देखौ मए जाके तुम ताहिँ बाहिर ल्याए रहो हौ, और तुमके बातान चाहत् हौ, मए जामे कोइ दोष नाए पात् हौ|”
\v 5 तव काँटोको मुकुट और बैजनी रंङको कुर्ता पैधएके येशूके बाहिर अओ, और पितालस बिनसे कहि, “देखा जा आदमी!”
\v 6 जब मुखिया पुजाहारी और पहरेदार बोके देखीँ, बे अइसे करके चिल्लन लागे, “बोके क्रुसमे टाँग्ओ, बोके क्रुसमे टाँगओ!” पितालस बिनसे कहि, “तुमहीँ जाके लैजाएके क्रुसमे टाँगओ, कहेकी मए जामे कोइ दोष नाए पाओ!”
\v 7 यहूदी उनके जबाफ दै, “हाम्रो एक व्य्वस्था हए, और बो व्यवस्था अनुसार जा मरन पणैगो, कहेकी जा अपनएके परमेश्वरको पुत्र बनाइ हए|”
\v 8 जा बात सुनके पितालस और डरए गओ|
\v 9 बो फिर महल भितर घुसके और येशूसे पुछी, “तुम कहाँ के हौ?” तव येशू उनके कुछ जबाफ दैनए|
\v 10 जहेमरे पितालस बोसे कही, “का तुम मोसे बोलैगे नाए? तुमके छोड् देनके अधिकार मिरसंग हए, और तुमके क्रुसमे टाँग्नके अधिकार फिर मिरसंग हए करके तुमके पता नैयाँ?”
\v 11 येशू जबाफ दैके कही, “तुमके उपरसे नदित्तो तव मिर उपर तुम कोइ अधिकार हुतोनए| जहेमरे मोके तुमरे हातमे सैप्देनो और जद्धा पापको दोषी हए|”
\v 12 तव पिछु पितालस बोके छोडदेनके और जद्धा प्रयत्न करी| पर यहूदी अइसो करत् चिल्लान् लागे, “अगर तए जा आदमीके छोडदओ तव तुम कैसरके संगी नैयाँ| अपनएके राजा हौ करके दाबी करन् बारो प्रत्येक कैसरके बिरुध्दममे खणा होतहए|”
\v 13 "पितालस जा बात सुनके येशूके बाहिर ल्याई, और बो ""पत्थरको पाटी"" कहन बारो ठाउँमे {जोसे हिब्रुमे गब्बथा कहत् है} न्याय आसनमे बैठे| "
\v 14 बो समय निस्तार-तेवहरको तयारीको दिन रहए| दिनमे करीब बाह्र बजो रहए| पितालस यहूदीनसे कहि, “देखौ, तुमर राजा!”
\v 15 "तव बे अइसे कहत् चिल्लने ""लैजाओ, लैजाओ, जाके क्रुसमे टाँग्ओ!” पितालस बिनसे पुछी, “का मए तुमर राजाके क्रुसमे टागओ?” मुखिया पुजाहारी जबाफ दैँ, “कैसर बाहेक हाम्रो राजा और कोइ नैयाँ|” "
\v 16 तव बो उनके क्रुसमे टाँगन् बिनके हातमे सौप दै| जहेमरे सिपाही येशूके जिम्मा लैँ|
\v 17 बो अपन क्रुस अपनए बोके खप्पर कहाँन् बारो ठाउँमे गओ, जौनके हिब्रु भाषामे गलगथा कहत् हए|
\v 18 हुवाँ बे बोके क्रुसमे टाँगी और बोके संग और दुई जनैके टाँगी, एक जनैके एक घेन और एक जनैके घेन और बीचमे येशुके|
\v 19 पितालस एक दोष पत्र फिर लिखिके क्रुसके उपर टास्दै| बोमे बहे लिखो रहए, “नासरतके येशू, यहूदीको राजा|”
\v 20 तव बहुत यहूदी जा दोष पत्र पढीँ, कहेकी येशू क्रुसमे टाँगो भव ठाउँ सहेरके नजिकए रहए| जा हिब्रु, ल्याटिन और ग्रीक भाषामे लिखोरहए|
\v 21 यहूदीके मुखिया पुजाहारी पितालससे कहिँ, “ 'यहुदीक् राजा' कहान बारो का नैयाँ, तव जा मए यहुदीको राजा हौ कही' करके लिखओ|”
\v 22 पितालस जबाफ दै, “मए जो लिखो,लिखो|”
\v 23 जब सिपाही येशूके क्रुसमे टाँगी, तव बे बाको कुर्ता लैके प्रत्येक सिपाही एक-एक होन करके चार भाग करीँ| बाको बाहिरको कुर्ता फिर लैं, तव बो कुर्ता सिओ नाए भव उपरसे लैके तरेतक बुनो सिग्रो रहए|
\v 24 जहेमारे बे अपसमे कहिँ, “जाके चाहिँ नाए फराए, पर जा कौनक् होत हए करके चिट्टा डराए|” धर्मशास्त्र पुरा होबए करके जा भव रहए: “बे मिर कुर्ता अपनए-अपनएमे बाँटी, और बाहिरको कुर्ताको चाहिँ चिट्टा डारीँ|”
\v 25 जहेमारे सिपाही जा काम करीँ| और येशूके क्रुसके नजिक बोकी अइया, कि बहिनीया, क्लोफासकी बैयर मरियम और मरियम मग्दलिनी ठाढीरहए|
\v 26 जब येशू अपनी अइयाके और बाके माया करन बारे चेला नजिकमे ठाणके देखि, तव बो अपनी अइयासे कहि, “बैयर, देख, तुमरो लौणा!”
\v 27 तव बो चेलनसे फिर बो कहि, “देख, तुमरी अइया!” तओ बो समयसे बे चेला उनके अपन घरमे लैगए|
\v 28 तव पिछु येशू सब बात अब पुरो हुइगओ, करके जानके धर्मशास्त्र पुरो होबए करके कही रहए, “मोके प्यास लागो|”
\v 29 हुवाँ सिर्कासे भरो एक भाणा धरो रहए| जहेमरे सिर्कासे भरो स्पञ्ज एक हिसपको हाँगामे बे बोके मुहुमे घसोरदै|
\v 30 जब येशू सिर्का लै, तव बो कहि, “अब पुरो हुइगओ,” और बो मुण निहुराएके अपन आत्मा त्याग दै|
\v 31 बो दिन तयारीको दिन रहए| {विशेष करके जा शबाथमे, जौन चाहिँ महत्वपूर्ण रहए} मृत शरीर क्रुसमे नाए रहए करके पितालससे बिन्ती करी, और बे टाँग नाए तोरके बे शरीर लानके माग करी|
\v 32 तव सिपाही आएके बोके संग क्रुसमे टाँगे भएनके टाँग तोरी, पहिले एक जनैको, तव पिछु दुस्रोको|
\v 33 जब बे येशू के ठिन अए बे देखि, कि येशूको मृत्यु अग्गु हुइगओ रहए, और बाको टाँग तोरी नाए|
\v 34 तुम फिर बिश्वास कर सकौ करके जा देखन बारे गवाही दैहए और बाको गवाही सच्चो हए, और सच्चो बोलत् हौ करके बो जानत् हए|
\v 35 "बाको कोइ फिर हड्डी टुटीनाए|” करके धर्मशास्त्रको वचन पुरो होबए करके जा बात होनके अओ|
\v 36 "बाको कोइ फिर हड्डी टुटीनाए|” करके धर्मशास्त्रको वचन पुरो होबए करके जा बात होनके अओ|"
\v 37 और फिर दुस्रो ठाउँमे धर्मशास्त्र कहत हए, “जौनके बे घोची हए, बे बोके देखिहए|”
\v 38 तव पिछु अरिमाथियाको योसेफ, जो यहूदीन् के डरसे गुप्तमे येशूको चेला रहए, बे पितालससे येशूको मृत शरीर लैजान पाओ करके बिन्ती करी| पितालस अनुमति दै, तव बे आएके बोकी मृत शरीर लैगए|
\v 39 और अग्गु बोके ठिन रातके आनबारो निकोदेमस फिर लगभग: तेत्तिस किलो मुर्र और एलवा मिश्रित द्रव्य लैके हुवाँ अओ|
\v 40 अइसे बे येशूको शरीर यहूदीन् के दफन-कार्यके रितिअनुसार सुगन्धित द्रव्यसंग सुती लत्तामे बाँधी|
\v 41 बो क्रुसमे टाँगो ठाउँमे एक बगिया रहए| बो बगियामे कोइके कबहू नाए धरो एक नयाँ गड्डा रहए|
\v 42 कहेकी यहूदीन् के तयारीको दिन रहए, और बो गड्डा फिर नाजिकए रहए, और बे येशूके बहे मरघाटमे धरी|
\c 20
\p \v 1 हप्ताको पहिलो दिन सुबेरे अँध्यारो रहए मरियम मग्दलिनी गड्डामे आइँ | 
\v 2 बे सिमोन पत्रुस और येशूके माया करन् बारे और चेलनके ठिन दौडके गै, और बे कहिँ, “बे प्रभुके गड्डासे बाहिर लैगए, और बोके कहाँ जीन धरे हए, सो हम जन्तए नैयाँ|” 
\v 3 तव पत्रुस और दुस्रो चेला बाहिर निकरके गड्डा घेन गए| 
\v 4 बे दोनाए संगसंगए दौरे| तव दुस्रो चेला पत्रुससे अग्लेछा कटके गड्डामे अग्गु पुग्गओ| 
\v 5 गड्डा भितर निहुरके देखि,  तव बे सुती कपणा इकल्लो पणो देखि, तव बे भितर घुसेनाए| 
\v 6 सिमोन पत्रुस बोके पिछुपिछु अओ, और गड्डा भितर घुसे, और बे फिर मलमलसे लिप्टो कपणा इकल्लो हुवाँ पणो देखि| 
\v 7 बाको मुणमे बधो गस्ती चाहिँ मलमलको कपणाके संग नाए रहए, पर अलग एक ठाउँमे लिप्टो धरो रहए| 
\v 8 तव गड्डामे पहिले दुस्रो चेला फिर भितर कुचो, और बो देखके बे विश्वास करी| 
\v 9 कहेकी बे बो मृतकसे जिन्दा हुइके उठन पणैगो करके धर्मशस्त्रको वचन हबए तक बुझिनए रहए|
\v 10 तव पिछु बे चेला अपन घर घुमे| 
\v 11 तव मरियम गड्डाके बाहिर रोत ठाणी रहए| बो रोत निहुरके देखि, 
\v 12 और जहाँ येशू  मृत शरीर धरो रहए, हुवाँए सेतो कुर्ता लगए दुई स्वर्गदुत एक मुण घेन और दुस्रो पाव घेन बैठो बे देखिँ| 
\v 13 बे बिनसे कहिँ, “बैयर, काहे रोतहए? कौनके ठुणत् हौ?” बे बिनसे कहिँ, “बे मिर प्रभुके लैगए, और बोके कहाँ धरि हए, मए नाए जानत् हौ|” 
\v 14 जा बात सुनके बे पिछु घुम गए, और बे येशूके ठाणो देखिँ, तव येशू हए करके बे चिनिनाए| 
\v 15 येशू  बिनसे कहि, “ नारी, तए कहे रोत हए? कौनके ठुणत् हौ?” बे बोके रेकदेख करन बारो बताई, “हजुर, तुम बोके हियाँसे लैजाएके कहाँ धारेहौ मोके बतए देओ, और मए बोके लैजाएहौ|” 
\v 16 "येशू  बिनसे कहि, “मरियम, बे घुमके बोके हिब्रमे कहिँ, “रब्बोनी,” अथबा ""हे गुरुज्यू!” "
\v 17 येशू  बिनसे कहि, “मोके मत छोबौ, कहेकी मए हबए तक पिताके ठिन गओ नैयाँ| पर मिर भैयन् के जाएके बिनके कहे देओ, “मिर पिता और तुमर पिता, और मिर परमेश्वर और तुमर परमेश्वरके ठिन जाए रहो हौ|” 
\v 18 मरियम मग्दलिनी गै, और चेलनके सुनाई, “मए प्रभुके देखो|” और बो कहि बात बिनसे कहीँ|
\v 19 बहे दिन अथवा हप्ताको पहिलो दिन संझा, जब यहूदीके डरसे चेला फाटक बन्द करके भितर बैठे रहए, येशू  आएके बिनके बीचमे ठणिगौ,और बो से कही, तुमके सान्ति!” 
\v 20 इतो बात कहिके बो उनके अपन हात और कोख फिर दिखाई| प्रभुके देखके चेला बहुत खुशी भए| 
\v 21 तव येशू फिर बिनसे कही, “तुमके सान्ति! जैसी पिता मोके पठाई, उसी मए तुमके फिर पठत् हौ|” 
\v 22 और इत्तो कहिके बिनके उपर शास फुक्के कहि, “पवित्र आत्मा लेओ| 
\v 23 जौनके पाप तुम क्षमा करेहौ, बिनको पाप क्षमा हुइहए, और जौनक् पाप तुम क्षमा नाए करेहौ क्षमा नाए हुइहए|   
\v 24 येशू अओ तव बाह्र जनै मैसे एक जनै, दिदुमस कहन बारो थोमा चाहिँ, बिनके संग नाए रहए| 
\v 25 "जहेमारे और चेला बोसे कहिँ, ""हम प्रभुके देखे|” तव बो उनसे कहि, “जब तक मए बोके हातमे किलको डोब दिखेहौ नाए,और किलको डोब मे उगंरी डरंगो नाए, बाके कोखमे मिर हात डारेहौ नाए, तब तक मए विश्वास करेहौ नाए|” "
\v 26 आठ दिन पिछु बोके चेला फिर घर भितर रहए| थोमा फिर बिनके संग रहए| फाटक बन्द रहए, तव येशू भितर घुसिगओ, और बीचमे ठणिगौ, “तुमके सान्ति!” 
\v 27 तव बो थोमासे कहि, “तुमर उगंरी हियाँ धार, और मिर हात देख| तुम हात बढाएके मिर कोखामे डार संका मत कराए, विश्वासी हो|” 
\v 28 थोमा बोसे कहि, “ मिर प्रभु और मिर परमेश्वर!” 
\v 29 येशू बिनसे कहि, “तुम मोके देखके मिर उपर विश्वास करे हौ? धन्य हए बे जो मोके देखि नैयाँ, ताहु फिर विश्वास करत् हए|” 
\v 30 येशू और बहुत चिन्ह चेलनके सामने करी रहए, जौन जा किताब लिखिनए हए| 
\v 31 तव जा लिखोहए, कि तुम येशू परमेश्वरको पुत्र, ख्रीष्ट हए करके विश्वास करौ, और विश्वाससे बोके नाउँमे तुम जीवन प्रप्त होबाए|   
\c 21
\p \v 1 तव पिछु चेलाके ठिन तिबेरियास समुदरके ढीगै येशू फिर अपनके प्रकट करी| बो अपनके अइसे प्रकट करी: 
\v 2 सिमोन पत्रुस, दिदुमस कहन बारो थोमा, गगीलको काना नगरको नथानेल, जबदियाक दुई लौणा और बोके चेला मैसे और दुई जनै एकसंग रहए| 
\v 3 सिमोन पत्रुस बिनसे कहि, “मए मछ्री मार्न जात् हौ|” बे उनसे कहि, “हम फिर तुमरसंग अए हए|” बे जाएके नैयाँमे चाढिगए, तव बो रात बे कुछुनाए पाइँ| 
\v 4 सुबेरे होन लागो रहए, येशू किनारे ठाणो रहए| तव चेला बो येशू हए करके चिननए पाई रहए| 
\v 5 "येशू बिनसे कहि, “बालका तुमर संग कए मछ्री हए?”बे बोके उत्तर दै, ""नैयाँ|” "
\v 6 बो बिनसे कहि, “जाल नैयाँके दाहिने घेन, फेकओ तव पैहौ|” तव बे जाल डारीँ, और माछ्रीको ढेरीके मरे बे जाल ताननाए पाई| 
\v 7 "येशूको प्रेम करन बारो चेला पत्रुस कहि, “बोता प्रभु हए|” “बो प्रभु हए""  अइसी सुनके सिमोन पत्रुस अपन बाहिरी कुर्ता करेहओ मे लपेटके, कहेकी बो कुर्ता खोलेरहए, और समुद्रमे कुदपणो| "
\v 8 और चेला नैयाँमे वैठके जाल तान्त् रहए| बे किनारेसे दुर नए रहए, पर लगभग सय मिटर जितो रहए|  
\v 9 जब बे किनारेमे उत्रे, तव बे कुइला अंग्रामे मछ्री धरो और रोटी देखी| 
\v 10 येशू बिनसे कहि, 'तुम भर्खर पक्णे मछ्री मैसे कुछु ल्याबओ|” 
\v 11 तव सिमोन पत्रुस नैयाँ मे चढ़के एक सय त्रिपन्न बणी-बणी मछ्री भरी जाल डीणेमे ल्याइँ, इत्तो रहए ताहु फिर जाल फटिनए| 
\v 12 "येशू बिनसे कहि, “अएके देखौ|” चेलन मैसे कोइ फिर ""तुम कौन हौ?” करके पुछनके आँट नाए करी, कहेकी बे बो प्रभु हए करके जानत् रहए| "
\v 13 येशू अओ और रोटी लैके बिनके दै, और उइसी करके मछ्री फिर दै| 
\v 14 मृतकसे जिन्दा उठ्के येशू चेलाके ठिन प्रकट भव तेस्रो चोटी रहए|    
\v 15 जब बे खए डारीँ, तव येशू  सिमोन पत्रुससे कहि, “यूहन्नाको लौणा सिमोन, का तुम इन्से जद्धा प्रेम करत् हौ?”बो बोसे कहि, “ज्यु प्रभु, तुम जानत् हौ, मए तुमके प्रेम करत् हौ| बो बोसे कहि, “मिर भेणन् के खबओ|” 
\v 16 बो फिरके दुसरे दओ बिनसे कहि, “युहन्नाको लौणा सिमोन, का तुम मोके प्रेम करत् हौ?” बो बोसे कहि, “ज्यु प्रभु, तुम जानत् हौ, मए तुमके प्रेम करत् हौ|” बो बोसे कहि, “मिर भेणाके रेकदेख कर|” 
\v 17 "बो बोसे तिस्रो चोटी कहि, “यूहन्नाको लौणा सिमोन, का तुम मोके प्रेम करत् हौ|” पत्रुस दु:खित हुइगव, कहेकी बो तिस्रो चोटी बोसे कहि, ""का तुम मोके प्रेम करत् हौ?” बो बोसे कहि, “प्रभु तुम सब जानत् हौ| मए तुमके प्रेम करत् हौ करके तुमके पत्तए हए|” येशू बोसे कहि, “मिर भेणाके खबओ| "
\v 18 नेहत्व मए तुमसे कहत् हौ, जब तुम जवान रहौ अपन फेटा बाँधत् रहौ, और जहाँ इछ्या लागत हुवाँए जातहौ| तव जब तुम बुढे हुइहौ, तव तुम अपन हात पसरेहौ, और दुसरे तुमर फेटा बाँधदेहए, और तुम जहाँ जान चएहौ हुवाँ जएहौ|” 
\v 19 कौन किसिमको मृत्युसे बे परमेश्वरको महिमा करेहए, बाको संकेत करत् बो जा कहि रहए| इतकए कहिके बो बोसे कहि, “मिर पिछु लाग|”
\v 20 पत्रुस पिछु घुमके देखि येशूके प्रेम करन् बारो चेला पिछुपिछु आत देखि| जहे संझाके खानु खात पेती बोके छातीमे अडेस लैके, “प्रभु तुमके पक्णन बारो कौन हए?” करके पुछी रहए| 
\v 21 २१ बोके देखके पत्रुस येशूसे कहि, “प्रभु, जा को चाहिँ का हुइहए?” 
\v 22 येशू पत्रुससे कहि, “मए नाए आमौ तव तक बो असरा देखत् रहियो करके मिर इछ्या हए फिर तुम का? तुम मिर पिछु लागौं|” 
\v 23 "जहेमरे बे चेला मरत् नैयाँ करके बात भैयान् के बीचमे फैलए दै| येशू बे मरेहए करके नाए कही रहए, पर ""मए नाए आमौ तव तक आसरा दिखिओ करके मिर इछ्या हए फिर तुमसे का?” तओ का कहो| "
\v 24 जे बेहि चेला हए, जौन  जा बातके बारेमे गवाही देत नैयाँ, और जा बात लिखिहए, और हम जानत् हए कि बिनकी गवाही सच्ची हए| 
\v 25 येशू और फिर बहुत काम करिहए| बे प्रत्येकके बारेमे लिखेहए तव, मोके अइसो लागत हए, कि बिनके बारेमे लिखिभै किताब संसारभर् फिर नए अपए हए|
