\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1 पावल, सिलास और तिमोथीसे, परमेश्वर हमर पिता और प्रभु येशू ख्रीष्टमे थेसलोनिकीनको मण्डलीनके:
\v 2 परमेश्वर पिता और प्रभु येशू ख्रीष्टसे तुमके अनुग्रह और शान्ति|
\v 3 भैयओ, तुमरे ताहिँ परमेश्वरके सबदिन धन्यबाद देनके हम बाध्य हँए| जाके योग्य फिर हँए, कहेकी तुमरो विश्वास प्रशस्त करके बृध्दि हुइरहोहए, और एक- दुसरे प्रति तुमरो हरेकको प्रेम बढरहो हए|
\v 4 जहेमारे तुम सब सतावट और तुम सहेरहे कष्टके बीचमे तुमरो स्थिरता और विश्वासके ताहिँ परमेश्वरको मण्डलीके बीचमे हम बहुत गर्व कर्तहँए|
\v 5 परमेश्वरके धार्मिक इन्साफके साक्षी जहेहए, कि तुम परमेश्वरके राज्यके ठाहिरन सिकौ, जौनके ताहिँ तुम दु:ख भोग रहेहौ|
\v 6 परमेश्वर न्यायी हए, बो तुमके दु:ख देनबारेनके दु:ख देहए, 
\v 7 और तुम कष्ट पाएभएनके हमरसंग आराम देहए| जा तब हुइहए, जब प्रभु येशू अपन स्वर्गसे प्रकट हुइहए| 
\v 8 परमेश्वरके नाए चिन्नबारे और हमर प्रभु येशूको सुसमाचार नाए मान्नबारेंके बो दण्ड देहए|
\v 9 बे अनन्त विनाशको दण्ड अथबा प्रभुको उपस्थिति और बाको शक्ति =को महिमासे अलग होनबारो दण्ड भोगेहए, 
\v 10 जब बो दिन बाके सन्तानमे महिमा पान और विश्वास कर्नबारेनके आश्चर्यचकित कर्न बो अबैगो, कहेकी तुमके दओ हमरे साक्षीमे तुम विश्वास करे|
\v 11 जा मारे हम तुमके सबके ताहिँ निरन्तर प्रार्थना फिर कर्तहए, कि हमर परमेश्वर तुमके अपन बोलावटको योग्य बनाबए, और हरेक असल उदेश्य और विश्वासके कामसे बाको शक्तिसे पूर्ण करदेबए, 
\v 12 ताकि हमए परमेश्वर और प्रभु येशू ख्रीष्टको अनुग्रह अनुसार हमर प्रभु येशूको नाउँ तुमरमे महिमित होबए, और तुम बोमे|
\c 2
\p \v 1 भैया तुम, हमर प्रभु येशू ख्रीष्टको आग्मनके बारेमे और बाके भेटन हम एकसाथ इकठ्ठा होनके बारेमे हम तुमसे बिन्ती कर्तहए, 
\v 2 कि कोइ अगमवाणी अथबा वचन अथबा कोइ पत्र प्रभुको दिन नजिक आओ हए करके बतामए तव, बे हमसे आए हँए करके तुमरो मन हल्दी बिचलित नाए होबए अथबा तुम मतघबणैओ|
\v 3 कोइ फिर कोइ किसिमसे तुमको धोखा नाएदेबए| कहेकी पहिले विद्रोह नाए भए तक पापको आदमी, अथबा सर्वनाशको लौणा प्रकट नाए भएतक बो दिन आबैगोनए|
\v 4 बो ईश्वर कहो भव सब अथवा पूजे चीझनको बिरोध करेहए और बोसे अपनएके उच्चो बनाएहए, हियाँ ताकि अपनए परमेश्वर नै घोषणा करेहए परमेश्वरको मन्दिरमे बो बैठैगो| 
\v 5 का तुमके याद नैयाँ, मए तुमरे संग रहत मए जा बात तुमसे कहो रहौ? 
\v 6 बो अपन समयमे प्रकट होबए करके कौन बात बोके हबए तक बोके रोकेहए, जा तुम जन्तहौ|
\v 7 कहेकी अधर्मको रहस्य अग्गुसे काम कर रहोहए| हबए तक जौनबाके रोकरहो हए, बो नाएहटेतक बो रोकिरैहए|
\v 8 तव बो पापको आदमी प्रकट हुइहए, जौनके प्रभु येशू अपन मुहूको साससे नाश करेहए, और बाको आगमनको प्रकाशसे बोके नाश करेहए|
\v 9 शैतानको कामकाजबमोजिम पापको आदमी सारा शक्ति और छलपूर्ण चिन्ह और चमत्कारसहित, 
\v 10 और नाश होनबारे छलमे पणन समस्त दुष्टतासहित अबैगो, कहेकी बे सत्यके प्रेम कर्न और उइसी बाँच्न इन्कार करीँ|
\v 11 जहेमारे बे झुटा बातमे विश्वास करए कर्के परमेश्वर बिनके उपर एक शक्तिशाली भ्रम पठाबैगो, 
\v 12 ताकि सत्य उपर विश्वास नाएकरए, पर अधर्मिकतामे आनन्द मनानबारे सब दोषी ठ्हिरए|
\v 13 प्रभु प्रेम करे भैयनके, तुमरे ताहिँ हम परमेश्वरमे सबदिन धन्यबाद चढनके बाध्य हए,  कहेकी सुरुसे नै पवित्र आत्मासे पवित्र बनानबरो कामसे और सत्यता उपरको विश्वाससे बाँच्नके परमेश्वर तुमके चुनिहए|
\v 14 जहेके ताहिँ हमर सुसमाचारसे हमर प्रभु येशू ख्रीष्टको महिमा प्राप्त कर्न बो तुमके बुलाई हए|
\v 15 जहेमारे भैया हो, दरिलो हुइके खणा होबओ, और चहु मुहुको वचनसे होबए,  चहु हमर पत्रसे होबए: तुम जो शिक्षा पाएहौ बिनके रोकेरखओ|
\v 16 अब हमके प्रेम कर्नबारो और अनुग्रहसे अनन्तको सान्त्वना और उत्तम आशा देनबारो हमर पितासे,
\v 17 तुमरे ह्रदयके सान्त्वना देबए और हरेक असल काम और वचनमे  तुमके स्थिर कराबए|
\c 3
\p \v 1 अन्तमे भैया हो, हमर ताहिँ प्रार्थना करओ, ताकि प्रभुको वचन शिघ्ररो फैलए और बिजय होबए, जैसी तुमरे बीचमे भव फिर रहए, 
\v 2 अन्तमे भैया हो, हमर ताहिँ प्रार्थना करओ, ताकि प्रभुको वचन शिघ्ररो फैलए और बिजय होबए, जैसी तुमरे बीचमे भव फिर रहए, 
\v 3 पर प्रभु त बिश्वास योग्य हए| बो तुमके स्थिर करैगोऔर दुष्टसे सुरक्षित रखाबैगो|
\v 4 हम जौन बातको आज्ञा देतहए, बे तुम कर रहेहौ और करेहौ करके हम तुमरे बारेमे प्रभुमे भरोसा कर्तहए| 
\v 5 प्रभु तुमके ह्रदयसे परमेश्वरको प्रेम और ख्रीष्टको धैर्यघेन लैजाबए|
\v 6 अब भैया हमर प्रभु येशू ख्रीष्टके नाउँमे हम तुमके आज्ञा देतहए, कि हमसे तुम पाओ भव शिक्षामे नाएचल्नबारे हरेक अल्छी भैयनसे अलग बैठओ|
\v 7 कहेकी तुम कैसे हमर अनुकरण कर्नपणैगो सो तुम अपनए जन्तहौ| हम तुमरेसंग रहत अल्छी हुइके बैठेनाए|
\v 8 हम कोइ कि रोटी सेतएमे खाएनाए| पर तुमके कोइके भार नाएहोबए करके हम रातदिन परिश्रमसाथ खटके काम करे| 
\v 9 सहायता पान हमर हक नाएहुइके नैयाँ, पर हमर आचरण तुमरे ताहिँ एक आदर्श बनए, करके हम अइसे करे|
\v 10 तुमरे साथमे रहत् हम तुमके जा आज्ञा दए रहए, “कोइ काम नाए कर्त हए तव बो नाए खाबए|”
\v 11 कहेकी हम सुन्तहए, कि तुमर मैसे कित्तो अल्छी जीवन बितए रहेहए| बे अपनए चाहिँ कोइ काम कर्त नैयाँ पर औरनके काममे व्यर्थमे हात डार्तहए|
\v 12 अब अइसे आदमीनके प्रभु येशू ख्रीष्टके नाउँमे हम आज्ञा और अर्ती देतहए, कि बे चुपचाप अपन काम करए और अपन जीवन चलामए|
\v 13 तुम चाहिँ भैयओ भलाइ कर्नमे थकित मत होबओ| 
\v 14 जा पत्रमे हमर कहिँ बातके अगर इन्कार करेहए तव, बो आदमीनके चिनिरखओ और बोकेसंग कोइ सम्बन्ध मतरखओ, और बो शर्ममे पणए| 
\v 15 ताहुफिर बोके शत्रु जैसो मतमानिओ, पर भैया जैसो करके बोके चेताउनी देओ|
\v 16 अब शान्तिको प्रभु अपन सब समय, हरतरहसे तुमके शान्ति देबए| प्रभु तुमरे सबके संग रहबए|
\v 17 मए पावल, अपने हातसे जा अभिवादन लिखतहौ| मिर सब पत्रको चिन्ह जहे हए|
\v 18 हमर प्रभु येशू ख्रीष्टको अनुग्रह तुमर सबके संग रहबए|
