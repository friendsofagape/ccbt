\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  यहूदा
\toc1  यहूदा
\toc2  यहूदा
\mt1  Jude
\mt1 यहूदा
\c 1
\p \v 1 येशू ख्रीष्ट दास, याकूबको भैया यहूदासे बुलओ भव, अथवा परमेश्वर पितामे प्यारो और येशूके ताहिँ ख्रीष्टमे सुरक्षित करो भव: 
\v 2 कृपा, शान्ति और प्रेम तुममे प्रसास्त होत जाबए| 
\v 3 प्रिय हो, हम सब सहभागी भव उध्दारको बारेमे लिखो मए बहुत उत्सुक भव हौँ, तबहि सन्तके सदाकालके ताहिँ सुम्पो भव विश्वासके रक्षा करओ करके निबेदन करो और तुमके लिखन मोके ठीक लागो|
\v 4 काहेकी बहुत अग्गु दण्डको भागीदार ठहिरे कोइ-कोइ आदमी गुप्त रुपमे तुमरे बीचमे घुसेहँए| जो ईश्वरहिन आदमी हँए, जौन हमर परमेश्वरको अनुग्रहके बिलासितामे परिणत करे हँए, और हमर एक इकल्लो स्वामी और प्रभु येशू ख्रीष्टके इन्कार करत् हँए|
\v 5  तुमए जा बात एक चोटी जाने रहौ ताहु फिर अहाए मए तुमके याद दिलान चाहत हौँ, मिश्रदेशसे बचाएके ल्याए भए आदमी मैसे विश्वास नए करनबारेके परमप्रभु पच्छुसे नष्ट करी| 
\v 6 अपन अधिकारको मार्यदा कायम नाए राखके उचित वासस्थान त्यागनबारे स्वर्गदुतके बो पातालको अन्धकारमे न्यायको बो बणो दिनतक अनन्त बन्धनमे धरीहए|
\v 7 जैसी सदोम और गमोरा और बिनको आसपासके सहेर जौन व्यभिचार कर्के अस्वभाविक काम वासनामें फसे रहँए, बे अग्नीकुण्डको दण्ड भोगके उदाहरण बने हँए| 
\v 8 उइसी करके सपना देखन बारे आद्मीनके अपनो शरीर अशुध्द बनात हँए, अधिकार इन्कार करत हँए और स्वर्गीय प्राणीको निन्दा करत हँए|
\v 9 तव प्रधान दुत मिखायल फिर मोसाक लहासके बारेमें शैतानसंग विवाद करत बोके निन्दापूर्ण दोस लगान साहस का नाए करके , “तोके प्रभु हप्काबए” कहत रहए| 
\v 10 तव अपनए नाएबुझे बातक जे ठट्टा करत् हँए! और निबुध्दि जनवार कता पाकृतिक ज्ञानसे जान्न बातसे जे बिनास होतहए| 
\v 11 बे धिक्कार!  काहेकी बे कयिनको चालमे नेगत् हँए, लोभको खातिर बालामको भुलमे फतहँए  और कोरहको बिद्रोहमे जैसो नष्ट होतहए| 
\v 12 तुमरे प्रितिभोजमे जे कलङक् हँए| काहेकी जे अपन इकल्लो ख्याल रखके धन्धाए नाएमानके खात और पित हँए| बे आँधी उणए लैजानबारो पानीक बादलसरह हँए, हिउँदक फल हिन वृक्ष कता जो दुई चोटी मरिगए हँए और जरए समित उखण गए हँए| 
\v 13 बे समुन्द्रको  जोणसे आनबारो लणूरा जैसे हँए, जौन बे अपनए निर्ज्लताको फीज उग्लत हँए, जौनक ताहिँ पातालको अन्धकार अनन्तके ताहिँ हए| 
\v 14 "आदमसे सातओ पुस्तक हनोकके फिर जा आदमीक बारेमे अइसे अगमवाणी बोलिरहए, ""देखओ, परमप्रभु अपन असंख्या पवित्र जानके संग आओ रहए, "
\v 15  सबको इन्साफ करन, सब आदमीनके दण्ड देन, जौन अधर्मी रितिसे भक्तिहिनतासे काम करी हए, और बे भक्तिहिन आदमीके दण्ड देन, जौन बाके बारेमे बिरुध्दमे कठोर बात बोलि हँए|” 
\v 16 फतफाताउन बारे, असन्तोषी, घमण्डी बात बोलन बारे और लोभके ताहिँ आदमीको चापलुसी करन बारे जेहि हँए|
\v 17 तव प्रिय हो, तुम चाहिँ हमर प्रभु येशू ख्रीष्टको प्रेरित कहिँ बातके सम्झओ| 
\v 18 बे काहिँ रहए, “आखिरी दिनमे अपनाए भक्तिहिन बासनाके पिछु लगके गिल्ला करन बारे हुइहँए|” 
\v 19 फुट ल्यानबारे, संसारिक आदमी और पवित्र आत्मा नाए भए आदमी जेहि हँए| 
\v 20 तव प्रिय हो , तुम चाहिँ अपन अति पवित्र विश्वासमे अणिक होत जैओ और पवित्र आत्मामे प्रार्थना करीओ| 
\v 21 अपनाएके परमेश्वरके प्रेममे धरीओ और अनन्त जिवानके ताहिँ हमर प्रभु येशू ख्रीष्टको कृपाको प्रतिक्षा करओ| 
\v 22 दोधारमे होनबारेनके दया दिखओ, 
\v 23 औरनके आगीसे तानके निकरके बचाओ, कोइ कोइके दया दिखात होशियार रहिओं, पापमय स्वभावसे अपवित्र भए लत्ता समेत घिणना करओ| 
\v 24 अब, जौन तुमके पापमे फसनसे बचाए सिक्त हए, और जौन तुमके आनन्दसहित बोके महिमाके सामने निष्कलंक प्रस्तुत करन सिक्तहए, 
\v 25 "बहे एक इकल्लो परमेश्वर, हमर मुक्तिदाता"" येशू ख्रीष्ट हमर प्रभुसे महिमा, प्रभुत्व, पराक्रम और अधिकार युग-युग पहिलेसे आज और सदासर्बदा होत रहए| आमेन|"
