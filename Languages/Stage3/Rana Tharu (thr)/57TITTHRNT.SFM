\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1 परमेश्वरको दास येशू ख्रीष्टके प्रेरित पावलसे परमेश्वरको चुनो भएनको विश्वास और भक्तिसंग मिलो बिनको सत्यको ज्ञान बढनके,
\v 2 जौन विश्वास और ज्ञान अनन्त जिवानको आशामे स्थिर हए, और कबहू झुट नाए बोलान बारो परमेश्वर अनन्त कालसे प्रतिज्ञा करी हए|
\v 3 परमेश्वर हमर मुक्तिदाताको आज्ञाअनुसार मोके जिम्मा लगओ प्रचारसे ठीक समयमे बो अपन वचन प्रकट करी|
\v 4 एकए विश्वासमे भव मिर सच्चो बालक तितसके- परमेश्वर पिता और हमर मुक्तिदाता येशू ख्रीष्टसे अनुग्रह और शान्ति| 
\v 5 जहेमारे मए तुमसे आढ़ओ बमोजिम तुम हियाँ अधुरो बातके पुरी करीओ, और हरेक सहेरमे एल्डर नियुक्त करीओ| 
\v 6 एल्डर एक बैयरको लोग और दोषरहित और अइसो आदमी होबए, जौनक लौणा-लौणिया विश्वासी होमए, और चरित्रहिन और अनाज्ञाकरी नाए होमए|
\v 7 काहेकी परमेश्वरको कारिन्दा भव के करण बिशपचाहिँ दोषरहित और होन पणत हए| बे हठी और झट दिकन बारे नाए होमए, और मतवाला,और झगडालु और धनको लोभी नाए होन पणत् हए, 
\v 8 तव अतिथिसत्कार करनबारे भलाईको प्रेमी, अपनएके वशमे धरन बारे, इमान्दार, पवित्र और संगमी होन पणत् हए| 
\v 9 बिनके सिखओ विश्वासयोग्य वचनमे बे बलियो हुइके बैठन पणत् हए, ताकि बिनको पक्का सिध्दान्तअनुसार शिक्षा देन सिकओ और बे बातको खण्डन करके झुटा साबित करन सिखँए| 
\v 10 काहेकी बहुत आदमी औरके अधीनमे नाए वैठन बारे, बकवादी और छली होतहए, और बिशेस करके खातनाबाले त अइसी होतहए,  
\v 11 यिनको मुख बन्द करन पणैगो, काहेकी बे निजि लाभके ताहिँ सारा परिवारके खलबल्याए देतहए| अइसे शिक्षा बिनके देन नाए रहए|
\v 12 "बे मैसे एक जनै बिनके अगमवक्ता कहि रहए, ""क्रेटके आदमी सबदिन झुट बोल्नबारे, दुष्ट जनवार और अल्छी घिचुवा हँए|” "
\v 13 जा गवाही सच्चो हए| जहेमारे बिनके करेसे हप्काओ, ताकि बे विश्वासमे पक्का होमए, 
\v 14 और सत्यताके इन्कार करके आदमीनके आज्ञा और यहूदी दन्त्यकथामे ध्यान मत लगओ| 
\v 15 सुध्दनके सब चीज सुध्द हए, पर असुध्द और अविश्वासनके चाहिँ कोइ बात फिर सुध्द नैयाँ, पर बिनको मन और विवेक समेत  भ्रष्ट भव हए| 
\v 16 तुम परमेश्वरके चिने हौँ करके कहन त कहत् हौ, पर बे अपन कामसे बोके इन्कार करत् हौ| बे घिणना और अनाज्ञाकारी हँए, और कोइ फिर असल कामको ताहिँ योग्यके होतए नैयाँ|
\c 2
\p \v 1 तुम चाहिँ जो पक्का धर्मीक-सिध्दान्त सुहन बारो हए बहे सिखओ| 
\v 2 बुठे आदमीनके संगमी, गम्भीर, समझदार, विश्वासमे पक्का, प्रेम और धर्यमा पक्के होन सिखओ|
\v 3 अइसी बुढिया बैयर आचरण-व्यवहारमे श्रध्दालु होन पणत हए, बिजरो नाए बतकान बारी, दारु नाए पिनके आदेश देओ जो असल हए, बहे बिनके सिखओ| 
\v 4 बे जवान बैयर फिर अपन-अपन लोगा और बालबच्चानके प्रेम करए, 
\v 5 और बे समझदार, पतिब्रत, घर चलन सिकए, दयालु अपन-अपन लोगाके अधीनमे रहनके तालिम देओ, ताकि परमेश्वरको वचनको निन्दा नाए होबए| 
\v 6 बहे कता जवान आदमीनके फिर आत्मसंयमी होनके अर्ती देओ| 
\v 7 सब बातमे असल कामको नमुना हुइके तुम अपनएके दिखओ, और तुमर शिक्षामे इमानदारी गम्भीरता, 
\v 8 और कोइको निन्दा नाए करन ठीक बोली होबए, ताकि हमर बिरुध्दमे खराब बोल्न बारी बात कुछ नाए हुइके हमर विरोधी शर्ममे पणए|
\v 9 कमैया फिर अ-अपन मालिकके वशमे रहिके हरेक बातमे अपन मालिकनके सन्तुष्ट करनके आदेश देओ, और बे मुहु मुहू नाए लागए|
\v 10 बे चोरी नाए करए पर पूर्ण रुपमे बे हमए मुक्तिदाता परमेश्वरको धार्मिक-सिध्दान्तको शोभा बढामए|
\v 11 काहेकी सब आदमीनको मुक्तिके ताहिँ परमेश्वरको अनुग्रह प्रकट भव हए|  
\v 12 जौन हमरके भक्तिहिनता और संसारिक तृष्णा त्यगन और संसारमे संयमी, सोझो और भक्ता हुइके जीवन यापन करनके तालिम देत हए| 
\v 13 और हमर धन्यको आशा-हमर महान परमेश्वर और मुक्तिदाता येशू ख्रीष्टको  महिमाक आगमनको हम प्रतिक्षा करत् हए| 
\v 14 ख्रीष्ट हमके सब अधर्मसे मोल तिरके उध्दर करी हए, सुकर्ममे जोसिलो हुइके अपन ताहिँ एक बिशेस जाति सुध्द करनके अपनके दैदै| 
\v 15 जा बातको घोषणा करओ, पुरा अधिकारसहित अर्ती-उपादेस देओ और हप्कओ| कोइ तुमरो अबहेलना नाए करपाए| 
\c 3
\p \v 1 शासक और अधिकारीनके वशमे रहनके और बे आज्ञाकारी होन, और कोइ फिर ईमान्दार काममे तयार रहमए करके बिनके याद दिलाबओ| 
\v 2 बे कोइको बदनामी नाए करए, झैझगणसे अलग बैठए, नम्र होमए और सब आदमीके संग असल व्यवहार करए| 
\v 3 कहेकी हम फिर एक चोटी मुरख, अटेरी, अपनए डगरमे रहए, किसिम-किसिमके  कामबासना और सुख-विलासमे फसके, दोष और दिकसे दिन बितात् रहए, आदमीनसे घिणना हुइके एक दुसरेके घिणना करत् रहए| 
\v 4 तव जब परमेश्वर हमर मुक्तिदाताको भलाई और प्रेम प्रकट भव, 
\v 5 तव हम अपनो धर्मिकतामे करो कामसे नाए, पर बाको अपनो कृपाअनुसार पुनजीवनको स्नानसे और पवित्र आत्मासे भव नविकरणसे बो हमके मुक्ति दै, 
\v 6 जो बो हमर मुक्तिदाता येशू ख्रीष्ट से हम उपर प्रशस्त करके भरि, 
\v 7 ताकि बाको अनुग्रहसे धर्मी ठैहिरे हम अनन्त जीवनको आशा धरनके उतरधिकारी बन्न सिकँए| 
\v 8 जा कहाई पक्का हए| मए चाहतहौ कि तुम जा बातमे जोण देओ, ताकि बे जौन परमेश्वरमे विश्वास धरेहौ अपन असल काममे कायम रहनके होशियार रहए, कहेकी जा बात आदमीनके ताहिँ उत्तम लाभ हए| 
\v 9 तव मुर्ख बाद- बिबाद, वंशवाली, फुट और व्यवस्थासम्बन्धी झगडासे अलग बैठओ, कहेकी बे बेफाइदा और व्यर्थके हँए| 
\v 10 फुट ल्यान बारो आदमी चाहिँ एक और दुई चोटी चेताउनी दैके पिछु बोके संग और कोइ सरोकार मतकरीओ, 
\v 11 जा जानके कि अइसो आदमी भ्रष्ट और पापी हए| बो अपनए दोषी ठहिरो हए| 
\v 12 जब अर्तिमास और तुखिकसके तुमर ठिन पाठत् हौ, तव तुम निकोपोलिसमे मिर ठिन आनके बहुत जोण करे | काहेकी हुवाँ हीउँत काट्नके मए बिचार करो हौ| 
\v 13 वकिल जेनास और अपोल्लोसके यात्रामे भरमग्दुर मदत करदेओ, और बिनके कोइ चीजको कमिनाए पणए|
\v 14 हमर आदमी असल काममे लागि रहन सिकँए, ताकि घटी कमिमे पणे खण्डमे बिनके मदत देन सिकओ, और बे बिफल नाए होमए| 
\v 15 मिर संग होनबारे सब तुमके अभिबादन पठाइ हए| विश्वासमे हमके प्रेम करनबारेनके अभिबादन देओ तुम सब जनैसंग अनुग्रह रहए|
