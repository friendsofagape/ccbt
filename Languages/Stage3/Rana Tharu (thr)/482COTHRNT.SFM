\id 2CO
\ide UTF-8
\rem Copyright Information: Creative Commons Attribution-ShareAlike 4.0 License
\h 2 कुरिन्थियों
\toc1 2 कुरिन्थियों
\toc2 2 कुरिन्थियों
\mt1 2 Corinthians
\mt1 2 कुरिन्थियों
\c 1
\p \v 1 परमेश्वरको इच्छासे ख्रीष्टी येशूके प्रेरित पावल और हमर भैया तिमोथीसे ,कोरिन्थीमे भव परमेश्वरको मण्डलीके, और संगै सारा अखैयामे भए सब सन्तके:
\v 2 परमेश्वर हमर पिता और प्रभु येशु ख्रीष्टसे तुमके अनुग्रह और शान्ति|
\v 3 हमर प्रभु येशू ख्रीष्टके परमेश्वर और पिता, करुणामय पिता, और सब सान्त्वनके परमेश्वरके प्रशंसा होबए|
\v 4 बो हमके सब दु: खमे सान्त्वना देतहए, ताकी हम फिर परमेश्वरसे पाओ बहे सान्त्वना कोई फिर दु: खमे पणो भएके सान्त्वना देन सिकैए|
\v 5 काहिके जैसी हम ख्रीष्टके कष्टमे प्रशस्त करके सहभागी होतहए, अइसी नै ख्रीष्टसे सान्त्वनामे फिर प्रशस्त मात्रामे हम सहभागी होतहए|
\v 6 हम दु:ख पइते कहेसे जा तुमके सान्त्वना और उध्दारके ताहिँ हए| हम सान्त्वना पइते कहेसे फिर बो तुमके सान्त्वनाके ताहिँ हए| हम भोगेभए बेही दु: ख तुम धैर्यसाथ सहत तुम फिर बहे सान्त्वना अनुभव करेहौ|
\v 7 तुमर ताहिँ हमर आशा दृढ हए| काहेकी हम जानत हए, कि जैसी तुम हमर ताहिँ दु: खमे सहभागी हए, अइसी नै हमरो सान्त्वनामे फिर तुम सहभागी होबैगे|
\v 8 भैया हो, हम एशियामे भोगे दु: खके बारेमे तुम अनजान रहौ कहिके हम नाए चाहत हए| काहेकी हम सहन नाए सिक्न बारो किसिमको ईत्तो कस्के दबे जैसो रहए, कि जीवनसे हम हरेस खाईगए रहए|
\v 9 हम त मृत्युदण्ड नै पाओ जैसो लगात रहए| हम अपनउपर नाए हए पर मृतकसे जीवन दैके उठानबारो परमेश्वरउपर हम भरोसा करके जा होन आओ|
\v 10 बो हमके इत्तो अगठी जोखिमसे छुटाई रहए, तव बो हमके छुट्याबैगो| बकउपर नै हम हमरो भरोसा करेहए, कि बो हमके फिर छुट्अबैगो|
\v 11 तुम फिर प्रार्थनासे हमके सहायता करनपणैगो| तव बेढम प्रार्थनाके प्रत्येक उत्तरमे हमके प्रास्त भव आशिषके ताहिँ बेढम हमर पक्षमे धन्यवाद चढए हए|
\v 12 जा बातमे हम गर्व करत हए, तव हमर विवेक फिर बाके गवाही देतहए, कि संसारमे और विशेष करके तुमरसंगको हमर सम्बन्धमे हम और इश्वरीय सत्यतामे चले हए, जा संसारिक बुध्दि अनुसार नैयाँ, पर परमेश्वरको अनुग्रहासे हए|
\v 13 काहेकी तुम पढ्न और बुझन नाए सिकन बारो कोइ बात हम तुमके ताहिँ नाए लिखैगो, और मए आशा करतहौ, कि तुम पूर्ण रुपसे बुझैगे,
\v 14 कि जैसी तुम हमके कुछ मात्रामे बुझेहौ, अइसी नै हमर प्रभु येशूको दिनमे तुम हमके सम्पूर्ण प्रकारसे बुझैगे, और तुम हमर ताहिँ गर्व करन सिकैगे, जैसी हम तुमके ताहिँ गर्व करन सिकङ्गे|
\v 15 जा बातके मोके निश्चय भव के मरे, तुमके दोहोरो फाइदा होबए कहिके तुमरठीन पहिले आन इच्छा करो|
\v 16 माकेडोनीया जात तुमरठीन आएके भेटघाट करन और माकेडोनीयासे तुमरठीन घुस्के आन और बेहुनासे यहूदीयाके मेरो यात्रामे तुम मोके पठाए देहौ कहेसे मए चाहतहौ|
\v 17 "जा करन चाहत मए ए अस्थिरता दिखाओ रे? का मए अपनी योजना बनात संसारिक आदमी जैसी एक मुहुसे ""हए"" और ""नाए हए"" फिर कहमंगो रे? "
\v 18 "परमेश्वर विश्वासयोग्य भवहानि हमरो वचन फिर ""हए"" और ""नाए हए"" भव नैयाँ| "
\v 19 "काहेकी सिलास, तिमोथी और मए तुमर बिचमे प्रचार करो परमेश्वरको पुत्र येशु ख्रीष्ट ""हए"" और ""नाए हए"" पर बोमे सब दिन इकल्लो हए| "
\v 20 "काहेकी परमेश्वरके सब प्रतिज्ञा बकमे ""हँए”| जहेमारे बोसे परमेश्वरको महिमाके ताहिँ हम ""अमेन"" कहत हए| "
\v 21 तव हम तुमरसंग ख्रीष्टमे बलियो बनन् बारो और हमके अभिषेक करनबारो परमेश्वर नै हए|
\v 22 बो हमरउपर अपन छाप लगाई हए, और हमर हृदयमे बैनाके रुपमे पवित्र आत्मा दै हए|
\v 23 परमेश्वर मेरो साक्षी हए, कि तुमके सजायसे बचान मए कोरिन्थीमे आओ|
\v 24 तुमर विश्वासउपर हम अधिकार जमान नाए चाहत हए, पर तुमर अनन्दके ताहिँ तुमर संग मिलके काम करेहए| काहेकी अपनी विश्वासमे तुम स्थिर हौ|
\c 2
\p \v 1 तुमके दु:ख देन औरो चोटी नाए आन मए  निश्चय करो| 
\v 2 काहेकी मए तुमके  दु:खित बनाओ कहेसे मए दु:खित बनाओ बो  आदमी से अलावा और कौन मोके दु:खित बनए है का? 
\v 3 और मए जो वात लिखो, ज़हेमारे लिखो, कि मए आओ त जौन आदमिसे मोके आनन्द पान रहै बिनसे मए दु:खित नाए होमौ |काहेकी मिर अनन्द तुमर सवैको आनन्द हुइ है कहेस मोके तुमर सबै उपर भरोसा रहै|
\v 4 काहेकी तुमके दु:खी बनन् नाए, पर तुमर प्रति भव मेरो  प्रशस्त प्रेम तुम जानौ काहेकी हृदयके मोके गजब पिडा और वेदनामे गजव आशु बहतै मए  तुमके लिखो रहौ| 
\v 5 पर कोइ दु:खी बनाई हए कहेसे बो मोके नाए, पर बेढम कणो करके नाए कैहौ  कहेसे,   तुम सबके कुछ समय तक दु:खी बनाई हए| 
\v 6 अइसिनके बहुमतसे दौ भव सजाय पक्का हए| 
\v 7 पर  तुम अइसेके क्षमा करन और सान्त्वना देन पणत हए, नत वो जद्धि शोकमे डुबजए है| 
\v 8 तबही मारे मए तुमके अनुरोध करत हौ, कि बो आदमीमे अपन प्रेम और गहिरो बना| 
\v 9 तबहीमारे मए तुमके जाचन, और सब बातमे तुम आज्ञाकारी हौ कि नाए  हौ पता पान ताहिँ मए तुमके लिखो रहौ| 
\v 10 जौनके तुम माफ करैगे, मए फिर करंगो अगर मए कोइके कोई बातमे माफ करो हौ कहेसे तुमरी ताहिँ ख्रीष्टको उपस्थितमे माफ करो हौ, 
\v 11 कहेकी शैतान हमके फसाई नाए पाए, कहिके बोके  जुक्तिमे हम अन्जान नाए  हए| 
\v 12 ख्रीष्टको सुसमाचार प्रचार करन त्रोआसमे आए प्रभु मेरे ताहिँ एक फाटक खोल दै रहए,
\v 13 पर मेरे  भैया तितसकेहुवा पाई तव  मिर मनमे चैन नाए रहो| जहेमारे बिनसे विदा लैके मए माकेडोनिया होन लगो|
\v 14 परमेश्वरके धन्यवाद हए, बो हमके ख्रीष्टमे सव दिन विजयके  ताहिँ डोरयात हए, और बाको ज्ञानको अच्छो वासना हम से सब ठाउँमे फैलत हए| 
\v 15 काहेकी उद्धार पानबारेके विचमे फिर हम परमेश्वरके ताहिँ ख्रीष्टको सुवास्ना हौ| 
\v 16 एक के ताहिँ मौतको दुर्गन्ध और दुसरेके ताहिँ जिवनको सुगन्ध जे बातके ताहिँ जा ठिक हए का?
\v 17 काहेकी तमान आदमी हानि हम परमेश्वरको वचन व्यापार नाए कर हए,पर परमेश्वरको पठाओ भव निष्कपट आदमिक रुपमे हम परमेश्वरके अग्गु ख्रीष्टमे मस्कत हए|
\c 3
\p \v 1 का फिर हम अपन तारिफ करन लागे हए? का कोइ-कोइके चाहोमे हम तुमके अथवा तुमसे दुसरेके सिफारिश-पत्र देखापणैगो का?
\v 2 तुमही हमर सिफारिस-पत्र हओ, जो सब आदमिके चिन्नह और पणन सिकन करके तुमहर ह्रदयमे लिखो हए|
\v 3 तुमही दिखाबैगे, कि तुम ख्रीष्टके पत्र हौ, या हमरो सेवाको फल, जौन पत्र मसीके नैयाँ, पर जीवित परमेश्वरको आत्मासे लिखो हए- पत्थरको पाटीमे नाए, पर मासुके हृदय- पाटीमे| 
\v 4 ख्रीष्टसे परमेश्वरप्रति हमरो अइसो भरोसा हए|
\v 5 कुछ फिर बात हमसे आओं हए कहेसे दाबी करन हम अपनै योग्य नैयाँ, पर हमर योग्यता परमेश्वरसे आत हए| 
\v 6 नयाँ करारको सेवक हए बे हमके योग्यक बनाईहए, लिखो अक्षरमे नाए, पर पवित्र आत्मामे| काहेकी लिखो अक्षर त मरत हए, पर पवित्र आत्मा जीवन देतहए| 
\v 7 तव मृत्यु लानबारो व्यवस्थाको अक्षर पत्थरमे गणो हए| बो व्यवस्था अइसो महिमामय हुइके आओ, कि बोको तेजके कारणसे इस्राएलीक मोशाको अनुहार देखन नाएसिको, बो तेज हरातजात हए| 
\v 8 पवित्र आत्माके सेवा कैसे और जद्धा  महिमामय नाए हुईहए?
\v 9 काहेकी दोषी ठहारन व्यवस्था महिमामय रहए कहिके, धर्मी ठहारनबारो सेवा जद्धा महिमामय होत हए| 
\v 10 काहेकी जो एक चोटी महिमामय रहए, अभे बो अग्लेछा महिमा करन अब बो महिमा नाए रहो|
\v 11 काहेकी जो बितके गओ बो महिमासे आओ रहए कही स्थायी रहन ताहिँ और जद्धा महिमापूर्ण होनपणैगो| 
\v 12 जहेमारे हमर अइसो आशा  भवक मारे हम बेढम साहसी भए हए| 
\v 13 हम मोशाजैसे  नैयाँ , जो बाको  धुमलोहोत गओ महिमाके अन्तिमे  झलक इस्राएलीके नाए देखाए कहिके अपनो अनुहारमे घुघट डारत रहए|  
\v 14 पर बिनको मन कठोर भव रहए, कहेकी आजके दिनसम्म पुरानो करार पढ्त बो घुघट रहो रहए, जो घुघट ख्रीष्टसे मात्र हटत हए| 
\v 15 हए, आजसम्म फिर मोशाको किताब पढ्त बिनको हृदयमे घुघट डरोहए,
\v 16 पर जब आदमी प्रभुघेन, बो घुघट हटाईहए| 
\v 17 अब प्रभुको आत्मा हए, तव जहाँ प्रभुको आत्मा हए, बोहुना स्वतन्त्रता हए| 
\v 18 हम सब घुघट हटाए मुहसे प्रभुको महिमाप्रति बिम्बित करतहए, तव एक महिमासे दुसरो महिमाघेन चढतए बाको रुपमे बदलतै जातहए| परमप्रभुसे जा आत हए, जो आत्मा हए| 
\c 4
\p \v 1 जहेमरे परमेश्वरको कृपासे हमरसंग जा कृपा है हम हरेस नाए खाए हँए|
\v 2 हम शर्मको और लुकी छिपी काम करन बालो काम छोड दए हँए| हम खराब काम करन या परमेश्वरको वचनके हेरफेर करन इन्कार करंगे|  पर सत्यको वचन खुलस्त करके घोषणा करतै परमेश्वरको नजरमे हम सब आदमीक विवेकमे अपनएके ग्रहणयोग्य बनामंगो|
\v 3 हमर सुसमाचार घुघटसे तुपोहए तवफिर जा नष्ट होन बालेक ताहिँ  इकल्लो घुघटसे तुपो हए|
\v 4 बिनके बारेमे कहौ कहेसे ख्रीष्ट, जो परमेश्वरको रुप हए, बाको महिमाको सुसमाचार बे नाए देखै कहिके जा संसारको देव अविश्वासीको समझके आधरा बनाई दै हए|
\v 5 हम अपन प्रचार नाए करत हए, पर येशूके ताहिँ हम तुमर दास हुइके, येशू ख्रीष्ट प्रभु हए कहिके प्रचार करत हँए| 
\v 6 "जौन परमेश्वर ""अध्यारोसे ज्योति चम्कए"" कही, बो हमर हृदयमे चम्कत हए, काहेकी परमेश्वरको महिमाको ज्ञानको ज्योत ख्रीष्टको मुहमे चम्कए| "
\v 7 सर्वश्रेष्ठ शक्ति हमर नाए हए पर परमेश्वरको हए कहिके स्पष्ट करन जा धान हमरसंग मट्टीको वरतनमे हँए|
\v 8 हम सबघेनसे अगठेमे हए, पर दबे नाए हए| अलमलमे हए, पर निराश नाए हए| 
\v 9 सताए भै हए, तहु फिर त्यागे नाए हए| प्रहार करके गिरे हए, तहु फिर नष्ट नाए भए हए| 
\v 10 येशूको जीवन हमर शरीरमे प्रकट होए कहिके हम बाको मृत्यु सवदिन अपन शरीरमे बोकके नेगत हए| 
\v 11 काहेकी हम जिन्दा हए तहु फिर येशूके ताहिँ सवदिन मृत्युको मुहमे पणजात हए, जहेमारे कि येशूको बाल जीवन हमर मरणशील शरीरमे प्रकट होबै|
\v 12 अइसी मृत्यु हमर उपर काम करत हए, पर जीवन तुमरमे| 
\v 13 "मए विश्वास करो, तभी मारे मए मस्को"" कहन बालो आत्मा हमरमे हए मरे हम फिर विश्वास करत हए, और हम मसकत हए| "
\v 14 हम जानत हए कि प्रभु येशूके जिन्दा करन बालो हमके फिर येशूसंग जीवित करैगो,  और बहे हमके तुमरसंग बाको उपस्थितमे लातहए|
\v 15 काहेकी जा सब तुमर ताहिँ भव हए, काहेकी जैसो अनुग्रह जद्धीसे जद्धी आदमीमे फैलत जएहए, अइसीसे परमेश्वरको महिमाके ताहिँ धन्यवाद देन काम फिर बढतै जाबै| 
\v 16 जहेमारे हम हरेस नाए खात हए, हमर बहे आदमी नाश हुइगौ हए तव का हमर आत्मीक मनुष्यत्व दिनए दिन नयाँ होत जै हए|
\v 17 काहेकी हमर हलुको और एकघरीको कष्टसे हमर ताहिँ अतुलनीय या अनन्तको महान महिमा तयार हए|  
\v 18 हम दिखान बारी बात नाए, पर नाए दिखान बाली बात देखत हए काहेकी दिखान बारी बात क्षणिक होत हए पर अदृश्य बात अनन्ततक रहत हए| 
\c 5
\p \v 1 काहेकी हम जानत हए, कि हमर वास करो जा नाश होनबारो शरीर गिर जाएसे फिर स्वर्गमे अनन्तसम्म रहनबारो परमेश्वर दौ भव हमर घर हए, जो हातसे नाए बानइहए| 
\v 2 हिया नेहत्व हम व्याकुल होत हए, और स्वर्गीय डेरा धारण करन गजम  इच्छा करत हए| 
\v 3 काहेकी बो धारण करके हम नङबा नाए हुइहए|
\v 4 काहेकी जा डेरामे रहत चिन्तासे हम सुस्केरा डारत हए| हम नङबा हए काहेके नाए हए, पर और जद्धा लत्ता धारण करेहए, ताकी जो मरण शिल हए बो ज़िवानमे समावेश होबए|
\v 5 अब हमके जा बातके ताहिँ तयार करदेमए परमेश्वर हए, जो हमके बैनाके रुपमे पवित्र आत्मा दैहए|
\v 6 जहेमारे हमके पुरो भरोसा हए , कि हम जबसम्म शरीरमे रहए, तबसम्म प्रभुसे अलग हुइहए|
\v 7 काहेकी हम विश्वाससे नेगतहए, देखन बारो बातके आधारमे नाए|
\v 8 हमरमे पूरो भारोसा हए, बरु शरीरसे अलग हुइके प्रभुसंग रहन हम चाहत हए|
\v 9 जहेमारे हम चहे शरीरमे होमए , चाहे अलग रहमै, बाके प्रसन्न कर नाए हमरो लक्ष्य हए|
\v 10 काहेकी हम सब ख्रीष्टक न्याय-आसनके सामुने ठाणो होन पणतहए, अइसी शरीरमे रहत अपन करो आनुसर हरेक अच्छो या खराबको प्रतिफल पाबैगो|
\v 11 जहेमारे प्रभुको भय पात करके हम आदमिके मानतहए| पर हम जो करत हए परमेश्वर जानत हए, और मए आशा करत हौ, बो तुमर विवेकमे फिर प्रस्ट हुइ हए|  
\v 12 हम फिर तुमर सामने अपन तारिफ नाए करतहए, पर तुमके         हमरमे गर्व करन मौका देत रहए, ताकी तुम बिनके जवाफ देन सिकौ, जो आदमिके ह्रदयके बातमे नाए पर बाहिर बातमे घमण्ड करतहए|
\v 13 अगर हमर होश ठेकानमे नैयाँ, कहेसे जा परमेश्वरके  ताहिँ हए, तव हम ठिक होशमे हए कहेसे जा तुमर ताहिँ हए|
\v 14 ख्रीष्टको  प्रेम हमके मजबुर बनातहए, काहेकी हमके जा निश्चय हए, कि सबके ताहिँ एक जनै मरो भव सब मरे| 
\v 15 बो सबके ताहिँ मरो हए, ताकी बचनबारो अब अइसो अपन ताहिँ   नाएबचहए, पर बाके ताहिँ बचए, जो बिनके खातिर मरो हए, और फिर जिन्दा हुइके उठोहए| 
\v 16 अइसी अब उप्रान्त हम कोइके आदमीके दृष्टिकोणसे नाए देखत् हँए| हम ख्रीष्टके एक समयमे आदमिके दृष्टिकोणसे देखे रहए, पर अब उप्रान्त बोके अइसो नाए दिखहए|
\v 17 जहेमारे कोइ ख्रीष्टमे हए कहेसे बो नयाँ सृष्टिहए| पुरानो बितगओ हए, देख नयाँ आओ हए|
\v 18 जा सब परमेश्वरसे भव हए, जो हमके ख्रीष्टसे अपनसंग मिलापमे लाई हए, और हमके मिलापको सेवा दै  हए| 
\v 19 अथवा स्वयम ख्रीष्टमे हुइके परमेश्वरके संसारके अपनसंग मिलापमे लातरहए| बिनको अपराधको  लेखा नाए लैके मिलाप करन कामको सन्देश बो हमके सौपदैहए|
\v 20 ज़हेमारे हम ख्रीष्टके  राजदूत हँए, और परमेश्वर हमसे अनुरोध करत रहए| ख्रीष्टके पक्षमे हम तुमके बिन्ती करत हए, कि तुम परमेश्वरसंग मिलापमे आबौ|
\v 21 काहेकी हम बोमे परमेश्वरको धार्मिकता बनन् सिकए काहेकी पाप नाए चिन्न बारेके ताहिँ परमेश्वर हमर खातिर पाप बनाई हए|
\c 6
\p \v 1 परमेश्वरको सहकर्मी भओक मारे हम तुमके बिन्ती करत हँए, कि बाको   अनुग्रह व्यर्थ होन मत देओ, 
\v 2 काहेकी बो कहत हए, “ग्रहण योग्य समयमे मए तुमर पुकरा सुनहौ, और मुक्तिको दिनमे मए तुमके सहायता करहौ|” देखौ ग्रहण योग्य समय हबए  हए, मुक्तिको दिन हबए  हए| 
\v 3 हमर सेवामे  दोष नाए पामए कहिके हम कोइके डगरमे रोकावटको कारण नाए बने हए, 
\v 4 पर सब घेनसे हम अपनैके परमेश्वरके सेवक हए करके दिखात हए -जद्धा शहनसिलतामे, कष्टमे कठिनाइमे, आपत-बिपतमे, 
\v 5 कुटाइ-चुटाइमे, कैदमे, हुलदङमे, मेहनतमे, निधानोमे, भुखोमे,
\v 6 शुध्दतामे, ज्ञानमे, धैर्यमे, दयामे, पवित्र आत्मामे, साँचो प्रेममे,
\v 7 सत्यबोलिमे, और परमेश्वरको शक्तिमे, दहिना और दिबरा घेन, धार्मिकताको अस्त्र -शस्त्र धारण करके, 
\v 8 आदरमे और अनादरमे, बदनाम और सुनाममे, |हम ठगिया ठहरे, पर हम सच्चे हए|
\v 9 अपरिचित हँए त फिर सुपरिचित हँए| मरन लागो हानि हए, ताहु फिर हम बचेहए| सजाय  भोगे, तहु फिर नाए मरे हए|
\v 10 पछतौनो, तहु फिर सब दिन आनन्दित| गरीब, तहु फिर बहुत् के धनी बनन् बारे| कछु नाए भओ हानि तहु फिर सबए  चिज भओ| 
\v 11 कोरिन्थी हो, हम तुमके अच्छे से कही दै हए, हमर हृदय तुमर ताहिँ  खुलो हए| 
\v 12 तुमर ताहिँ हमर माया कम नाए भओ  हए, सायद तुमरो हमर घेनको माया  कम हुइगौ हए| 
\v 13 अब जाको बदलामे मए अपन बालकनके संग कहत हौ, कि तुम फिर अपन हृदय खुल्ला रखाबओ |
\v 14 अविश्वासीनके संग एकै जुवामे मत मचौ| काहेकी धर्म और अधर्मको का समझदारी होत हए? अथबा अधियारो संग उजियारोको का सहभागिता?
\v 15 ख्रीष्टको वेलिआलसे का सरोकार? या विश्वास करन बारे विश्वास नाए करन बारेसे का सम्बन्ध ? 
\v 16 मुर्तिसे परमेश्वरको मन्दिरसे का सम्झौता? काहेकी हम जीवित परमेश्वरको मन्दिर हए, जैसे परमेश्वर कही हए, मए तुमर उपर बास करेहौ, और बिनके विचमे नेगंगो, और मै उनको परमेश्वर होमंगो, और तुम मिर प्रजा होबैगे|” 
\v 17 ज़हेमारे उनके विचसे निकरके आओ, और उनसे तुम अलग अलग होबओ, परमप्रभु कहत हए| खराब चीज कछु मत छुबौ और मए तुमके ग्रहण करंगो| 
\v 18 मए  तुमर पिता होमंगो, और तुम मिर लौणा लौणीया होबैगे, सर्बशक्तिमान परमप्रभु कहत हए|”
\c 7
\p \v 1 जहेमारे हे प्रिय हो, हमसंग जो प्रतिज्ञा भव के मारे शरीर और आत्माके हरेक किसिमके अशुध्दतासे हम अपनके बनामै, और परमेश्वरके भयमे पवित्रताके सिध्दता घेन बढतए जाए|
\v 2 हमके तुमर हृदयमे स्थान देबओ| हम कोइके  खराबी नाए करे हए| हम कोइके भ्रष्ट नाए करेहए| हम कोइ आदमीसे फाइदा नाए उठए हए|
\v 3 तुमके दोषी ठहरान के ताहि मए जा नाए कहो हओ, काहेकी मए अग्गु य कहि दओ हौ, हमर हृदयमे तुमर ताहिँ  यित्तो स्थान हए, कि हम तुमर संगमे मरन या बाँचन तयार हए|
\v 4 तुमरमे मेरो बणो भरोसा हए| तुमर उपर मए बेढम गर्व करत हओ| मए सान्त्वनासे परिपूर्ण हौ | हमर सब कष्टमे मए बेढम आनन्दित हौ| 
\v 5 काहेकी हम माकेडोनियामे आएके पिच्छु फिर हमर शरीरके कुछु विश्राम  नाएमिलो, पर आसपिस घेनसे हमके सङकष्ट आओ रहए, बाहिर सङघर्ष और भितर डरैडर रहए|
\v 6 तव उदासिके सान्त्वना देनबारो परमेश्वर तीतसके आगमनसे हमके सान्त्वना दै रहए| 
\v 7 बिनको आगमनसे इकल्लो नाए हए, पर बो सान्त्वनासे फिर, जौन सान्त्वना बे तुमसे पाइ रहए| मोके  भेटन तुमर बणो इच्छाके बारेमे बे हमसे कही| मेरे ताहिँ  तुमर शोकके बारेमे और मिर घेनको तुमर गहिरो चिन्ताके बारेमे फिर बे बताइ, और अइसी मए और जद्धा आनन्दित भओ
\v 8 मए अपन पत्रसे तुमके शोकित नाए बानओ ताहु फिर मए पछतओं नाए , होन त मोके पछतओ भव रहए| मोके पता भओं, कि बो पत्रसे तुमके थोरी समयके ताहीँ  फिर शोकित बनाई| 
\v 9 तुमके शोक भव हए कहिके मए खुशी नाए भव रहओं, पर तुमरो शोक तुमके पश्चताप करन बारो बनाई कहिके हए, काहेकी तुम ईश्वरीय शोकके अनुभव करे, और हमर घेनसे तुमके कोई नोक्सानी सहन नाए पणो | 
\v 10 काहेकी ईश्वरीय शोक मुक्तिके ताहिँ पश्चात्ताप उत्पन्न करत हए और बोमे पछुतो नाए होतहए, पर संसारिक शोकसे मृत्यु उत्पन्न करतहए|
\v 11 काहेकी देखओ- जा इश्वरीय शोकसे तुमरमे कैसो उत्साह उत्पन्न कराई हए- अपनए के निर्दोष बनन् तुमरमे कैसो उत्सह, कैसो क्रोध, कैसो भय, कैसो तिर्सना, कैसो जोस न्याय होबए कैसो इच्छा! सब बातमे तए अपनके निर्दोष भव साबित करेहौ| 
\v 12 मए जा पत्र अन्याय करन बारो व्यक्तिके कारणसे नाएलिखो रहौ, नत अन्यायमे पणो व्यक्तिके कारनसे नाए हए, पर जा हेतुसे कि परमेश्वरके दृष्टिमे हमर घेनको तुमर उत्साह कैसो हए, सो तुमके पता होबए|
\v 13 जहेमरे हमके सान्त्वना मिलो हए| हम पाओ अपन सान्त्वना बाहेक तितसके आनन्दमे हम  जद्धा रमाए, काहेकी तुमसे बिनको मनमे शान्ति मिलो हए| 
\v 14 काहेकी बिनके सामुने तुमर बारेमे मए कुछु घमण्ड करो रहौ काहेकी मोके बो मे कुछु शर्म नाए भव| पर जैसी हम तुमके कहो सब बात सत्य रहए, अइसी नै तीतसके सामने हमसे घमण्ड फिर सत्य ठहरो|
\v 15 तुमर सबके आज्ञाकारिता और तुमर डर और कम्पसंग बिनके करो स्वगत सम्झत बिनको भितर स्नेह तुमरघेन झन बणके आओं रहए|
\v 16 मए रमात हौ, काहेकी तुमरे उपर मेरो पूरा भरोसा हए|
\c 8
\p \v 1 भैया हो, माकेडोनियाके मण्डलीमे परमेश्वर दओ भव अनुग्रहके बारेमे हम तुमके बतान चाहत हए| 
\v 2 कष्टको भयङकर परीक्षाके बीचमे फिर प्रशस्त आनन्द और घोर दरिद्रतामे बे उदार-चित्तसे दान दैइ| 
\v 3 काहेकी मए गवाही देत हौ, कि बे अपनो औकात अनुसार और औकातसे जद्धा फिर अपन राजीखुशीसे दैइ|  
\v 4 बे सन्तको सहायताके ताहिँ भाग लेन पाओ कहिके हमके आग्रहपूर्वक बिन्ती करी| 
\v 5 हम असरा करो हनी बे नाए करी, पर बे पहिले अपनैके प्रभुमे अर्पण करी, और  परमेश्वरको इच्छा अनुसार हमके दैइ| 
\v 6 जहेमरे तीतसके अग्गुसे सुरु करके तुमर बीचमे फिर बो अच्छो काम समाप्त करए कहिके हम बिनके बिन्ती करे| 
\v 7 पर जैसी सब बातमे तुम बढे हौ,  अथबा विश्वासमे , वचनमे, ज्ञानमे, सबए जोशमे और हमर घेन तुमर प्रेममे, उइसी अथवा तुम जा अच्छो काममे फिर प्रशस्त होबओ|
\v 8 मए जा आज्ञाको रुपमे नाए कहो, पर औरके जोशसंग तुलना करके तुमर प्रेम फिर सच्चो होबए कहिके प्रमाणित करन ताहीँ मए जा कहो हौँ| 
\v 9 काहेकी हमर प्रभु येशू ख्रीष्टके अनुग्रह तुमके पता हए, बो धनी रहए, तहु  फिर तुमर खातिर बो गरिब भव, ताकि बाको गरिबसे तुम धनी होन सिकौं|
\v 10 अब जाके बारेमे मेरो सल्लाह जहे हए- एक वर्ष अग्गु जौन दिन काम तुम सुरु करे इकल्लो नाए, पर बो करन उत्कट इच्छा फिर करे रहौ, बोके  अब पूरा करन तुमर ताहीँ अच्छो हुइहए| 
\v 11 इच्छा करनमे तुमके जौन तयारी रहए बहए मुताबिक अपनो औकातअनुसार दैके जा  कामके पूरा करौ| 
\v 12 काहेकी देनबारो तयारी हए कहेसे आदमीसंग भव अनुसारको दान  नै ग्रहणयोग्य होतहए, नाए भव अनुसारको नैयाँ|
\v 13 तुमके भारी होबए औरके हलुको होबए कहिके मए जा कहो नैयाँ, 
\v 14 पर समानताके  हिसाबसे जा वर्तमान समयमे तुमके प्रशस्ततासे बिनको अभाव पूरो होबए, और बिनको प्रशस्ततासे तुमर अभाव पूरा कर देबए| अइसी सबएमे समानता होबए,
\v 15 जैसो लिखो हए, “बेढ़म  बटोरन बारेसंग जद्धा नाए रहो, और कम बटोरनबारेके अभाव नाए भव|”  
\v 16 पर परमेश्वरके धन्यबाद होबए, जो तीतसके हृदयमे तुमर ताहीँ बहे फिक्री करी दै हए|
\v 17 काहेकी बे हमरो अनुरोधके मानी इकल्लो नाए, पर अपनै फिर गजम  उत्साहीत हुइके अपनो इच्छाके तुमर ठीन आत् हए| 
\v 18 तव हम बिनकेसंग बो भैयाके पठात हए, जो सुसमाचारको प्रचारमे सबै मण्डलीको बीच मे प्रख्यात हए| 
\v 19 तव इतकए इक्ल्लो नाए हए, पर प्रभुको महिमाके ताहिँ और हमरो सद्भाव प्रकट करन हम कर रहए अच्छो काममे हमरसंग यात्रा करन मण्डलीसे बे नियुक्त भव हए|
\v 20 उदार- चित्तके दओ जा दान सञ्चालन करत जा विषयमे कोई हमके दोष नाए देबए कहिके हम चाहत हए| 
\v 21 काहेकी हम प्रभुको दृष्टिमे इकल्लो नाए हए, पर आदमीको दृष्टिमे फिर जो आदरणीय हए बो करन लक्ष्य धरत हए| 
\v 22 बिनकेसंग हमर भैयाके पठात हए, जौनके हम गजम चोटी जाँचके गजम बातमे जोशिलो पाए हए| तुमर घेन भव बिनको बणों भरोसासे करत बे और जद्धा जोशिलो भए हए| 
\v 23 तीतसचाहिँ मेरो सहभागी और तुमर सेवामे मेरो सहकर्मी हए, और भैयानके चाहिँ मण्डलीको  दूत और ख्रीष्टको महिमा हए| 
\v 24 तुमर प्रेम और तुमर बारेमे करो हमर गर्व को प्रमाण मण्डलीको सामने जे आदमीके दै| 
\c 9
\p \v 1 सन्तके ताहीँ दओ भव भेटीके बारेमे तुमके लिखीरहन मोके आवश्यक नैयाँ| 
\v 2 काहेकी मए तुमर तयारी जानत हौँ| जा के  बारेमे माकेडोनियाके आदमीनके सामने तुमर गर्व करत मए कहोरहौ, कि पोर सालसे आखैया तयार हुइ रहो हए|  तुमर जोशसे बिन मैसे बहुत जैसेनके उत्तेजित करी हए| 
\v 3 पर जा के बारेमे तुमर ताहीँ हम गर्व करो व्यर्थ नाए होबए, और मए कहोअनुसार तुम तयार रहौ करके मए भैयानके पठातए रहो हौ|
\v 4 अगर कोई माकेडोनियाके मिरसंग अएके तुमके तयार नाए पाइँ  कहेसे हम शर्ममे पणंगे, और तुमके फिर कम्ति शर्म नाए हुईहए काहेकी हम तुमर उपर बणो भरोसा करे रहए|
\v 5 जहेमारे तुम प्रतिज्ञा करो भेटीको प्रबन्ध अग्गुसे मिलानके ताहीँ मोसे अग्गु भैयानके तुमर ठीन पठानके मए जरुरी मानो| जहेमारे जा भेटी करकापसे नाए, पर राजीखुशी दओ भव भेटीके रुपमे तयार होबए| 
\v 6 पर बात जहे हए, कि थोरी बोनबारे थोरी या कटनी करहए, और प्रशस्तसंग बोनबारो प्रशस्तसे कटनी करैगो| 
\v 7 तव हरेक आदमी अपनो मनमे सङक्ल्प करोबमोजिम देबए, इच्छा नाए भव नाए होन, नत करकापमे करके| काहेकी खुशी- साथ देनबारेके परमेश्वर प्रेम करत हए| 
\v 8 परमेश्वर तुमके हरेक आशिष प्रशस्त मात्रामे देन सिकैगो, ताकि तुमरसंग सबदिन हरेक चीज प्रशस्त होबए, और हरेक अच्छो कामके ताहिँ तुम प्रशस्त मात्रामे देन सिकओ| 
\v 9 अइसो लिखो हए, “जौन बोत हए, और गरीबके देतहए, बाको धार्मिकता सदासर्वद रहत हए|”
\v 10 बोन ताहिँ बिज और खान ताहिँ भोजन देनबारो तुमके बिज देहए, और बोमे बढत जए हए, तव तुमर धार्मिकताको फसल बढए हए|
\v 11 तुमरो  बणों उदारताके ताहीँ हरेक बातमे तुम धनी हुइ हौ, जौन उदारतासे  हमके परमेश्वरमे चढ़ानबारो धन्यवाद उत्पन्न करैगो|
\v 12 जा सेवाको कामसे सन्तको अभाव पूरो हुइ हए , इतकए इकल्लो नाए, परमेश्वर घेनको गजम धन्यवादको भवन उतरके आतहए|
\v 13 सेवाको जा जाँचसे तुम ख्रीष्टको सुसमाचार स्वीकार करन अपनो भवन आज्ञाकारितासे और बिनके ताहिँ और सबएके ताहिँ तुम उदार- चित्तसे दओ  भेटीसे परमेश्वरको महिमा होबैगो|
\v 14 परमेश्वरको असीम अनुग्रह तुमरमे रहोके मारे बे तुमर तृष्णा करतहए, और तुमर ताहिँ प्रार्थना करत हए| 
\v 15 बाको वयान करन नाए सिकन बारो वरदानके ताहीँ परमेश्वरके धन्यवाद होबए|
\c 10
\p \v 1 मए पावल, तुमर सामने नम्र होत् हौ, पर दुर होत तुमर ताहीँ सहासी होत् हौ! ख्रीष्टको नम्रता और कोमलतासे मए तुमके बिन्ती करत हौ| 
\v 2 मए तुमके बिन्ती करत हौ, कि तुमर ठीन आत मए दिखान सोचो बो सहास निर्भयतासाथ बिनके दिखान नाए पणए, जोनसे हमके संसारिक तरीकासे काम करत हए कहिके शंका करत हए| 
\v 3 काहेकी हम संसारके हए, ताहु फिर संसारिक लणाइँ त नाए लणत हए| 
\v 4 कहेकी हमर युध्दक अस्त्र-शस्त्र संसारीक ना हए, पर किल नाश करन इश्वरीय सामर्थ बोमे हए| 
\v 5 परमेश्वरको ज्ञानके विरुध्दमे खणा होनबारो बहस और हरेक अहंकारपूर्ण बाधाके नाश करत हए, और हरेक विचारके ख्रीष्टको आज्ञापालन करनके वश मे करत हए| 
\v 6 तुमरो आज्ञाकारिता पूरा हुइके पिच्छु हरेक अनआज्ञाकारिताके दण्ड देन हम तयार बैठंगे| 
\v 7 तुम आँखी को सामने भव चिजके देखओ, कोई  आदमी जा भरोसा हए कि बो ख्रीष्टको हए कहेसे, अपनए के याद दिलाबए, कि जैसो बो ख्रीष्टको हए, हम फिर ख्रीष्टके नाए हौ| 
\v 8 काहेकी हमरो अधिकारके बारेमे मए कुछ जद्धा घमण्ड करो कहेसे फिर मए शर्ममे नाए पणंगो, काहेकी जा अधिकार तुमर बिगारके ताहिँ नाए, पर तुमर सुधारके ताहिँ प्रभु दै हए| 
\v 9 मए तुमके  लिखो पत्र तुमके डर देखानताहिँ  हए कहिके मत कहौ|  
\v 10 काहेकी बे कहतहए, “बाको चिठ्ठी गहकिलो और प्रभावशाली हुइहए, तव बो अपनए उपस्थित होत बो कमजोर होत हए और बाको वचनको कोइ महत्त्व नाए होत हए|” 
\v 11 उइसे आदमी जा याद  करए, कि हम अपनी अनुपस्थितमे पत्रसे जो कहत् हए , उपस्थित होत फिर बेहि काम करत् हए| 
\v 12 अपनी तारिफ अपनए करनबाले कोइ-कोइ आदमी संग  हम अपनके एकए श्रेणीमे दरन, अथवा अपनके बिनके संग दाँजन हम सहास नाए करत हए| तव बे अपनए अपनेके एक- दुसरेसंग नापके देखत अथवा दाँजत बे बिना समझके होतहए| 
\v 13 हम सिमा नाघके गर्व नाए करतहए, पर तुमरे ठिन पुगनके ताहिँ  परमेश्वर  हमके तोकि दै सिमाभितर रहमंगे|
\v 14 तुमरठिन आत नाए आएकता हम बढात चढात घमण्ड नाए करहए , काहेकी ख्रीष्टको सुसमाचार लैके तुमरठिन अग्गु पुगन बारे हम रहए| 
\v 15 हम सिमा नाघके दुसरेके परिश्रममे गर्व नाए करत हए , पर हमर आशा जा हए , कि तुमर विश्वास बढतै जात  तुमरे बिचमे हमर क्षेत्र झन बढत जाबैगो, 
\v 16 ताकी हम औरके क्षेत्रमे अग्गु  हुइके काममे घमण्ड नाए करके तुमके देखके बाहिरको ठाउँमे सुसमाचार प्रचार  करन सिकौ| 
\v 17 " घमण्ड करनबारो परमप्रभुमे घमण्ड करए|” "
\v 18 कहेकी अपनो तारीफ अपनए करन बारो आदमी स्वीकार नाए करत हए, पर प्रभु तारीफ  करनबारो आदमीचाहिँ स्वीकार करो जए हए | 
\c 11
\p \v 1 तुम मेरो थोरी मूर्खता सहे से फिर हुइतो!  थोरी सहिदेबौ! 
\v 2 ईश्वरीय दिक्कसे मए तुमर से दिक्क भव हओ|  एकए लोगा कि पवित्र दुल्हीनके रुपमे तुमके प्रस्तुत करन मए ख्रीष्टसंग तुमर मगनी करदौ| 
\v 3 पर जैसी साँपके अपनो चलाकीसे हव्वाके छली, उइसी नै ख्रीष्टघेनको तुमर निष्कपट और चोखो भक्तिसे तुमर विचार भ्रममे पणे हए कि कहिके मोके डर लागो हए| 
\v 4 काहेकी अगर कोइ व्यक्ति आएके हमरे  प्रचार करे से जद्धा दुसरो येशूके प्रचार करहए कहेसे, अथबा तुम पाओ भव आत्मासे दुसरो आत्मा तुम ग्रहण करौ तव कहेसे, अथबा तुम पाए भव सुसमाचारसे दुसरो कोइ सुसमाचार ग्रहण करहौ कहेसे,  तुम जे सबके सामने सजिलेसे झुकत् हौ| 
\v 5 कोइ बातमे मए बे सर्वोच्चो प्रेरितसे एकु फिर कम नैयाँ| 
\v 6 मए जनैया वक्ता नाए भओ से फिर मिर मे ज्ञानको कमी नैयाँ| जा बात हमके हरकिसिमसे तुमके सफासे दिखाए दए हए|
\v 7 अपनेके छोटो बनाएके तुमके उच्च पारौँ कहिके परमेश्वरको सुसमाचार मए तुमके फ्रिमे सुनात का मए पाप करो हौ का? 
\v 8 तुमरो सेवा करन और मण्डलीसे आर्थिक सहयता लैके मए बे मण्डलीके लुटो|
\v 9 तुमरे संग रहत जब मोके अभाव पणो रहए मए कोइको बोझ नाए भव, काहेकी माकेडोनियासे आए भए  भैया मिर अभाब  पुरा करी| ताहु फिर कोइ किसिमसे तुमरे उपर बोझ पणहेकी कहीके मए अपनेके रोको और पच्छुके फिर रोकंगो|
\v 10 ख्रीष्टको सत्यता मिरमे हए, और अखैयाको इलाकामे मेरो जा गर्वके कोई रोक नाए पएहए| 
\v 11 कहए? का मए तुमके प्रेम नाए करत हौ कहिके हए का? परमेश्वर जानत हए, कि मए तुमके प्रेम करत हौ! 
\v 12 मए जो काम कर रहो हौ सो करत रएहौ, ताकि बे आदमीको दाबीके काट्न सिकौ, जोन धागसे करए सेवा- कर्म हमरो समान हए कहिके कहत हए| 
\v 13 काहेकी अइसे आदमी झूठो प्रेरित और छली काम करनबारे हए, और ख्रीष्टके प्रेरितको भेष लगाएके नेगन इकल्लो हए| 
\v 14 और जा कोई अचम्मो को बात नैयाँ, काहेकी शैतान फिर ज्योतिमय स्वर्गदूतको भेष धारण करत् हए| 
\v 15 जहेमारे जा कोई अचम्मो बात नैयाँ, कि जा दास फिर धार्मिकताको दासके रुपमे अपनो भेष बदलत हए|  बिनको अन्त्य बिनको कामअनुसार हुइहए| 
\v 16 मए फिर कहत हौ, कोई आदमी मोके मुर्ख नाए सम्झए| पर तुम अइसो सम्झत हौ कहेसे फिर मुर्ख कता मोक ग्रहण करौ, ताकि मए फिर कुछ घमण्ड करन सिकौ| 
\v 17 मेरो जा घमण्डको निश्चयमे, मए प्रभुको अधिकारमे नैयाँ, पर मुर्खकता बोल रहो हौ| 
\v 18 बहुत संसारिक बातमे घमण्ड करके मारे मए फिर घमण्ड करत हौ| 
\v 19 तुम अपनै बहुत बुध्दिमान भए हौ कि खुशीसाथ मुर्खके सहतहौ| 
\v 20 काहेकी अगर कोई आदमी तुमके कमैया ठहरतहए, अथबा तुमके अपनो शिकार बनात हए,अथबा तुमसे फाइदा उठात हए, अथबा धाक जमात हए, अथबा तुमर मुहमे थप्पर लगात हए कहेसे फिर तुम सब सहत हौ| 
\v 21 मए लज्जित हुइके स्वीकार करत हौ, कि हम चाहिँ जा सब सहन नाए सिकन| पर कोई कुछ बातमे घमण्ड करत हए कहेसे, मए फिर बे बातमे घमण्ड करत हौ|  हँ, मए मुर्ख कता बोलतहौ| 
\v 22 का बे हिब्रू हए? मए फिर हौ| का बे अब्राहामके सन्तान हए? मए फिर हौ| 
\v 23 का बे ख्रीष्टके सेवक हए? मए और अच्छो सेवक हौ- पागलकता मए बोलत रहतहौ| मए बहुत मेहनत करो| कैदमे और बहुत चोटी पणो| अनगिन्ती कोर्रा खाओ| मृत्यु को मुहमे बारबार पणो| 
\v 24 पाँच चोटी मए यहूदीके हातसे एक कम चालीस कोर्रा खाओ| 
\v 25 तीन चोटी मोके लठ्ठीसे मारी| एक चोटी पत्थरसे मारी| तीन चोटी मारी| तिन चोटी मए चढों जहाज ध्वस्त भव| एक दिन एक रात मए समुन्द्रमे नै बिताओं हौ| 
\v 26 मेरो बारबारको यात्रामे मए नदीयाके जोखिममे पणों, डाँकके जोखिममे, अपनो जातिको आदमिके जोखिममे, अन्यजातिको जोखिममे,सहेरके  जोखिममे, उजाड-स्थानको जोखिममे, समुद्रको जोखिममे, झूठा भैयासे आनबारो जोखिममे| 
\v 27 मेहनतमे और कष्टमे,कित्तो- कित्तो कच्निधा रातमे, भोक और प्यासमे, बारबार उपवासमे, ठन्डी और नग्नतामे पणों| 
\v 28 तव और बात बाहेक सब मण्डलीको फिक्रीको बोझ मिर उपर हए|  
\v 29 कौन दुर्वल हए और मएचाहिँ नैयाँ? कौन पापमे फासोहए और मएचाहिँ घबणेयानो नाए?
\v 30 मोके गर्व करन  पणेहए कहेसे, मए अपनो कमजोरी दिखान बातमे गर्व करेहौ| 
\v 31 प्रभु येशूको परमेश्वर और पिता, जो सदासर्वदा धन्य हए, बो जानत हए, कि मए नाए ठगो| 
\v 32 दमस्कसमे अरितस राजाको हाकिम मोके पक्णन दमस्कस सहेर मे पहरा धरे रहए| 
\v 33 पर भितियाको  एक झयालसे डालैमे धरके मोके तरे गिराए दैं  बहेमारे मए बिनके हातसे बाँचो| 
\c 12
\p
\v 1 मोके गर्व करन पण हए| पर बोसे लाभ कुछु नाएहुइसे फिर, प्रभुसे पाओ दर्शन और प्रकाशको बात मए करत हौ|
\v 2 ख्रीष्टमे मए एक जनै आदमीके चीनत हौँ, जो चौधा वर्षअग्गु तिस्रो स्वर्ग तक उठाएलैगओं| बो शरीरमे लैगओं कि शरीर विन, सो मए नाए जानत हौँ, परमेश्वर जानत हए|
\v 3 मए जा आदमीके चीनत हौ, शरीरमे हए कि विना शरीरमे, बो मोके पता नैयाँ, पर बो आदमी स्वर्गलोकमे उठालैगओं, जा बात परमेश्वर जानत हए|
\v 4 और बो हुवाँ नाए बतान बारी बात बो सुनी, जौन आदमी उच्चारण तक फिर ना करन हए |
\v 5 जा अदमिको पक्षमे मए गर्व करत हौ, पर अपनो पक्षमे कहेसे मेरो कमजोरी बाहेक और बातमे मए गर्व नाए करहौ|
\v 6 अगर मए गर्व करन इच्छा करहौ कहेस फिर मए मुर्ख नाए बनंगो, काहेकी मए ठिक मसकत हुइ हौँ | पर आदमी मिरमे देखि और मोसे सुनेसे जद्धा कोइ मोके नाए कहए कहिके मए गर्व करनसे रुकंगो|
\v 7 तव प्रसस्त प्रकाशको कारण घमण्डसे मए अगरो ना फुलौँ कहिके मोए सतान और घमण्डसे रोकन शैतानको दुत, अथबा एक काँटो मिर शरीरमे दै|
\v 8 जा मोसे हटए कहिके मए तीन चोटी प्रभुसे बिन्ती करो|
\v 9 तव मोसे बो कहिँ, “मिर अनुग्रह तिर ताहिँ प्रसस्त हए, काहेकी मिर शक्ति कमजोर मे पुरी होत हए|”जहेमारे ख्रीष्टको शक्ति मिरमे वास करए करके बरु कमजोरमे जद्धा खुशी साथसे गर्व करंगो|
\v 10 जहेमारे ख्रीष्टके ताहिँ कमजोरमे, बदनामीमे, कठिनाइमे, सतावटमे, आपतमे मए सन्तुष्ट रहत हौ| काहेकी जब मए कमजोर हौँ, तव मए शक्तिशाली हौँ|
\v 11 मए मुर्ख भओ हौँ| तुम मोके अइसे करन कर लगाए, काहेकी तुमरसे त मिर प्रशंसा करन पणो रहए, काहेकी मए कछु नाए भओ से फिर सर्वोच्च प्रेरितसे मए तुच्छ नैयाँ|
\v 12 साँचो प्रेरितके लक्षण पूरा धैर्यसे, चिन्ह चमत्कार और शक्तिक कामसे तुमर बिचमे प्रकट करी रहैँ|
\v 13 और सब मण्डलीक तुलनामे तुम कौन बातमे कम निगाह पाए? हओ, एक बातमे पर तुम मोके क्षमा करन पणैगो, मए तुमर ताहिँ बोझ नाए बनो|
\v 14 अब तेस्रो चोटी तुमर ठिन आन मए तयार हौँ| मए तुमर ताहिँ बोझ नाए होमंगो, काहेकी मए तुमर सम्पत्ति नैयाँ पर तुमके चाहत हओ| काहेकी अइया-दौवाके ताहिँ लौणा लौणीया नाए, पर लौणालौणीयक ताहिँ पो अइया-दौवा जम्मा करन पणत हए|
\v 15 मए तुमर ताहिँ गजब खुशी साथ खर्च करंगो, और स्वयम अपनए फिर खरचंगो | अगर मए तुमके जद्धा प्रेम करो कहेसे , का मए थोरी प्रेम पामओ?
\v 16 मए तुमके बोझ ना बुकाओ, जा ठिक हए, पर मए चलाकी करके तुमके फसए हौ करके तुम कहत् हौ|
\v 17 मए तुमर ठिन पठाओ भए मैसे कोइ आदमीसे तुमरेसे का मए फाइदा उठाओ का?
\v 18 मए तीतसके जान कहिके आज्ञा करो, और बो भैयाके बिनके सँग पठाओ| का तीतस तुमरसे कोइ फाइदा उठाइ? का हम एकै आत्मासे ना चले? का हम एकए पैलामे ना नेगे?
\v 19 का तुम जा सोचत हौ, कि यित्तो समय तुमर अग्गु हम अपनए सफाई देत हए? प्रिय, हम परमेश्वरके सामने ख्रीष्टमे मसकत हए, तव जे सब तुमके बलियो बनानके ताहिँ हए|
\v 20 काहेकी मए आत मए इच्छा करोकता तुमके ना पाएके, और तुम फिर मोके अपने इच्छा करोकता ना पाएके काहेकी मोके डर लागो हए| साइत हुआ लणाइ, दिक्क, क्रोध,स्वार्थ, बिजरो, निन्दा-चर्चा, अपमान और गोलमाल हुइहए साइत|
\v 21 मोए डर लागत, कि मए फिर आत मिर परमेश्वर मोके तुमर सामने छोटो करइगो, और गजब जनैक ताहि मोए शोक करनपणैगो, जौन अग्गु पाप करी रहए, और अपनए करो आशुद्धता, व्यविचार और छाडापनसे पश्चात्ताप ना करी हए|
\c 13
\p \v 1 तेस्रो चोटी मए तुमर ठिन आमंगो| कोइ फिर दोष दुई या तीन साक्षीक      गवाहीसे साबित करन पणैगो| 
\v 2 दोस्रो चोटी तुमर बिचमे होत मए तुमके चेताउनि दओ कता अब उपस्थिति ना होत फिर मए तुमके चेताउनी देत हौ| मए फिर आत अग्गु अग्गु पाप करन बाले और कोइके फिर मए ना छोणंगो-
\v 3 काहेकी ख्रीष्ट मोएमे बोलत हए कहिके प्रमाण तुम चाहत हौ| तुमरसँगको व्यवहारमे बो दुर्बल ना हए, पर बो तुममे शक्तिशाली हए|
\v 4 काहेकी दुर्बलतामे बो क्रूसमे टङगो, पर परमेश्वरको शक्तिमे बो जिन्दा भओ| अइसी हम बकसँग दुर्बल होतहए, पर तुमरसँगको व्यवहारमे परमेश्वरको शक्तिसे हम बकसँग जिमंगे|
\v 5 तुम विश्वासमे पक्के हओ कि ना हओ कहिके अपनैके अपनै जाँचके देखौ| अपनैके जाँच| जाँचमे असफल नाए हुइ हौ कहेसे येशू ख्रीष्ट तुमरमे हए कहिके तुमके पता होन पणो रहए! 
\v 6 मए आशा करत हौ , कि हम असफल नाए भए हए कहेसे तुम पता पाबैगे|
\v 7 पर हम परमेश्वरमे प्रार्थना करत हए,  कि तुम कछु खराबी मत करौ| हम जाँचमे उत्तीर्ण भए जैसो मत दिखाबौ| हम असफल भव जैसो दिखाएसे फिर तुमके जो अच्छो हए सो करौ| 
\v 8 काहेकी हम सत्यको विरुध्दमे कुछु करन नाए सिकत हए, केवल सत्यके ताहिँ मात्र करन सिकतहए|
\v 9 काहेकी हम कमजोर होत और तुम सामर्थी होत हम आनन्दित होत हए| तुमर प्रगतिक ताहिँ  हम प्रार्थना करत हए|
\v 10 तुमसे अलग होत  मए जा लिखत हौ,  जा हेतुसे कि तुमर-ठिन आत प्रभु मोके दौ भव अधिकार करो से मोके प्रयोग करन नाए पणैए| बो त बक बनानके ताहिँ दै हए, फोरनके ताहिँ नाए|
\v 11 अन्तमे भैया हो, अब बिदा पाओ| सिध्दताको लक्ष्य धरौ| सान्त्वना पाबओ| एक- दुसरेक संग सहमत होबौ| शान्तिमे रहबौ, और प्रिय और शान्तिको परमेश्वर तुमरे संग हुइहए| 
\v 12 एक दुसरेके पवित्र चुमनसे अभिवादन करीयौ| 
\v 13 सबए सन्त तुमके अभिवादन पठाइँ हँए| 
\v 14 प्रभु येशू ख्रीष्टको अनुग्रह, परमेश्वरको प्रेम और पवित्र आत्माको संगति तुमरे सबए संग रहबए|
