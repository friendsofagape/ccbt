\id 2TH
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 થેસ્સલોનિકીઓને
\toc1  2 થેસ્સલોનિકીઓને
\toc2  2 થેસ્સલોનિકીઓને
\mt1  2 Thessalonians
\mt1 2 થેસ્સલોનિકીઓને
\c 1
\p \v 1 પાવુલ અનેં સિલવાનુસ અનેં તીમુથિયુસ ની તરફ થી થિસ્સલુનીકિય ની મંડળી નેં નામ, ઝી હમારા બા પરમેશ્વર અનેં પ્રભુ ઇસુ મસીહ મ હે :
\v 2 હમારા બા પરમેશ્વર અનેં પ્રભુ ઇસુ મસીહ નેં તરફ થી તમનેં અનુગ્રહ અનેં શાંતિ મળતી રે 
\v 3 હે ભાજ્યો, તમારા બારા મ હમારે દરેક ટાએંમેં પરમેશ્વર નું ધન્યવાદ કરવું જુગે, અનેં ઈયુ ઠીક હુદું હે, એંતરે હારું કે તમારો વિસ્વાસ ઘણો વદતો જાએ હે, અનેં તમ બદ્દનો પ્રેમ એક-બીજા મ ઘણોસ વદતો જાએ હે 
\v 4 આં તક કે હમું પુતે પરમેશ્વર ની મંડળી મ તમારા બારામ ઘમંડ કરજ્યે હે કે ઝેંતર ઝગડા અનેં સતાવ વેંઠો હે, હેંન બદ્દ મ તમારો ધીરજ અનેં વિસ્વાસ પરગટ થાએ હે 
\v 5 ઈયુ પરમેશ્વર ના હાસા નિયા નું સાફ સબૂત હે કે તમું પરમેશ્વર ના રાજ્ય નેં લાએંક થો, ઝેંનેં હારું તમું દુઃખ હુંદ ઝેંલો હે 
\v 6 કેંમકે પરમેશ્વર નેં નજીક ઇયો નિયા હે કે ઝી તમનેં વિતાડે હે, હેંનન બદલામ વિતાડે
\v 7 અનેં તમનેં, ઝી સતાવ સહે હે, હમારી હાતેં શાંતિ આલે ;હેંના ટાએંમેં ઝર કે પ્રભુ ઇસુ પુંતાન સામર્થી દૂત નેં હાતેં, ધધકતી આગ  હરગ થકી પરગટ થાહે, 
\v 8 અનેં ઝી પરમેશ્વર નેં નહેં વળખત અનેં હમારા પ્રભૂ ઇસુ મસીહ ના તાજા હમિસાર નેં નહેં માનત હેંન થી પલટો લેંહે 
\v 9 વેય પ્રભુ નેં હામેં થી અનેં હીની શક્તિ ના તેજ થી સીટી થાએંનેં હમેશા ના નાશ ની સજા મેંળવહે 
\v 10 ઈયુ હેંને દાડે થાહે, ઝર વેયો પુંતાન મનખ મ મહિમા મેંળવવા અનેં  બદ્દ વિસ્વાસ કરવા વાળ મ નવાઈ નું કારણ થાવા હારું આવહે; કેંમકે તમવેં હમારી ગવાઈ ઇપેર વિસ્વાસ કર્યો 
\v 11 એંનેં હારું હમું હમેશા તમારી હારું દુવા હુદી કરજ્યે હે કે હમારો પરમેશ્વર તમનેં ઈની બુંલાહટ નેં લાએંક હમજે, અનેં ભલાઈ ની દરેક મરજી અનેં વિસ્વાસ ન દરેક કામ નેં સામ્રત હાતેં કામ કરે ,
\v 12 એંતરે હમારા પરમેશ્વર અનેં પ્રભુ ઇસુ નું અનુગ્રહ તમ મ મહિમા મેંળવે, અનેં તમું હેંનમ 
\c 2
\p \v 1 હે ભાજ્યો, હાવું હમું આપડા પ્રભુ ઇસુ મસીહ નેં આવવા, અનેં હેંનેં કનેં આપડે ભેંગું થાવાના બારામ તમ થી અરજ કરજ્યે હે 
\v 2 કે કઈનીક આત્મા, કે વસન, કે કાગળ ના દુવારા, ઝી કે માનો હમારી તરફ થકી હે, એંમ હમજેંનેં કે પ્રભુ નો દાડો આવેં પોત્યો હે, તમારું મન એકદમ ડગમગ નેં થાએં જાએ અનેં નેં તમું ઘબરાવો 
\v 3 કીવી રીતી થી કેંના યે ધુંખા મ નેં આવત વેહ, કેંમકે વેયો દાડો નેં આવહે ઝર તક ધરમ નેં સુંડ નેં દે, અનેં વેયો પાપ નો માણસ એંતરે નાશ નો બેંટો પરગટ નેં થાએં જાએ 
\v 4 ઝી વિરુદ્ધ કરે હે, અનેં દરેક થી ઝી ઈશ્વર કે પૂજ્ય કેંવાએ હે, પુતે પુતાનેં મુંટો કેંવાએ હે, આં તક કે વેયો પરમેશ્વર ના મંદિર મ બેંહેંનેં પુતે પુતાનેં ઈશ્વર કેંવાએ હે 
\v 5 હું તમનેં ઇયાદ નહેં કે ઝર હૂં તમારતા હેંતો, તે તમ થી ઇયે વાતેં કેંદ કરતો હેંતો ?
\v 6 તમું હીની વસ્તુ નેં જાણો  હે, ઝી હેંનેં હમણ રુંકેં રિયો હે કે વેયું આપડા ટાએંમ મ પરગટ થાએ 
\v 7 કેંમકે અધરમ નો ભેદ હમણ હુંદું કામ કરતું જાએ હે, પુંણ હમણ એક રુંવા વાળો હે, અનેં ઝર તક વેયો સીટી નેં થાએ જાએ વેયો રુંકેં રેંહે 
\v 8 તર વેયો અધર્મી પરગટ થાહે, ઝેંનેં પ્રભુ ઇસુ પુતાના મોડા ની ફૂંક થી માર દડહે, અનેં પુંતાના આવવાના તેંજ થી ભસમ કરહે 
\v 9 હેંના અધર્મી નેં આવવું શૈતાન ના કામ ને પરમણેં બદ્દી પરકાર ની ઝુઠી સામર્થ, અનેં સમત્કાર, અનેં મુંટ કામ નેં હાતેં ,
\v 10 અનેં નાશ થાવા વાળ હારું અધર્મ ના બદ્દી પ્રકાર ના ધુંખ નેં હાતેં થાહે ; કેંમકે ઝેંનવેં હાસ નેં હાતેં પ્રેમ નહેં કર્યો ઝેંનેં હેંનનું તારણ થાતું 
\v 11 એંનેંસ લેંદે પરમેશ્વર હેંનમ એક ભટકાવ દેંવા વાળી એક સામ્રત મુંકલહે કે વેય ઝુઠ નો વિસ્વાસ કરે 
\v 12 એંતતરે કે ઝેંતર મનખ હાસ નો વિસ્વાસ નહેં કરત, પુંણ અધર્મ થી ખુશ થાએં હે, વેય બદ્દ સજા મેંળવે 
\v 13 હે ભાજ્યો, અનેં પ્રભુ ન વાલ મનખોં, જુગે કે હમું તમારા બારામ હમેશા પરમેશ્વર નું ધન્યવાદ કરતા રેંજ્યે, કેંમકે પરમેશ્વરેં આદિ થી તમનેં પસંદ કર લેંદ કે આત્મા નેં દુવારા પવિત્ર બણેંનેં, અનેં હાસ નો ભરુંહો કરેંનેં તારણ મેંળવો ,
\v 14 ઝેંનેં હારું હેંને તમનેં હમારા તાજા હમીસાર દુવારા બુંલાય, કે તમું હમારા પ્રભુ ઇસુ મસીહ ની મહિમા નેં મેંળવો 
\v 15 એંતરે હારું હે ભાજ્યો, ટકેં રો ; અનેં ઝી-ઝી વાતેં તમવેં સાહે વસન કે કાગળ નેં દુવારા હમ થી હીકી હે , હેંનેં હાએં રાખો 
\v 16 હમારો પ્રભુ ઇસુ મસીહ પુતેસ, અનેં હમારો બા પરમેશ્વર, ઝેંને હમ થી પ્રેમ રાખ્યો અનેં અનુગ્રહ થી હમેશા ની શાંતિ અનેં ખાસ આશા આલી હે ,
\v 17 તમાર મન મ શાંતિ આલે અનેં તમનેં દરેક તાજ કામ અનેં વસન મ કાઠ કરે 
\c 3
\p \v 1 અંત મ હે ભાજ્યો, હમારી હારું દુવા કરેં કરો કે પ્રભુ નું વસન એંવું જલ્દી ફેલાએ અનેં મહિમા મેંળવે, ઝેંવું તમ થાયું ,
\v 2 અનેં હમું વાક અનેં દુષ્ટ મનખ થકી વસેં રેંજ્યે કેંમકે દરેક મ વિશ્વાસ નહેં 
\v 3 પુંણ પ્રભુ હાસો હે; વેયો તમનેં મજબુતાઈ થી ટેંકવહે અનેં હેંના દુષ્ટ થી હમાળેંન રાખહે 
\v 4 હમનેં પ્રભુ મ તમારી ઇપેર ભરુંહો હે કે ઝી-ઝી આજ્ઞા હમું તમનેં આલજ્યે હે, હેંનેં તમું માનો હે, અનેં માનો હુંદ રેંહો 
\v 5 પરમેશ્વર ના પ્રેમ અનેં મસીહ ના ધીરજ ની મએં પ્રભુ તમાર મન ની અગુવાઈ કરે 
\v 6 હે ભાજ્યો, હમું તમનેં આપડા પ્રભુ ઇસુ મસીહ ના નામ થી આજ્ઞા આલજ્યે હે કે તમું દરેક એંવા ભાઈ થી અલગ રો ઝી રીત વગર ની સાલ સાલે અનેં ઝી સિક્ષણ હેંને હમ થી મેળવ્યુ હેંનેં પરમણેં નહેં કરતો 
\v 7 કેંમકે તમું પુંતે જાણો હે કે કીવી રીતી થી હમારી જેંમ સાલ સાલવી જુગે, કેંમકે હમું તમારા વસમ રીત વગર ની સાલ નહેં સાલ્યા ,
\v 8 અનેં કીની યે રુટી મોફત નહેં ખાદી ; પુંણ મજુરી અનેં તખલીબ થી રાત દાડો કામ ધંધો કરતા હેંતા કે તમ મહ કેંનેં યે ઇપેર વજન નેં આવે 
\v 9 એંમ નહેં કે હમનેં અધિકાર નહેં, પુંણ એંતરે હારું કે પુતે પુતાનેં તમારી હારું આદર્શ બણન્યે કે તમું હમારી જીવી સાલ સાલો 
\v 10 કેંમકે ઝર હમું તમાર તએં હેંતા, તર હુદી ઇયે આજ્ઞા તમનેં આલતા હેંતા કે અગર કુઈ કામ કરવા નેં સાહે તે ખાવું હુંદુ નેં જુગે 
\v 11 હમું હામળજ્યે હે કે થુંડક મનખ તમારી વસમ રીત વગર ની સાલ સાલે હે, અનેં કઈસ કામ નહેં કરત પુંણ બીજ ના કામ મ હાત દડે કરે હે 
\v 12 એંવ નેં હમું પ્રભુ ઇસુ ના નામ મ આજ્ઞા આલજયે હે અનેં હમજાડજ્યે હે કે સુપસાપ કામ કરેંનેં પુતાનીસ રુટી ખાએ કરે 
\v 13 તમું, હે ભાજ્યો, ભલાઈ કરવા મ સાહસ નહેં સુંડો 
\v 14 અગર કુઈ હમારા એંના કાગળ ની વાત નેં માનેં તે હેંનેં ઇપેર નજર રાખો, અનેં હીની સંગતી નહેં કરો, ઝેંનેં થી વેયું લાજેં મરે 
\v 15 તે હુંદું હેંનેં વેરી નહેં હમજો, પુંણ ભાઈ હમજેં નેં સેંતવો 
\v 16 હાવું પ્રભુ ઝી શાંતિ નો કુવો હે પુતેસ તમ ને હમેશા અનેં દરેક પરકાર ની શાંતિ આલે પ્રભુ તમ બદ્દ નેં હાતેં રે 
\v 17 હૂં, પાવુલ, મારા હાત થી નમસ્કાર લખું હે દરેક કાગળ મ મારી ઇયેસ નિશાની હે ; હૂં ઇવીસ રીતી થી લખું હે 
\v 18 હમારા પ્રભુ ઇસુ મસીહ નું અનુગ્રહ તમ બદ્દ ઇપેર થાતું રે  
