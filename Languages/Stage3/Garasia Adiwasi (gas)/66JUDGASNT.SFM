\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  યહૂદાનો પત્ર
\toc1  યહૂદાનો પત્ર
\toc2  યહૂદાનો પત્ર
\mt1  Jude
\mt1 યહૂદાનો પત્ર
\c 1
\p \v 1 યહુદા ની તરફ થકી ઝે યીશુ મસીહ નો સેવક અનેં યાકુબ નો ભાઈ હે ,હેંન બુલાવે લ ન નામ ઝે પરમેશ્વર બા મ વાલ અનેં યીશુ મસીહ ને હારું હાસ વેલુ હે 
\v 2 દયા અને શાન્તિ અનેં પરેમ તમન ઘણા ઈ થકી મળવાતું રે 
\v 3 હે વાલો ,ઝર હૂં તમન હેંના તારણ ને બારમ મ લખવામ ગજબ મજુરી થકી કોશિશ કરે રો હેતો ઝેનમ આપું બદસ ભાગીદાર હે ,તે હામે તમન આ હમજાડવું જરુરી જાણું કે હેંના વિશ્વાસ ને લેદે પુરા કોશિશ કરો ઝે પવિત્ર મખન ને એક કે સ હોપે વામ આયુ હેંતું 
\v 4 કેમકે કેતર એવ મનખ હતાએન આપ મ આવે મળ હે ,ઝેને આ સજા ણો અગર આગલ દાડામ પેલ થકી લખવામ આયુ હેંતું :ભક્તિન હે ,અનેં આપડો પરમેશ્વર ન અનુગ્રહ ને લુસાઈમ બદલે દડે હે ,અનેં આપડો એક કેસ  માલિક અનેં પરબુ યીશુ મસીહ નું નકાર કરે હે 
\v 5 પૂણ આજુ તમુ બદી વાતે એક વાર જાણે સુક્ય હે ,તે હોદો હૂં તમન ઈની વાત ની હમાળવા સાહુ હે કે પ્રભુ ને એક ધરાણા ને મિસ્ર દેશ થકી સુડવાન ને બાદ મ વિશ્વાસ ન લાવાવાળ ને નાશ કરે દે દો 
\v 6 ફેર ઝેન હરગ દૂતો ને પોતાના પદ ને ટકેન ને રાખો પૂણ પોતાનો રેવાનું જગા ને સુદે દેદુ ,હેંને હેંન હુંદો હેંના ગજબ દાડા ના નિયા હારું ઇન્દારા મ, ઝી હમેશા હારું , બંધણ મ રાખેંલુ હે 
\v 7 ઝીવી રીતી થી સદોમ અનેં અમોરા અનેં હેંનેં આજુ બાજુ ન સેંર , ઝી એંનને જેંમ સિનાળવ થાએંજ્ય હેંત અનેં પારકા શરીર ને વાહેડ લાગેં જ્ય હેંત,આગ ની હંમેશા ની સજા મ પડેંને દાખલો બણય હે
\v 8 ઇવીસ રીતી થી ઈય હામણ ભાળ નાર હુદ પુત પુંતાના શરીર નેં મેલું કરે,અનેં પ્રભુતા નેં નકમ્મું જાણે હે ,અનેં મુંટા પદ વાળ નેં ભુંડું ભલું કે હે 
\v 9 પુંણ મુખી હરગ દૂત મિખાએંલેં ઝર સૈતાન થી મૂસા ની લાશ ના બારામ બબાલ કરી, તે હેંનેં ભુંડું ભલું કેંને દોષ લગાડ વાની હિંમત નેં કરી પુંણ એંમ કેંદૂ, “પ્રભુ તનેં વળગે ”
\v 10 પુંણ ઈય મનખ ઝીની વાત નેં નહેં જાણત હેંનનેં ભુંડું ભલું કે હે, અનેં ઝીની વાત નેં જંગલી ડગર નેં જેંમ સોભાવ થીસ જાણે હે , હેંનમ પુતે પુતાનેં નાશ કરે હે 
\v 11 હેંન ઇપેર હાય ! કેંમકે વેય કૈન જીવી સાલ સાલ્ય, અનેં મજુરી હારું બિલામ નેં જેંમ ખરાબ જ્ય, અનેં કોરહ નેં જેંમ વિરોધ કરેંનેં નાશ થાય હે 
\v 12 ઈય તમારી પરેંમ સભા મ તમારી હાતેં ખાએં પીયે, દરજ્યા મ હતાએંલી ભડભેટ નેં જેંવ હે , અનેં સિન્તા વગર પુતાનું સ પેંટ ભરવા વાળા ગુંવાળ હે; વેયા પાણે વગર નું વાદળું હે, ઝેંનેં વાએંરું ઉડાડ લેં જાએ હે; ગરેંલ પાન ન ફળ વગર ન ઝાડ હે , ઝી બે વાર મરેં સુક્ય હે, અનેં મુળ થી ઉફેંડાએં જ્ય હે ;
\v 13 ઈય દરજ્યા તુફની ઝાબોળેં હે, ઝી પુતાની લાજ ની ફેંહકુડ ઉલાળે હે, ઈય ડામાડુલ તારા હે, ઝેંન હારું હમેશા તક ઇન્દારું મેંલવામ આયુ હે 
\v 14 હનોકેં હુંદું આદમ થી હાતવી પીઢી મ હેંતો, એંનના બારામ આ ભવિષ્યવાણી કરી, “ભાલો, પ્રભુ પુંતાન લાખોં પવિત્ર નેં હાતેં આયો 
\v 15 કે બદ્દ નો નિયા કરે, અનેં બદ્દ ભક્તિ વગર નેં હેંન ન અભક્તિ ન બદ્દ કામ ણા બારામ ઝી હેંનવેં ભક્તિ વગર થાએંનેં કર્ય હે, અનેં હીની બદ્દી કઠુંર વાત ના બારા મ ઝી ભક્તિ વગર પાપિય વેં હેંના વિરુદ્ધ મ કીદી હે ,દોષી બણાવે ”
\v 16 ઈય તે રિહાએંલ, ગંગણવા વાળ,અનેં પુંતાની ખરાબ લાલસ નેં પરમણેં સાલવા વાળ હે , અનેં પુંતાના મોડા થી ઘમંડ ની વાતેં બુલેં હે, અનેં વેય ફાએંદા હારું મોડે ભાળી મોંટાઈ કરેં કરે હે 
\v 17 પુંણ હે વાલોં, તમું હીની વાત નેં યાદ રાખો ઝી આપડા પ્રભુ ઇસુ મસીહ ના સેંલા પેલ થીસ કેં સુક્યા હે 
\v 18 વેયા તમ થી કે કરતા હેતા , “પાસલ દાડ મ એંવા ઠઠ્ઠા કરવા વાળા વેંહે ઝી પુંતાની અભક્તિ ની ખરાબ લાલસ નેં પરમણેં સાલહે ”
\v 19 ઈય વેય હે ઝી ફૂટ નાખે હે; ઇય શારીરિક મનખ હે, ઝેંનમ આત્મા નહેં 
\v 20 પુંણ હે વાલોં, તમું પુંતાના વદાર પવિત્ર વિસ્વાસ મ વદત જાએંનેં અનેં પવિત્ર આત્મા મ દુવા કરત જાએનેં 
\v 21 પોતાને પોતે પરમેશ્વર ના પરેમ મ બણે રાખો ;અનેં હમેશાના જીવન હારું હમારા પ્રભુ યીશુ મસીહ ની દયા ની વાટ જોવેત રો 
\v 22 હેંન ઈપેર જો શંકા મ હે દયા કરો ;
\v 23 અનેં ઘણ ને આગ મહ ઝપટેન કાડો ;અનેં ધણ ઈપેર ભય ને હાતે દયા કરો ,પૂણ હેંના સીસરા થકી હુદુ નફરત કરો ઝે શરીર ને લેદે દાગ થાએ જુ હે 
\v 24 આવું ઝે તમન ઠોકર વાગવા થકી વસા વે સકે હે ,અનેં પોતાની મહિમા ની ભરપુરી ને હામે ખુશ અનેં દોષ વગર કરને ઈબા કરે સકે હે ,
\v 25 હેંના એક માત્ર પરમેશ્વર આપડો તારણ આલવા વાળો ની મહિમા અનેં ગોરવ અનેં પરાકમ અનેં અધીકાર ,આપડા પ્રભુ યીશુ મસીહ ને લેદે ઝેમ પેલ થકી હે ,આમળ થાએં અનેં જુગને જુગ રહે આમીન     
