\id COL
\ide UTF-8 
\rem Copyright Information: Creative Commons Attribution-ShareAlike 4.0 License 
\h  કલોસ્સીઓને પત્ર
\toc1  કલોસ્સીઓને પત્ર
\toc2  કલોસ્સીઓને પત્ર
\mt1  Colossians
\mt1 કલોસ્સીઓને પત્ર
\c 1
\p \v 1 પાઉલ ની તરફ થી, ઝી પરમેશ્વર ની મરજી થી મસીહ ઇસુ નો સેંવક હે, અનેં ભાઈ તિમુથીયુંસ ની તરફ થી ,
\v 2 મસીહ મ હેંન પવિત્ર અનેં વિસ્વાસી ભાજ્ય નેં નામ ઝી કુલુસ્સિ મ રે હે : હમારા બા પરમેશ્વર ની તરફ થી તમનેં અનુગ્રહ અનેં શાંતિ મળતી રે 
\v 3 હમું તમારી હારું લગધરી દુવા કરેંનેં આપડા પ્રભુ ઇસુ મસીહ ના બા એંતરે પરમેશ્વર નું ધન્યવાદ કરજ્યે હે ,
\v 4 કેંમકે હમવેં હામળ્યું હે કે મસીહ ઇસુ ઇપેર તમારો વિસ્વાસ હે, અનેં બદ્દ પવિત્ર મનખ ઇપેર તમું પ્રેમ રાખો હે ;
\v 5 હીની આશા કરીલી વસ્તુ ને લેંદે ઝી તમારી હારું હરગ મ મીલીલી હે, ઝેંના બારામ તમું હેંના તાજા હમિસાર ના હાસ્સા વસન મ હામળેં સુક્ય હે ,
\v 6 ઝી તમારી કનેં પોત્યું હે, અનેં ઝેંવું દુનિય મ હુંદું ફળ લાવે હે અનેં વદતું જાએ હે, વેમેંસ ઝેંના દાડા થી તમવેં હેંનેં હામળ્યું અનેં હાસ થકી પરમેશ્વર ના અનુગ્રહ નેં વળખ્યું હે તમ મ હુંદો એંવુંસ કરે હે 
\v 7 હેંનુંસ શિક્ષણ તમવેં હમારા વાલા હાતેં કામ કરનાર ઈપફ્રાસ થી મેંળવ્યુ હે, ઝી હમારી હારું મસીહ નો વિસ્વાસુ સેંવક હે 
\v 8 હેંનેસ તમારા પ્રેમ નેં ઝી આત્મા મ હે પરગટ કર્યો 
\v 9 એંને લેંદે ઝેંને દાડે થી ઈયુ હામળ્યું હે, હમું હુદા તમારી હારું એંમ દુવા અનેં અરજ કરવી નહેં સુંડતા કે તમું આખા આત્મિક જ્ઞાન અનેં હમજ હાતેં પરમેશ્વર ની મરજી ની વળખણ મ ભરપુર થાએં જો ,
\v 10 એંતરે કે તમારું સાલ-સલન પ્રભુ નેં લાએંક થાએ, અનેં વેયો બદ્દી રીતી ખુશ થાએ, અનેં તમ મ દરેંક પ્રકાર ન તાજ કામ ન ફળ લાગે, અનેં તમું પરમેશ્વર ની વળખણ મ વળત જો ,
\v 11 હીની મહિમા ની તાકત ને પરમણે બદ્દી પ્રકાર ની સામ્રત થી તાકતવર થાત જો, આં તક કે આનંદ નેં હાતેં બદ્દા પ્રકાર ના ધીરજ અનેં સહન શીલતા વતાડેં સકો ,
\v 12 અનેં બા નેં ધન્યવાદ કરત રો, ઝેંને હમનેં એંનેં લાએંક બણાય કે ઇજવાળા મ પવિત્ર મનખ નેં હાતેં વારસ મ ભાગીદાર થાજ્યે 
\v 13 હેંનેસ આપ નેં ઇન્દારા ના કબ્જામ થી સુંડાવેંનેં પુંતાન વાલા બેંટા ના રાજ્ય મ બુંલાયા ,
\v 14 ઝેંનેંમ હમનેં સુટકારો એંતરે પાપ ની માફી મળે હે 
\v 15 વેયો નેં ભળાવા વાળા પરમેશ્વર નું રૂપ અનેં આખી ધરતી મ પેલ ખુંળો હે 
\v 16 કેંમકે હેંન મસ બદ્દી વસ્તુવ ની રસના થાઈ, હરગ નેં વેહ કે ધરતી ની, ભાળીલી કે નેં ભાળીલી, હું ગદ્દીજ્યી હું પ્રભુતાવેં, હું પરધાન તાએં હું અધિકાર ,બદ્દી વસ્તુવેં હેંનેંસ દુવારા અનેં હેંનેંસ હારું બણાવામ આવી હે 
\v 17 વેયોસ બદ્દી વસ્તુ મ પેલ્લો હે, અનેં બદ્દી વસ્તુ હેંનેંમસ ટકેં રે હે 
\v 18 વેયોસ શરીર એંતરે મંડળી નું માથું હે ; વેયોસ આદિ હે,અનેં મરેંલ મહો જીવી ઉઠવામ પેલ ખુંળો કે બદ્દી વાત મ અગ્યેડ થાએ 
\v 19 કેંમકે બા ની ખુશી એંનેંમસ હે કે હેંનેંમ બદ્દી ભરપુરી વાસો કરે ,
\v 20 અનેં હેંના ક્રૂસ ઇપેર વહેંલા લુઈ નેં દુવારા મેંળ-મળાપ કરેંનેં, બદ્દી વસ્તુવ નો હેંનેંસ દુવારા થી આપડી હાતેં મેંળ કરેં લે, સાહે વેયે ધરતી ઇપેર ની વેહ સાહે હરગ મ ની 
\v 21 તમું ઝી પેલ કાડ દડેંલ હેંત અનેં ભૂંડ કામ ને લેંદે મન થી વેરી હેંત ;
\v 22 હેંને હાવું હીની શરીરિક શરીર મ મોત નેં દુવારા તમારો હુંદો મેંળ કર લેંદો એંતરે કે તમનેં પુંતાનેં હામેં પવિત્ર અનેં ગલતી વગર, અનેં દોષ વગર બણાવેંનેં હજર કરે 
\v 23 અગર તમું વિસ્વાસ ની નીવ ઇપેર મજબુત બણેં રો અનેં હેંના તાજા હમિસાર ની આશા નેં ઝેંનેં તમવેં હમળ્યું હે નહેં સુંડો, ઝેંનો પરસાર ગગન નેં નિસ ની આખી ધરતી કરવામ આયો, અનેં ઝેંનો હૂં, પાવુલ, સેંવક બણ્યો 
\v 24 હાવું હૂં હેંન દુઃખ ને લેંદે આનંદ કરું હે, ઝી તમારી હારું વેંઠું હે અનેં મસીહ ન દુઃખ ની કમી હેંના શરીર હારું, એંતરે મંડળી હારું, પુંતાના શરીર મ પુરી કરું હે ;
\v 25 ઝેંનો હૂં પરમેશ્વર ની હીની વેવસ્તા ને પરમણે સેંવક બણ્યો ઝી તમારી હારું મનેં હુંપવામ આયુ, એંતરે હૂં પરમેશ્વર ના વસન નેં પુરું પુરું પરસાર કરું 
\v 26 એંતરે હેંના ભેદ ને ઝી ટાએંમ અનેં પીઢી થી ઓઠું રિયું, પુંણ હાવું હેંનાન હેંન પવિત્ર મનખ ઇપેર પરગટ થાયું હે 
\v 27 ઝેંન ઇપેર પરમેશ્વરેં પરગટ કરવા સાઈહું કે હેંનનેં ઇયાદ થાએ કે બીજી જાતી મ હેંના ભેદ ની મહિમા ની કીમત હું હે, અનેં વેયો ઇયો કે મસીહ ઝી મહિમા ની આશા હે તમ મ રે હે 
\v 28 ઝેંનો પરસાર કરેંનેં હમું દરેક મનખ ને સેતવણી આલજ્યે હે અનેં બદ્દા જ્ઞાન થી દરેક મનખ ને હિકાડજ્યે હે, કે હમું દરેક મનખ નેં મસીહ મ સિદ્ધ કરેંનેં હજર કરજ્યે 
\v 29 એંનેંસ હારું હૂં હીની હિયે તાકત ને પરમણેં ઝી મનેં મ સામ્રત નેં હાતેં પરભાવ નાખે હે, તન-મન લગાડેંનેં મજુરી હુંદો કરું હે 
\c 2
\p \v 1 હૂં સાહું હે કે તમું જાણેં લો કે તમારે અનેં હેંન હારું ઝી લૌદીકિયામ હે, અનેં હેંન બદ્દ હારું ઝેંનવેં મારું શરીરિક મોડું નહેં ભાળ્યું, હૂં કીવી મજુરી કરું હે ,
\v 2 એંતરે કે હેંનન મબ મ શાંતિ થાએ અનેં વેય પ્રેમ મ એક બીજા હાતેં બંદાએંલ રે, અનેં વેય આખી હમજ નું બદ્દુ ધન મેંળવે, અનેં પરમેશ્વર બા ના ભેદ નેં એંતરે મસીહ નેં વળખેં લે 
\v 3 ઝેંનેંમ બુદ્ધિ અનેં જ્ઞાન ન બદ્દ ભંડાર ઓઠ હે 
\v 4 ઈયુ હૂં એંતરે હારું કું હે કે કુઈ માણસ તમનેં લુંભ કરવા વાળી વાત થી તમનેં ધુંખો નેં દે 
\v 5 અગર હૂં શરીરિક રુપ મ તમ થકી સીટી હે ; તે હુંદો આત્મિક રીતી થી તમારી નજીક હે, અનેં તમારા વેવસ્થિત જીવન નેં અનેં તમારા વિસ્વાસ ની, ઝી મસીહ મ હે, મજબુતાઈ ભાળેંનેં ખુશ થું હે 
\v 6 હાં નેં ઝેંમ તમવેં મસીહ ઇસુ નેં પ્રભુ કરેંનેં ગરહણ કર લેંદો હે, વેંમેંસ હેંન મ સાલત રો ,
\v 7 અનેં હેંન મસ મૂળ હાત અનેં વદત જો; અનેં ઝેંમ તમું હિકાડ વામ આય વેમેંસ વિશ્વાસ મ મજબુત થાત જો, અનેં વદારે વદાર ધન્યવાદ કરત રો 
\v 8 જાળવેંન રો કુઈ તમનેં હેંના બાહરી જ્ઞાન અનેં બેકાર ધુંખા નેં દુવારા પુતાનું શિકાર નેં બણાવ લે, ઝી મનખ ની રીતિ-રિવાજ અનેં દુનિય ના પેલા શિક્ષણ નેં પરમણેં તે હે, પુંણ મસીહ ને પરમણેં નહેં 
\v 9 કેંમકે હેંનમ ઈશ્વરીય ની આખી ભારપુરી શરીર હાતેં વાસો કરે હે ,
\v 10 અનેં તમું હેંન મસ ભરપુર થાએં જ્ય હે ઝી બદ્દી પ્રધાનતા અનેં અધિકાર નો માથા ની મણી હે 
\v 11 હેંન મસ તમારું એંવું સુન્નત થાયું હે ઝી હાત થી નહેં થાતું, એંતરે મસીહ નું સુન્નત, ઝેંનેં થી શરીરિક દેહ ઉતાર દેંવામ આવે હે ,
\v 12 અનેં હેંનેંસ હાતેં બક્તિસ્મ મ ડાટવામ આય અનેં હેંનમસ પરમેશ્વર ની સામ્રત ઇપેર વિસ્વાસ કરેંનેં, ઝેંને હેંનેં મરેંલ મહો જીવાડ્યો, હેંનેં હાતેં જીવેં હુંદ ઉઠ્ય 
\v 13 હેંને તમનેં હુંદ, ઝી પુંતાના ગુંના અનેં પુંતાન શરીરિક સુન્નત વગર દસ્યા  મરેંલ હેંત, હેંનેં હાતેં જીવાડ્ય અનેં હમાર બદ્દ ગુંન નેં માફ કર્યા ,
\v 14 અનેં વિધિ નો વેયો લેખ ઝી આપડા નામ ઇપેર અનેં આપડા વિરુદ મ હેંતો મટાડ દેંદો, અનેં હેંનેં ક્રૂસ ઇપેર ખીલ થી ઠુંકેંનેં હામેં થી હરકાવ દેંદો 
\v 15 અનેં હેંને પ્રધાનતા અનેં અધિકાર નેં ઇપેર થી ઉતારેંનેં હેંનનો ખુલ્લમ ખુંલ્લો તમાસો બણાયો અનેં ક્રૂસ નેં દુવારા હેંન ઇપેર જય-જયકાર ની અવાજ હમળાવી 
\v 16 એંતરે હારું ખાવા-પીવા મ તેવાર કે નવો સાન, કે હપ્તા ના બારામ તમારો કુઈ ફેસલો નેં કરે 
\v 17 કેંમકે ઈયુ બદ્દુ આવવા વાળી વાત નો સાએંલો હે, પુંણ મૂળ વસ્તુવેં મસીહ ની હે 
\v 18 કુઈ મનખ આત્મા-વગર અનેં હરગ દૂત ની પૂજા કરાવેંનેં તમનેં દોડ ના ઇનામ થી સુકવે નેંએંવું મનખ ભાળીલી વાત મ લાગેંલું રે હે અનેં પુંતાની શરીરિક હમજ મ બેકાર ફૂલે હે 
\v 19 અનેં હીની માથા ની મણી નેં હાએં નહેં રાખતું ઝેંનેં આખું શરીર હાંદ અનેં પટ્ઠ નેં દુવારા પાલન-પોષણ મેંળવેંનેં અનેં એક હાતેં હંદાએંનેં,, પરમેશ્વર ની તરફ થી વદતી જાએ હે 
\v 20 ઝર કે તમું મસીહ નેં હાતેં દુનિય નું પેલ વાળા શિક્ષણ ના તરફ થી મરેં જ્ય હે, તે ફેંર હુંકા હેંનનેં જેંમ ઝી સંસાર ન હે જીવન જીવો હે ?
\v 21 કે ‘ઈયુ નેં અડવું ,’ ‘એંનેં નેં સાકવું,’ અનેં ‘હેંનેં હાત નેં લગાડવો,’ ?
\v 22 (ઇયે બદ્દી વસ્તુવેં કામ મ લાવત-લાવત નાશ થાએં જાહે ) કેંમકે ઇયે મનખ ની આજ્ઞા અનેં શિક્ષણ ને પરમણેં હે 
\v 23 ઈની વિધિય મ પુંતાની મરજી ને પરમણે બણાવેંલી ભક્તિ ની રીત, અનેં આત્મા-વગર, અનેં શરીરિક યોગ ની જાણકારી ના રૂપ થી જ્ઞાન નું નામ તે હે, પુંણ શારીરિક લાલસા નેં રુંકવા થી એંનેં થી કઈસ હુંદો ફાએંદો નહેં 
\c 3
\p \v 1 હાં નેં ઝર તમું મસીહ નેં હાતેં જીવાડવામ આય, તે હરગ ની વસ્તુ ની ખોળી મ રો, ઝાં મસીહ વિધમાન હે અનેં પરમેશ્વર ની જમણી બાજુ બેંઠો હે 
\v 2 ધરતી ની નેં પુંણ હરગ ની વસ્તુ ઇપેર ધિયન લગાડો ,
\v 3 કેંમકે તમું મરેં જ્ય અનેં તમારું જીવન મસીહ નેં હાતેં ઓઠું હે 
\v 4 ઝર મસીહ ઝી હમારું જીવન હે, પ્રગટ થાહે, તર તમું હુંદ હેંનેં હાતેં મહિમા હાતેં પરગટ કરવામ આવહો 
\v 5 એંતરે હારું આપડ હેંન અંગ નેં માર દડો ઝી ધરતી ઇપેર હે, એંતરે સિનાળવું, મેલું, ખરાબ કામ, ભુંડી લાલસ, અનેં લુંબ નેં ઝી મૂર્તિ પૂજા નેં બરુબર હે 
\v 6 એંનેસ લેંદે પરમેશ્વર નો કોપ અજ્ઞા નેં માનવા વાળ ઇપેર પડે હે 
\v 7 અનેં તમું હુંદ, ઝર ઈની ભુંડાજ્યી મ જીવન જીવત કાડત હેંત તે એંનનેંસ પરમણે સાલત હેંત 
\v 8 પુંણ હાવું તમું હુંદ એંન બદ્દ નેં, એંતરે અકળાવું, રિહ, વેર-ભાવ, નિંદા અનેં મોડા થી ગાળેં કાડવી ઇયે બદ્દી વાતેં સુંડ દો 
\v 9 એક-બીજા હાતેં ઝુઠું નહેં બુંલો, કેંમકે તમવેં જુની માણસાઈ નેં હેંન કામ હાતેં કાડ દડ્યુ હે 
\v 10 અનેં નવી માણસાઈ નેં પેર લીદી હે, ઝી આપડા બણાવનાર ના પુંતાના રુપ નેં પરમણેં જ્ઞાન મેંળવવા હારું નવું બણતું જાએ હે 
\v 11 હેંનમ નેં તે યૂનાની રિયું નેં યહૂદી, નેં સુન્નત નેં સુન્નત વગરન, નેં જંગલી, નેં સ્કૂતી, નેં નોકર નેં આજાદ, ખાલી મસીહ બદુસ અનેં બદ્દ મ હે 
\v 12 એંતરે હારું પરમેશ્વર ન પસંદ કરેંલ નેં જેંમ ઝી પવિત્ર અનેં વાલ હે, મુંટી કરુણા અનેં ભલાઈ, અનેં ગરીબાઈ, અનેં નરમાઈ, અનેં સહનશીલતા ધારણ કરો,
\v 13 અનેં અગર કેંનેંક નેં કેંનેંક ઇપેર દોષ લગાડવાનું કારણ વેહ, તે એક બીજાની વેંઠેં લો અનેં એક બીજા ના ગુંના માફ કરો; ઝેંમ પ્રભુવેં તમારા ગુંના માફ કર્યા, વેમેંસ તમું હુંદ કરો 
\v 14 એંન બદ્દ ઇપેર પ્રેમ નેં ઝી સિદ્ધ થાવાનો પટ્ટો હે પેરેં લો 
\v 15 મસીહ ની શાંતિ ઝેંનેં હારું તમુ એક શરીર થાએંનેં બુંલાવામ હુંદ આય બણેં રો 
\v 16 મસીહ ન વસન નેં તમાર મન મ ઘણાઈ થી વહવા દો અનેં સિદ્ધ જ્ઞાન નેં હાતેં એક બીજાનેં હિકાડો અનેં સેતવો, અનેં પુતપુંતાના મન મ અનુગ્રહ નેં હાતેં પરમેશ્વર હારું ભજન અનેં સ્તુતિ ગાએંણ અનેં આત્મી ગીત ગો 
\v 17 વસન મ કે કામ મ ઝી કઈ બી કરો બદ્દુ પ્રભુ ઇસુ ના નામ થી કરો, અનેં હેંનેં દુવારા પરમેશ્વર બા નું ધન્યવાદ કરો 
\v 18 હે બજ્યેરોં, ઝેંવું પ્રભુ મ ઠીક હે, વેમેંસ પુત-પુતાન આદમ્ન્ય ના કાયદા મ રો 
\v 19  હે માણસો, પુત પુંતાની બજ્યેર હાતેં પ્રેમ રાખો, અનેં હિન્યી થી કઠુંરતા નહેં કરો 
\v 20 હે બાળકોં, બદ્દી વાત મ પુત-પુંતાન આઈ-બાનું કેવું માનો, કેંમકે પ્રભુ એંનેં થી ખુશ થાએ હે 
\v 21 હે સુંર વાળો, તમાર સુંર નેં તંગ નહેં કરો, નેં થાએ કે હેંનની હિમ્મત જાતી રે 
\v 22 હે સેંવકોં ઝી શરીર ને પરમણે તમારા માલિક હે, બદ્દી વાત મ હેંનનું કેંવું માનો, મનખ નેં ખુશ કરવા વાળ નેં જેંમ વતાડવા હારું નેં, પુંણ મન ની હિદાઈ અનેં પરમેશ્વર ની બીક થી 
\v 23 ઝી કઈ તમું કરો હે, તન મન થી કરો, એંમ હમજેંનેં કે મનખ હારું નહેં પુંણ પ્રભુ હારું કરો હે ;
\v 24 કેંમકે તમું જાણો હે કે તમનેં એંનેં બદલે પ્રભુ થી વારસાઈ મળહે ; તમું પ્રભુ મસીહ ની સેવા કરો હે 
\v 25 કેંમકે ઝી ભુંડું કરે હે વેયું પુંતાની ભુન્ડાઈ નું ફળ મેંળવહે, વેંહા કેંનું યે ભેદ-ભાવ નહેં 
\c 4
\p \v 1 હે માલિકોં, પુંત-પુંતાન દાસ નેં હાતેં નિયા અનેં ઠીક ઠીક વેવાર કરો, એંમ હમજેંનેં કે હરગ મ તમારો હુંદો એક માલિક હે 
\v 2 દુવા મ લાગેંલ રો, અનેં ધન્યવાદ નેં હાતેં હેંન મ જાગત રો ;
\v 3 અનેં એંનેં હાતેં-હાતેં હમારી હારું હુંદ દુવા કરત રો કે પરમેશ્વર હમારી હારું વસન હમળાવાનો એંવો દવાર ખોલ દે, કે હમું મસીહ ના હેંના ભેદ નો વર્ણન કરેં સકજ્યે ઝેંનેં લેંદે હૂં બંદી મ હે 
\v 4 અનેં હેંનેં એંવું પરગટ કરું, ઝેંવું મારે કરવું ઠીક હે 
\v 5 મુંખા નેં ઘણો કિમતી હમજેંનેં બાર વાળ હાતેં બુદ્ધિમાની થી વેવાર કરો 
\v 6 તમારું વસન હમેશા અનુગ્રહ હાતેં અસલ વેહ કે તમનેં દરેક મનખ નેં સઈ રીતી થી જવાબ આલત આવડેં જાએ 
\v 7 વાલો ભાઈ અનેં વિસ્વાસુ સેંવક, તુંખિકુસ, ઝી પ્રભુ મ મારો હાતેં કામ કરવા વાળો હે, બદ્દી વાતેં તમનેં વતાડ દેંહે 
\v 8 હેંનેં મેંહ એંતરે હારું તમ કનેં મુંકલ્યો હે કે તમનેં હમારી દસ્યા ખબર પડેં જાએ અનેં વેયો તમાર હય્ય નેં શાંતિ આલે 
\v 9 હેંનેં હાતેં મેંહ ઉનેસિમુસ નેં હુંદો મુંકલ્યો હે ઝી વિસ્વાસુ અનેં વાલો ભાઈ અનેં તમ મહોસ  હે ; ઈયા તમનેં આં ની બદ્દી વાતેં વતાડ દેંહે 
\v 10 અરિસ્તર્ખુસ, ઝી મારી હાતેં બંદી હે, અનેં મરકુસ ઝી બરનબાસ નો ભાઈ લાગે હે (ઝેંના બારા મ તમવેં આજ્ઞા મેંળવી હિતી કે અગર વયો તમારી કનેં આવે, તે હેંનેં થી અસલ રીતી થી વેવાર કરજ્યો) 
\v 11 અનેં યીશુ ઝી યૂસ્તુસ કેંવાએં હે, તમનેં નમસ્કાર કે હે સુન્નત કરેંલ મના ખાલી ઇયાસ પરમેશ્વર ના રાજ્ય હારું મારા હાતેં કામ કરવા વાળા હે અનેં મારી શાંતિ નું કારણ રિયા હે 
\v 12 ઈપફ્રાસ, ઝી તમ મહો હે અનેં મસીહ ઇસુ નો દાસ હે, તમનેં નમસ્કાર કે હે અનેં હમેશા તમારી હારું દુવામ મ કોશિશ કરે હે,એંતરે કે તમું સિદ્ધ થાએંનેં પુરા વિસ્વાસ નેં હાતેં પરમેશ્વર ની મરજી ઇપેર ટકેં રો
\v 13 હૂં હેંનો ગવાહ હે કે વયો તમારી હારું અનેં લૌદિકિયા અનેં હિયરાપુલીસ વાળ હારું મુંટી મજુરી કરતો રે હે 
\v 14 વાલા વૈદ્ય લૂકા અનેં દેમાસ નું તમનેં નમસ્કાર 
\v 15 લૌદીકિયા ન ભાજ્ય નેં, અનેં નુંમફાસ અનેં હેંનની ઘેર ની મંડળી નેં નમસ્કાર કેંજો 
\v 16 ઝર ઈયુ કાગળ તમાર તાં વાસેં લેંવામ આવે તે એંવું કરજો કે લૌદીકિયા ની મંડળી મ હુંદું વાસવામ આવે, અનેં વેયું કાગળ ઝી લૌદીકિયા થી આવે હેંનેં તમું હુંદ વાસજો 
\v 17 અનેં અર્ખિપુસ થી કેંજો કે ઝી સેવા પ્રભુ મ તનેં હુંપવામ આવી હે, હેંનેં કાળજી હાતેં પૂરી કરજે 
\v 18 મનેં પાવુલ નું પુંતાના હાતેં લખેંલુ નમસ્કાર મારી હાકોળ નેં ઇયાદ રાખજો તમ ઇપેર અનુગ્રહ થાતું રે આમીન 
