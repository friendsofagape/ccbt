\id 2CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 કરિંથીઓને
\toc1  2 કરિંથીઓને
\toc2  2 કરિંથીઓને
\mt1  2 Corinthians
\mt1 2 કરિંથીઓને
\c 1
\p \v 1  પરમેશ્વર અનેં મસીહ ઇસુ નેં ગવાહ કરેંનેં, અનેં હેંનેં ઉગડતો થાવા અનેં રાજ્ય ની હમાળ અલાડેંનેં હૂં તનેં આદેશ આલું હે 
\v 2  કે તું વસન નો પરસાર કર, વખત અનેં કોવખત તિયાર રે, બદ્દી પરકાર ની સહનશીલતા, અનેં શિક્ષણ નેં હાતેં ઉલાહના આલ અનેં વળગ અનેં હમજાડ 
\v 3  કેંમકે એંવો ટાએંમ આવહે ઝર મનખ ખરું ભાષણ નેં વેંઠેં સકહે, પુંણ કાંદડ ની વવળાટ નેં લેંદે પુંતાની અભિલાષા ને પરમણે પુતાનેં હારું ઘણા બદા ભાષણ આલવા વાળા ભેંગા લેંહે ,
\v 4  અનેં પુંતાના કાંદડા હાસ થકી ફેંરવેંનેં કથા-વારતા મ લગાડહે 
\v 5 ૫ પુંણ તું બદ્દી વાત મ સેતેંન રે, દુઃખ ઝેંલ, તાજા હમિસાર નો પરસાર કર, અનેં તારી સેવા નેં પુરી કર 
\v 6  કેંમકે હાવું હૂં અર્ઘ નેં જેંમ રેંડવામ આવું હે, અનેં અનેં મારો જાવાનો ટાએંમ આવેં પોત્યો હે 
\v 7  હૂં અસલ ખુશ્તી લડેં સુક્યો હે, મેંહ મારી દૌડ પુરી કર લીદી હે, મેંહ વિસ્વાસ ની રખવાળી કરી હે 
\v 8  ભાવિસ મ મારી હારું ધરમ નો વેયો મુંગટ મેંલેંલો હે, ઝેંનેં પ્રભુ, ઝી ધર્મી અનેં નિયા કરવા વાળો હે, મનેં હેંને દાડે આલહે, અનેં ખાલી મનેંસ નહેં પુંણ હેંન બદ્દનેં ઝી હેંનેં ઉગડતો થાવાનેં વાલું જાણે હે 
\v 9  મારી કનેં જલ્દી આવવાની કોશિશ કર 
\v 10 કેંમકે દેમાસેં ઈની સંસાર નેં વાલી જાણેંનેં મનેં સુંડ દેંદો હે અનેં થિસ્લુંનીકે જાતો રિયો હે ક્રેસકેંસ ગલાતિયા મ અનેં તીતુસ દલમતિયા મ જાતો રિયો હે 
\v 11 ખાલી લૂકા મારી હાતેં હે  મરકૂસ નેં લેંનેં આવતો રે; કેંમકે સેવા હારું વેયો મારે ઘણો કામ નો હે 
\v 12 તુખીકુસ નેં મેંહ ઇફીસુસ મ મુંકલ્યો હે 
\v 13 ઝી સાદર હૂં ત્રોઆસ મ કરપુસ નેં તાં સુંડેં આયો હે, ઝર તું આવે તે હેંનેં અનેં સોપડજ્યી ખાસ કરેંનેં લખેંલ સામડાન કાગળ (ચર્મ પત્ર) લેંતો આવજે 
\v 14 સિકંદર ઠઠેરે(ઘુંણન્યા હદારવા વાળો) મારી હાતેં ઘણી ભુન્ડાજ્યી કરી હે; પ્રભુ હેંનેં હેંન કામ નેં પરમણેં બદલો આલહે 
\v 15 ૫તું હુંદો હેંનેં થી સેતેંન રે, કેંમકે હેંનેં હમારી વાત નો ઘણો વિરોદ્ધ કર્યો હે 
\v 16 મારા પેલા પ્રતિવાદ ના ટાએંમેં કેંનેં યે મારો હાત નહેં આલ્યો, પુંણ બદ્દવેં મનેં સુંડ દેંદો હેંતો  ભલું થાએ કે એંનું હેંનનેં લેંખું આલવા નેં પડે !
\v 17 પુંણ પ્રભુ મારો મદદગાર રિયો અનેં મનેં સામ્રત આલી, એંતરે કે મારી દુવારા પૂરો પૂરો પરસાર થાએ અનેં બદ્દી બીજી જાતી હામળેં લે  હૂં સિંહ ના મોડા મોડા થી સુંડવવામ આયો 
\v 18 અનેં પ્રભુ મનેં દરેક ભુંડ કામ થી સુંડવહે, અનેં પુંતાન હરગ રાજ મ હમાળેનેં પોતાડહે  હિનીસ મહિમા જુંગ-જુંગ થાતી રે  આમીન 
\v 19 પ્રિસ્કા અનેં અક્વિલા નેં અનેં ઉનેસિફુરૂસ ના ઘરાણાં નેં નમસ્કાર 
\v 20 ઈરાસ્તુસ કુરીન્થુસ મ રેં રિયો હે, અનેં ત્રુફીમુસ નેં મેંહ મીલેતુસ મ બેંમાર સુડ્યો હે 
\v 21 હિયાળા થી પેલ આવતો રેંવા હારું કોશિશ કર  યૂબૂલુસ, અનેં પુદેંસ, અનેં લીનુસ, અનેં ક્લોદીયા, અનેં બદ્દ ભાજ્ય નો તનેં નમસ્કાર 
\v 22 પ્રભુ તારી આત્મા નેં હાતેં રે  તમ ઇપેર અનુગ્રહ થાતું રે                                              
\v 23 હૂં પરમેશ્વર નેં ગવાહ કરેંનેં કું હે કે હૂં હજુ તક કુરીન્થિયુંસ મ એંતરે હારું નહેં આયો, કે મનેં તમ ઇપેર માયા આવતી હિતી 
\v 24 એંમ નહેં કે હમું વિસ્વાસ ના બારામ તમ ઇપેર હક સલાડવા માન્ગજ્યે હે ; પુંણ તમારા આનંદ મ મદદગાર હે કેંમકે તમું વિસ્વાસ થકીસ ટકેં રો હે 
\c 2
\p \v 1  મેંહ મારા મન મ ઇયુસ નકી કર લેંદું હેંતું કે ફેંર તમારી કનેં દુઃખી કરવા નેં આવું 
\v 2  કેંમકે અગર હૂં તમનેં દુઃખી કરું, તે મનેં આનંદ આલવા વાળું કુંણ વેંહે, ખાલી વેયોસ ઝેંનેં મેંહ દુઃખી કર્યો ?
\v 3  અનેં મેંહ ઇયેસ વાત એંતરે લખી કે ખેંતુંક એંવું નેં થાએ કે મનેં આવવા મ, ઝેંનેં થી મનેં આનંદ મળવું જુગે હૂં હેંન થી દુઃખી થું ; કેંમકે મનેં તમ બદ્દ ઇપેર ઈની વાત નો ભરુંહો હે કે ઝી મારું આનંદ હે, વેયુસ તમ બદ્દ નું હુંદું હે 
\v 4  મુંટા દુઃખ અનેં મન ની તખલીબ થી મેંહ ઘણસ આહુવ પાડે પાડે તમનેં લખ્યું હેંતું, એંતરે હારું નેં કે તમું દુઃખી થો પુંણ એંતરે હારું કે તમું હેંના મુંટા પ્રેમ નેં જાણ લો, ઝી મનેં તમ થી હે 
\v 5 ૫ અગર કેંનેંકેં દુઃખી કર્યો હે, મનેંસ નહેં પુંણ(કે હેંનેં ઘણી કડકાઈ નેં કરું) કેંનેંક કેંનેંક તમું બદ્દનેં દુઃખી કર્ય હે 
\v 6  એંવા જણા હારું ઇયે સજા ઝી ભાજ્ય મહી ઘણવેં આલી, ઘણી હે 
\v 7  એંતરે હારું એંનેં કરત ભલું ઈયુ હે કે હેંનો ગુંનો માફ કરો અનેં શાંતિ આલો, નેં થાએ કે એંવું મનખ ઘણા દુઃખ મ બુડેં જાએ 
\v 8  એંને લેંદે હૂં તમ થી અરજ કરું હે કે હેંનેં પુંતાના પ્રેમ નું સબુત આલું 
\v 9  કેંમકે મેંહ એંતરે હારું હુંદું લખ્યું હેંતું કે તમનેં પારખેં લું કે તમું મારી બદ્દી વાત નેં માનવા હારું તિયાર હે કે નહેં 
\v 10 ઝેંનું તમું કઈક માફ કરો હે હેંનેં હૂં હુંદો માફ કરું હે, કેંમકે મેંહ હુંદું ઝી કઈ માફ કર્યું હે, અગર કર્યું વેહ, તે તમારે લેંદે મસીહ ની જગ્યા મ રેં નેં માફ કર્યું હે 
\v 11 કે શૈતાન નો હમ ઇપેર દાવ નેં લાગે, કેંમકે હમું હીની સાલ બાજ થી અજણ્યા નહેં 
\v 12 ઝર હૂં મસીહ નો તાજો હમીસાર હમળાવવા ત્રોઆસ મ આયો, અનેં પ્રભુવેં મારી હારું એક બાએંણું ખોલ દેંદું ,
\v 13 તે મારા મન મ શાંતિ નેં મળી, એંતરે હારું કે મેંહ મારા ભાઈ નેં તીતુસ નહેં મેંળવ્યો; એંતરે હારું હેંન થી સુટો પડેંનેં હૂં મકિદુનીયા મ જાતોરિયો 
\v 14 પુંણ પરમેશ્વર નું ધન્યવાદ થાએ કે ઝી મસીહ મ હમેશા જીત ની ખુશી મ લેંનેં ફરે હે, અનેં પુંતાના જ્ઞાન ની તાજી ગંદ હમારી દુવારા દરેક જગ્યા ફેલાવે હે 
\v 15 ૫કેંમકે હમું પરમેશ્વર ને ટીકે તારણ મેંળવવા વાળ અનેં નાશ થાવા વાળ બેય હારુ મસીહ ની તાજી ગંદ હે 
\v 16 કેંનેંક હારું તે મરવા હાતેં મોત ની ગંદ, અનેં કેંતર હારું જીવન નેં હાતેં જીવન ની તાજી ગંદ  ભલું ઈની વાત નેં લાએંક કુંણ હે ?
\v 17 કેંમકે હમું હેંન ઘણ નેં જેંમ નહેં ઝી પરમેશ્વર ના વસન મ મિલાવટ નહેં કરતા; પુંણ મન ની હાસ થકી અનેં પરમેશ્વર નેં તરફ થકી પરમેશ્વર નેં હજાર જાણેંનેં મસીહ મ બુંલજ્યે હે 
\c 3
\p \v 1  હું હમું ફેંર પુંતાની મોંટાઈ કરવા મંડજ્યે ? કે હમારે બીજ મનખ નેં જેંમ હમજુત્રી ન કાગળ તમારી કનેં લાવવ કે કે તમ થી લેંવ હે ?
\v 2  હમારું કાગળ તમુસ હે, ઝી હમારા હય્યા મ લખેંલ હે અનેં હેંનેં બદ્દ મનખ વળખે અનેં વાસે હે 
\v 3  ઈયુ ભળાએ હે કે તમુ મસીહ નું કાગળ હે, ઝેંનેં હમવેં સેંવક નેં જેંમ લખ્યું, અનેં ઝી સઈ થકી નેં પુંણ જીવતા પરમેશ્વર ની આત્મા થી, ભાઠ ની પટ્ટજ્ય ઇપેર નહેં, પુંણ હય્યા ની માહ રૂપી પટ્ટજ્ય ઇપેર લખ્યું હે 
\v 4  હમું મસીહ નેં દુવારા પરમેશ્વર ઇપેર એંમેંસ ભરુંહો રાખજ્યે હે 
\v 5 ૫ ઈયુ નહેં કે હમું પુતે થી એંનેં લાએંક હે કે પુંતાની તરફ થી કઈનીક વાત નો વિસાર કરેં સકજ્યે, પુંણ હમારી લાએંકત પરમેશ્વર ની તરફ થકી હે ,
\v 6  ઝેંને હમનેં નવા કરાર ના સેંવક થાવા નેં લાએંક હુંદા કર્યા, બુલી ના સેંવક નહેં પુંણ આત્મા ના ; કેંમકે બુલ મારે હે, પુંણ આત્મા જીવાડે હે 
\v 7  અગર મોત નો વયો કરાર ઝેંના અકસર ભાઠ ઇપેર ગુંડવામ આયા હેંતા, આં તક તેજ વાળો થાયો કે મૂસા ના મોડા ઇપેર નું તેજ નેં લેંદે ઝી ઉંસું હુંદું થાતું જાતું હેંતું, ઇસ્રાએંલી હેંના મોડા ઇપેર નજર હુંદ નેં કરેં સકત હેંત ,
\v 8  તે આત્મા નો કરાર હેંનેં કરત તેંજ વાળો કેંમ નેં વેહ ?
\v 9  કેંમકે ઝી દોશી બણાવવા વાળો કરાર તેંજ વાળો હેંતો, ધર્મી બણાવવા વાળો કરાર હજુ વદાર તેંજ વાળો કેંમ નેં વેહ ?
\v 10 અનેં ઝી તેંજ વાળો હેંતો, વેયો હુંદો હેંના તેંજ ને લેંદે ઝી હેંનેં કરત વદેંનેં તેંજ વાળો હેંતો, કઈ તેંજ વાળો નેં રિયો 
\v 11 કેંમકે ઝર વેયો ઉંસો થાતો જાતો તેંજ વાળો હેંતો,તે ઝી વેયો ટકેં રેંહે વદાર તેંજ વાળો કેંમ નેં વેંહે ?
\v 12 એંતરે હારું ઈવી આશા રાખેંનેં હમૂં હિંમત હાતેં બુલજ્યે હે ,
\v 13 અનેં મૂસા નેં જેંમ નહેં, ઝેંને પુંતાના મોડા ઇપેર પડદો નાખ્યો હેંતો એંતરે કે ઇસ્રાએંલી મનખ હેંના ઉંસા થાવા વાળા તેંજ નેં સેંલ્લે તક નેં ભાળે 
\v 14 પુંણ વેય મતિમંદ થાએજ્ય, કેંમકે આજે તક જુંનો કરાર વાસવા ને ટાએંમેં હેંનન હય્યા મ વેયોસ પડદો પડેં રે હે, પુંણ વેયો મસીહ મ હરકેં જાએ હે 
\v 15 ૫આજે તક ઝર કેંરક મૂસા ની સોપડી વાસવામ આવે હે, હેંનન હય્ય મ પડદો પડેં રે હે 
\v 16 પુંણ ઝર કેંરક હેંનનું હય્યું પ્રભુ મએં ફરહે, તર વેયો પડદો હરકેં જાહે 
\v 17 પ્રભુ તે આત્મા હે : અનેં ઝાં ખેંતોક પ્રભુ નો આત્મા હે વેહાં આજાદી હે 
\v 18 પુંણ ઝર હમું બદ્દના ઉગાડા સેહરા થી પ્રભુ નું ઈજવાળું ઈવી રિતી ભળાએ હે,ઝીવી રિતી અરિસા મ, તે પ્રભુ નેં દુવારા ઝી આત્મા હે, હંમું હેંનાસ તેંજ રુપ મ થુંડક થુંડક કરેંનેં બદલાત જાજ્યે હે 
\c 4
\p \v 1  એંતરે હારું ઝર હમ ઇપેર ઈવી દયા થાઈ કે હમનેં ઇયે સેવા મળી, તે હમું હિમ્મત નહેં હારતા 
\v 2  પુંણ હમવેં લાજ ન સાન કામ નેં સુંડ દેંદ, અનેં નહેં સતુરાઈ થી સાલતા, અનેં નહેં પરમેશ્વર ના વસન મ મિલાવટ કરતા ; પુંણ હાસ નેં વતાડેંનેં, પરમેશ્વર નેં હામેં દરેક નેં મનખ ની હમજ મ પુતાની ભલાઈ બેંહાડજ્યે હે 
\v 3  પુંણ અગર હમારા તાજા હમીસાર ઇપેર પડદો પડ્યો વેહ, તે ઇયો નાશ થાવા વાળ હારુસ પડ્યો હે 
\v 4  અનેં હેંન વગર વિસવા વાળ હારું, ઝેંનની બુદ્ધિ ઈની દુનિય ના ઈશ્વરેં આંદળી કર દીદી હે, હેંના તેંજ વાળા તાજા હમિસાર નું ઈજવાળું હેંન ઇપેર નેં પડે 
\v 5 ૫ કેંમકે હમું પુતાનેં નહેં પુંણ, મસીહ ઇસુ નેં પરસાર કરજ્યે હે કે વેયો પ્રભુ હે; અનેં પુંતાના બારામ એંમ કેંજ્યે હે કે હમું ઇસુ ને લેંદે તમારા સેંવક હે 
\v 6  એંતરે હારું કે પરમેશ્વરેંસ હે, ઝેંને કેંદૂ, “ઇન્દારામ ઈજવાળું થાએ,” અનેં વેયુસ હમાર હય્ય મ થાયું કે પરમેશ્વર ની મહિમા નું વળખણ નું ઈજવાળું ઇસુ મસીહ ના મોડા થી ઈજવાળા રૂપ થાએ 
\v 7  પુંણ હમારી કનેં વેયું ધન ગાર ન રાસડ મ મેંલ્યું હે કે ઇયે અસીમ સામ્રાત હમારી તરફ થકી નહેં, પુંણ પરમેશ્વર નેં તરફ થકી કેંવાએ 
\v 8  હમૂં સ્યારેં મેર થકી દુઃખ તે ભુંગવજ્યે હે, પુંણ તખલીબ મ નહેં પડતા; ઉપાય વગર તે હે, પુંણ દુઃખી નહેં થાતા ;
\v 9  વિતાડવામ તે આવજ્યે હે, પુંણ સુંડ નહેં દેંવાતા; પાડવામ તે આવજ્યે હે, પુંણ નાશ નહેં થાતા 
\v 10 હમું ઇસુ ની મોત નેં દરેક ટાએંમેં પુંતાના શરીર મ લેંનેં ફરજ્યે હે કે ઇસુ નું જીવન હુંદું હમારા શરીર મ ભળાએ 
\v 11 કેંમકે હમું જીવતેસ હમેશા ઇસુ નેં લેંદે મોત ના હાત મ હુપવામ આવજ્યે હે કે ઇસુ નું જીવન હુંદું હમારા મરેંલા શરીર મ પરગટ થાએ 
\v 12 ઈવી રિતી મોત હમ ઇપેર પરભાવ નાખે હે અનેં જીવન તમ ઇપેર 
\v 13 એંતરે હારું કે હમ મ વેયેસ વિસ્વાસ ની આત્મા હે, ઝેંના બારામ લખ્યું હે, “મેંહ વિશ્વાસ કર્યો, એંતરે હૂં બુલ્યો ” હાં નેં હમું હુંદા વિસ્વાસ કરજ્યે હે, એંતરે હારું બુંલજ્યે હે 
\v 14 કેંમકે હમું જાણજ્યે હે કે ઝેંને પ્રભુ ઇસુ નેં જીવાડ્યો, વેયોસ હમનેં હુંદો ઇસુ મ ભાગીદાર જાણેંનેં જીવાડહે, અનેં તમારી હાતેં એંનેં હામેં હજર કરહે 
\v 15 ૫કેંમકે બદ્દી વસ્તુવેં તમારી હારું હે, એંતરે કે અનુગ્રહ ઘણનેં દુવારા વદાર થાએંનેં પરમેશ્વર ની મહિમા હારું ધન્યવાદ હુંદું વદારે 
\v 16 એંતરે હારું હમું હિમ્મત નહેં હારતા; હામેં હમારું બારત વાળું માણસ પણું નાશ થાતું જાએ હે, તે હુંદું હમારું મએં વાળું માણસ પણું રુંજ દર રુંજ નવું થાતું જાએ હે 
\v 17 કેંમકે હમારું પલ વાર નું હળકું જેંવું દુઃખ હમારી હારું ઘણુંસ ખાસ અનેં હમેશા ની મહિમા પૈદા કરતુ જાએ હે ;
\v 18 અનેં હમું તે ભાળીલી વસ્તુ નેં નહે પુંણ નેં ભાળેંલી વસ્તુવ નેં ભાળતા રેંજ્યે હે ; કેંમકે ભાળીલી વસ્તુ થુંડકેંસ દાડ ની હે, વણ ભાળી વસ્તુ હમેશા બણેં રે હે 
\c 5
\p \v 1  કેંમકે હમું જાણન્યે હે કે ઝર હમારું ધરતી ઇપેર નું ડેરા હરકું ઘેર પાડ દેંવામાં આવહે, તે હમનેં પરમે શ્વર ની તરફ થકી હરગ મ એક એંવું ભવન મળહે ઝી હાત હી બણાવેંલું ઘેર નહેં, પુંણ હમેશા હારું હે 
\v 2  એંનમ તે હમું કરાહજ્યે અનેં મુંટી લાલસા રાખજ્યે હે કે પુંતાના હરગ વાળા ઘેર ને પેર લેંજ્યે 
\v 3  કે એંનેં પેંરવા થી આપું લાંગ નેં ભળાજ્યે  
\v 4  અનેં આપું એંના ડેરા મ રેંનેં વજન થી દબાએંલ કહરત રેંજ્યે હે, કેંમકે આપું ઉતારવા નહેં પુંણ હજું પેરવા માંગજ્યે હે, એંતરે કે વેયું ઝી મરેંલું હે જીવન મ બુડેં જાએ 
\v 5 ૫ ઝેંને હમનેં ઇનીસ વાત હારું તિયાર કર્ય હે વેયો પરમેશ્વર હે,ઝેંને હમનેં દાન મ આત્મા હુંદી આલી હે
\v 6  હાં નેં હમું હમેંશા સાતી બાંદેં રાખજ્યે હે અનેં ઈયુ જાણન્યે હે કે ઝર તક આપું શરીર મ રેંજ્યે હે, તર તક પ્રભુ થી અલગ હે –
\v 7  કેંમકે હમું રૂપ નેં ભાળેંનેં નહેં, પુંણ વિસ્વાસ થકી સાલજ્યે હે –
\v 8  એંતરે હારું હમું સાતી બાંદેં રાખજ્યે હે, અનેં શરીર થી અલગ થાએંનેં પ્રભુ નેં હાતેં રેંવું વદાર ખાસ હમજ્યે હે 
\v 9  એંતરે હારું હમારા મન ની ખુશી યે હે કે સાએ હાતેં રેંજ્યે સાએ અલગ રેંજ્યે, પુંણ હમું હેંનેં ગમતા રેંજ્યે 
\v 10 કેંમકે જરૂરી હે કે આપ બદ્દ નો હાલ મસીહ ની નિયા ની જગ્યા નેં હામેં ખુલેં જાએ, કે દરેક મનખ પુત પુતાન ભલ ભુંડ કામ નો બદલો ઝી હેંને શરીર દુવારા કર્ય વેહ મેંળવે 
\v 11  એંતરે હારું પ્રભુ ની બીક રાખેંને હમું મનખ નેં હમજાડજ્યે હે: પુંણ પરમેશ્વર નેં હામેં હમારી હાલત પરગટ હે, અનેં મારી આશા ઇયે હે કે તમારી હમજ ઇપેર હુંદો પરગટ થાયો વેહે 
\v 12 હમું તે હુંદા પુંતાની મોંટાઈ તમારી હામેં નહેં કરતા, પુંણ હમું હમારા બારા મ તમનેં ઘમંડ કરવા હારું મુંખો આલજ્યે હે કે તે હેંનનેં જવાબ આલેં સકો,મન ઇપેર નહેં પુંણ દેંખા વટી વાત મ ઘમંડ કરે હે 
\v 13 અગર હમું અબડાએંલા હે તે પરમેશ્વર હારું, અનેં અગર સુંખા હે તે તમારી હારું 
\v 14 કેંમકે મસીહ નો પ્રેમ હમનેં મજબુર કર દે હે; એંતરે હારું કે હમું એંમ હમજજ્યે હે કે ઝર એક બદ્દ હારું મર્યો તે બદ્દ મરેં જ્ય 
\v 15 ૫અનેં વેયો એંનેં લેંદે બદ્દ હારું મર્યો કે ઝી જીવત હે, વેય અગ્યેડેં પુતાનેં હારું નેં જીવે પુંણ હેંનેં હારું ઝી મર્યો અનેં ફેંર જીવતો થાએં જ્યો 
\v 16 હાં નેં હાવું થી આપું કેંનેં યે શરીર ને પરમણેં નેં હમજજ્યે એક ટાએંમેં આપવેં મસીહ નેં હુંદો શરીર ને પરમણેં જાણ્યો હેંતો, તે હુદો હાવું થી હેંનેં એંવો નેં જાણન્યે 
\v 17 એંતરે હારું અગર કુઈ મસીહ મ હે તે વેયે નવી રસના હે : જુની વાતેં જાતી રિજ્યી હે; ભાળો, બદ્દી વાતેં નવી થાએં ગજ્યી હે 
\v 18 ઇયે બદ્દી વાતેં પરમેશ્વર નેં તરફ થકી હે,ઝેંને મસીહ દુવારા આપડી હાતેં મેંળ-મળાપ કર લેંદો, અનેં મેંળ-મળાપ ની સેંવા હમનેં હુંપેં દીદી હે 
\v 19 એંતરે પરમેશ્વરેં મસીહ મ થાએંનેં આપડી હાતેં દુનિય નો મેંળ-મળાપ કર લેંદો હે, અનેં હેંનના ગુંન નો દોષ હેંન ઇપેર નહેં લગાડ્યો, અનેં હેંને મેંળ-મળાપ નું વસન હમનેં હુંપેં દેંદું હે 
\v 20 એંતરે હારું, આપું મસીહ ન રાજ દૂત હે ; માનો પરમેશ્વર હમારી દુવારા અરજ કરેં રિયો હે  આપું મસીહ ના તરફ થકી અરજ કરજ્યે હે કે પરમેશ્વર નેં હાતેં મેંળ-મળાપ કર લો 
\v 21 ઝી પાપ થી અજણ્યો હેંતો, હેંનેંસ હેંને આપડી હારું પાપ ઠરાયો કે હેંનમ થાએંનેં પરમેશ્વર ની ધાર્મિકતા બણેં જાએ 
\c 6
\p \v 1  હમું ઝી પરમેશ્વર ના હાત મ કામ કરવા વાળા હે એંમ હુંદા હમજાડજ્યે હે કે હેંનું અનુગ્રહ ઝી તમ ઇપેર થાયું, હેંનેં બેકાર નહેં જાવા દો 
\v 2  કેંમકે વેયો તે કે હે, “મારી ખુશી ને ટાએંમેં મેંહ તારી હામળેં લીદી, અનેં તારણ ને દાડે મેંહ તારી મદદ કરી ” ભાળો, હમણ વેયો ખુશી નો ટાએંમ હે; ભાળો, હમણ વેયો તારણ નો દાડો હે 
\v 3  હમું કઈની વાત મ ઠુકર ખાવાનો કઈ હુંદો મુંખો નહેં આલતા એંતરે કે હમારી સેવા ઇપેર કઈ ગલતી નેં આવે 
\v 4  પુંણ દરેંક વાત થી પરમેશ્વર ન સેંવક નેં જેંમ પુંતાના તાજા ગુંણ નેં પરગટ કરજ્યે હે, મુંટી ધારેંણ થી, દુઃખ થી, ગરીબાઈ થી, મુસીબત થી, 
\v 5 ૫ કોએંડા ખાવા થી, બંદી થાવા થી, હુલોર થી, મજુરી થી, જાગતું રેંવા થી, ઉપવાસ કરવા થી ,
\v 6  પવિત્રતા થી, જ્ઞાન થી, ધીરજ થી, માયાળુતા થી, પવિત્ર આત્મા થી ,
\v 7  હાસા પ્રેમ થી, હાસ ના વસન થી, પરમેશ્વર ની સામ્રત થી, ધાર્મિકતા ન હતિયાર થી ઝી જમણે ડાબે હાત મ હે ,
\v 8  માન અનેં માન વગર મ, ખરાબ નામ અનેં અસલ નામ મ ,અગર ભરમાવવા જેંવા ખબર પડે હે તે હુંદા હાસા હે ;
\v 9  અજણ્યા જેંવા હે તે પ્રખાત હે ; મરવા પડ્ય વેહ હેંનેં જેંમ હે અનેં ભાળો જીવતા હે ; માર ખાવા વાળ નેં જેંવા  હે પુંણ જીવ થી મારેં દડાતા નહેં ;
\v 10 દુઃખ થાવા વાળ નેં જેંમ હે, પુંણ હમેશા આનંદ કરજ્યે હે ગરીબ નેં જેંમ હે, પુંણ ઘણનેં ધનવાન બણાવ દેંજ્યે હે ; એંવા ઝેંમ હમારી કનેં કઈસ નહેં તે હુંદા બદ્દુસ રાખજ્યે હે 
\v 11 હે કુરિથિયો, હમવેં ખુલેંનેં તમ હાતેં વાતેં કરજ્યી હે, હમારું હય્યું તમારી મએં ખુંલ્લુ હે 
\v 12 તમારી હારું હમારા મન મ કઈ ખુંટ નહેં, પુંણ તમારસ મન મ ખુંટ હે 
\v 13 પુંણ પુંતાન સુંર જાણેંનેં તમ થકી કું હે કે તમું હુંદ હેંના બદલામ પુંતાન હય્ય ખોલ દો 
\v 14 અવિસ્વાસીય નેં હાતેં લાંબા ટુકી ઝુહરામ નહેં જુડાવો, કેંમકે અનેં સંસારીકતા નો હું મેંળ-ભાવ ? કે ઈજવાળા અનેં ઇન્દારા ની હું સંગતિ ?
\v 15 ૫અનેં મસીહ નું બલીયાલ નેં હાતેં હું લગાવ ? કે વિસ્વાસી નેં હાતેં અવિસ્વાસી નો હું હગું ?
\v 16 અનેં મૂર્તિ નેં હાતેં પરમેશ્વર ના મંદિર નો હું સબંધ ? કેંમકે આપું તે જીવતા પરમેશ્વર ન મંદિર હે ; ઝેંવું પરમેશ્વરેં કેંદૂ, “હૂં હેંનમ રેં અનેં હેંનમ હેંર-ફેંર કરેં ; અનેં હૂં હેંનનો પરમેશ્વર થએં, અનેં વેય માર મનખ થાહે ”
\v 17 એંત હારું પ્રભુ કે હે, “હેંન ન વસમ હ નકળો અનેં અલગ રો ; અનેં મેંલી વસ્તુ નેં નહેં અડો, તે હૂં તમને ગરહણ કરેં ;
\v 18 અનેં હૂં તમારો બા થએં, અનેં તમું માર બેંટા અનેં બીટજ્યી થહો  ઈયુ બદ્દ કરત તાકતવર પ્રભુ પરમેશ્વર નું વસન હે ”
\c 7
\p \v 1  હાં નેં હે વાલોં, ઝર કે ઈયા વાએંદા હમનેં મળ્યા હે, તે આવો, આપું પુતે પુતાનેં શરીર અનેં આત્મા ની બડદ્દી ગંદગી નેં સાફ કરજ્યે, અનેં પરમેશ્વર ની બીક રાખત જાએંનેં પવિત્રતાઈ નેં રુકેં રાખજ્યે 
\v 2  હમનેં તમાર હય્ય મ જગ્યા આલો  હમવેં નહેં કઈના હાતેં ગલત કર્યું, નહેં કેંનેં વગાડ્ય, અનેં નહેં કેંનેંક ઠગ્યા 
\v 3  હૂં તમને દોષી બણાવા હારું એંમ નહેં કેતો કેંમકે હૂં પેલેંસ કેં સુક્યો હે કે તમું હમાર હય્ય મ એંવ રેં જ્ય હે કે હમું તમારી હાતેં મરવા જીવવા હારું તિયાર હે 
\v 4  હૂં તમ થી ઘણી હિમ્મત હાતેં બુંલેં રિયો હે, મનેં તમ ઇપેર મુંટો ઘમંડ હે;હૂં શાંતિ થી ભરાએં જ્યો હે  માર બદ્દ દુઃખ મ હૂં આનંદ થી જેંરેં ભરપૂર રું હે 
\v 5 ૫ કેંમકે ઝર હમું મકિદુનિયા મ આયા, તર હુદી હમારા શરીર નેં શાંતિ નહેં મળી, પુંણ હમું સ્યારેં મેર થી દુઃખ મેંળવજ્યે હે ; બારત લડાજ્યી હિતી, મએં ખતરનાક વાતેં હિતી 
\v 6  તે હુંદી ગરીબ નેં શાંતિ આલવા વાળે પરમેશ્વરેં તીતુસ નેં આવવા થી હમનેં શાંતિ આલી ;
\v 7  અનેં નેં ખાલી હેંનેં આવવા થી પુંણ હેંનાની હીની શાંતિ થી હુંદી, ઝી હેંનેં તમારી તરફ થકી મળી હિતી  હેંને તમારી લાલસા, તમાર દુઃખ, અનેં મારી હારું તમારી ધુંધ નો હમિસાર હમનેં હમળાયો, ઝેંના થી મનેં વદારે આનંદ થાયું 
\v 8  કેંમકે અગર મેંહ મારા કાગળ થી તમનેં દુઃખી કર્ય, પુંણ હેંનેં થી પસતાતો નહેં, કેંમકે હૂં ભાળું હે કે હેંના કાગળ થી તમનેં દુઃખ તે થાયું પુંણ વેયું થુંડી વાર હારું હેંતું 
\v 9  હાવું હૂં આનંદિત હે પુંણ એંતરે હારું નહેં કે તમનેં દુઃખ મળ્યું, પુંણ એંતરે હારું કે તમવેં હેંના દુઃખ ને લેંદે મન ફેંરવ્યુ, કેંમકે તમારું દુઃખ પરમેશ્વર ની મરજી ની પરમણે હેંતું કે હમારા તરફ થકી તમનેં કઈની વાત નું નુકસાન નેં થાએ 
\v 10 કેંમકે પરમેશ્વર ભક્તિ નું દુઃખ એંવો પસતાવો પૈદા કરે હે ઝેંનો ફેસલો તારણ કે અનેં ફેંર હેંનેં પસતાવું નહેં પડતું  પુંણ સંસારિક દુઃખ મોત પૈદા કરે હે 
\v 11 હાં નેં ભાળો, ઇનીસ વાત થકી કે તમનેં પરમેશ્વર-ભક્તિ નું દુઃખ થાયું તમમ કીતરી ખુશી અનેં વળતો જવાબ અનેં રિહ, અનેં સમક ,અનેં લાલસ ,અનેં ધુંધ અનેં સજા આલવાનો વિસાર પૈદા થાયો ? તમવેં બદ્દી રિતી થી ઈયુ પાક્કું કરેં વતાડ્યું કે તમું ઈની વાત મ દોષ વગર હેં 
\v 12  ફેંર મેંહ ઝી તમારી કનેં લખ્યું હેંતું, વેયું નેં તે હેંને લેંદે લખ્યું ઝેંનવેં ગલત કર્યું અનેં નેં હેંને લેંદે ઝેંનેં ઇપેર ગલત કરવામ આયુ, પુંણ એંતરે હારું કે તમારો જોશ ઝી હમારી હારું હે, વેયો પરમેશ્વર નેં હામેં તમ ઇપેર ભળાએં જાએ 
\v 13 એંતરે હારું હમનેં શાંતિ મળી  હમારી ઈની શાંતિ નેં હાતેં તીતુસ ના આનંદ ને લેંદે વદારે આનંદ થાયું કેંમકે હેંનો જીવ તમ બદ્દ નેં લેંદે ખુશ-ખુશાલ થાએં જ્યો 
\v 14 કેંમકે અગર મેંહ હેંનેં હામેં તમારા બારામ કઈક ઘમંડ વતાડવો, તે લાજેં નહેં મર્યો, પુંણ ઝેંમ હમવેં તમ થી બદ્દી વાતેં હાસી-હાસી કેં દીદી હિતી, વેમેંસ હમારો ઘમંડ વતાડવો તીતુસ નેં હામેં હુંદો હાસો નકળ્યો 
\v 15 ૫ઝર હેંનેં તમ બદ્દ નું આજ્ઞાકારી થાવાનું ઇયાદ આવે હે કે કેંકેંમ તમવેં સમકત અનેં ફફડત જાએંનેં હેંનેં મળ્ય ; તે હેંનો પ્રેમ તમારી મએં વદાર વદતો જાએ હે 
\v 16 હૂં આનંદિત હે કેંમકે મનેં દરેક વાત મ તમ ઇપેર ભરુંહો હે 
\c 8
\p \v 1  હાવું હે ભાજ્યો ,હમું તમનેં પરમેશ્વર ના હેંના અનુગ્રહ નો હમિસાર આલું હે ઝી મકિદુનિયા ની મંડળ જ્યી ઇપેર થાયું હે 
\v 2  કે દુઃખ ના મુંટા પરિક્ષણ મ હેંનના મુંટા આનંદ અનેં ભારી ગરીબાઈ મ હેનની ઉદારતા ઘણીસ વદેં ગઈ 
\v 3  હેંનના બારામ મારી ઇયે ગવાઈ હે કે હેંનવેં પુંતાની સામ્રત જેંતરૂ પુંણ સામ્રત નેં હુંદું બાર, મન થી આલ્યું 
\v 4  અનેં એંના દાન મ અનેં પવિત્ર મનખ ની સેવા મ ભાગીદાર થાવા ના અનુગ્રહ ના બારામ, હમ થી વારમ-વાર ઘણી અરજ કરી ,
\v 5 ૫ અનેં ઝીવી હમવેં આશા કરી હિતી, વેવીસ નેં પુંણ હેંનવેં પ્રભુ નેં ફેંર પરમેશ્વર ની મરજી થી હમ નેં હુંદું પુતાનેં આલ દેંદ 
\v 6  એંતરે હારું હમવેં તીતુસ નેં હમજાડ્યો કે ઝેંવું હેંને પેલ સરુવાત કરી હિતી, વેમેંસ તમારા વસમ એંના દાન ના કામ નેં પુરું કર લે 
\v 7  એંતરે હારું ઝેંમ તમું દરેક વાત મ એંતરે વિશ્વાસ, વસન, જ્ઞાન, અનેં બદ્દી પ્રકાર ની કોશિશ મ, અનેં હેંના પ્રેમ મ ઝી હમારી મ રાખો હે, વદત જો હે, વેમેંસ એંના દાન ના કામ મ વદત જો 
\v 8  હૂં આજ્ઞા ની રીત મ તે નહેં, પુંણ બીજ ના જોશ થી તમારા પ્રેમ ની હાસ નેં વળખવા હારું કું હે 
\v 9  તમું હમારા પ્રભુ ઇસુ મસીહ નું અનુગ્રહ જાણો હે કે વેયો ધનવાન થાએંનેં હુંદો તમારી હારું ગરીબ બણેં જ્યો, એંતરે કે હેંનેં ગરીબ થાએં જાવા થી તમું ધનવાન થાએં જો 
\v 10 ઈની વાત મ મારી સલાહ ઇયેસ હે : ઈયુ તમારી હારું અસલ હે, ઝી એક વરસ થી નેં તે ખાલી એંના કામ નેં કરવા મસ, પુંણ ઈની વાત નેં પસંદ કરવામ હુંદ પેલે નંબર થાય હેંત ,
\v 11 એંતરે હારું હાવું ઈયુ કામ પૂરું કરો કે ઝીવી અઈસા કરવામ તમું તિયાર હેંત, વેમેંસ પુત-પુંતાની ની મુડી નેં પરમણેં પૂરું હુંદું કરો 
\v 12 કેંમકે અગર મન ની તિયારી વેહ તે દાન હેંને પરમણેં ગરહણ હુંદું થાએ હે ઝી હેંનેં કન હે, નેં કે હેંને પરમણે ઝી હેંનેં કન નહેં 
\v 13 એંમ નેં કે બીજ નેં શાંતિ અનેં તમનેં દુઃખ મળે ,
\v 14 પુંણ બરુબર ના વિસાર થી એંના ટાએંમ મ તમારું વદતું હેંનની કમી મ કામ આવે, એંતરે કે હેંનનું વદતું હુંદું તમારી કમી મ કામ આવે કે બરુબર થાએ જાએ 
\v 15 ૫ઝેંવું લખ્યું હે, “ઝેંનેં ઘણુંસ ભેંગું કર્યું હેંનું કઈ વદાર નેં નકળ્યું, અનેં ઝેંનેં થુંડુક ભેગું કર્યું હેંનેં કઈ કમ નેં નકળ્યું ”
\v 16 પરમેશ્વર નું ધન્યવાદ થાએ, ઝેંને તમારી હારું વેયોસ જોશ તીતુસ ના હય્યા મ નાખ્યો 
\v 17 કે હેંને હમારું હમજાવવું માન લેંદું પુંણ ઘણોસ જોશ મ થાએંનેં વેયો પુંતાની મરજી થી તમારી કનેં આયો 
\v 18 હમવેં હેંનેં હાતેં હેંના ભાઈ નેં હુંદો મુંકલ્યો હે ઝેંનું નામ તાજા હમિસાર ના બારામ બદ્દી મંડળજ્યી મ ફેલાએલુ હે ;
\v 19 અનેં હેંતરૂસ નહેં, પુંણ વેયો મંડળી દુવારા ઠરાવામ હુંદો હુંદો આયો કે એંના દાન ના કામ હારું હમારી હાતેં જાએ  હમું યે સેવા એંતરે હારું કરજ્યે હે કે પ્રભુ ની મહિમા અનેં હમારા મન ની તિયારી ભળાએં જાએ 
\v 20 હમું ઈની વાત મ જાળવેંન રેંજ્યે હે કે એંના ઉદારતા ના કામ ના બારા મ ઝીની સેવા હમું કરજ્યે હે, કુઈ હમારી ઇપેર દોષ નેં લગાડેં સકે 
\v 21 કેંમકે ઝી વાતેં ખાલી પ્રભુ નેંસ નજીક નહેં, પુંણ મનખ નેં નજીક હુદી ભલી હે હમું હીની સિન્તા કરજ્યે હે 
\v 22 હમવેં હેંનેં હાતેં હમારા ભાઈ નેં હુંદો મુંકલ્યો હે, ઝેંનેં હમવેં વારે ઘડી પારખેં નેં ઘણી વાત મ જોશીલો ભાળ્યો હે ; પુંણ હાવું તમ ઇપેર હેંનેં મુંટો ભરુંહો હે, એંને લેંદે વેયો વદાર જોશ મ હે 
\v 23 અગર કુઈ તીતુસ ના બારામ પૂસે, તે વેયો મારો હાત વાળો અનેં તમારી હારું મારો કામ મ હાત આલવા વાળો હે ; અનેં અગર હમાર ભાજ્ય ના બારામ પૂસે, તે વેયા મંડળજ્યી ના મુંકલેંલા અનેં મસીહ ની મહિમા હે 
\v 24 હાં નેં આપડો પ્રેમ અનેં હમારો વેયો ઘમંડ ઝી તમારા બારા મ હે મંડળજ્યી નેં હામેં પાક્કું કરેંનેં હેંનનેં વતાડો 
\c 9
\p \v 1  હાવું હીની સેવા ના બારા મ ઝી પવિત્ર મનખ હારું કરવામ આવે હે, મારે તમનેં લખવું જરૂરી નહેં 
\v 2  કેંમકે કે હૂં તમારા મન ની તિયારી નેં જાણું હે, ઝેંને લેંદે હૂં તમારા બારામ મકિદુનિયાવાસીય નેં હામેં ઘમંડ વતાડું હે કે અખયા ન મનખ એક વરસ થી તિયાર થાય હે, અનેં તમારા જોશેં બીજ ઘણનેં હુંદ તિયાર કર્ય હે 
\v 3  પુંણ મેંહ ભાજ્ય નેં એંતરે હારું મુંકલ્યા હે કે હમવેં ઝી ઘમંડ તમારા બારામ વતાડ્યો, વેયો ઈની વાત મ નકમ્મો નેં થાએ; પુંણ ઝેંવું મેંહ કેંદૂ, વેંમેંસ તમું તિયાર રો ,
\v 4  એંવું નેં થાએ કે ખેંતુંક કુઈ મકિદુનિયાવાસી મારી હાતેં આવે અનેં તમનેં તિયાર નેં ભાળે, તે થાએં સકે હે કે એંના ભરુંહા ને લેંદે હમું (એંમ નહેં કેંતા કે તમું લાજેં મારો) લાજેં મરજ્યે 
\v 5 ૫ એંતરે હારું મેંહ ભાજ્ય થી ઇયે અરજ કરવી જરૂરી હમજી કે વેયા પેલ થકી તમારી કનેં જાએ, અનેં તમારી ઉદારતા નું ફળ ઝેંના બારામ પેલ થકી વસન આલવામ આયુ હેંતું, તિયાર કરે રાખે કે ઈયુ દબેંણ થી નેં પુંણ ઉદારતા ના ફળ નેં જેંમ તિયાર થાએ 
\v 6  પુંણ વાત ઇયે હે : ઝી થુંડું વાવે હે, વેયું થુંડું કાપહે હુંદું ; અનેં ઝી ઘણુંસ વાવે હે, વેયું ઘણુંસ કાપહે 
\v 7  દરેક જણું ઝેંવું મન મ નકી કરે વેવુંસ દાન કરે ; નેં ગંગણેં-ગંગણેં નેં અનેં નેં દબેંણ થી, કેંમકે પ્રભુ ખુશી થી આલવા વાળ થી પ્રેમ રાખે હે 
\v 8  પરમેશ્વર બદ્દી પ્રકાર નું અનુગ્રહ તમનેં ઘણાઈ થી આલેં સકે હે ઝેંનેં થી દરેક વાત મ અનેં દરેક ટાએંમેં, બદ્દુસ, ઝી તમનેં જરૂરત વેહ, તમારી કનેં રે ; અનેં દરેક ભલ કામ કરવા હારું તમારી કનેં ઘણું બદુ વેહ ,
\v 9  ઝેંવું લખ્યું હે, “હેંને વખેંરયું, હેંને ગરીબ નેં દાન આલ્યું, હેંનું ધરમ હમેશા બણેં રેંહે ”
\v 10 હાં નેં ઝી વાવવા વાળા નેં બી અનેં ખાવા હારું રુટી આલે હે, વયો તમનેં બી આલહે, અનેં હેંનેં ફળવન કરાહે; અનેં તમાર ધરમ ન ફળ નેં વદારહે 
\v 11 તમુ દરેક વાત મ બદ્દી રીત ની ઉદારતા હારું હમારી દુવારા પરમેશ્વર નું ધન્યવાદ કરાવે હે, ધનવાન કરવામ આવો 
\v 12 કેંમકે ઈની સેવા નેં પૂરી કરવા થી નેં ખાલી પવિત્ર મનખ ની જરૂરતેં પુરી થાએં હે, પુંણ મનખ ની તરફ થી પરમેશ્વર નું હુંદું ઘણું ધન્યવાદ થાએ હે 
\v 13 કેંમકે ઈની સેવા નેં સબૂત માનેં નેં વેય પરમેશ્વર ની મહિમા પરગટ કરે હે કે તમું મસીહ ના તાજા હમિસાર નેં માનેં નેં હેંના કાયદા મ રો હે, અનેં હેંનની અનેં બદ્દની મદદ કરવામ ઉદારતા પરગટ કરત રો હે 
\v 14 અનેં વેય તમારી હારું દુવા કરે હે; અનેં એંતરે હારું કે તમ ઇપેર પરમેશ્વર નું મુંટું અનુગ્રહ હે, તમારી લાલસા કરત રે હે 
\v 15 ૫પરમેશ્વર નું, હેંનેં હેંના દાન હારું ઝી વખણ થી બાર હે, ધન્યવાદ થાએ 
\c 10
\p \v 1  હૂં વેયોસ પાવુલ ઝી તમારી હામેં ગરીબ હે પુંણ મોર વાહે તમારી મએં હિમ્મત કરું હે, તમનેં મસીહ ની નરમાઈ અનેં ભુંળાઈ ને લેંદે હમજું હે 
\v 2  હૂં એંમ અરજ કરું હે કે તમારી હામેં મનેં બીક વગર થાએંનેં હિમ્મત કરવી નેં પડે ઝેંવું હૂં થુંડક મનખ ઇપેર ઝી હમ નેં શરીર ને પરમણેં હમજે હે, હિમ્મત વતાડવા નો વિસાર કરું હે 
\v 3  કેંમકે કે અગર હમું શરીર મ સાલજ્યે ફરજ્યે હે, તે હુંદા શરીર ને પરમણેં નહેં લડતા 
\v 4  કેંમકે હમાર લડાઈ ન હતિયાર શરીરિક નહેં, મેંલ નેં પાડ દેંવા હારું પરમેશ્વર નેં દુવારા સામ્રતી હે 
\v 5 ૫ એંતરે હારું હમું વીસાર નું અનેં દરેક મુંટી વાત નું, ઝી પરમેશ્વર ની વળખણ નેં વિરુદ્ધ મ ઉઠે હે, અલગ કરજ્યે હે ;અનેં દરેક ભાવના નેં બંદ કરેંનેં મસીહ નો આજ્ઞા માનવા વાળો બણાવ દીજ્યે હે ,
\v 6  અનેં તિયાર રીજ્યે હે કે ઝર તમારું આજ્ઞા પાલન પૂરું થાએં જાએ, દરેક પ્રકાર ની આજ્ઞા નેં માનવા વાળ નેં સજારુપ કરે 
\v 7  તમું હિનીસ વાત નેં ભાળો, ઝી આંખ નેં હામેં હે  અગર કેંનેંક ને પુંતાના ઇપેર ભરુંહો વેહ કે હૂં મસીહ નું હે, તે વેયું એંમ હુંદું જાણ લે કે ઝેંવું વેયું મસીહ નું હે વેમેંસ હમું હુંદા હે 
\v 8  કેંમકે અગર હું હેંના અધિકાર ના બારામ હજું હુંદો ઘમંડ વતાડું, ઝી પ્રભુવેં તમનેં વગાડવા હારું નહેં પુંણ બાણાવા હારું હમનેં આલ્યો હે, તે લાજેં નેં મરું 
\v 9  ઈયુ હૂં એંતરે હારું કું હે કે કાગળ દુવારા તમનેં સમકાડવા વાળો નેં થું 
\v 10 કેંમકે વેય કે હે હેંન કાગળ તે ઉંન્ડ અનેં વજન દાર હે; પુંણ ઝર વેયો હામેં વેહ, તે શરીર નો નબળો અનેં માણસાઈ મ હળકો જણાએ હે ”
\v 11 ઝી એંવું કે હે, વેયું એંમ હમજ રાખે કે ઝેંમ મોર વાહે કાગળ મ હમાર વસન હે, વેંમેંસ તમારી હામેં હમાર કામ હુંદ વેંહે 
\v 12 કેંમકે હમ નેં ઇયે હિંમત નહેં કે હમું પુતે પુતાનેં હેંન મહી એંવ થુંડક નેં હાતેં ગણન્યે કે હેંન થી પુતાનેં મળાવજ્યે, ઝી પુંતાની વાહ-વાહી પુતે કરે હે, અનેં પુત-પુતાનેં એક-બીજા હાતેં માપેં તુંલેં નેં એક બીજા થી મળાવેંનેં મુરખ બણેં હે 
\v 13 હમું તે હદ થી બાર ઘમંડ કેંર યે નેં કરજ્યે, પુંણ હિનીસ હદ તક ઝી પરમેશ્વરેં હમારી હારું નક્કી કર દીદી હે, અનેં હેંન મ તમું હુંદ આવેં જ્ય હે, અનેં હેંનેસ પરમણેં ઘમંડ હુંદા કરહું 
\v 14 કેંમકે હમું હમારી હદ થી બાર પૂતે-પુતાનેં વદારવા નહેં માંગતા, ઝેંમ કે તમ તક નેં પોતાવાની દાસ્યા વેહ, પુંણ મસીહ નો તાજો હામીસાર હમળાવતો જાએંનેં તમ તક પોતેં સુક્યા હે 
\v 15 ૫હમું હદ થી બાર બીજ ની મજુરી ઇપેર નહેં ઘમંડ કરતા; પુણ હમનેં આશા હે કે ઝેંમ-ઝેંમ તમારો વિશ્વાસ વદતો જાહે તેંમ-તેંમ હમું હમારી હદ નેં પરમણેં તમારે લેંદે વદાર વદતા જહું ,
\v 16 એંતરે કે તમારી હદ થી અગ્યેડ વદેંનેં તાજો હમિસાર હમળાવજ્યે, અનેં ઈયુ નહેં કે હમું બીજ ની હદ નેં મએં બણેંલ બણાવેંલ કામ ઇપેર ઘમંડ કરજ્યે 
\v 17 પુંણ ઝી ઘમંડ કરે, વેયું પ્રભુ ઇપેર ઘમંડ કરે 
\v 18 કેંમકે ઝી પુંતાની મોંટાઈ કરે હે વેયું નેં, પુંણ ઝીની મોંટાઈ પ્રભુ કરે હે, વેયુંસ ગરહણ કરવામ આવેં હે 
\c 11
\p \v 1  અગર તમું મારી થુંડીકેંસ મુર્ખાઈ વેંઠેં લેંત તે કેંવું ભલું થાતું ; હાં, મારી વેંઠેં હુંદ લો 
\v 2  કેંમકે હૂં તમારા બારામ ઈશ્વરિય ધુંધ લગાડેં રું હે, એંતરે હારું કે મેંહ એકેંસ માણસ હાતેં તમારી વાત કરી હે કે તમનેં પવિત્ર કુંવારી નેં જેંમ મસીહ નેં હુંપેં દું 
\v 3  પુંણ હૂં સમકું હે કે ઝેંમ હાપેં પુંતાની સતુરાઈ થી હવ્વા નેં બહકાવી, વેમેંસ તમાર મન હીની હિદ મ અનેં પવિત્રતા થી ઝી મસીહ નેં હાતેં રિવી જુગે, ખેંતુંક વગાડ નેં દડવામ આવે 
\v 4  અગર કુઈ તમારી કનેં આવેંનેં કઈનાક બીજા ઇસુ નો પરસાર કરે, ઝેંનો પરસાર હમવેં નહેં કર્યો; કે કુઈ બીજી આત્મા તમનેં મળે, ઝી પેલ તમનેં નેં મળી હિતી ;કે બીજો કઈ તાજો હમિસાર હમળાવે ઝેંનેં તમવેં પેલ નેં માન્યો હેતો, તે તમું હેંનેં વેંઠેં લો હે 
\v 5 ૫ હૂં તે હમજું હે કે હૂં કઈની વાત મ મુંટા થી મુંટા સેંવક થી કમ નહેં 
\v 6 અગર હૂં માણસાઈ મ અનાડી હે, તે હુંદો જ્ઞાન મ નહેં  હમવેં એંનેં દરેક વાત મ બદ્દી રીતી તમારી હારું પરગટ કર્યો હે 
\v 7  હું મેંહ એંનમ કઈક પાપ કર્યો કે મેંહ તમનેં પરમેશ્વર નો તાજો હમિસાર એંમ-નેંમ હમળાયો; અનેં પુતે-પુતાનેં નિસો કર્યો કે તમું ઉસ થાએં જો ?
\v 8  મેંહ બીજી મંડળજ્યી નેં લુટજ્યી એંતરે મેંહ હેંન થકી મજુરી લીદી એંતરે તમારી સેવા કરું 
\v 9  અનેં ઝર હૂં તમારી હાતેં હેંતો અનેં મનેં કમી આવી, તે મેંહ કેંનેં યે ઇપેર વજન નહેં નાખ્યો, કેંમકે ભાજ્યવેં મકિદુનિયા થી આવેં નેં મારી કમી ની પૂરી કરી ; અનેં મેંહ દરેક વાત મ પુતે-પુતાનેં તમ ઇપેર વજન બણવા થી રુંક્યો, અનેં રુકેં રેં 
\v 10 અગર મસીહ ની હાસ મારી મ હે તે અખયા દેશ મ કુઈ મનેં એંના ઘમંડ થી નેં રુંકહે 
\v 11 હુંકા ? હું એંતરે હારું કે હૂં તમ થી પ્રેમ નહેં કરતો ? પરમેશ્વર આ જાણે હે કે હૂં પ્રેમ રાખું હે 
\v 12 પુંણ ઝી હૂં કરું હે, વેયુસ કરતો રેં કે ઝી મનખ દાવ જુવે હે હેંન નેં હૂં દાવ લાગવા નેં દું, એંતરે કે ઝીની વાત મ વેય ઘમંડ કરે હે, હેંનમ વેય હમારીસ જેંમ નકળેં 
\v 13 કેંમકે એંવા માણસ ઝૂઠા સેંવક, અનેં સતુરાઈ થી કામ કરવા વાળા, અનેં મસીહ ન સેંવક નું રુપ ધરવા વાળા હે 
\v 14 ઇયે કઈ નવાઈ ની વાત નહેં કેંમકે શૈતાન પુંતે હુંદો તેંજ વાળા હરગ દૂત નું રુપ ધારણ  કરે હે 
\v 15 ૫એંતરે હારું અગર હેંના સેંવક હુંદા ધરમ ન સેંવક જીવું રુપ ધરે, તે કઈ મુટી વાત નહેં, પુંણ હેંનનો ફેંસલો હેંનન કામ નેં પરમણે થાહે 
\v 16 હૂં ફેંર કું હે, કુઈ મનેં મુરખ નેં હમજે, નેં તે મુરખેંસ હમજેંનેં મારી વેંઠેં લો, એંતરે કે થુંડોક હૂં હુંદો ઘમંડ કરેં સકું 
\v 17 એંના બેધડક ઘમંડ મ ઝી કઈ કું હે, વેયું પ્રભુ ની આજ્ઞા નેં પરમણેં નહેં, પુંણ માનો મુરખાઈ થકીસ કું હે 
\v 18 ઝર કે ઘણ બદ મનખ શરીર ને પરમણેં ઘમંડ કરે હે, તે હૂં હુંદો ઘમંડ કરેં 
\v 19 તમું તે હમજદાર થાએંનેં આનંદ થી મૂરખ ની વેંઠેં લો હે 
\v 20 કેંમકે ઝર તમનેં કુઈ દાસ બણાવ લે હે, કે ખાએં જાએ હે, કે ફસાવ લે હે, કે પુટે-પુતાનેં મુંટો બણાવે હે, કે તમારા મોડા ઇપેર થાપલ વાએ હે, તે તમું વેંઠેં લો હે 
\v 21 મારું કેંવું માન વગર નીસ રીત ઇપેર હે, માનો હમું એંનેં હારું નબળા જીવા હેંતા પુંણ ઝીની કઈની વાત મ કુઈ હિંમત કરે હે – હૂં મુરખાઈ થી કું હે – તે હૂં હુંદો હિંમત કરું હે 
\v 22 હું વેયાસ ઇબ્રાની હે ? હૂં હુંદો હે  હું વેયાસ ઇસ્રાએંલી હે ? હૂં હુંદો હે  હું વેયાસ ઈબ્રાહીમ ની પીઢી હે ? હૂં હુંદો હે 
\v 23 હું વેયાસ મસીહ ના સેંવક હે – હૂં ગાંડા નેં જેંમ કું હે – હૂં હેંન થી વદેંનેં હે ! વદાર મજુરી કરવા મ, વારે ઘડી બંદી થાવા મ, કોએંડા ખાવા મ, વારે ઘડી મોત ના જુંખમ મ, 
\v 24 પાંસ વખત મેંહ યહૂદિય ના હાત થી ઓગણ સાળી-ઓગણ સાળી કોએંડા ખાદા 
\v 25 ૫તાણ વખત મેંહ પટ્ટજયી(બેંત) ખાદી ;એક વાર મારી ઇપેર પત્થર મારો કરવામ આયો, તાણ વાર જહાંજ ,ઝેંનેં ઇપેર હૂં બેંઠો હેંતો ટુટેં જ્ય; એક રાત-દાડો મેંહ દરજ્યા મ કાડ્યો 
\v 26 હૂં વારે ઘડી પરવાસ મ; નદ્જ્યી ન જુંખમ મ; ડાકુવ ન જુંખમ મ ;પુંતાની જાતિ વાળ ન જુંખમ મ; બીજી જાતિ ના જુંખમ મ, સેર ના જુંખમ મ; જંગલ ન જુંખમ મ; દરજ્યા ના જુંખમ મ; ઝૂઠ ભાજ્ય ના વસમ જુંખમ મ રિયો 
\v 27 મજુરી અનેં દુઃખ મ; વારે ઘડી જાગતું રેંવા મ; ભુંખ-તર મ;વારે ઘડી ઉપવાસ કરવામ ;હિયાળા મ ઉગાડો રેંવામ ;
\v 28 હજુ બીજી વાત નેં સુંડેંનેં ઝેંના બારા મ હૂં નહેં કેંતો, બદ્દી મંડળી ની સિન્તા દર રુંજ મનેં દાબે હે 
\v 29 કિનીક નબળાઈ થી હૂં નબળો નહેં થાતો ? કેંનેંક ઠુકર ખાવા થી મારો જીવ નહેં દુખતો ?
\v 30 અગર ઘમંડ કરવું જરૂરી હે, તે હૂં મારી નબળાઈ ની વાત ઇપેર ઘમંડ કરેં 
\v 31 પ્રભુ ઇસુ નો પરમેશ્વર અનેં બા ઝી હંમેશા ધન્ય હે ,જાણે હે કે હૂં ઝૂઠ નહેં બુલતો 
\v 32 દમિશ્ક મ અરિતાસ રાજા ની તરફ થી ઝી હાકીમ હેંતો, હેંને મનેં હાવા હારું દમિસ્કીય ના સેર મ રખવાળ બેંહાંડેં રાખ્યો હેંતો ,
\v 33 અનેં હૂં ટુંપલામ બારી મ થાએં નેં કુંટ ઇપેર થી ઉતારવામ આયો, અનેં હેંના હાત થી વસેં નક્ળ્યો 
\c 12
\p \v 1  પુંણ ઘમંડ કરવો મારી હારું ઠીક નહેં તે હુંદો કરવો પડે હે ; એંતરે હારું હૂં પ્રભુ ન આલેંલ દર્શન અનેં હામણ ની સરસા કરેં 
\v 2  હૂં મસીહ મ એક માણસ નેં જાણું હે ;સવુદ વરસ થાય કે નેં જાણે શરીર હાતેં, નેં જાણે શરીર વગર, પરમેશ્વર જાણે હે ; એંવો માણસ તીજા હરગ તક ઉઠાવ લેંવામ આયો 
\v 3  હૂં એંવા માણસ નેં જાણું હે નેં જાણે શરિર હાતેં, નેં જાણે શરીર વગર પરમેશ્વરેંસ જાણે હે 
\v 4  કે હરગ લોક મ ઉઠાવ લેંવામ આયો, અનેં ઈવી વાતેં હામળજ્યી ઝી કેંવાની નહેં ;અનેં ઝેંનેં મોડા ઇપેર લાવવું મનખ હારું ઠીક નહેં 
\v 5 ૫ એંવા માણસ ઇપેર તે હૂં ઘમંડ કરેં, પુંણ મારી ઇપેર મારી નબળાઈ નેં સુંડેંનેં, મારા બારા મ ઘમંડ નેં કરું 
\v 6  કેંમકે અગર હૂં ઘમંડ કરવા સાહુ હુંદો તે મૂરખ નેં થું, કેંમકે હાસું બુંલેં ; તે હુંદો રુંકાએ જું હે, એંવું નેં થાએ કે માનેં ભાળે હે કે કે મનેં થી હામળે હે, મનેં હેંનેં કરત વદેંનેં હમજે 
\v 7  એંતરે હારું કે હૂં હામણ ની ઘણાઈ થી ફૂલેં નેં જું, મારા શરીર મ એક કાટો ગદાડેંલો હે, એંતરે શૈતાન નો એક દૂત કે મનેં ગુંધા મારે એંતરે કે હૂં ફુંલેં નેં જું 
\v 8  એંના બારામ મેંહ પ્રભુ થી તાણ વાર અરજ કરી કે મનેં થી આ સીટી થાએં જાએ 
\v 9  પુંણ હેંને મનેં કેંદૂ, “મારું અનુગ્રહ તારી હારું ઘણું હે ; કેંમકે મારી સામ્રત નબળાઈ મ સિદ્ધ થાએં હે ”
\v 10 એંને લેંદે હૂં મસીહ હારું નબળાજ્યી મ, અનેં નિંદાવ મ, અનેં ગરીબાઈ મ, અનેં દુઃખ મ ખુશ હે ; કેંમકે કે ઝર હું નબળો થું હે , તરસ બળવન થું હે 
\v 11 હૂં મુરખ તે બણ્યો, પુંણ તમવેંસ મનેં ઈયુ કરવા હારું મજબુર કર્યો  તમારે તે મારી વાહ-વાહી કરવી જુગતિ હિતી, કેંમકે અગર હૂં કઈસ હુંદો નહેં, તે હુંદો હેંન મુંટ થી મુંટ સેંવક થી કઈની વાત મ કમ નહેં 
\v 12 સેંવક ના લક્ષણ હુંદા તમારી વસેં બદ્દી રીત ની ધીરજ હાતેં સમત્કાર, અનેં મુંટ કામ ,અનેં સામ્રત ન કામ થી વતાડવામ આય 
\v 13 તમું કઈની વાત મ બીજી મંડળજ્યી થી કમ હેંત, ખાલી એંનમ કે મેંહ મારો વજન તમ ઇપેર નેં નાખ્યો  મારો આ અન્યાય માફ કરો 
\v 14 ભાળો, હૂં તીજી વાર તમારી કનેં આવવા હારું તિયાર હે, અનેં હૂં તમ ઇપેર કઈ વજન નેં મેંલું, કેંમકે હૂં તમારા ધન નેં નહેં પુંણ તમનેંસ સાહુ હે  કેંમકે સુંર નેં આઈ-બા હારું ધન ભેંગું નેં કરવું જુંગે, પુંણ આઈ-બા નેં સુંર હારું 
\v 15 ૫હૂં તમારી આત્માવ હારું ઘણા આનંદ થી ખરસ કરેં, પુંણ પુતે હુંદો ખરસ થાએં જએં  હું ઝેંતરો વદેંનેં હૂં તમ થી પ્રેમ રાખું હે, હેંતરોસ ઘટેંનેં તમું મનેં થકી પ્રેમ રાખહો ?
\v 16 એંવું થાએં સકે હે કે મેંહ તમ ઇપેર વજન નહેં નાખ્યો, પુંણ સતુરાઈ થી તમનેં ફસાવ લેંદ !
\v 17 ભલું, ઝેંનનેં મેંહ તમ કનેં મુંકલ્યા, હું હેંન મ થી કેંનેંક નેં દુવારા મેંહ સતુરાઈ કરેનેં તમ થી કઈક લેં લેંદૂ ?
\v 18 મેંહ તીતુસ નેં હમજાડેંનેં હેંનેં હાતેં હેંના ભાઈ નેં મુંકલ્યો, તે હું તીતુસેં સતુરાઈ કરેંનેં તમ થી કઈક લેં લેંદૂ ? હું હમુ એકેંસ આત્મા ના સલાડલા નેં સાલ્યા ? હું એકેંસ લીક ઇપેર નહેં સાલ્યા ?
\v 19 તમું હજુ તક હમજેં રીય વેહે કે હમું તમારી હામેં વળતો જવાબ આલેં રિયા હે  હમું તે પરમેશ્વર નેં હજર જાણેનેં મસીહ મ બુંલજ્યે હે, અનેં હે વાલોં, બદ્દી વાતેં તમારી બડુંતરી હારુસ કીજ્યે હે 
\v 20 કેંમકે મનેં સમક હે, ખેંતુંક એંવું નેં થાએ કે હૂં આવેંનેં ઝેંવું સાહું હે, વેંવ તમનેં નેં ભાળું ; અનેં મનેં હુંદો ઝેંવો તમું નહેં સાહત વેવોસ ભાળો ; અનેં તમ મ ઝગડા, બળવું, રિહ, વિરુદાઈ, લાલસ, લાળો, અભિમાન, અનેં બખેંડા વેહ ;
\v 21 અનેં ખેંતુંક એંવું નેં થાએ કે મારો પરમેશ્વર મનેં ફેંર થકી તમાર તાં આવવા થી મનેં ઇપેર દબેંણ નાખે અનેં મનેં ઘણ હારું ફેંર દુઃખી થાવું પડે, ઝેંનવેં પેલ પાપ કર્યો હેંતો અનેં ગંદ કામ અનેં સિનાળવું અનેં લુસાઈ થી, ઝી હેંનવેં કર્યું , મન નહેં ફેંરવ્યુ 
\c 13
\p \v 1  હાવું હૂં તીજી વાર તમારી કનેં આવું હે : બે કે તાણ ગવાહ ના મોડા થી દરેક વાત રાખવામ આવહે 
\v 2  ઝેંમ હૂં ઝર બીજી વાર તમારી હાતેં હેતો, વેમેંસ હાવું સીટી રેંત જાએંનેં હેંન મનખવેં થી ઝેંનવેં પેલ પાપ કર્યો, અનેં બીજ બદ્દ મનખ થી હાવું પેલ થી કેં દું હે કે અગર હૂં ફેંર આવેં તે નેં સુંડું ,
\v 3  કેંમકે તમું તે એંનો જીવ માંગો હે કે મસીહ મારી મ બુંલે હે, ઝી તમારી હારું નબળો નહેં પુંણ તમ મ સમ્રતી હે 
\v 4  વેયો નબળાઈ ને લેંદે ક્રૂસ ઇપેર સડાવવામ તે આયો, તે હુંદો પરમેશ્વર ની સામ્રત મ જીવતો હે  આપું હુદ હેંનમ નબળ હે, પુંણ પરમેશ્વર ની સામ્રત થી ઝી તમારી હારું હે, હેંનેં હાતેં જીવહું 
\v 5 ૫ પુતે-પુતાનેં પારખો કે વિસ્વાસ મ હે કે નેહેં  પુતે-પુતાનેં જાંસો  હું તમુ પુંતાના બારામ ઈયુ નહેં જાણત કે ઇસુ મસીહ તમ મ હે ? નેં તે તમું જાંસ મ નકમ્મ નકળ્ય હે 
\v 6  પુંણ મારી આશા હે કે તમું જાણે લેંહો કે હમુ નકમ્મ નહેં 
\v 7  હમું હમારા પરમેશ્વર થી એંમ દુવા કરજ્યે હે કે તમું કઈ ભુન્ડાઈ નેં કરો, એંતરે હારું નેં કે હમું ખરા ભાળવા જડજ્યે, પુંણ એંતરે હારું કે તમું ભલાઈ કરો, સાહે હમું નકમ્માસ રિજ્યે 
\v 8  કેંમકે હમું હાસ ના વિરુદ મ કઈસ નહેં કરેં સકતા, પુંણ હાસ હારુસ કરેં સકજ્યે હે 
\v 9  ઝર હમું નબળા હે, અનેં તમું બળવન હે, તે હમું આનંદિત થાજ્યે હે, અનેં એંમ દુવા હુંદા કરજ્યે હે કે તમું સિદ્ધ થાએં જો 
\v 10 એંને લેંદે હૂં તમાર મોર વાહે ઇયે વાતેં લખું હે, કે હજર થાએંનેં મનેં હેંના અધિકાર ને પરમણે ઝેંનેં પ્રભુવેં વગાડવા હારું નહેં પુંણ બાણાવા હારું મનેં આલ્ય હે, કાઠી રીતી કઈક કરવું નેં પડે 
\v 11 હાં નેં હે ભાજ્યો, આનંદિત રો; સિદ્ધ બણત જો, હિંમત રાખો, એકેંસ મન રાખો, મેળ થી રો અનેં પ્રેમ અનેં શાંતિ નો આલનારો તમારી હાતેં વેંહે 
\v 12 એક બીજા નેં પવિત્ર સુમ્બન થી નમસ્કાર કરો 
\v 13 બદ્દ પવિત્ર મનખ તમનેં નમસ્કાર કે હે 
\v 14 પ્રભુ ઇસુ મસીહ નું અનુગ્રહ અનેં પરમેશ્વર નો પ્રેમ અનેં પવિત્ર આત્મા ની ભાગીદારી તમ બદ્દ નેં હાતેં થાતી રે    
