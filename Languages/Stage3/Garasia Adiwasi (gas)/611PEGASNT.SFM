\id 1PE
\ide UTF-8 
\rem Copyright Information: Creative Commons Attribution-ShareAlike 4.0 License 
\h  1 પિતરનો પત્ર
\toc1  1 પિતરનો પત્ર
\toc2  1 પિતરનો પત્ર
\mt1  1 Peter
\mt1 1 પિતરનો પત્ર
\c 1
\p \v 1 પતરસ ની તરફ ઝે યીશુ નો પ્રેરીત હે ,હેંન પરદેશીય નું નામ ઝે પુન્તુસ ,ગલાતીય ક્પ્પ્દુકીયા ,આસીયા અનેં બીથુંનિયા મ તીતર –બીતર થાએન રે હે
\v 2 અનેં પરમેશ્વર બા નું ભવિષ્ય જ્ઞાન પરમાંણે ,આત્મા ણે પવિત્ર કરવાને લેદે આજ્ઞા માનવા અનેં યીશુ મસીહ ના લુઈ ને સાટવ હારું  પંસન  કરવા આય હે તમન અનુગ્રહ અનેં શાન્તિ ઘણાએ થી મળતી રે 
\v 3 આપડા પ્રભુ યીશુ મસીહ નું પરમેશ્વર અનેં બા નું ધન્યવાદ થાએ ,ઝેને યીશુ મસીહ ને મરેલ મહ ઝીવી ઉઠવા ને લેદે ,પુતાની મુટી દયા થકી આપન જીવીતી આશા ણે હારું નવું જલમ આલું ,
\v 4 એતરે એક નાશવગર ,અનેં કમજોર ,અનેં અજર મીરાસ ને હારું ઝે તમાર હારું હરગ મ મિલી હે
\v 5 ૫ઝીની રખવાળી પરમેશ્વર ની સમર્ત થી વિશ્વાસ ને લેદે હેંના તારણ હારું ,ઝે આવાવાળા સમય મ ભળા વાની હે , કે વામ આવેહે 
\v 6  એને લેદે તમુ ખુશ થોહે ,જરુરી હે કે હમળ થુદ્ક હારું નાના પ્રકાર ની પરીક્ષણ ને લેદે દુખ મ હે ;
\v 7 અનેં આ એતરે હારું હે કે તમારું પારખે લો વિશ્વાસ , ઝે આગ મતપે લો નાશવાન હોના થકી હુદુ ધણું મોગું હે ,યીશુ મસીહ ને ભળવા થકી વાહ વાહ અનેં મહિમા અનેં ઈજત નું કારણ ઠહર્ય 
\v 8 હેંને તમુ વગર ભાળે પરેમ રાખો હે,અનેં આવું તે હેંને ઈપેર વગર ભાળે ન વિશ્વાસ કરેન એવું આનંદ અનેં ખુશ વટાળવા થકી બારત અનેં મહિમા થકી ભરે લો હે
\v 9 અનેં પોતાના વિશ્વાસ ના બદલાનું ફળ ને આત્માએ નું તારણ મેળવો હે 
\v 10 એનાં તારણ ના બારમ હેંન ભવિષ્ય વક્તાઓ ની ખોળી અનેં જાસ પડતાલ કરી ,ઝેન્વે હેંના અનુગ્રહ ના બારામ ઝે તમ ઈપેર થાવું હેંતું ભવિષ્યવાણી કરી હેંતી 
\v 11 હેંનવે આ વાત ની ખોજ કરી મસીહ ની આત્મા ઝે હેંનમ હેંતી ,અનેં પેલ થકી મસીહ ના દુઃખોની અનેં હેંની બાદમ થાવાવાળી મહિમા ની ગવાહી આલતો હેંતો ,વયો કઈના અનેં કેકેમ સમય તરફ ઈસારો હેંતો 
\v 12 હેંન ઈપેર આ પ્રગટ કરવામ આયુ હેંતું કે વે પોતાની નહી પુણ તમારી સેવા હારું આ વાતે કે કરતા હેંતા ,ઝેનો હમીસાર હાવું તમને હેંને લેદે મળો હે ઝેનવે પવિત્ર આત્મા ને લેડે ,ઝે હરગ થકી મુકલે લો ,તમને હમીસાર હામળાયુ ;અનેં ઈની વાતન હરગ દૂત હુદા ધ્યાન થકી ભાળ વાની લાલસા રાખે હે 
\v 13 એને લેદે પુતા પોતાની બુદ્ધિ ની કમર બાંદેન ,અનેં ખટકે રે ન ,હેંના અનુગ્રહ ની પૂરી આશ રાખો ઝે યીશુ મસીહ નું પ્રગટ થાવાનો સમય તમને મળવા વાળો હે
\v 14 આજ્ઞા ને  માનવા વાળ સોરો ણે જેમ પોતાની વગર જ્ઞાન ને સમય ની જૂની ખરાબ લાલસ ને જેવ નહી બણો 
\v 15 ૫પુણ ઝેવો તમારો બોલાવા વાળો પવિત્ર હે ,વેમેસ તમુ હુદ પોતાની બદ સાલ સલન મ પવિત્ર બણો 
\v 16 કેમકે લખું હે, “પવિત્ર બણો ,કેમકે હૂં પવિત્ર હે 
\v 17 અનેં ઝર કે તમુ  ‘હે બા’ કેન હેંને દુવા કરો હે ,ઝે વગર પક્ષપત હર એક ન કામ ને પરમાણે નિયા કરે હે ,તે પાતાને પરદેશી પરદેશી થાવાનો  સમય બીક થી કાડો
\v 18 કેમકે તમુ જાનો હે કે તમારું નકમું સાલ સલવું ઝે બાપદાદોમ સાલે આવે રૂ હે , હેંને થકી તમારું સુટકારો સાંદી-હુના અનેં નાશ વાળી વસ્તુ વે ણે લેડે નહી થાયું ;
\v 19 પૂણ દોષ વગર અનેં ગલતી વગર ન ધેઠ ,મસીહ ને ઘણું મોગું લુઈ ણે લેડે થાયું 
\v 20 હેંની જ્ઞાન તે દુનીય ની શરુવાત થકી પેલ થકી જાણ વામ આયુ હેંતું ,પુણ આવું આ સેલું જુગ મ તમારા હારું પ્રગટ થાયું 
\v 21 હેંને લેડે તમુ હેંના પરમેશ્વર ઈપેર વિશ્વાસ કરોહે ,ઝેને હેંને મરેલ મહ જીવાડ અનેં મહિમા આલી કે તમારો વિશ્વાસ અનેં આશા પરમેશ્વર ઈપેર થાએ 
\v 22 ઝર કે તમે ભાઈજેવ ની કપટ વગર પ્રીતિ ને નિમિત હાસને માનવા થકી પોતાના મન નને પવિત્ર કરું હે ,તે તન-મન લગાડે ન એક બીજા થકી વદાર પરેમ રાખો 
\v 23 કેમકે તમે નાશવાળું નહી પૂણ કેરયે નશા થાવા બીજ થી ,પરમેશ્વર ણે જીવત અનેં હમેશા ઠહરવવાળ વસન ણે લેડે નવું જલમ પામ્યું હે
\v 24 કેમકે  “હરેક એક જીવ ખોડ નેં જેમ હે, અનેં હેંની બદી સોબા ખોડ ના ફૂલ નેં જેમ હે ખોડ હુકાએ જાએ હે ,અનેં ઉજડે જાએ હે ,
\v 25 ૫પૂણ પ્રભુ નું વસન જુગાનેજુગ ટકે રે હે અનેં આ તાજો હમીસાર નું વસન હે ઝે તમને હમળાયુ હે 
\c 2
\p \v 1 એતરે હારુ બદસ પ્રકાર ના વેર ભાવ અનેં  સાલ અનેં કપટ અનેં ડાહ અનેં નિન્દા ને સીટી કરે ને ,
\v 2 નવ જન્મેલ સોર ને જેમ  કમજો આત્મિક દૂધ ની લાલસા કરો ,તાકી હેંને લેદે તારણ પામ માં હારું વદત જો ,
\v 3 કેમકે તમે પ્રભુ ની કુરપા નો હવાદ સાકી લેદો હે 
\v 4 હેઅન કન આવેન ,ઝેને મનખ વે તે નકમો ઠહરાયો પૂણ પરમેશ્વર ને નજીક પસન કરેલો હે ધનો મોંગો જીવતો પાણો હે ,
\v 5 ૫તમુ હુદ પોતે જીવતા પાણાણે જેમ આત્મિક ઘેર બણ ટ જોહે ,ઝેને થકી યાજક નો પવિત્ર સમાજ બણેને ,એવ આત્મિક ભોગ સડાવો ઝે યીશુ મસીહ ને લેદે પરમેશ્વર ખુશી હે 
\v 6 એના કારણ પવિત્ર શાસ્ત્રમ હુદુ આયા હે : “ભાળો ,હૂં સીય્યોન મ ખૂણા નો મુણ ક નો પસંદ કરેલો અનેં ધણો મોગો પાણો ધરતા હુ :અનેં ઝે કુઈ હેંને ઈપેર વિશ્વાસ કરહે ,વયો કીવી બી રીતિ થકી લાજી ને મરે ’’
\v 7  તમાર હારું ઝે વિશ્વાસ કરે હે વેય તે ધણું મોગું હે ,પૂણ ઝે વિશ્વાસ નહી કરત હેંન હારું  “ઝેના પાણા ને મોટા કારીગર વે નકમો ઠહરાયો હેંતો ,વેયો ખૂણા નો મુણ થાએ જો ,
\v 8  અનેં  “ઠે વાગવા વાળો અનેં ઠોકર ખાવાની ભળભેટ થાએ જો હે, કેમકે વે તે વસન ને નેમાનેન  ઠોકર ખાએ હે અનેં  એતરે હારું વે ઠહરા વામ હોદો આયો હેંતો 
\v 9 પૂણ તમુ પસંદ કરેલ પરિવાર હે ,અનેં રાજ પદધારી યાજક નો સમાજ ,અનેં પવિત્ર મનખ ,અનેં (પરમેશ્વર ની )પસંદ કરલ પ્રજા હો ,એતરે હારું કે ઝેને તને ઈન્દરામ મહ પોતામ ગજપ ઈજવાળામ બુલાય હે, હેંન ગીણ પ્રગટ કરો 
\v 10 તમુ પેલ તે કઈ  બી  નહી હેંત પૂણ આવું પરમેશ્વર ની પ્રજા હો,તમને ઈપેર દયા નહી થાઈ હેંતી પૂણ આવું તમને ઈપેર દયા થાઈ હે
\v 11 હે વાલો ,હૂં તમ થકી અરજ કરું હે કે તમુ પોતાને પોતે પરદેશી અનેં યાત્રી જાણેન હેંની સાંસારિક ખરાબ લાલસ થકી ઝે આત્મા થકી  લડાઈ કરે હે ,વસે રો 
\v 12 બીજી જાતિ મ તમારું સાલ સલન ભલું હે ;તાકી જીન જીન વાતે મ વે તમન ખરાબ કામ કરવા વાળ જાણે ન બદનામ કરે હે ,વે તમાર ભલે કામો ણે ભાળેન હેંની કારણ કરપા-નજર ણે દાડે પરમેશ્વર ની મહિમા કરે 
\v 13  પ્રભુ ણે હારું મનખ ણે ઠહરાય હુવ હર એક પ્રબન્ધ  ને કાએદામ રો રાજા કે એતરે નહારું કે વયો બદસ ઈપેર પ્રધાન હે,
\v 14 અનેં હકિમો કે ,કેમકે વે ખરાબ કામ કરવા વાળ ન સજા આલે હે અનેં તાજું કામ કરવા વાળ થકી પ્રશંસા હારું હેંના મકલે હે 
\v 15 ૫કેમકે પરમેશ્વર ની ઈસા આ હે કે તમુ ભલે કામ કરવાને લેદે વગર બુદ્ધી વાળ મનખ ની વગર જ્ઞાન ની વાતે ને બંદ કરડો 
\v 16 પોતાને પોતે આજાદ જાણો ,પૂણ પોતાની પોતે આજાદ જાણો ,પૂણ પોતાની આજાદી ણે ભુંડાઈ હારું ઉકેડો નહી બણાવો ;પૂણ પોતાને પોત પરમેશ્વર ના સેવક હમજેન સાલો 
\v 17 બદનું ઈજ્જત કરો ,ભયો થકી પ્રેમ રાખો ,પરમેશ્વર થકી સમકો ,રાજાનું માન કરો 
\v 18 હે સેવોકો, હર પ્રકાર ન બીક ને  હાતે પોતાના માલિક ના અધીન રો , ને કાળી હેંન ઝે ભલાઈ અનેં નમ્ર હે પૂણ હેંને હુદુ ઝે કુટિલ હે
\v 19 કેમકે અગર કુઈ પરમેશ્વર વીસાર કરેન અનિયા ટકી દુઃખ ઉઠાત જાએ ન સમીસિયા સહે હે તે આ સુહાવના હે 
\v 20 કેમકે અગર તમેં ગુનો કરેન ગુધા ખાદા અનેં ધીરજ ધરી ,તે એનમ હુ મુટાઈની વાત હે ?પૂણ ભલું કામ કરતે દુઃખ ઉઠાવો હે અનેં ધીરજ ધરો હે ,તે આ પરમેશ્વર ણે ભાવે હે 
\v 21 અનેં તમુ એની હારું બુલાવામ આય હે કેમકે મસીહ હોદો તમારા હારું દુઃખ ઉઠાવેન તમને એક ઈજ્જત આલે જ્યાં હે કે તમુ હુદ હેઅન પદ નિશાની ઈપેર સાલો 
\v 22 ણે તે હેંન પાપ કરો અનેં ને હેંનાન મોડા થકી છલની કઈ વાત નકળી 
\v 23 વેયો ગાળ હામળેન ગાળ નહી દેતો હેંતો ,અનેં દુઃખ ઉઠાવેન કીની એ ણે ધમકી નહી આલતો હેંતો ,પૂણ પોતાને પોતે હાસા નિયાય ણે હાથ મ હોપતો હેંતો 
\v 24 વયો પોતે હી આપડા પાપો ન પોતાની શરીર ઈપેર લેડું લુ ખરુંસ ઈપેર સડે જ્યાં ,ઝેને આપડા પાપો ણે હારું મરેન ધાર્મિકતા ણે હારું જીવન વિતાયું :હેંણે માર ખાવા થકી તમુ હાજ થાઈ હે 
\v 25 ૫મેમકે તમુ પેલ થકી ભટકેલ ઘેઠ ને જેમ હેંત ,પૂણ આવું પોતાના જીવ ણે રખવાળો અનેં મુખી કન વડે આએ હે  
\c 3
\p \v 1 હે બજ્યે રો ,તમુ હુદી પોતાના આદમીન ના કેવામ રો ,એતરે હારું કે અગર એનાં માહી કુઈ ઈવી હે ઝે વસને ને માનત હે ,
\v 2 તે હુદુ ,તમારી બીક હાતે પવિત્ર સાલ સલન ને ભાળેન વગર વસન ને પોતા પોતાની બજેર ની સાલ સલન ને  લેડે કેસાએ જાહે 
\v 3 તમારો હણગાર દેખાવટી ને હો ,,વાળ વણેલા ,અનેં હુનાના ગએણ ,કે ભાત ભાત ન સિસર પેરવ,
\v 4 પૂણ તમારું હતાડેલુ અનેં સાનું  મણસ નમ્રતા અનેં મન ની ગરીબાઈ ની કેરએ ને નાશા થાવા વાળું સજાવત થકી અસલ હણગારેલુ રે ,કેમકે પરમેશ્વર ની નજર મા હેંનું મૂલ મુટુ હે 
\v 5 ૫પેલ જમાના મ પવિત્ર બજેરે હુદી પરમેશ્વર ઈપેર આશા રાખે હે ,પોતાને પોતે ઈવી રીતિ થકી મતલબી અનેં પોતા પોતાના આદમી ન કેવામ રીતજી હેંતજી  
\v 6 ઝેન સારા અબ્રાહમ ની આજ્ઞા મ રેતી હેંતી અનેં હેંને માલિક કીતી હેંતી ઈવી રીતિ તમુ હુદ અગર ભાઈ કરો અનેં કીવી ભી પ્રકાર ની બીક થકી ઘબતા વો નહી ,તે હેંની સુરજી  ઠહરહો  
\v 7 વેમેસ આદમયો ,તમુ હુદા બુદ્ધીમાન થકી બજેરન હાતે જીનવ વેતાવો અનેં બજેર ને નબળું રસડું જાણેને હેંનું ઈજ્જત કરો ,આ હમજેન ને હામું બે જીવન ના વરદાન ની ભાગીદારી હે, ઝેને થી તમારી દુવા રોકાને જાએ 
\v 8 બદસ ને બદસ એક મન અનેં કુપા મ અનેં ભાઈય મ પ્રેમ રખવાળ ,અનેં કરુણા મ ,અનેં નમ્ર બણો 
\v 9 ભુંડાઈ ના બદલે બુરાઈ નહી કરો અનેં નહી ગાળ ને બદલે ગાળ દો ; પૂણ એને બદલે આશિષ સ આલો ,કેમકે તમુ આશિષ ભાગીદારી થાવા હારું બુલાવા આયો હે
\v 10 કેમકે  “ઝે કુઈ જીવની ઈસા રાખે હે , અનેં અસલ ના દાડા ભાળવા સાહે હે ,વેય પોતાની જીબને ભુંડાઈ થકી , અનેં પોતાના હોઠો ને સતુરઈ ની વાતે કરવા થકી રોકે રાખ 
\v 11 વેય ભુંડાઈ નો હાતે સુડ ,અનેં ભલાઈ સ કર ; વયો મેલ મળવ ણે જુવ ,અનેં હેંના કોશિશ મ રે 
\v 12 કેમકે પ્રભુ ની આંખે ધરમી  ઈપેર લાગેલી રે હે, અનેં હેંના કાન્દડા હેંની અરજ ણે તરફ લાગે રે હે ;પૂણ પ્રભુ બુરાઈ કરવા વાળ ને વિરુદ રે હે 
\v 13 અગર તમુ ભલાઈ કરવા હારું હોમ રો તે તમારી બુરાઈ કરવા વાળો કુણ હે ?
\v 14 અગર તમુ ધરમ ને લેદે દુઃખ હુદુ ઉઠાવો ,તે ધન્ય હે ,પૂણ મનખ ને સકાડવા થકી નહી સમકો , અનેં નહી ઘબરા ઓ ,
\v 15 ૫પૂણ મસીહ ને પ્રભુ જાણે પોતા પોતા મન મ પવિત્ર હમજો ઝે કુઈ તમ થકી તમારી આશા ને બારમ કઈક પૂસે , હેંને જવાબ આલવા હારું હમેશા ત્યાર રો ,પૂણ નરમાઈ અનેં બીક ને હાતે ;
\v 16 અનેં હમજ હુદી સાફ રાખો , એતરે હારું ણે ઝેની વાતે ણે બારમ તમારી બદનામી થાએ હે હેંના બારમ  વે ,ઝે મસીહ મ તમારી અસલ ની સાલ સલન ને  અપમા કરે હે લાગે મરે ,
\v 17 કેમકે પરમેશ્વર ની આ ઈસા હે કે તમુ ભલાઈ કરવા ણે લડે દુઃખ ઉઠાઓ,તે આ બુરાઈ કરવાને લેડે દુઃખ ઉઠાવ થકી ખાસ હે 
\v 18 એતરે હારું  કે મસીહ વે હુદુ ,અધરમીયન ને હારું ધરમી વે ,પાપો ને લેદે એક વાર દુઃખ ઉઠાયુ ,તાકી હામું પરમેશ્વર ને કન પોક્ય;વેય શરીર ના રુપ થકી તે મારવામ આયો પૂણ આત્મા ને રુપ થકી જીવાડ લો 
\v 19 હેંનમ હેંને જાણેન બન્દ આત્મા વઓ ણે હુદ પ્રસાર કરો ,
\v 20 ઝેનવે હેંન જાતો રેલો સમય મ આજ્ઞા ણે માની ,ઝર પરમેશ્વર નુહા ન દાડ મ ધીરજ ધરેન ઠહરે રો , અનેં વેયો જહાજ બણાવ તો હેંતો ,ઝેનમ બેહેન થુડક મનખ અનેં આઠ જીવ પાણે ને લેદે વસે જ્ય 
\v 21 હેંના પાણે ના દાખલો હોદો ,એતરે બક્તિસ્મા , યીશુ મસીહને  જીવી ઉઠવા ણે લેદે ,આવું તમન વસાવે હે ;એનમ શરીર નો મોળો ને સીટી કરવા નો અરથ નહી હે ,પૂણ સાફ હમજ થકી પરમેશ્વર નો વસ મ થાએ જવાનું અરથ હે 
\v 22 વેયા હરગ મ જાએન પરમેશ્વર ની જમણી પાકતી  બેહે જો ;અનેં હરગ દૂત અનેં અધિકાર અનેં સામર અધીન કરવા આય હે     
\c 4
\p \v 1 એતેર હારું ઝર કે મસીહ ને શરીર મ થાએન દુઃખ ઉઠાયુ તે તમુ હુદ મનસા ને હથીયાર ને જેમ મ ધારણ કરો ,કેમકે ઝેને શરીર મ દુઃખ ઉથાયું હે વેયો થકી સુટે જ્યો હે 
\v 2 એતરે કે ભવિષ્ય મ પોતાનું બાકી શરીરીક જીવન મનખ ની ખરાબ લાલશાવો પરમાંણે નહી નહી પૂણ પરમેશ્વર ની મરજી ને પરમાણે ખરસ કરે 
\v 3 કેમકે બીજી જાતી ની મરજી ને પરમાણે કામ કરવ , અનેં લુંસાઈ ની બુરી લાલસ અભિલાષા એ , નશા વાળું એસ મોજ પીદડ અનેં બેકાર મૂર્તિ પૂજા ઝ તક આપું પેલ સમય કાડાદેદો વેયું ઘણું થાયું 
\v 4 હેંને થી નવાઈ કરે હે તમુ ઈવી ભારી લુસાઈ મ હેંનનો હાત નહી આલત ,અનેં એત્રે હારું વે ખરાબ તાજું કે હે;
\v 5 ૫પૂણ વે હેંને ઝે જીવત અનેં મરેલ નો  નિયા કરવા તયાર હે ,લેખું આલહે 
\v 6 કેમકે મરેલ ને હુદ તાજો હમીસર એતરે હારું હમળાયો કે શરીર મ તે મનખ ને પરમાણે હેંનનો નિયાથાએ ,પૂણ આત્મા મ વેય પરમેશ્વર ને પરમાણે જીવત રે હે 
\v 7 બદી વાતે નો અન્ત તરત થાવા વાળો હે ;એતરે હારું  સંયમી થાએ દુવા હારું તયાર રો 
\v 8 બદ મ ખાસ આ હે કે એક બીજા થકી વદાર પેરમ રાખો ,કેમકે પરેમ અનેક પાપો ને ઢાંખે દે હે 
\v 9 વગર ગગણ્યે બીજાનું પરુંણા ગત કરો 
\v 10  ઝેને ઝે વરદાન મળું હે ,વેયુ હેંને પરમેશ્વર ન અલગ અલગ પ્રકાર ના અનુગ્રહ કે ભલે ખજાનસી ને જેમ એક બીજા ની સેવામ લગાડો 
\v 11 અગર કુઈ બોલો ,તે એવું બોલે માનો પરમેશ્વર નું વસન હે;અગર કુઈ સેવા કરે ,તે હેંની તાકત થકી કરે ઝે પરમેશ્વર આલે હે ;ઝેને થકી બદી વાત મ યીશુ મસીહ ને લેદે ,પરમેશ્વર ની મહિમા પ્રગટ થાએ મહિમા અનેં સામ્રાજ્ય જુગા ન જુગ હેંનું સ હે આમીન 
\v 12 હે વાલો , દુઃખ રુપી આગ તમને પારખવા હારું તમ મ ભડકી હે, હેંને થી આ હમજેન નવાઈ નહી કરો કે કઈ અલગ વાત તમ ઈપેર વીતી રી હે 
\v 13 પૂણ ઝેમ ઝેમ મસીહ કે દુઃખો મ ભાગીદારી થો હે  આનન્દ કરો ,ઝેને થી હેંની મહિમા પ્રગટ થાત સમય હુદુ તમુ આનન્દિત અનેં ખુશ થો 
\v 14 ફેર અગર મસીહ ને નામ ને લેદે તમારી નિન્દા કરવામ આવેહે તે તમુ ધન્ય હે ,કેમકે મહિમા ની આત્મા ઝી પરમેશ્વર ની આત્મા હે ,તમુ ઈપેર સાએલો ક રે હે 
\v 15 ૫તમ મ કુઈ માણસ હત્યારો કે સૂરી કે ખરાબ કામ કરવા વાળો હે , કે પારકા કામ મ હાથ નાખવા ને લેદે દુઃખ નહી પામે 
\v 16 પૂણ આગર મસીહ થાવા ને લેદે દુઃખ પાય ,તે લાજે નહી થાએ ,પૂણ ઈની વાત ને હારું પરમેશ્વર ની મહીમા કરે 
\v 17 કેમકે વેયો સમય આવે પોક્યો હે પેલ પરમેશ્વર ન મનખ નો નિયા કરવામ આવહે ; અનેં ઝર કે નિયા નો સરુવાત આપ થકી થાહે તે હેંનો હુ અન્ત થાહે ઝે પરમેશ્વર ના તાજાહમીસાર ને નહી માનત ?
\v 18 અનેં અગર ધર્મી માણસ હી કઠીણાઈ થકી તારણ પામહે ,તે ભક્તિ વગર અનેં પાપી હુ ઠેકણું ?’’
\v 19 એતરે હારું ઝે પરમેશ્વર ની મરજી ને પરમાણે દુઃખ ઉઠાવે હે,ભલાઈ કરત જાએન પોતા પોતાનો જીવ ને વિશ્વાસયોગ્ય સરજનહાર ના હાત મ હોપે દે 
\c 5
\p \v 1 તમ મ ઝે વડીલ હે ,હુ હેંન જેમ વડીલ અનેં મસીહ કે દુઃખો નો ગવાહ અનેં પ્રગટ થવાવાળી મહિમા મ ભાગીદારી થાએન હેંનન આ હમઝાડુ હે 
\v 2 કે પરમેશ્વર ને હેંના ટુળા ની ,ઝે તમારા વસમ મ હે રખવાળી કરો ;અનેં આ દબાવ થકી નહી પૂણ પરમેશ્વર ની મરજી ને પરમાણે આનન્દથકી ,અનેં નીસ કમાઈ હારું નહી પૂણ મન લગાડે ને 
\v 3 ઝે મનખ તમને હુપેલ હે ,હેંન ઈપેર અધિકાર નહી સલાડો ,પૂણ ટુળા હારું આદર્શ બણો 
\v 4 ઝર મુખી રખવાળો પ્રગટ થા હે , તે તમન મહિમા નો મોગટ આલવામ આવહે ઝે કમળાવાનો નહી 
\v 5 ૫ઈવીસ રીતિ હે નવ જુવોન તમુ હુદ વડીલ ને કેવામ રો ,પૂણ તમુ બદ ને બદસ એક બીજા ની સેવા ને હારું ગરીબાઈ થકી કમર બાદે રો,કેમકે  “પરમેશ્વર અભામાનયો નો વિરુધ કરે હે ,પુન ગરીબો ઈપેર અનુગ્રહ કર હે ’’
\v 6 એતરે હારું પરમેશ્વર ના તાકતવર હાથ ને નેસ ગરીબાઈ થકી રો ,ઝેને થી વેયો તમન ઠીક સમય ઈપેર બડાવહે 
\v 7 પોતાની બદી સીન્ત હેંને ઈપેર નાખે દો ,કેમકે હેંને તમારું ધ્યાન હે 
\v 8 ધીયાન દો ,અનેં જાગત રો ;કેમકે તમારો વિરુદી શેતાન ભાખેડવા વાળો વાગ ને જેમ એની ખોજમ રે હે કે કીની ક ફાડે ખાએ જુ 
\v 9 વિશ્વાસ મ મજબુત થાએન ,અનેં આ જાણેન હેંનો સામનો કરો કે તમારો ભાઈ ઝે સંસર મ હે એમેસ દુઃખ વેઠે રયો હે 
\v 10 આવું પરમેશ્વર ઝે આખા અનુગ્રહ નો દાતો હે ઝેને તમને મસીહ મ પોતાની અનંત મહિમા ને હારું બુલાય ,તમારે થુંકી વાર તક દુઃખ ઉઠવા ને બાદ પુતે સ તમને પાક્કુ અનેં મજબુત અનેં તાકતવર કર હે 
\v 11 હેઅનું સ સામ્રાજ્ય જુગા ને જુગ રહે આમીન
\v 12 હામે સીલવાનુંસ ને હાથ ,ઝેન મ વિશ્વાસ આલયક ભાઈ હમજું હે , ટુકમ લખેન તમને હમજાડુ હે ,અનેં આ ગવાહી આલી હે કે પરમેશ્વર નો હસું અનુગ્રહ આહે , એન મસ બણે રો 
\v 13 ઝે બેબીલોન મ તમાર જેમ પસન કરેલ મનખ હે , તા આજુ માર સોરો મરકુસ તમને નમસ્કાર કે હે 
\v 14 પરેમ મ બોખે દેન એક બીજા ને નમસ્કાર કરો  તમને બદન ને ,ઝે મસીહ મ હે , શાન્તિ મળતી રહે 
