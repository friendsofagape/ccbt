\id PHP
\ide UTF-8 
\rem Copyright Information: Creative Commons Attribution-ShareAlike 4.0 License 
\h  ફિલિપ્પીઓને પત્ર
\toc1  ફિલિપ્પીઓને પત્ર
\toc2  ફિલિપ્પીઓને પત્ર
\mt1  Philippians
\mt1 ફિલિપ્પીઓને પત્ર
\c 1
\p \v 1  મસીહ ઇસુ ના દાસ પાઉલ અનેં તીમુથિયુસ ની તરફ થી, બદ્દ પવિત્ર મનખ ને નામ ઝી મસીહ ઇસુ મ થાએંનેં ફિલિપ્પી મ રે હે, અધ્યક્ષવોં અનેં સેંવકોં હાતેં 
\v 2  હમારા બા પરમેશ્વર અનેં પ્રભુ ઇસુ મસીહ ની તરફ થી તમનેં અનુગ્રહ અનેં શાંતિ મળતી રે 
\v 3  હૂં ઝર ઝર તમનેં ઇયાદ કરું હે, તર તર મારા પરમેશ્વર નું ધન્યવાદ કરું હે ;
\v 4  અનેં ઝર કેંરક તમ બદ્દ હારું અરજ કરું હે, તે હમેશા આનંદિત નેં હાતેં અરજ કરું હે 
\v 5 ૫ એંતરે હારું કે તમું પેલે દાડે થી લેંનેં આજે તક તાજા હમિસાર નેં ફેલાવા મ મારા ભાગીદાર રીય હે 
\v 6  મનેં ઈની વાત નો ભરુંહો હે કે ઝેંને તમ મ અસલ કામ સરું કર્યું હે, વેયોસ હેંનેં ઇસુ મસીહ ના દાડા તક પુરુ કરહે 
\v 7 ઠીક હે કે હૂં તમ બદ્દ હારું એંવોસ વિસાર કરું, કેંમકે તમું મારા મન મ આવેં વસ્ય હે, અનેં મારી બંદી મ અનેં તાજા હમિસાર હારું જવાબ અનેં સબૂત આલાવામ તમું બદ્દ મારી હાતેં અનુગ્રહ મ ભાગીદાર હે 
\v 8 એંનમ પરમેશ્વર મારો ગવાહ હે કે હૂં મસીહ ઇસુ જીવી લાગણી કરેંનેં તમ બદ્દ ની લાલસા કરું હે 
\v 9  હૂં એંમ દુવા કરું હે કે તમારો પ્રેમ જ્ઞાન અનેં બદ્દી પ્રકાર ની હમજ હાતેં હજુ હુંદું વદતું જાએ ,
\v 10 આં તક કે તમું ખાસ થી ખાસ વાત નેં વાલી જાણો, અનેં મસીહ ના દાડા તક હાસ્સ બણેં રો, અનેં ઠુકર નેં ખો ;
\v 11 અનેં હેંના ધાર્મિકતા ના ફળ થી ઝી ઇસુ મસીહ દુવારા રે હે, ભરપુર થાત જો ઝેંનેં થી પરમેશ્વર ની મહિમા અનેં સ્તુતિ થાતી રે 
\v 12 હે ભાજ્યો, હૂં સાહું હે કે તમું ઈયુ જાણે લો કે મનેં ઇપેર ઝી વીતી હે, હેંનેં થી તાજા હમિસાર નીસ બડુંતરી થાઈ હે 
\v 13 આં તક કે કૈસર ના રાજ ભવન ની આખી ટુકડી અનેં બાકી બદ્દ મનખ મ ઈયુ જાણ લેંદું હે કે હૂં મસીહ હારું બંદી હે ;
\v 14 અનેં પ્રભુ મ ઝી ભાઈ હે, હેંન મહા વદારે કરેંનેં મનેં બંદી થાવાના નેં લેંદે, સાતી રાખેં નેં પરમેશ્વર નું વસન બીક વગર હમળાવાનું વદારે હિમ્મત કરે હે 
\v 15 ૫ઠુંડાક તે સતુરાઈ અનેં ઝગડ ને લેંદે મસીહ નો પરસાર કરે હે અનેં થુંડાક ભલી મરજી થી 
\v 16 કેંતરાક તે ઈયુ જાણેંનેં કે હૂં તાજા હમિસાર હારું જવાબ આલવા હારું નક્કી કરવામ આયો હે પ્રેમ થી પરસાર કરે હે 
\v 17 અનેં કેંતરાક તે હરકી રીતી નહેં પુંણ વિરુદ્ધ મ મસીહ ની વારતા હમળાવે હે, એંમ વિસારેં નેં કે મારી બંદી મ મારી હારું દુઃખ પૈદા કરે 
\v 18 તે હું થાયું ? ખાલી ઈયુ કે બદ્દી રીતી, સાએ ટાળા થી સાએ હાસ થી, મસીહ ની વારતા હમળાવામ  આવે હે, અનેં હૂં એંનેં આનંદિત હે અનેં આનંદિત રેં હુંદો 
\v 19 કેંમકે હૂં જાણું હે કે તમારી અરજ નેં દુવારા, અનેં ઇસુ મસીહ ની આત્મા ના દાન દુવારા, એંનું બદલાનું ફળ મારું તારણ થાહે 
\v 20 હૂં તે ઈયેસ હાર્દિક લાલસા અનેં અનેં આશા રાખું હે કે હૂં કઈની વાત મ લજાવું નેં પુંણ ઝેંમ મારી આવેંલી હિમ્મત ને લેંદે મસીહ ની મોંટાઈ મારા શરીર નેં દુવારા હમેશા થાતી રે હે, વેમેંસ હમણ હુંદી થાએં, સાએ હૂં જીવતો રું કે મરેં જું 
\v 21 કેંમકે મારી હારું જીવતું રેંવું મસીહ હે, અનેં મરેં જાવું ફાએંદો હે 
\v 22 પુંણ અગર શરીર મ જીવતું રેંવુંસ મારા કામ હારું ફાયદા મંદ હે, તે હૂં નહેં જાણતો કે કેંનેં પસંદ કરું કેંમકે કે હૂં બેય નેં વસમ અરદે ટંગાએંલો હે ; જીવ તે સાહે હે કે સુંડેંનેં મસીહ કનેં જું, કેંમકે ઇયે વાત ઘણીસ તાજી હે ,
\v 23 કેંમકે કે હૂં બેય નેં વસમ અરદે ટંગાએંલો હે ; જીવ તે સાહે હે કે સુંડેંનેં મસીહ કનેં જું, કેંમકે ઇયે વાત ઘણીસ તાજી હે ,
\v 24 પુંણ શરીર મ રેંવું તમારી લેંદે વદારે જરરી હે 
\v 25 ૫એંતરે હારું કે મનેં એંનો ભરુંહો હે હાં નેં હૂં જાણું હે કે હૂં જીવતો રેં, પુંણ તમ બદ્દનેં હાતેં રેં ઝેંનેં થી તમું વિસ્વાસ મ મજબૂત થાત જો અનેં હેંનેંમ આનંદિત રો ;
\v 26 અનેં ઝી ઘમંડ તમું મારા બારામ કરો હે, વેયો ફેંર તમારી કનેં આવવા થી મસીહ ઇસુ મ વદાર વદેં જાએ 
\v 27 ખાલી એંતરું કરો કે તમારો વેવહાર મસીહ ના તાજા હમીસાર નેં લાએંક વેહ કે સાએ હૂં આવેંનેં તમનેં ભાળું, સાએ નેં હુંદો આવું, તમારા બારામ ઇયુસ હામળું કે તમું એકેંસ આત્મા મ ટકેં રેંલ હે, અનેં એક મન થાએંનેં તાજા હમિસાર ના વિસ્વાસ હારું મજુરી કરત રો હે ,
\v 28 અનેં કઈની વાત મ વિરુદાઈ વાળ થી બીક નહેં રાખત  ઈયુ હેંન હારું નાશ ની સાફ નિશાની હે, પુંણ તમારી હારું તારણ ની અનેં ઈયુ પરમેશ્વર ની તરફ થી હે 
\v 29 કેંમકે મસીહ ને લેંદે તમ ઇપેર ઈયુ અનુગ્રહ થાયું કે નેં ખાલી હેંનેં ઇપેર વિસ્વાસ કરો પુંણ હેંનેં હારું દુઃખ હુંદું વેંઠો ;
\v 30 અનેં તમારે વેંવીસ મજુરી કરવી હે, ઝેંવો તમેં મનેં કરત ભાળ્યો હે, અનેં હમણ હુંદ હામળો હે કે વેવુસ કરું હે 
\c 2
\p \v 1  હાં નેં અગર મસીહ મ કઈક શાંતિ, અનેં પ્રેમ થી હિમ્મત, અનેં આત્મા ની ભાગીદારી, અનેં થુંડીક કરુણા અનેં દયા હે ,
\v 2  તે મારું ઈયુ આનંદ પૂરું કરો કે એક મન રો,અનેં એકેંસ પ્રેમ,એંકેંસ વિસાર ,અનેં એકેંસ મનસા રાખો 
\v 3  વિરુદાઈ કે ઝૂઠી મોંટાઇ હારું કઈસ નહેં કરો,પુંણ નરમાઈ થી એક બીજાનેં પુતાનેં કરત અસલ હમજો,
\v 4  દરેક પુતાનિસ હિત નું નેં, બીજ ની હિત ની હુંદી સિન્તા કરે 
\v 5 ૫ ઝેંવો મસીહ ઇસુ નો સોભાવ હેંતો વેંવોસ તમારો હુંદો સોભાવ થાએ ;
\v 6  ઝેંને પરમેશ્વર ના રૂપ મ થાએંનેં હુંદો પરમેશ્વર નેં બરુંબર થાવા હારું પુંતાના કબ્જા મ રાખવાની વસ્તુ નેં હમજ્યો 
\v 7  પુંણ પુંતે પુતાનેં એંવું મીંડું(સુન્ય) કર દેંદું, અનેં દાસ નું રુપ ધારણ કર્યું, અનેં મનખ ની બરુંબરી થાએં જ્યો 
\v 8  અનેં મનખ ના રુપ મ પરગટ થાએંનેં પુંતે પુતાનેં ગરીબ કર્યો ,અનેં આં તક આજ્ઞા કારી રિયો કે મોત, હાં, ક્રૂસ ની મોત હુંદી વેંઠેં લીદી 
\v 9  એંને લેંદે પરમેશ્વરેં હેંનેં ઘણો મહાન હુંદો કર્યો, અનેં હેંનેં વેયું નામ આલ્યું ઝી બદ્દ નામ મ ખાસ નામ હે ,
\v 10 કે ઝી હરગ મ અનેં ધરતી ઇપેર અનેં ધરતી નેં નીસ,વેય બદ્દ ઇસુ ના નામ ઇપેર ઢેંસુંણ માંડે ;
\v 11 અનેં પરમેશ્વર બા ની મહિમા હારું દરેક જીબ માન લે કે ઇસુ મસીહીસ પ્રભુ હે 
\v 12 એંતરે હારું હે માર વાલોં, ઝીવી રીતી થી તમું હમેશા થી આજ્ઞા માનત આય હે, વેમેંસ હાવું હુંદ નેં ખાલી મારી હાતેં રેંત જાએંનેં પુંણ ખાસ કરેંનેં હાવું મનેં સીટી રેંવા થી હુંદ સમકત અનેં ફફડત જાએંનેં પુંત પુતાના તારણ નું કામ પુંરુ કરત જો ;
\v 13 કેંમકે પરમેશ્વરેંસ હે ઝેંને પુંતાની તાજી મરજી નેં હાતેં તમારા મન મ મરજી અનેં કામ, બે વાત નેં કરવા નો પરભાવ નાખ્યો હે 
\v 14 બદ્દ કામ વગર ગંગણેં અનેં વગર બબાલ થી કરેં કરો ,
\v 15 ૫એંતરે કે તમુ દોષ વગર અનેં ભુંળ થાએંનેં વાક અનેં હટ વાળ મનખ ના વસમ પરમેશ્વર ન ગુંના વગર ન બેંટા બીટી બણેંલ રો, ઝેંનનેં વસમ તમું જીવન નું વસન લેંનેં ધરતી મ બળત દીવ નેં જેંમ ભાળવા જડો હે   
\v 16 કે મસીહ ને દાડે મનેં ઘમંડ કરવાનું મતલબ થાએ કે નેં મારું દોડવું અનેં નેં મારી મજુરી કરવી બાતલ થાયું 
\v 17 અગર મનેં તમારા વિશ્વાસ રૂપી ભૂંગ અનેં સેવા નેં હાતેં મારું લુઈ હુંદું વહાડવું પડે, તે હુંદો હૂં આનંદિત હે અનેં તમ બદ્દ નેં હાતેં આનંદ કરું હે 
\v 18 વેમેંસ તમું હુંદ આનંદિત થો અનેં મારી હાતેં આનંદ કરો 
\v 19 મનેં પ્રભુ ઇસુ મ આશા હે કે હૂં તીમુથિયુંસ નેં તમારી કનેં તરત મુંકલેં, એંતરે કે તમારી દસ્યા હામળેંનેં મનેં  શાંતિ મળેં 
\v 20 કેંમકે મારી કનેં એંવા સોભાવ નું કુઈ નહેં ઝી સાફ મન થી તમારી સિન્તા કરે 
\v 21 કેંમકે બદ્દ પુતાના મતલબ ની ખોળી મ રે હે, નેં કે ઇસુ મસીહ ની 
\v 22 પુંણ હેંનેં તે તમવેં પારખ્યો અનેં જાણ હુંદો લેંદો હે કે ઝેંવો બેંટો બા નેં હાતેં કરે હે, વેમેંસ હેંને તાજો હમિસાર નેં ફેલાવા મ મારી હાતેં મજુરી કરી 
\v 23 એંતરે હારું મનેં આશા હે કે ઝેંમેંસ મનેં ખબર પડહે કે મારી હું દસ્યા થાહે, તેંમેંસ હૂં હેંનેં તરત મુંકલેં દેં 
\v 24 અનેં મનેં પ્રભુ મ ભરુંહો હે કે હૂં પુંતે હુંદો જલ્દી આવેં 
\v 25 ૫પુંણ મેંહ ઈપફ્રુદીતુસ નેં ઝી મારો ભાઈ અનેં હાતેં કામ કરવા વાળો અનેં હાત વાળો પેહલવાન અનેં તમારો દૂત, અનેં જરૂરી વાત મ મારી સેવા સલાડવા વાળો હે, તમારી કનેં મુંકલવો જરૂરી હમજ્યો 
\v 26 કેંમકે હેંનું મન તમ બદ્દ મ લાગેંલું હેંતું, એંને લેંદે વેયો નરમ રેંતો હેંતો કેંમકે તમવેં હીની બીમારી ના બારામ હામળ્યું હેંતું 
\v 27 પાક્કું વેયો બીમાર તે થાએં જ્યો હેંતો આં તક કે વેયો મરવામ હેંતો, પુંણ પરમેશ્વરેં હેંનેં ઇપેર દયા કરી, અનેં ખાલી હેંનેંસ ઇપેર નહેં પુંણ મનેં ઇપેર હુંદી કે મનેં દુઃખ ઇપેર દુઃખ નેં થાએ 
\v 28 એંતરે હારું મેંહ હેંનેં મુંકલવાની હુંદી કોશિશ કરી કે તમું હેંનેં થી ફેંર મળેં નેં આનંદિત થાએં જો અનેં મારું હુંદું દુઃખ કમ થાએ  
\v 29 એંતરે હારું તમું પ્રભુ મ હેંનેં હાતેં ઘણા આનંદ નેં હાતેં મળજો, અનેં એંવ નું માન કરેં કરજો 
\v 30 કેંમકે વેયો મસીહ ના કામ હારું પુતાના જીવ ઇપેર જુંખમ ઝેંલેંનેં મોત નેં નજીક આવેં જ્યો હેંતો એંતરે કે વેયે કમી તમારી તરફ થી મારી સેવા મ થાઈ હેંનેં પુરી કરે 
\c 3
\p \v 1  એંતરે હારું હે મારા ભાજ્યો, પ્રભુ મ આનંદિત રો  વેયેસ વાતેં તમનેં ઘડી-ઘડી લખવામ મનેં તે કઈ તખલીબ નહેં થાતી, અનેં હેંનમ તમારી કુશળતા હે ,
\v 2  કૂતર થી જાળવેંન રો, હેંન ભૂંડ કામ કરવા વાળ થી જાળવેંન રો 
\v 3  કેંમકે સુન્નત વાળા તે હમુંસ હે ઝી પરમેશ્વર ની આત્મા ની અગવાઈ થી ભક્તિ કરજ્યે હે, અનેં મસીહ ઇસુ ઇપેર ઘમંડ કરજ્યે હે, અનેં શરીર ઇપેર ભરુંહો નહેં રાખતા 
\v 4  પુંણ હૂં તે શરીર ઇપેર હુંદો ભરુંહો રાખેં સકું હે  અગર કેંનેંક બીજાનેં શરીર ઇપેર ભરુંહો રાખવાનો નો વિસાર વેહ, તે હેંનેં કરત વદેંનેં રાખેં સકો હે 
\v 5 ૫ આઠવે દાડે મારું સુન્નત થાયું, ઇસ્રાએંલ ની પીઢી, અનેં બીન્યામીન ના ઘરાણાં નો હે ; ઈબ્રાનીય નો ઇબ્રાની ; નિયમ ના બારામ અગર કો તે ફરિસી હે 
\v 6  જોશ ના બારામ અગર કો તે મંડળજ્યી નેં વિતાડવા વાળો; અનેં નિયમ ની ધાર્મિકતા ના બારામ અગર કો તે દોષ વગર હે હેંતો 
\v 7  પુંણ ઝી-ઝી વાતેં મારા ફાએંદા ની હિતી, હેંનનેંસ મેંહ મસીહ ને લેંદે નુકસાન હમજેં લેંદું હે 
\v 8  પુંણ હૂં મારા પ્રભુ ઇસુ મસીહ ની વળખણ ની ખાસિયત ને લેંદે બદ્દી વાત નેં નુકસાન હમજું હે  ઝેંને લેંદે મેંહ બદ્દી વસ્તુ નું નુકસાન ઝેંલ્યું, અનેં હેંનનેં કસરો હમજું હે, ઝેંનેં થી હૂં મસીહ નેં મેંળવેં લું 
\v 9  અનેં હેંનમ મળું ; નેં કે મારી હીની ધાર્મિકતા નેં હાતેં ઝી મસીહ ઇપેર વિસ્વાસ કરવાનેં લેંદે હે અનેં પરમેશ્વર ની તરફ થી વિસ્વાસ કરવા થી મળે હે ;
\v 10 એંતરે કે હૂં હેંનેં અનેં હેંના મોત ની જીત નું સામ્રત ને, અનેં હેંનેં હાતેં દુઃખ મ ભાગીદાર થાવા ના મતલબ નેં જાણું, અનેં હીની મોત ની બરાબરી નેં મેંળવું 
\v 11 કે હૂં કીવી બી રીતી થી મરેંલ નેં જીવતું થાવા ના પદ તક પોતું 
\v 12 ઈયુ મતલબ નહેં કે હૂં મેંળવેં સુક્યો હે, કે સિદ્ધ થાએ સુક્યો હે ; પુંણ હીની વસ્તુ નેં હાવા હારું દોડ્યો જાતો રું હે, ઝેંનેં હારું મસીહ ઇસુવેં મનેં હાદો હેંતો 
\v 13 હે ભાજ્યો, મારી ભાવના ઇયે નહેં કે હૂં હાએ સુક્યો હે, પુંણ ખાલી એક ઈયુ કામ કરું હે કે ઝી વાતેં વાહેં રેં ગજ્યી હે હેંનનેં ભૂલેંનેં, અગ્યેડ ની વાત મએ વદતો જાએનેં ,
\v 14 નિશાની મએં દોડ્યો જું હે, એંતરે કે વેયું ઇનામ મેંળવું ઝેંનેં હારું પરમેશ્વરેં મનેં મસીહ ઇસુ મ ઇપેર બુંલાયો હે 
\v 15 ૫હમ મના ઝેંતરા સિદ્ધ હે, ઇયોસ વિસાર રાખેં, અનેં અગર કઈનેક વાત મ તમારો બીજો કઈક વીસાર વેહ પરમેશ્વર હેંનેં હુંદો તમ ઇપેર પરગટ કર દેંહે 
\v 16 એંતરે હારું ઝાં તક આપું પોત્ય હે, હેંનેસ પરમણે સાલો 
\v 17 હે ભાજ્યો, તમું બદ્દ મળેંનેં મારી જીવી સાલ સાલો, અનેં હેંનનેં વળખેં રાખો ઝી ઈની રીતી ઇપેર સાલે હે ઝેંનો દાખલો તમું હમ મ ભાળો હે ;
\v 18 કેંમકે ઘણ બદ ઈવી સાલ સાલે હે, ઝેંનની સરસા મેંહ તમ મ ઘડી-ઘડી કરી હે, અનેં હમણ હુંદો ગાંગરેં-ગાંગરેં નેં કું હે વેય પુંતાન સાલ સલન થી મસીહ ના ક્રૂસ ન વેરી હે 
\v 19 હેંનનો ફેસલો નાશ હે, હેંનનું ઈશ્વરીય પેંટ હે, વેય પુંતાની લાજ ની વાત ઇપેર ઘમંડ કરે હે અનેં ધરતી ની વસ્તુવ ઇપેર મન લગાડેં રાખે હે 
\v 20 પુંણ આપડું પુતાનું દેશ હરગ મ હે ; અનેં આપું એક તારણહારા પ્રભુ ઇસુ મસીહ નેં વેંહાં થી આવવાની વાટ જુએં રિય હે 
\v 21 વેયો પુંતાની શક્તિ ના હેંના પ્રભાવ નેં પરમણે ઝેંનેં દુવારા વેયો બદ્દી વસ્તુ નેં પુંતાના કબ્જા મ કરેં સકે હે, આપડું ગરીબાઈ નું શરીર નું રુપ બદલેંનેં, પુંતાની મહિમા ના શરીર નેં અનુકુળ બણાવ દેંહે 
\c 4
\p \v 1  એંતરે હારું હે વાલોં ભાજ્યો, ઝેંનમ મારો જીવ લાગેંલો રે હે, ઝી માર આનંદ અનેં મુંગટ વેહ, હે વાલોં ભાજ્યો, પ્રભુ મ ઇવીસ રીતી ટકેંનેં રો 
\v 2  હૂં યૂઓદિયા નેં હુંદો હમજાડું હે અનેં સુન્તુખે નેં હુંદો, કે વેય પ્રભુ મ એક મન રે 
\v 3  હે હાસા હાતેં કામ કરવા વાળા, હૂં તનેં થકી હુંદો અરજ કરું હે કે તું હીની બજ્યેર ની મદદ કર, કેંમકે કેંમકે હેંનવેં મારી હાતેં તાજો હમિસાર ફેલાવામ, ક્લેમેસ અનેં માર બીજ હાતેં કામ કરવા હાતેં મજુરી કરી, ઝેંનન નામ જીવન ની સોપડી મ લખેંલ હે 
\v 4 પ્રભુ મ હમેશા આનંદિત રો, હૂં ફેંર કું હે આનંદિત રો 
\v 5 ૫ તમારી નરમાઈ બદ્દ માણસ મ પરગટ થાએ  પ્રભુ નજીક હે 
\v 6  કઈની બી વાત ની સીન્તા નહેં કરો; પુંણ દરેક વાત મ તમાર આમંત્રણ, દુવા, અનેં અરજ નેં દુવારા ધન્યવાદ નેં હાતેં પરમેશ્વર નેં હામેં હજર કરવામ આવે 
\v 7  તર પરમેશ્વર ની શાંતિ, ઝી બદ્દી હમજ થી અલગ હે, તમાર હય્ય અનેં તમાર વિસાર નેં મસીહ ઇસુમ હાસવેંન રાખહે 
\v 8  એંતરે હારું હે ભાજ્યો, ઝી-ઝી વાતેં હાસી હે, અનેં ઝી-ઝી વાતેં માન લાએંક હે, અનેં ઝી-ઝી વાતેં ઠીક હે, અનેં ઝી-ઝી વાતેં પવિત્ર હે, અનેં ઝી-ઝી વાતેં સુહાવની હે, અનેં ઝી-ઝી વાતેં મન ભાવી હે , નેં ઝી બી તાજા ગુણ અનેં વાહ વાહ ની વાતેં હે હેંન ઇપેર ધીયાન લગાદેં કરો 
\v 9  ઝી વાતેં તમવેં મારી થી હિકી, અનેં ગળે ઉતારી, અનેં હામળી, અનેં મારી મ ભાળી ,હેંનનુંસ પાળેં કરો, તર પરમેશ્વર ઝી શાંતિ નો કુવો હે તમારી હાતેં રેંહે 
\v 10 હૂં પ્રભુ મ ઘણો આનંદિત હે કે હાવું એંતર દાડ પસી તમારી સિન્તા મારા બારામ ફેંર જાગેં ગઈ ; નક્કી તમનેં સરુવાત મ હુંદું એંનો વિસાર હેંતો, પુંણ તમનેં મુંખો નેં મળ્યો 
\v 11 એંમ નહેં કે હૂં મારી કમી ને લેંદે ઈયુ કું હે; કેંમકે મેંહ ઈયુ હિક્યું હે કે ઝીની દસ્યા મ હે; હેંન સંતોસ કરું 
\v 12 હૂં ગરીબ થાવું હુંદો જાણું હે અનેં વદવું હુંદો જાણું હે ; દરેક વાત અનેં બદ્દી દસા મ મેંહ  ધાપવું, ભુખું રેંવું, અનેં વદવું-કમ થાવું હક્યું હે 
\v 13 ઝી મનેં સામ્રત આલે હે હેંનેંમ હૂં બદ્દુસ કરેં સકું હે 
\v 14 તે હુદું તમવેં ભલું કર્યું કે મારા દુઃખ મ માર ભાગીદાર થાય 
\v 15 ૫હે ફિલીપ્પ વાસિયોં, તમું પુતે હુંદ જાણો હે કે તાજા હમિસાર ના પરસાર ની સરુવાત મ, ઝર હૂં મકીદુનીયા થી નકળ્યો, તર તમનેં સુંડેંનેં બીજ કઈની યે મંડળજ્યી લેવડ-દેંવદ ના બારામ મારી મદદ નહેં કરી 
\v 16 ઈવીસ રીતી ઝર હૂં થિસ્લુંનીકે મ હેંતો તર હુદું તમવેં મારી કમી પૂરી કરવા હારું એક વાર હું પુંણ બે વાર કઈક મુંકલ્યું હેંતું 
\v 17 એંમ નહેં કે હૂં દાન સાહું હે પુંણ હૂં એંવું ફળ સાહું હે ઝી તમારા ફાયદા હારું વદતું જાએ 
\v 18 મારી કનેં બદ્દુસ હે પુંણ ઘણાઈ થી હુંદું હે ; ઝી વસ્તુવેં તમેં ઈપફ્રુદીતુસ નેં હાત મુંકલી હિતી હેંનેં મેંળવેંનેં હૂં ધાફેં જ્યો, વેયું સુખ આલવા વાળું તાજી ગંદ, ગરહણ કરવાને લાએંક ભુંગ હે, ઝી પરમેશ્વર નેં ભાવે હે 
\v 19 મારો પરમેશ્વર હુંદો પુંતાના હેંના ધન ને પરમણેં ઝી મહિમા હાતેં મસીહ ઇસુ મ હે, તમારી દરેક કમી પુરી કરહે 
\v 20 હમારા પરમેશ્વર અનેં બા ની મહિમા જુંગ-જુંગ થાતી રે  આમીન 
\v 21 દરેક પવિત્ર જણ નેં, ઝી મસીહ ઇસુ મ હે નમસ્કાર કો  ઝી ભાઈ મારી હાતેં હે, તમનેં નમસ્કાર કે હે 
\v 22 બદ્દ પવિત્ર મનખ, ખાસ કરેંનેં ઝી કૈસર ન ઘરાણા ન હે, તમનેં નમસ્કાર કે હે 
\v 23 હમારા પભુ ઇસુ મસીહ નું અનુગ્રહ તમારી આત્મા નેં હાતેં રે            
