\id JUD
\ide UTF-8
\rem Copyright Information: Creative Commons Attribution-ShareAlike 0 License
\h યહૂદાનો પત્ર
\toc1 યહૂદાનો પત્ર
\toc2 યહૂદાનો પત્ર
\mt1 Jude
\mt1 યહૂદાનો પત્ર
\c 1
\p
\v 1 . ઈસુ ખીરીસતાની બોલવેલ અન તેને મયે કન રાખી થવેલ તુમાવર ઈસુ ખીરીસતાનાં સેવકની યાકુબના ભાવુસ યહુદાના કાગદ.
\v 2 . તુમાવર દયે ની શાંતિ અન મયે પૂરે-પુર હુયુંદે.
\v 3 . માને મયેનાં લોક આપલે આખે સાહલાં મીળહ તે બચાવની ગોઠ લીખુલા ઈચાર કર હતાવ પન પવિતર લોકાં સાહલાં એકદાજ દીયેલ ઈસવાસને સાટી પૂરાં મન થવીની મેહનત કરા ઈસા કાગદ કન સીકવુંલા બેશ લાગનેલ.
\v 4 . કાહાકાં જેહની સજા હુંય ઈસા પુડ હુંન નક્કી કરેલ હતા તેહમાસલાં થોડાક જના ઉગા-ઉગાજ આપલેમાં હતાત.
\v 5 . તુમાલા યી ગોઠ આખી ખબર આહાં તરી પન માં તુમાલા આઠવ કરાડાહા દેવ તેને લોકાં સાહલાં તેહ માસલાં જે ઈસવાસ ની કરલા તેહના નાશ કરનેલ તેહ માસલાં જે ઈસવાસ ની કરલા તેહના નાશ કરનેલ.
\v 6 . જે દુત પદરનાં કામ ધરી ની રહતી પન સોડીદીનામ તેહાલાં કાયદાની મોઠે દિશધર કાયીમને બંદનની સાંકળી કન બાંદીની આંધારામાં રાખનાહાં.
\v 7 . તીસાજ સદોમ ગમોરા અન તેને વંગને સાહરાસાં લોક સીનાળી અન ની કરાયજ તીસે વેટ કામમાં પડીની કાયીમને ઈસ્તોની સજા ભોગવીની આપલે આખે સાહલાં ચેતવની ઈસા હુંયનાત.
\v 8 . ઈસા ખોટાં ઉપદેશકસી પદરનાં આંગ બાટ તાહાં અન સરગને સતાની કીમત ની માનત અન દેવ દુતસે મોઠાયલાં ટીકા કરતાહાં.
\v 9 . મુસાને મુરદાવર હુંન જદવ પરમુખ દુત મીખાયેલ અન ભુતના ઝગડા હુંયનેલ તદવ મીખાયેલ દુત ભુતવર ભુલ કાડુંલા હિમત ની કરીલ, પન હોડાજ સાંગના કા, દેવ તુલાં ઠપકા દીલ.
\v 10 . યે ખોટાં સીકસકસી જી ગોઠ ની જાનત તેની ટીકા કરતાહાં જનાવરાસે સારકાં તેહને અકલ કન જી જાનતાહાં તે કન તેજ બગડી જાતાહાં.
\v 11 . ઈસે લોકાં સાહલાં હાય–હાય કાસાકાં કાયીમને વાટલાં જાયીની પયસાને લોભમાં બલામને ભૂલમાં પડીની કોરાહને સારકાં ઝગડા કરીની નાશ હુંયનાત.
\v 12 . તે તુમને મયેને ખાન-પેનમાં ડાગ ઈસા હુંયી જાતાહાં અન ભેવ વગર તુમને હારી ખાતાહાં તે પદરની કાળજી રાખતાહાં તે વારા લીજા ઈસા પાની વગરનાં આબુટ આહાંત તે ફળ વગર ખ કરેલ ઝાડ આહાંત અન ઉમળાયજી પડેલ અન પૂરે-પુર મરેલ ઝાડાં આહાંત.
\v 13 . તે પદરની લાજ ફુગાને સારુક બાહેર કાડહ તે દરેને મોઠલે લફાને સારુક આહાંત અન પદરની વાટ સોડીની હિડતે હે તે માનને ને સારુક આહાંત તેહને સાટી અંધારા જુગ કાયીમ રાખી થવેલ આહાં.
\v 14 . યેહની ગોઠ આદમ પાસુન સાતમી પીડીના માનુસ, હનોક પુડજ ઈસા સાંગનેલ કા, પરભુ હજાર ગનતી દુતસે હારી યીલ.
\v 15 . તો યીની આખે સાહલાં કાયદા કરીલ દેવલા ની માનત તે લોક દેવલા માને વગર કરેલ આખાં ખોટાં કામાં અન પાપી લોક દેવને ઈરુદ બોલેલ ખોટી બોલી યે આખેસી સીકસા કરીલ.
\v 16 . તે લોક પીપટે આહાંત તે હાહુરે અન પદરને વેટ ઈચાર પરમાને ચાલતાહાં તેહને ટોન્ડ કન પદરલાં મોઠા ઈસા દાખવતાહાં લાભ મીળ તે સાટી દુસરેલા વાનતાહાં.
\v 17 . પન માનાં મયેનાં લોકાં તુમી, ત આપલે પરભુ ઈસુ ખીરીસતાની દવાડેલ સેવકસી પુડ હુંન સીકવેલ સીકસન આઠવ કરાં.
\v 18 . તે ઈસા સાંગલા કા, છેલ્લે દીસી ટીકા કરનાર લોક યેતીલ અન તે પદરને વેટ ઈચાર પરમાને ચાલતીલ.
\v 19 . યે લોક ભાગ પાડતાહાં અન પદરને ઈચાર પરમાને ચાલતાહાં તેહનેમાં પવિતર આત્મા ની આહાં.
\v 20 . પન માને મયેનાં લોક, તુમી ત તુમને પવિતર ઈસવાસમાં વધીની પવિતર આત્માને મજત કન પરાથના કરજા.
\v 21 . દેવને દયેમાં તુમી બેશ રહજા, કાયીમને જીવનને સાટી આપલે પરભુ ઈસુ ખીરીસતાને દયેલા વાટ હેરી રહજા.
\v 22 . જે શંકા રાખતાહાં તેહવર દયે કરા.
\v 23 . દુસરે થોડાક લોકાં સાહલાં નાશને ઈસ્તો માહુન વડી કાડીની બચવા દુસરે થોડેક સાહવર એક હારી દયે કરા, પન તેહને આંગ કન ડાગ પડેલ તેહને ડગલાં સાહલાં વેટ ગનજા.
\v 24 . જો તુમાલા ઠોકાયજી પડી જાયે વગર બચવુંલા અન તુમાલા ભુલ વગર તેને મોઠે માનમાં હાવુસમાં લી જાવલાં શકતીવાળા આહાં તો એખલાજ દેવ અન બચાવનાર આહાં તેલાં.
\v 25 . માન મોઠાય જોર, અન સત્તા પુડ પાસુન અન આતા તીસાજ કાયીમની કાયીમ હુયુંદે આમીન.
