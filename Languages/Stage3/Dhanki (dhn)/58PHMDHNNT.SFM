\id PHM
\ide UTF-8
\rem Copyright Information: Creative Commons Attribution-ShareAlike 0 License
\h ફિલેમોને પત્ર
\toc1 ફિલેમોને પત્ર
\toc2 ફિલેમોને પત્ર
\mt1 Philemon
\mt1 ફિલેમોને પત્ર
\c 1
\p
\v 1 . ઈસુ ખીરીસતાને સાટી બાંદાયનેલ પાવુલ અન ભાવુસ તીમોથી, યી કાગદ લીખજહન આમના મયેનાં ભાવુસ અન હારીજ કામ કરનાર ફીલેમોન.
\v 2 . બીહનીસ આફિયા અન આમને હારીનાં સયનીક આરકીપસ અન તુમને ઘર બીસહ તે મંડળીને લોકા સાહવર યી કાગદ લીખજહન.
\v 3 . આપલાં દેવ બાહાસ કન અન પરભુ ઈસુ ખીરીસતા કન તુમાલા દયેની શાંતિ હુયુંદે.
\v 4 . પરભુ ઈસુ ખીરીસતા વર તુના ઈસવાસ અન પવિતર લોકાં સાહવર તુની મયે માં આયકનાવ.
\v 5 . તાહાં તુલા આઠવ કરીની કાયીમ માને પરાથનામાં માને દેવલા આભાર સાંગીની વાનાહાં.
\v 6 . ઈસવાસી આહાંસ તુમને હારી આમાલા આહાં તી સંગત આપલે ખીરીસતા ઈસુમાં જે-જે આશીર્વાદ આહાત તેહની સુમજન દીલ, ઈસી માની પરાથના આહાં.
\v 7 . મયેનાં ભાવુસ તુને મયે કન માલા ખોબ ખુશી અન દિલાસા મીળનાહાં કાહાકાં/ કાસાકાં તું દેવને પવિતર લોકાંસી મન હાવુસમાં રાખનાસ.
\v 8 . તાહાં ખીરીસતામાં તુના ભાવુસ ઈસા તું જી કરુંલા માલા ખીરીસતામાં હક આહાં.
\v 9 . માં ડવર આહાંવ તરી ઈસુ ખીરીસતાને સાટી બોલનાર અન તેને સાટી કોન્ડવેલ આહાંવ ( તાહાં માં હુકમ કરી સકાહાં.) પન મયેનાં માંગની કરાહાં.
\v 10 . ખીરીસતામાં માના પોસા ઓનેસીમસ સાટી માં તુપાસી માંગની કરાહાં કાહાકાં, ઝેલમાં માં તેનાં આત્મિક બાહાસ હુંયનાહાવ.
\v 11 . પુડ તો તુલા કામ નિહી દે ઈસા હતા,પન આતાં તો તુલા અન માલા ઉપેગી/ ઉપયોગી આહાં.
\v 12 . માને દિલ સારકાં આહાં તેલાં માં તુપાસી દવાડાહાં.
\v 13 . (ખીરીસતાને) બેશ ગોઠને સાટીજ ઝેલમાં આહાંવ તાહાં માલા મજત કરુંલા સાટી તુને બદલ તેલાં અઠ રાખુલાં ઈચાર કર હતાવ.
\v 14 . તુ પાસુન યી મજત/મદદ બળજબરી કરીની લેવલાં નિહી માંગા, તાહાં તુને રજા વગરમાં કાહી નિહી કરા.
\v 15 . તુને હારી તો કાયીમ રહુલાં આહાં તે સાટી થોડાક ટાયીમ તું પાસુન પોળી ગે હવા.
\v 16 . આતાં તો બાંદાયનેલ હારી ઈસા નિહી પન તેને કરતાં વધારી આહાં તો ત મયેનાં ભાવુસ આહાં તો માના ખોબ મયેનાં આહાં પન તુના હારી અન પરભુમાં ભાવુસ ઈસા ખોબજ મયેનાં આહાં.
\v 17 . તું માલા તુને હારી ભાગીદાર ગનહવાસ ત જીસા તું માલા બોલવી લેસી તીસા તેયેલા બોલવી લીજો.
\v 18 . યો તુના કાહી ખોટાં કરનાહવા નીહી ત યેનાં કાહી લીગાડ હવાં ત તી માને નાંવ વર લીખજો.
\v 19 . માં પાવુલ યી પદરને હાતકન લીખાહાં,માં તી ફિરીવી દીન, તું ત તુના જીવ તરી માલા દેશી ઈસા આહાંસ.
\v 20 . તાહાં મયેનાં ભાવુસ પરભુમાં હોડાક ત કરજોસજ ખીરીસતામાં તું માનાં મન ખુશ કરાહ.
\v 21 . માં સાંગાહાં તી કરસી ઈસા ભરુસા/ભરોસા થવીની યી કાગદ લીખાહાં યેને કરતાં વધારી કરસી ઈસા માં જાનાહાં.
\v 22 . હોડાજ નિહી માલા રહુલાં જાગા તયેર રાખજો, કાહાકાં, તુમને પરાથના કન માં તઠ યીન ઈસી આશા રાખાહાં.
\v 23 . એપાફીરેસ જો ખીરીસતાને સાટી માને હારી ઝેલમાં આહાં તો અન,
\v 24 . માને હારી કામ કરત તે મારક/માર્ક અરીસતારકેસ, દેમાસ અન લુકા યે આખાં તુલા સલામ સાંગતાહાં.
\v 25 . પરભુ ઈસુ ખીરીસતાની દયે તુમને આત્મા હારી રહું દે.
