\id 2TI
\ide UTF-8
\rem Copyright Information: Creative Commons Attribution-ShareAlike 0 License
\h 2 તિમોથીને
\toc1 2 તિમોથીને
\toc2 2 તિમોથીને
\mt1 2 Timothy
\mt1 2 તિમોથીને
\c 1
\p
\v 1 . ઈસુ ખીરીસતામા જી જીવન મીળીલ તેને વચન ક્ન દેવને ઇચાર પરમાને ઇસુ ખિરિસતાની દવાડેલ સેવક પાવુલની.
\v 2 ખિરિસ્તામા મયેના પોસા તિમોથીલા લીખેલ કાગદ દેવબાહાસને અન આપલા પ્રરભુ ઇસુ ખિરિસતની મોઠી દયે અન શાંતિ હુયુદે.
\v 3 માને દેવલા આભાર માનાહા. માના વડીલ તેલા જીસી ભક્તી કરતા તિસી મા ચોખે મન કન ભક્તિ કરાહા રાત દીસ માને પરાથનામા તુલા ચોખા આઠવ કરીનિ દેવલા આભાર માનાહાં.
\v 4 તુના આસુલ આઠવ કરિનિ તુલા હેરુલા ખોબ મન હુયહ. તુલા હેરિન ત માલા ખુબ હાવુસ હુયિલ.
\v 5 તું રાખહસ ઇસા ક્પટ વગરના ઇસવાસ તીં આઠવ કરાહાં. તિસા ઇસવાસ પુડ તુની મોઠી આસ લિયિસ અન તુની આસ પનિકા રાખ હતેત. આતાં તુહિ તીસા ઇસવાસ રાખહસ તીં માં જાનાહાં.
\v 6 જદવ મા તુવર હાત થવનેલ આહા દાન તુલા મીળનેલ તે આત્માને દાનના તું બેસ ઉપેગ કર.
\v 7 કાહા કા દેવની દિયેલ આતમાં આપલે મનમાં ભેદ નિંલય પન આપાલા હહિંમત મયે અન પદર વર કાબુ દેહે.
\v 8 તાહાં પ્રભુની સાકસી બોલુલા લાજસી નોકો.માં પરભુને સાક્સી સાટીં બોલવેલ આહાંવ તેવરહુનહી તું લાજસી નોકો.પન બેસ ગોઠ્ને સાટીં દેવ દેહે તે સક્તીક્ન માને હારીં દુ:ખ ભોગવ.
\v 9 તો આપાલા તેનાં લોકાં હુયુલા સાટીં બોલવનાહા યી ત આપલે કામકન નીહીં પન તેને ગોઠ્કન અન દયેકન આહા.યી દયે ખીરીસતા ઇસુમાં આપાલા પુડપાસુન દીયેલ આહા.
\v 10 પન આપલા બચાવનાર ઇસુ ખીરીસતા આના તાહાં તી દયે ઉઘાટ હુયનિહિ.તો મરનલા નાબુદ કરીની તેને બેસ ગોટ્કન મરન વગરનાં જીવન ઉઘાટ કરનાહા.
\v 11 દેવ માલા સેવક બનવના તે બેસ ગોટ્નાં સીકસક ઠરવના
\v 12 કાસા કા જેવર મંય ઇસવાસ થવાહાં તેલા માં વળખહાં જીંમાં તેલા સોંપનાહાંવ તીં તો તે દીસધર હાસવી રાખુલા તેનેમાં સક્તી આહા.
\v 13 જો ખરા ઉપદેસ તુ માપાસુન આયકનાસ તેલા નમુનાં ગનીનીં ઇસુ ખિરિસતાને સોંપેલ ખરી ગોટલા આપલેમાંવસહ તે પવિતર આતમાકન હાસવી રાખ.
\v 14 ને જે સત્ય મળેલ છે તેનું તું રક્ષણ કર. પવિત્ર આત્માની સહાય વડે એ વસ્તુઓને તું સંભાળી રાખ. એ પવિત્ર આત્મા આપણા અંત:કરણમાં જ વસે છે.
\v 15 આસીયા દેસમાસલાં આખાં માલા સોડી દિનાંત તી તુલા ખબર આહા.ફુગીલસ અન હરમોગનેસ પન તેહમાસલાજ આહાત.
\v 16 ઓનેસીપરસને ધરનેસાહવર દેવની દયે રહુંદે કાહા કા તો બુહુંદા માલા દિલાસા દીનેલ.માં બાંદાયનેલ હતાંવ તાહાં નીંલાજીલ.
\v 17 માં રોમમાં હતાવ તાહા; તો ગવસી કાડીનીં માલા મીળનેલ.
\v 18 (પરભુપાસુન તે દીસ તેલા દયે મીળ.)અની જી જી સેતેની એફેસેસમાં કંય કરીહી તેલા પન તું બેશ કરી જાનહસ.
\c 2
\p
\v 1 . તાહાં માના પોસા ઇસુ ખીરીસતાને ધ્યેમાં બળવાન હુય.
\v 2 ખોબ માંનસાંસે મદીં જી માની ગોટ આયકનાહાસ તી દુસરેસાહલા સીકવી સકત અન ભરુલા થવાયજ ઇસે માંનસાંસાહલા સોપી દે.
\v 3 અન તું ખીરીસતાના ચાંગલા સયનીક ઇસાં માને હારીં દુ:ખ ભોગવ.
\v 4 લદાયમાં જાહા તો સયનીક ઘર સંવસારને કામમાં લાગી નીંરહ.તાહા તો તેને મોઠે અમલદારનાખુસી કરીલ.
\v 5 હરીફાયમાં ઘાવંદહ તો નેમ સર નીંધાવંદ ત તેલા ઇનામ નીંમીળ.
\v 6 મેહનત કર તે ખેડુતલા પીકમાંહુન પુડલા ભાગ મીળુ-લા પડ.
\v 7 માં જી કાહીં સાંગાહાં તેના ઇચાર કરી હેર. પરભુ તુલા યે આખે ગોઠી સુમજવીલ.
\v 8 દાવુદને વંશના ઇસુ ખીરીસતા મરન માહુન જીતાં હુયના યીંજ માં ભાસન કરાહાં તી બેસ ગોટ. યીં તું આઠવ કરજો.
\v 9 યીં બેસ ગોઠ્માં ભાસન કરાહાં તે સાટીંજ દુ:ખ ભોગવાહાં અન ખુનીને વાનુક ખાંદાયનેલ આહાંવ પન દેવની ગોઠ બાંદેલ નીં આહા.
\v 10 તાહાં માં યીં આખાં દેવને ખાતરી કરેલ લોકાં સાટી ખમાહાં,તીસાં કરી તેહી ખીરીસતા ઇસુમાં જો બચાવ આહા.તે કાયીમને મોઠય હારીં મેળવતીલ.
\v 11 યે વચનવર ઇસવાસ થવાયજ ઇસાં આહાં.તેને હારીમરું ત તેને હારીં જગુંહી,
\v 12 આપલે તેને હારીં ટીકી રહું ત તેને હારીં રાજહી કરુ. આપલે તેલા સોડી દેંવ ત તોહી આપાલા સોડી દીલ.
\v 13 આપલે ઇસવાસ ભંગ કરુ તરી તો ઇસવાસભંગ નીંકર કાહા કા તો પદરલા નકાર નીંકર
\v 14 તું તેહાલા યે ગિઠી આઠવ કરાદીનીં દેવને વંગ ઇસા હુકુમ કરજો કા,સબદાને ગોઠ્માં ઝગડા નોકો કરસે.તેમાં લાભ નીં આહા પન આયકતાહાં તેહાલા નુકસાન હુયહ.
\v 15 તુને કામ કન દેવલા લાજ નીહી પન દેવલા ખાતર યે ઇસાં પુરી મહેનત કર.ખરાં વચન બેસ કરી સુમજવર.
\v 16 અરથ વગરની વેટ બોલી પાસુન દુર રહજા. કાહા કા ઇસી બોલી લોકાસાહલા દેવ પાસુન દુર લી જાહા.
\v 17 ઇસાં સીકસન ખવંદવગત પસરત જાહાં.હુમનેસ અન ફીલતેસ ઇસેમાસલાજ આહાત.
\v 18 યે દોનીં જના ખીરીસતી માનસાં મરેલમાંહુન જીતાં ઉઠી ગેંત ઇસાં લોકોંસાહલા ઉધા સીકવીનીં ઇસવાસમાહુન પાડી ટાકતાહા.
\v 19 દેવનીં ટાકેલ પાટીં ત ઉભાજ આહા. જે તેના આહાત તેહાલા દેવ વળખાયતાહા તેહીં પાપપાસુન દુર રહુલા પડ.
\v 20 મોઠેઘરમાં સોનાં રુપાનાંજ નીહીં પન લાકડાનાં અન માટીં પન બાસનાં રહતાહાં થોડાંક ખાસ કામને સાટીં અન થોડાક વાયસેક કામ સાટીં આહાત.
\v 21 તાહાંજો ખોટા ઉપદેસપાસુન પદરલા ચોખાં રાખહ તો ખોબ કીમત અન તેને માલીકલા કામ દે તીસાં તયેર બાસન આહા.
\v 22 જુવાનીને વેટ ઇચારમાસુન દુર પોળ.અન ચોખે મનકન પરભુનાં નાંવ લેતાહાં તેહને હારીં ખરા નેમ ઇસવાસ મયે નીં સાન્તી મેળવુલા મહેનતkકર.
\v 23 મુરખ અન અરથ વગરને બોલીમાં પદસી નોકો. તેકન ઝ્ગડા હુયહ તીં તું જાનહસ.
\v 24 પરભુનાં સેવક ઝગડા નીંકરુલા પડ.આખે માનસાંસાહલા મયે રાખુલા પડ્સીકવુલા દુસરે રહુલાપડ.સીકવુલા દુસરે રહુલાપડ અન આખી ખમ ઇસાં રહુલા પડ.
\v 25 ઇરુદ ખોલતાહા તેહાલા ધીર પડનીં સુમજ્વુલા પડ.વખતલા દેવ તેહનાં મન ફીરવીલ અન તેહાલા ખરી અકલ મીળીલ.
\v 26 જે સેતાનને પાસમાં હસનાહાત તે ભાનમાં યેતીલ અન તે પાસમાસુન નીંગીનીં પરભુના ઇચાર માનીનીં રહતીલ.
\c 3
\p
\v 1 સેલે દીસીં અડચનના તાયીમ યેતીલ યી ગોઠ તું આઠવ રાખજો.
\v 2 માનસાં હરકતે પયસાના લોભી,અભીમાની,મોઠવાયનાં,ખોટા બોલત ઇસાં,કપટી આસબાહાસલા માન નીંદેત ઇસાં,આભાર નીંમાનત ઇસાં, ચોખા જીવન નીંરહ ઇસાં હુયી જાતીલ.
\v 3 તેં મયે વગરનાં,મીજાસનાં,ભુલ કાદતાહાં તીસાં,પદરલાં કપજામાં નીંરાખત તીંસાં,દયે વગરનાં,બેસ લોકા સાહલા વેટ ગનતાહાં તીસાં.
\v 4 ઇસવાસ ભંગ કરતાહાં તીસાં, ફુસડાં કરતાહાં તેસાં,દુસરાલાં નીંગનત તીસાં, દેવને બદલે મોજ મજા પસંદ કરતાહાં તીસાં
\v 5 બેસ ભક્તી કરજહન ઇસાં દાખવીનીં દેવની સકતીલાં નીંસુમજત.
\v 6 મુરખ, પાપકન ભરેલ અન આખે જાતને વેટ ઇચારકન વડાજી જાયેલ.
\v 7 અન કાયમી સીકત તરી ખરી ગોઠનીઅકલ નીંધરત ઇસે બાયકાસે ઘરાંસાહમાં ઇસાં માનસાં જાયનીં તેહાલા તેહને કપજા કરી લેતાહાં.
\v 8 જીસાં યાનેસ અન યાંબ્રેસ મુસાને મુહર સુંબુર હુયલા તીસાં યેં માનસાંહી ખરે ગોઠ્ને હાંબ સુંબુર હુયતાહાં.ઇસાં માનસાં વેટ ઇચારકન ભરેલાં અન ઇસવાસની ખાતરીમાંહુન પડી જાયેલા આહાત.
\v 9 ઇસાં માંનસાં વધારી નીંટીકત યાનેસ અન યાબરેસને સારકા યેહની મુરખાયહી આખસે વંગ ઉઘાડ હુયી જેલ.
\v 10 તું ત માના ઉપદેસ, માના વરતન.માને જીવનના ઇચાર માના ઇસવાસ, માં ખમાહાં તીં,માની મયે,માની ધીર.
\v 11 માલા જે સતાવને હુયલે તે અન માલા જેં દ:ખ પડલાં તેં આખાં તું ધેનમાં રાખજો.માલા અંતયોક્માં ઇકોનેમાં,લુસેમાં જી સતાવની માં ખમનાંવ તી તુલા ખબર પન યે આખે દુ:ખ માસુન પરભુ માલા બચવના.
\v 12 જેજે ખીરીસતાને હારીં ભક્તી ભાવમાં ચાલુલા ઇચાર કરતાહા તે આખેસી સતાવની હુયીલજ.
\v 13 વેર અન ઠ્ગ માનસાં દુસરેલા ઠ્ગનીં તે પદર ઠ્ગાયજી વધારી વેટ હુયત જાતાહાં.
\v 14 જી ગોઠ તું સીકવનાહાસ નીં તુલા ખાતર આની તી ધરી રાખ તીં કુનાપાસુન સીકનાહાસ તીં તુલા તુલા ખબર આહા.
\v 15 ઇસુ ખીરીસતાવરલા ઇસવાસકન તુલા બચાવની અકલ દેહે તી પવીતર સાસતરનાં વચન તું બારીકયાસુન જાનહસ.
\v 16 પવીતર સાંસતરનાં આખાં વચન દેવપાસુન અનાહાંત.તેં સીકસન ઠપકા સુધારા અન ખરા નેમને સીકસનને સાટીં કામનાં આહાત.
\v 17 તેકન દેવના સેવક આખાં બેસ કામાં કરુલા પુરેપુર તયેર હુયીલ.
\c 4
\p
\v 1 દેવ બાહાસને અન જો જીતા નીં મરેલાસા કાયદા કરુલા આહા તે ઇસુ ખીરીસતાની સાક્સી લીનીં નકીજ યે ગોઠી તુલા સાંગાંહાં.ઇસુ ખીરીસતા રાજ કરુલા યેવલા આહા.
\v 2 તક મીળીલ તરી નીંમીળ તરી દેવની બેસ ગોઠ સાંગુલા તયેર રહજો.પુરેપુર ખમીનીં સીકંસન દે.અન ઠ્પકા દીનીં અકલ દે.
\v 3 કાહા કા તે ખરા સીકસન નીંખજાત તેહાલા ગમ તેસાં આયકુલા સાટીં તીસાં ઉપદેસક ગોળા કરતીલ.
\v 4 તે ખરે ગોઠ્કડ કાન ની દેત પન બનાવટી ગોઠ્કડ ફીરતીલ.
\v 5 પન તું ત આખે ગોઠમાં અકલના રહજો.ખજા જોસ દેવને બેસ ગોઠ્નાં ભાસન ચાલુ રાખજો.દેવના સેવક ઇસાં તુનાં કામ પુરાંકર.
\v 6 માનાં અરપન હુયી જાવલા ટાયીમ અન જીવ નીંગુલા ટાયીમ યે ગેં.
\v 7 માં ચાંગલી લડાય લડ્નાંવ માને ઘાંવ પુરી કરનાંવ.માનાઇસવાસ સંભાળી રાખનાવ.
\v 8 ખરાં જીવન જગનેલ તેના મુગટ માને સાટીં થવેલા આહાં ખરા કાયદા કરહ તો નેયધીસ તે દોસી તો મુગટ માલા યેખલાલાજ નિહીં પન તેલા યેવલા વાટ હેરતાહા તે દાખલા અખેસાહલા તો દીલ.
\v 9 મા પાસી લેગ યેવલા તું મહેનત કર.
\v 10 કાહા કા દે માસ દુનેવર મયે રાખનીં માલા સોડીની થેસેલોનીકેલા જાતા રહના.કીરસકે ગલાતીલા ગે અન તીતસ દલમતેલા ગે.
\v 11 લુક એખલાજ માંને હારી આહા.મારકલા તુને હારીંલી યીજો.કાહા કા સેવામાં તો માલા ખોબ મજત કરહ
\v 12 તુખીકેલા માં એફેસસલા દાવાડનાહાંવ.
\v 13 તુરાસ સાહારમાં કારપસપાસીં મંય થવાહા તો ઝોખા,ચોપડે અન ચામડામાં લીખેલ પીરુટી યે આખાં તું ટોસી તાહાં થી યીજો.
\v 14 બાસનાવાળા આલકસાંદર માલા ખોબ અડચન દીના.તેને કામના બદલા પરભુ તેલા દીલ.
\v 15 તેને વંગ તુહીં હાસવીનીં રહજો. કાહા મકા તો આમને સીકસનને ખોબ મુહર હુયનેલ.
\v 16 પુડલે વખત કાયદામાં જાબ દે તાહાં માનેહારીં કુની ની રહીલ આખાં ની યેવલા માયાસુન પોળી ગેત યો ગુંના તેવર નીંયેવલા પડ.
\v 17 તરી પરભુ માને હારીં રહીની માલા સક્તી દીનેલ.તાહાં દવલાં નીમાંનત તે આખા આયકત તે સાટીં દેવની બેસ ગોઠ પુરેપુર સાંગનાંવ અન દેવ માલા મરનને સજામાંહુંપન બચવના.
\v 18 દેવ માલા આખે વેટ કાવતરાંપાસુન બચવીની સરગી રાજમાં બેસ લી જેલ.તેલા કાયીમ નીં કાયીમ માન હુયુંદે.
\v 19 પ્રિસ્કી અને અકુલાસ તથા ઓનેસિફરસના કુટુંબને મારા તરફથી ક્ષેમકુશળ કહેજે.
\v 20 એરાસ્તસ કરિંથમાં રહ્યો અને મેં ત્રોફિમસને બિમાર હતો તેથી મિલેતસમાં રાખ્યો છે.
\v 21 શિયાળા પહેલાં તું મારી પાસે આવી પહોંચે એવો પ્રયત્ન કરજે.યુબૂલસ તને ક્ષેમકુશળ કહે છે. વળી પુદેન્સ, લિનસ, કલોદિયા, અને ખ્રિસ્તમાં સર્વ
\v 22 ભાઈઓ તને ક્ષેમકુશળ કહે છે. પ્રભુ તારા આત્માની સાથે થાઓ. તારા પર કૃપા થાઓ.
