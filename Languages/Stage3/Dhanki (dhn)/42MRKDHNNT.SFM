\id MRK
\ide UTF-8
\rem Copyright Information: Creative Commons Attribution-ShareAlike 0 License
\h માર્ક
\toc1 માર્ક ગોસ્પેલ
\toc2 માર્ક
\mt1 Mark
\mt1 માર્ક
\c 1
\p
\v 1 દેવના પોસા ઈસુ ખ્રિસ્તની બેશ ગોઠની શરૂવાત
\v 2 જિસાહ યશાયા ભવિષ્યવકતાનાં ચોપડાં લીખેલ આહાકાં, હેર માં તુને મુહ્ર માના દુતલા દવાળા હાકાં; તો મુહ્ર તુના મારોગ તૈયાર કરીલ
\v 3 રાનમાં આરડનારની ઈસી બોલી કાં,પરભુનાં મારોગ તૈયાર કરા
\v 4 તીસા યોહાન રાનમાં બાપ્તિસમાં દેહતાં, અની પાપોની માફીને સાટી પસ્તાવા કરુંના બાપ્તિસમાં જાહેરાત કર હતાં
\v 5 અની આખાં યહુદીયા દેશનાં અન યરુશાલેમનાં રહનારા લોકાં તેને પાસુન ગેત,અની આખાં પદરના પાપની કબૂલાત કરીની યર્દન નયમાં તેને કન બાપ્તિસમાં પામનાત
\v 6 અન યોહાનનાં કપડાં ઊંટનાં કેસાનાં હતાં,ની તેની કમરલાં ચામડાનાં પટા હતાં;અની તો તીડા નામનાં ઝાડનાં ફળ અન રાની મધ ખાં હતાં
\v 7 અન તેની ઈસા જાહેર કરા કાં,માને કરતાં જો મોઠા આહાં તો માને માંગુન યેહે, તેની ચપલેની વાદરી (દોરી) માં વાંકા વળીની છોડુંલા લાયક પન નહીં
\v 8 મય પાની કન તુમના બાપ્તિસમાં કરાહાં ખરાં,પન તો પવિત્રઆત્મા કન તુમના બાપ્તિસમાં કરીલ
\v 9 અન તે દીશ શાહમાં ઈસા હુંયના કાં, ઈસુ ગાલીલનાં નાઝરેથ માહુંન આનાં,અન યર્દન નયમાં યોહાન કન બાપ્તિસમાં પામના
\v 10 અન લએગેજ પાનીમાં હુન બાહેર નીગના તાહા આબુટ ઉગડેલ અની પવિત્રઆત્માલા કબુતરનાં રૂપમાં તેનાં વર ઉતરતાં તેહી હેરાં
\v 11 અની આબુટ માંહુન ઈસી વાની હુંયની કાં,તું માના લાડકાં પોસા આહાંસ,તુંને વરમાં ખુશી આહામ
\v 12 અન લએગેજ આત્મા તેલા ઝાડીમાં લી જાહાં
\v 13 અન ઝાડીમાં ચાલીસ દિશ સુધી તો રહના,અની શેતાન કન તેની પરીક્ષા હુંયની, અની જંગલના જાનવરાં સા હારી તો હતાં, અન દૂત સી તેની સેવા કરી
\v 14 અન યોહાનલાં ધરીલીધાં માંગુન ઈસુ ગાલીલમાં આનાં,અન દેવની ગોઠ સાગતા તેની સાગા કાં,
\v 15 સમય પૂરા હુંયના હાં,ની દેવના રાજય નજીક આનાહાં પસ્તાવા કરા,ની દેવની ગોઠ વર વિશ્વાસ કરા
\v 16 અની તો ગાલીલના દરયે ને મેરાલા ચાલ હતાં,તોડેકમાં તેની સિમોન અન તેનાં ભાવુસ આનિદ્રયાલા દરયેમાં જાળ ટાંકતા હેરાં, કાહાકા તે માછા ધરનારા હતાત
\v 17 અની ઈસુની તેહાલા સાગા કા, માને માંગા તુમીયે, અન માં તુમાંલા માનસા સાલા ધરનારા બનવીન
\v 18 અની લએગેજ તે પદરની જાળ થવી હુન તેની હારી ગેત
\v 19 અની તહુન થોડાક મુહ્ર જાતા તેની ઝબદીના પોસા યાકુબ અની તેના ભાવુસ યોહાન લા હોડીમાં જાળ સાધતાં હેરાં
\v 20 અની લએગેજ તેની તેહાલા બોલવા,અન તેહી પદરના બાહાસ ઝબદીલા અન નોકર સાહલા તેહને હારી હોડી માં જ થવીની તેની માંગા ગેત
\v 21 અની તેઅ કફર-નહુમમાં ગેત,નીલેગેજ આરામના દીશી દેવળમાં જાયની તેની સંદેશા દીના
\v 22 અની તેહી તેનાં સંદેશા કન ઈચાર કરુંલા લાગનત
\v 23 અની તેહને સભામાં અશુદ્ધઆત્મા લાગેલ એક માનુસ હતાં તેની આરડી હુન સાગા કાં,
\v 24 એ ઈસુ નાઝરી માના અન તુના કાય આહાં! કાય તું આમનાં નાશ કરુંલા આનાં હાસ! તુંકુન આહાશ, તી માં જાના હાં,એટલે દેવનાં પવિત્ર માનુસ
\v 25 અની ઈસુની તેલા બીહવાડતા સાગા કાં,ઉગાજ,રહ,ની તેને માહુન નીગી ધાવ
\v 26 અની અશુદ્ધઆત્મા તેલા ફીરવી ટાંકી હુન અન મોઠલેજ આરડી હુન તેને માહુન નીગી ગે
\v 27 અની અખા ઈસા ઈચાર કરુંલા લાગનાત કા, તેહી મજારજ એક દુસરે લાં શોધુલા લાગનત કા, ઈ કાય આહાં,યોતો નવા સેવક આહાકાં? કાહાકા અધિકારથી તે અશુદ્ધઆત્મા સાહલા પન આજ્ઞા કરહ,ની તી પન તેનાં માનહ
\v 28 અની લએગેલ તેની ગોઠ આખાં ગાલીલ વિસ્તારમાં ફેલાઈ ગઈ
\v 29 અની તેઅ ભકિતસભા માંહુન નીગીની યાકુબ અની યોહાન હારી લએગેજ સિમોન અન આનિદ્રયાસનાં ધરમાં આનાત
\v 30 આતા સિમોનની સાસુસ જરીજ હતી,અની લએગેજ તેહી તેનાં વિષે તેલા સાગા
\v 31 અની આગળ યીની તેઈ તેનાં હાથ ધરીની તેલા ઉઠવી;અન લએગેજજ તેનાં જરાં બેશ હુઈ ગેઅની તેની તેહની સેવા કરી
\v 32 અની એડચના દિશ બુડના તદવ તે અખા બિમાર અન ભૂત લાગેલા સાહલા તેની પાસુન લી આનાત
\v 33 અની દાર શુબુર આખાં શહેર ભેગા હુંયના,
\v 34 અની થોડાક ઈસા બારીક-બારીકલી રોગ કન રીબાજત હતાં તે સાલા કાઢના; અન ભૂત તેલાં વડખાં હતાતજેથી તેની તેહાલા બોલુલા દિદાત નિહી
\v 35 અની સકાડીના દિશ નીગ તેને મુહ્રજ કદવજ ઉઠીની તો બાહાર ગેઅની એકલાજ ઝાડીમાં જાયની તેની તહ પ્રાર્થના કરી
\v 36 અની સિમોન અન જે તેની હારી હતાત,તે આખાં તેની પાઠી માગ ગેત
\v 37 અની તો તેહાલાં સાગહ કા,આપલે નજીકનાં ગાવામાં જાવ કાં,માં તહ પન સંદેશા દી શકા, કાહાકા માં તેજ કામ માટે નીગાહાં
\v 38 આતા આખાં ગાલીલમાં ફીરીની તો તેહના ભક્તિસભામાં જાયની તો સંદેશ દે હતાં,અની ભૂત કાઢત હતાત
\v 39 તેથી ઈસુએ ગાલીલમાં સર્વત્ર મુસાફરી કરી. સભાસ્થાનોમાં તેણે ઉપદેશ કર્યો, અને તેણે દુષ્ટાત્માઓને લોકોને છોડીને જવા ફરજ પાડી.
\v 40 અની એક કોઢી તેને પાસુન આનાં,તેલાં અરજ કરના,અની તેની આગળ ધુંટળે પડીની તેલા સાંનગનાં કાં,જર તું ઈચ્છા ત માલા બેશ કરી શક હશ
\v 41 અની ઈસુલા તેવર દયે આની,અન હાથ લાંબા કરી અન તેલાં ધરી હુન સાગનાં,` “ માં ઈચ્છા હાંકા,તું બેશ હુઈ જાસા ’’
\v 42 અની તો લએગેજ બેશ હુઈગે અની તેનાં કોઢ જાતાં રહના,અની તો બેશ હુઈગે,
\v 43 તદવ તેની તેનાં ચેતવીની લએગેજ તેલાં તહુન જાવલા સાગા,
\v 44 અની તેની તેલા સાગા કાં, હેર કુંનાલા કાહીબી નોકો સાનગસિલ પન જાયની પદરના વડીલલાં દાખવ,અની બેશ હુયનાસ તેને બારામાં મુસાની જી કાહી સાંગા હાં, તે પ્રમાણે ભેટ ચઢવ કાહાકા તેહને માટે શાક્સી બન
\v 45 પન તો નીગી જાયની તી ગોઠ ખુબજ પસરી જાયની ફેલાવુલા લાગના કાં, ઈસુ દુસરે વખત તે શહેરમાં ખુલ્લામાં નિહી જાયી સકના,પન બાહેર ઝાડીની જાગામાં રહના,અન ચારી ચુંબુતના લોક તેહની પાસુન યેત રહનાત
\c 2
\p
\v 1 અની થોડાક દિશ માંગુન તો કફર-નહુમમાં ગેય,તહ ઈસી ચર્ચા ફેલાઈની કાં તો તે ધરમાં આહાં
\v 2 માંગા હુન હોડા બુહું લોકાં ભેગા હુયનાત કા,દાર સી ઉબાં રહુલા પન જાગાની હતી,અની ચાર માનસા સી લકવાવા માનુસલા ઉચલી હુન તેહી તેની પાસુન લયાત
\v 3 કેટલાક લોકો એક પક્ષઘાતી માણસને ઊંચકીને લાવતા હતા.
\v 4 અન ભીડને લીધે તેઅ તેની પાસુનની ઈ સકનાત,ઈસાકા જહ તો હતા તઠલા કવલા તેહી ઉચલાત,ની તી તોડી હુન જે ખાટલામાં લકવાવા નીજી હતા તો તેહી તહ ઉતારનાત
\v 5 અની ઈસુની તેહના વિશ્વાસ હેરી લકવાવાલા સાગાહ કા,પોસા,તુના પાપ તુલા માફ હુયના હા
\v 6 પન કોડાક એક શાસ્ત્રી તહ બીસના હતાત,તે તેહના રુદયમાં ઈચાર કર હતાત કા,
\v 7 યો માનુસ ઈસા કાહાં બોલહ! યો તો ખોટાં બોલહ એક,એટલે કા દેવ,તેને વગર પાપની માફી કુની દી શકહ?
\v 8 અની તેઅ કાહાં પદરના મનમાં ઈસા ઇચાર તાહાકાં તી, ઈસુની પદરના આત્મામાં લએગેજ જાનીની તેહાલાં સાનગા કા,તુમી તુમને રુદયમાં ઈસા ઇચાર કાહાં કરતાં હાસ?
\v 9 યે દોન માહુન અખે સે કરતાં બેશ કાય,ઈસાકા લકવાવા ઈસાસાગુલા કા,કા તુના પાપ તુલા માફ હુયના હાત,અની ઈસા સાગુલાં કા,કા ઊઠ,ની તુના ખાંટલા ઉચલી હુન ચાલ!
\v 10 પન માનુસનાં પોસાલા દુને વર પાપ માફ કરુંના અધિકાર આહાં ઈસા તુમી જાનતા હાસ,તાહાં લકવાવાલા તો સાંગહ,
\v 11 માં તુલા સાંગહ કા,ઊઠ,તુના ખાટલા ઉચલીની તુને ઘરજાતા રહય
\v 12 અની તો લએગેજ ઊઠના,ની ખાટલા ઉચલી હુન, અખેસે દેખતાં નીગીગે તાહાં અખા જન ઇચારમાં પડી હુન અની દેવની આભાર માંની સાંગનાત કા,આમી ઈસા કદી નિહી હેરેલ
\v 13 અની તો ફિરી દરયેને મેરાલા ગે;અન આખા લોકાં તેની પાસુન આનાત, અની તેની તેહાલા સંદેશ દિદા
\v 14 અની વાટમાં જાતાં તેની અલ્ફીના પોસાલેવીલાં દાણીની એક ચોકી વર બીસેલ હેરાં; અની પાઠી માંગ ચાલુલા લાગના
\v 15 અની ઈસા હુયના કા તો તેનાં ઘરમાં ખાવલા બીસના હતાંની કોડાક દાણી અની પાપી ઈસુની તેનાં ચેલા સા હારી બીસના હતાં, કાહાકા તે ખુબ જન હતાતની તેની માંગ ચાલત હતાત
\v 16 અની શાસ્ત્રી અની ફરોશી સી તેલા દાણી લોકાં અની પાપી સાહારી ખાતાં હેરીની તેનાં ચેલા સાહાલાં સાંગાત કા; તો ત દાણી અની પાપી હારી ખાહાં અની પેહ
\v 17 અની ઈસુની તો આયકી હુન તેહાલા સાંગાહ કા, જે બેશ આહાત તેહાલા દાકતરની જરૂરની આહાં;પન જે અજેરી આહાત તેહાલા આહાં માં ન્યાયી લોક સાહાલાં બોલવુલા આનાં હામ
\v 18 અની યોહાનના અન ફરોશીનાં ચેલા ઉપવાસ કર હતાત;અની તેહી ઈની તેહાલા સાંગાહ કા,યોહાનનાં અન ફરોશી લોકનાં ચેલા ઉપવાસ કરતાં હાત,પન તુના ચેલા તો ઉપવાસ નિહી કરત,તેનાં કાય કારણ આહાં?
\v 19 અની ઈસુની તેહાલાં સાંગાહ કા,જદવ નવરાં પેનીવાસે હારી રહહ,તામ સુધી,તે ઉપવાસ નીહી કરી શકત! પન નવરાં તેહને હારી નીહી આહાં તોડેક સુધીમાં તે ઉપવાસ કરી શકતા હાં
\v 20 પન ઈસા દિશ યેતીલ કા,જદવ નવરાં તેહને પાસુન લી લેવાજીલ,તદવ તે દીશી હુન તેઅ ઉપવાસ કરતી
\v 21 અની કોરા કાપડલાં ઠીંગડ જૂના કપડાંલા કુની દે નીહી અન જો દેહે તો નવાં જોડેલ જૂનાલા સાંધુને બદલે આસટી કાઢહ, નીતી વધારે ફાટી જાહાં
\v 22 અની નવા દરાખનાં રસ જૂની ધાગર સામા કુની ભરી નિહી થવઅન જો ભરી થવહ તો નવાં દરાખનાં રસ ધાગરે સામા ફોડી ટાકાહ, અની દરાખનાં રસ અની ધાગરે દોની સા નાશ હુયહ, પન નવાં દરાખનાં રસ નવી ધાગરે સાહમાં ભરુલા યેહે
\v 23 અની ઈસા હુંયના કા, આરામને દીશી ખેત શાહ માહુન હુઈ હુન જા હતા,અની તેહનાં ચેલા ચાલતાં- ચાલતાં આંગરે તોડુંલા લાગનાત
\v 24 અની ફરોશીલોક સી સાંગા “ હેર યે આરામને દીશી પન કામ કાહાં કરતાં હા જી નિહી કરુલા પડ? ’’
\v 25 અની તેની તેહાલા સાંગા કા,દાઉદલા જરૂર હતા ની તેની તેને હારીનાં ભુકિલા હતાત, તદવ તેની કાંય કરા તી કદી તુમી નિહી વાંચલા કા,?
\v 26 એટલે કા,અબ્યાથાર મુખે યાજક હતા,તાહાં દેવનાં ઘરમાં ભરાજી હુન,જી અરપન કરેલ ભાકર યાજક વગર કુની ખાવલાં નિહી તી તેની ખાધી,અની તેનાં હારીને સાહાલાં પન દીદી
\v 27 અની સાંગા કા, આરામના દીશી માનસાસા વાટા હુયના,નિહી કા, માનસા આરામના દીશી નાં વાટા?
\v 28 એટલે માનુસનાં પોસા આરામના દીશી નાં પન પરભુ આહાં
\c 3
\p \v 1  તો ફિરી ભક્તિસભામાં ગેઅ; અની તહ એક માનુસ હતા કા,જેનાં હાથ વાઈ ગયેલ હતાં
\v 2  અની વિશ્રામવારી તો તેલાં બેશ કરીલ કા કાય,તે વિષે તેહી તેનાં વર નજર થવી, ઈ સાટી કા, તેઅ તેવર દોષ લાવત
\v 3  અની જો વાઈ ગયેલ હાથવાળા માનુસલાં વચમાં ઊભાં રાખી હુન સાંગહ કા, ઊભાં ઊઠ
\v 4  અની તો તેહાલા સાંગહ કા,આરામના દીશી બેશ કરુંલા કા, વેટ કરુંલા! જીવલાં બચવુંલા કા, તેલાં મારી તાકુંલા,કની બાબત ખરી આહાં! પન તેઅ ઉગાજ રહનાત
\v 5  અની તેહના કઠીન હુયુને કારનથી તો ખુબજ દુઃખી હુઈની રગવાજી હુન ચારી ચુંબુત હેરી હુન સાંગના કા,તુંના હાથ લાંબા કર,અની તેની તો લાંબા કરા,અની તેનાં હાથ બેશ હુંયના
\v 6  અની કિશાક કરી તેનાં નાશ કરુંલા તે વિષયમાં ફરોશી સી બાહેર જાયની લએગેજ હેરોદ સા હારી મીડિ તેનાં વિરુધ્ધ સમજોતા કરુલા લાગનાત કા, તેલા કિશાક કરી હુન નાશ કરુલા
\v 7  અની ઈસુ પદરના ચેલા શાહ હારી, નીગી હુન દરયે ને મેરાલાં ગએ,અની ગાલીલ માહુન ખુબ લોકાં સા ટોળા ઈસુની પાઠી માંગ આનાં
\v 8  અન યરુશાલેમ માહુન અન અદુમ માહુન અની યર્દન નયને તેહુન અની તુર અની સિદોનની યેવ-તેવલા ખુબ લોકાં તેની જીજી કામ કરા હતાત તી આયકીની તેની પાસી આનાત
\v 9  અની લોકાં સા કન તો દાબાજ નિહી, તાહાં તેની તેહાલાં ભીડનાં કારણથી પદર સાટી,હોડી તયેર રાખુલા પદરના ચેલા સાહલાં સાંગા
\v 10  કાહાકા તેની પોકા જના સાલા  બેશ કરા હતાત,અની તેહી જોડાક અજેરી હતાત,તોડાક તેલા ધરુલા સાટી તેનાં વર ઊડી પડ હતાત
\v 11  અની અશુદ્ધઆત્મા પન,જદવ તેલા હેરત તાહાં,તેને મુહ્ર પાયે પડત હતેત,અની આરડી હુન સાંગત હતાં કા,તું પરમેશ્વરનાં પોસા આહાસ
\v 12  અની તેની તેહાલા ખુબજ ચેતવાકા,માલા તુમી જાહેરનોકો કરા
\v 13  અની તો ડોગર વર ચઢના, અની જેહાલા તો પસંદગી કરના હતાં, તેહાલા તેની પાસુન બોલવના,અની તે તેની પાસુન આનાત
\v 14  તદવ તેની બાર ગોહો સાલા નીવડી કાઢના કા,તે તેની હારી-હારી રહત અની તો તેહાલાં દવાળ કા,તે સંદેશા પ્રચાર કરત
\v 15  અની અશુદ્ધઆત્માલા કાડુંલા અધિકાર ધરાવત
\v 16  તે યે આહાત,સિમોન જેનાં નાવ તેની પિતર પાડા,                 
\v 17  આજુ જબદીનાં પોસા યાકુબ આજુ યાકુબના ભાવુસ યોહાન જેના નાવ તેનીબને-રગેસ પાડા,જેનાં ઈસા અર્થ આહાં,ગાજનારનાં પોસા રાખાં,
\v 18  આજુ આન્દ્રીયાસ,અની ફિલિપ આજુ બથોલ્મી અન માથ્થી અની થોમા આજુ અલ્ફીના પોસા યાકુબ અન થદીં અન સિમોન કનાની,
\v 19  આજુ તેલાં ધરી દેનારાં યહુદા ઈશ્કરીયોત,તે બાર જના સાહાલા તેની નીવડાત; 
\v 20  અની તો એક ઘરમાં યેહે,અની એક ઈસી ભીડ ભેગી હુઈ ગઈ કા, તે ભાકર પન ની ખાઈ સકનાત,
\v 21  અની જદવ તે કુંટુંબ વાસી ઈસા આયકાં,તદવ તેલા ધરુલા સાટી નીગનાત; કાહાકા તે સાંગ હતાત કા,તેનાં ડોકાંના ઠીકાના નિહી આહાં
\v 22  શાસ્ત્રી પન જે યરુશાલેમ હુન આનલા,તે ઈસા સાંગ હતાત, “તેનેમાં શેતાન આહાં અની તો ભૂતનાં સરદારની મદદ કન ભૂત સાહાલાં કાઢ હ,”      
\v 23  અની તેની તેહાલાં પુડ બોલવી હુન, તેહાલા દાખલા દિહી હુન સાંગહ કા,શેતાન કીશાક કરી શેતાનલા કાઢી સહક 
\v 24  અની જે કાહી રાજ્યમાં મજારજ ખોટ પડ ત,તી રાજ્ય કીસાક કરી ટકી સહક,
\v 25  અની જે કાહી ઘરમાં ખોટ પડ ત,તી ઘર કીશાક કરી ટકી સહક,   
\v 26  ઈ સાટી શેતાન પદરના જ વિરુધ્ધમાં રહી હુન ખોટ પાડ ત, તો કિસાક કરી હુન ટકી સકહ,પન તેનાં કામજ બંદ હુઈ જાહાં
\v 27  પન કુની માનુસ શક્તિવાળા માનુસને ઘરમાં ભરાજીની તેનાં માલ-સામાન નિહી લુંટી સક,પન જદવ કા,તો શક્તિવાળા માનુસલા બાંધી નિહી થવમાંગુન જ તેને ઘરલા લુંટી સહક
\v 28  માં તુમાલા ખરાજ સાંગાહ કા,માનુસનાં પોસાનાં આખાં પાપ અની નિંદા જી તુમી કરતા હાસ તી તુમાલા માફ કરુમાં ઈલ
\v 29    પન જી પવિત્રઆત્માનાં વિરૂદ્ધમાં નિંદા કરીલ તી, કદી પન માફ કરુમાં નિહી યે,પન તો સદાકાળનાં પાપનાં અપરાધી હુયીલ
\v 30  કાહાકા તે ઈસા સાંગ હતાત, તેને માં અશુદ્ધઆત્મા આહાં
\v 31  તદવ તેની આઈસ અની તેનાં ભાવુસ આનાત,અની બાહેર ઊભા હતાત, અની તેલાં બોલવુલા દવાડનાત,
\v 32  અની ભીંડ તેની યેવ-તેવ બીસેલ હતી, અની તેહી તેલાં સાંગા, “  હેર તુની આઈસ અન માના ભાવુસ કુન આહાત? ”
\v 33  તેની તેહાલા સાંગા કા, “ માની આઈસ અન માના ભાવુસ કુન આહાત? ”
\v 34  અની તે જાગા વર યેવ–તેવ બીસેલ હતાત, તેહને સેવ  હેરી હુન સાંગના કા, “ હેરાં માની આઈસ અન માના ભાવુસ યે આહાત,”
\v 35  કાહાકાં જો કુની દેવની ઈચ્છા પ્રમાણે ચાલહ,તે જ માના આઈસ અન ભાવુસ આહાત  
\c 4
\p \v 1  અન તો આજુ દરિયેને મેરાલાં સંદેશ દેવલા લાગના,અની હોડી મોઠી ભીંડ તેને પાસુન ભેગી હુઈ ગયપન તો દરિયે ને મેરાલાં એક હોડી વર ચઢી જાયની બીશી ગેઅ, અની આખી ભીંડ ભૂય વર જ દરિયે ને મેરાલાં ઉભી રહની
\v 2  અની તેની તેહાલાં ખુબ બુહુ ગોઠે દાખલાં દીની સીકવુંલા લાગના
\v 3  આયકાં,? “ એક બી પીરનાર બી પીરુલા નીગના?
\v 4  પીરુને સમયે થોડાક મારોગને મેરાલાં પડનાત?અની લીંટકાસી ઇચી ખાયનત
\v 5  થોડાક દગડા વાઈ ભૂય વર પડનાત, તહ તેહાલાં ખુબ માટી નિહી મીળની, અની મજાર સુધી માટી નિહી મીયુને કારણ વાઈ ગેત
\v 6  અની દિશ નીગતાં તો તે પેટી ગેત,અની મુઆ નિહી ધરુને કારણ પેટી ગેત
\v 7  થોડાક ઝુરડા સાંમા પડનાતઅની ઝુરડા વાળીની તેહાલાં દાબી  ટાંકનાત,અની તે વાળી નિહી સકનાત
\v 8  પન થોડાક બેશ ભૂય વર પડનાત,અની તે ઉગનાત અની વાડી હુન મોઠા હુયનાત અની કુની તીસ ગુના અન સાઠ ગુના અની સો ગુના ફળ લયનાત”
\v 9  તદવ તેની સાંગા કા,”“ જેહને પાસુન આયકુલાં કાન હવાત તો આયકી લે”
\v 10  જદવ તો એખલાજ રહીગે, તદવ તેહને હારીનાં બારી જન હારી અખાસી તે દાખલાં નાં વિષયમાં સોદા?
\v 11  તેની તેહાલાં સાંગા કા, “ તુમ્હાલા તો દેવનાં રાજ્યનાં ભેદ ની સમજ દેવામાં આની હી પન જે બહેરના આહાત તેહાલાં આખી ગોઠે દાખલાં દીહુન સાંગવામાં યે હે?
\v 12  ઈસા કરીકા, “ તે હેરુલા પન હેરતીલ પન જાનત નિહીઅની  આયકતા આયકતીલ તરી પન નિહી સમજત” ઈસા નિહી હુય કા,તે ફિરત,અની તેહાલાં પાપની માફી મીય
\v 13  માંગુન ફિરી તેહાલાં સાંગા,“ કાય તુમી યો દાખલાં નિહી સમ જત કા ! ત માંગુન યે આખા દાખલાં સાહલાં કિસાક કરી સમજી સકસેલ ?
\v 14  બી પીરનાર વચન પીરહ ?
\v 15  મારોગને મેરાલાં જે આહાત,તહ વચન પીરવામાં યેહે ? યેતે આહાત જદવ તેહી આયકાં, ત શેતાન લએગેજ ઈની વચન જી તેહામાં પીરેલ હતાં તી,ઉચલી લી જાહાં?
\v 16  ઈસા જ કરી જીદગડા વાઈ ભૂય વર પીરુલા યેહે,તી ઈસા આહાં જી વચન આયકી હુન લએગેજ ખુશીથી સ્વીકારી હુન માની લેહે?
\v 17  પન તેને મજાર મુઆ નીહી રહુને કારણ તી થોડાક જ સુધી રહતાહાં, તેને માંગુન જદવ વચનને કારણે તેહાં વર દુઃખ અન સતાવની હુયહ,તદવ તી લએગેજ પડી જાહાં 
\v 18  અની જે ઝુરડા સાહામાં પીરેલ તે યે આહાંત, જે હી વચન આયકાં,
\v 19  અની દુનિયાની ચિંતામાં અન ધન-દોલતને મયેમાં અની આજુ વાયલી વસ્તુ જુસાકા,લોભ-લાલચ સાહમાં ભરાજીની વચન લાં દાબી ટાકાહ અની તેલાં કાહી ફાયદા ની હુય?
\v 20  અની જે બેશ ભુયમાં પીરેલાં તે યે આહાત,જે વચન આયકી હુન સ્વીકાર કરતાં હાત અની ફળ લયતા હાત કા, કુની તીસ ગુના,કુની સાંઠ ગુના અન કુની સો ગુના? ”
\v 21  તેની તેહાલાં સાંગા કા, “ કાય દીવાલાં ઈસા સાટી લયતા હાસ કા, માપ ખાલ,અની ખાટલાં ખાલ બુટે થવુંલા યેહે કાં ! ઈસા સાટી કા, તેલાં દીવેટ વર થવુંમાં યે હે?
\v 22  કાહાકાં કની જ વસ્તુ દપાજેલ નિહી, પન ઈસા સાટી આહાકાં, તી જાહેર હુઈ જા,અની કાહી જ પન દપાજેલ નિહી આહાં  પન ઈસા સાટી કા, તી જાહેર હુઈ જા?
\v 23  અન જેનાં આયકુલા કાન હવાત,ત તો આયકી લે? ’’  
\v 24  ફિરી તેની તેહાલાં સાંગા, “ ચેતેલાં રહાં કા, નુંમી કાય આયકતા હાસ? જે માપ કની તુમી માપી દેતા હાસ, તેજ માપ કની તુમ્હાલા માપી દેવામાં ઈલ
\v 25  કાહાકા જેને પાસુન આહાં,તેલાં દેવામાં ઈલ, અની જેને પાહુન નિહી આહાં, તેની પાસુન જી આહાં તી પન તેને પાસુન,લી લેવામાં ઈલ 
\v 26  ફિરી તેની તેહાલાં સાંગા, “દેવનાં રાજય ઈસા આહાકાં, જીસાં કુની માનુસ ભૂય વર બી પીરહ
\v 27  અની રાતનાં નીજ અની, દિશનાં જાગ, અની તે બી ઈસા ઊગત કા, તે વળતાં તી તો નિહી જાન?
\v 28  ભૂય ત પદરની મેળેજ ફળ દેહે, પુડ જ ડીરાતેની માંગુન આંગર (કનસા) માંગહુન આન્ગરીમાં દાના તેયાર હુયતા હાં,?
\v 29  પન માંગુન દાના પીકી જાતાં હાં, તદવ લએગેજ તેલાં અસે લાવતાં હાં, કાહાકા, કાપની ઈ ગહઈ
\v 30  ફિરી તેની સાંગા કા, “ દેવનાં રાજયની સરખામની કુના હારી કરુ ? અની તેનાં કિસાક દાખલાં દીની તુમાલા સાંગુ?
\v 31  તી ત રાઈ નાં દાના જીસા આહાં; જદવ ભુયમાં પીરુલા યેહે તદવ, ભુયના બી સાહમાં અખેસે કરતાં બારીક રહ હ,
\v 32  પન જદવ પીરવામાં આનાં, તદવ તો ઉગી નીગહ તાહાં આખે છોડવા સાહ કરતાં મોઠા હુયહ, ની તેની હોડે બુંહું મોઠે ડાખે હુઈ જાતે હે કા, તેને વર આબુટનાં લીટકા તેની સાવુલીમાં બીસી રહતાં હાં,
\v 33  તો તેહાલાં ઈસલાં ખુબ બુહું દાખલાં દીની, તેહાલાં સમજ પડ ઈસા વચન આયકવ હતાં
\v 34  અની દાખલાં દેતે વર તો તેહાલાં કાહી પન નિહી સાંગ હતાં,પન એખલાજ રહત તાહા તેહના ચેલા સાહલાં આખી ગોઠી સે બારેમાં, સાંગી દાખવ હતાં? 
\v 35  તે દીશી એયચ પડની,તદવ તો તેહાનાં ચેલા સાહાલાં સાંગનાં, “ ચાલાં આપલે તેને તીકુન જામ?
\v 36  અની તે ભીંડ લા થવી હુન જીસા હતાત ,તીસા જ તેહી હોડી લાં લીહુન ચાલનાત, અની તેહની હારી આજુ પન દુસરે હોડે હતેત
\v 37  તદવ એક મોઠા વાવાઝોડાં આનાં,અની દરિયેનાં પાની હોડે જોરમાં હોડીલાં લાગના કા,હોડી પાની કન ભરાજુલા લાગની
\v 38  પન તો હોડીને પાઠી માંગા જાયની ગાદી વર નીજી ગેઅ, હતાં? તદવ તેહી તેલાં જાગવી હુન સાંગા કા, “ ઓં પરભુ, કાય તુલાં ચિંતા નિહી આહાં કા, આપલે નાશ હુઈ રહના હમ?
\v 39  તદવ તેની ઉઠી હુન વાવાઝોડાં લા ધમકાવાં,અની પાની લાં સાંગા કા, “ ઉગાજ રહય,થાબી ધાવ ” અન વાવાઝોડાં ની પાની થાબી ગેઅ, અની તદવ તેહાલાં બેશ હુંયના
\v 40  અની તેની સાંગા કા, “ તુમી કાહાં બીહતા હાસ? કાંય તુમ્હાલા આજુ સુધી વિશ્વાસ નિહી”
\v 41  તે ખુબ જ બીહી ગેત અની એક દુસરેલાં હેરી હુન સાંગ નાત, “યો કુન આહાં કા, વાવાઝોડાં અની પાની બી તેની હુકુમ માનતાહાત?
\c 5
\p \v 1  અની તે દરિયેને તીકુનલે મેરાલાં ગેરસાની ને દેશમાં ગેત
\v 2  જદવ તો હોડી વર હુન ઉતરના તો લએગેજ એક માનુસ જેનેમાં અશુદ્ધઆત્મા હતી, તો મશાને સાહ માહુન નીગી તેલાં મિડના
\v 3 તો મશાને સાહમાં રહે કર હતાં; અની કુની તેલાં સાંકડ કન પન બાંધી નિહી સક હતા
\v 4  કાહાકા તો ઘડે-ઘડે બેડી અની સાંકડ કન બાન્દુલા આનેલ હતાં પન, તચુરા કરી દીનેલ અની કુની તેલાં વશ નિહી કરી શક હતાં
\v 5  તો કાયમ જ રાત- દિશ કબરમાં અની ડોગર વર આરડી હુન અની પદરને જાતલા દગડા કન દુઃખ દે હતાં?
\v 6  તો ઈસુલા દુર હુન જ હેરી ધાવદત આના,અની તેલાં પાયે પડના
\v 7  અની મોઠલે શબ્દમાં આરડી હુન સાંગના, ઓ ઈસુ; પરમ પ્રધાનનાં પોસા,માના તુને હારી કાય કામ ! માં તુલા દેવનાં સમ દેહે કા, તુમાલા દુઃખ નોકો દેશ? ’’
\v 8  કાહાકા તેની તેલાં સાંગા કા, ‘ એ અશુદ્ધઆત્મા,તું યે માનુસ માહુન નીગી ધાવ
\v 9  તેની તેલા શોદા કા,” “તુના નાવ કાય આહાં? ’’ તેની તેલાં સાંગા કા, “માના નાવ સેનાં આહાં?’’ કાહાકા આમી પોકાં આહામ?
\v 10  અની તેની તેલાં ખુબ અરજ કરી કા, આમાલાં યે દેશમાં હુન બાહેર નોકો કાઢી ટાંકસ?
\v 11  તાહા તહ ડોંગર વર ડુંકરા સાહ એક મોઠા ટોંઆ ચરી  રહના હતાં       
\v 12  તેહી તેલાં અરજ કરી સાંગા કા,” આમાંહાલા યે ડુંકરા સે ટોંઆમાં દાવાડી દે કા, આમી તેહને મજાર રહજન?’’
\v 13  તદવ તેની તેહાલાં હુકમ દીદાં અની અશુદ્ધઆત્મા  નીગી હુન ડુંકરા સે ટોંઆમાં ભરાજી ગેઅઅની આખાં ટોંઆમાં આશરે દોનેક હજાર (ડુંકરા) હતાતઅની ધસ વર ચઢી હુન વર હુન ઊડી પડી દરિયેમાં બૂડી મરી ગેત
\v 14  તેનાં બાળદી સી ધાવદત જાયની શાહારમાં અન ગાવમાં તેની સંદેશા સાંગા,અની જી હુયનેલ તી, હેરુલાં આખાં લોકાં આનાત,
\v 15  ઈસુ પાસુન ઈની તે તેલાં જેનેમાં અશુદ્ધઆત્મા હતી, ઈસા કા, તેનેમાં સેનાં (પોકાં ભૂત)  ભરાજેલાં હતાત, તેલાં કપડાં પોવેલ અન,ઉગાજ બીસેલ હેરી હુન બીહી ગેત
\v 16  જે હેરનાત તેહી આખી ગોઠ તેહાલાં સાંગી દાખવી જેનેમાં અશુદ્ધઆત્મા હતી, અની ડુકરા સા આખે સા કાય હાલ હુંયના તી ગોઠ તેહાલાં સાંગી દાખવા ?
\v 17  તદવ તેલાં તેહી અરજ કરી હુન સાંગુલા લાગનાત કા, આમની જાગા માહુન દુર જાતાં રહય
\v 18  જદવ તો હોડી વર ચઢુંલા લાગના,તો જેનેમાં પુડ અશુદ્ધઆત્મા હતી,તેલાં અરજ કરુંલા લાગના કા, “ માલા તુમને હારી રહું દે,? ”
\v 19  પન તેની તેલાં હૂકમ નિહી દિદા,અની તેલાં સાંગના કા, “તુને ઘર જાયની તુમને ધરવાં સાહાલા દાખવ કા, તું વર દયે કરીની, પરભુની તુને સાટી કિસીક મોઠા કામ કરાહાં,? ”
\v 20  તેની જાયની દશ શાહેરમાં જાયની યે ગોઠે સા પરચાર કરુંલા  લાગના કા, “ ઈસુની માને સાટી કિસાક મોઠા કામ કરનાહાં, અની આખાં લોકાં ઇચાર કરુંલા લાગનાત                                                                                                                                                                                      
\v 21  આજુન ફિરી ઈસુ હોડીમાં બીસી તીકુનલે મેરાલાં ગે, તદવ એક મોઠી ભીંડ  તેને પાસુન ભેગાં હુઈ ગય,તો દરિયેને મેરાલાં જ હતાં તાહાં,
\v 22  યાઈર નવના એક ભક્તિસભાનાં આગેવાન માસલા એક માનુસ તહ આનાં,અની તેલાં હેરી હુન તેલાં પાયે પડી
\v 23  અની ઈસા સાંગી તેલાં ખુબજ અરજ કરુંલા લાગના કા,”“ માની બારીક પોસી મરી જાવલા આહાં, તું ઈની તે વર હાથ થવ કા, તી બેશ હુઈ જાયની જીવતી  રહ?’’ 
\v 24  તદવ તો તેની હારી ગેઅ,અની મોઠી ભીંડ તેની માંગુન આની,અન અહ સુધી કા, લોકાં તે વર ઊડી પડ હતાત
\v 25  એક બાયકો હતી, જેલા બાર વરસ હુન રગત વહુની બીમારી હતી?
\v 26  તેની ખુબજ ભગતા સાહા પાહુન જાઈ દુઃખી હુંયની, અની પદરના આખાં જ જી કાહી વસ્તુ તેહને પાસુન હતાં, તેની માંગુન ખરચી ટાંકા હતાં,પન તેહાં કન તેલાં કાહી પન લાભ નિહી હુયના,પન તેની બીમારી આજુ પન વધારી વદી ગય
\v 27  તી ઈસુની ગોઠે આયકી હુન ભીંડમાં ઈસુની પાઠી માંગ આની અની તેનાં આંગળાલાં ધરીની
\v 28  કાહાકાં તી મનમાં સાંગ હતી, “ અનીમાં તેને આંગળાલા ધરીન ત,માં બેશ હુઈ જાયીન? ’’                                         
\v 29  અની લેએગેજ તેનાં રગત વહુલા બંદ હુઈગે, અની તેની પદરને આંગમાં ઈસા લાગના કા,માં તે બીમારી માહુન બેશ હુઈ ગયે હેમ
\v 30  ઈસુની તી લેએગેજ જાની લીદા કા,માને માહુન પરાક્રમ નીગનાહા,અની ભીંડને માંગુન હેરી હુન સાંગના કા, “ માને આંગળાલા કુન હાથ લાવના,? ”
\v 31  તેનાં ચેલા સી તેલાં સાંગા કા, “ તું હેરહસ કા,લોકાં સી કોડીક ભીંડ તું વર ઊડી-પડત યેહે ,અની તું સાંગહસ કા, “ માલા કુની તરી હાથ લાવાનાં? ’’
\v 32   તદવ તેની તેલાં હેરુલાં લાગના જેની ઈ કામ કરેલ હતાં,ચારી-ચુંબુત નજર કરી?
\v 33  તદવ તી બાયકો ઈ ગોઠ જાની હુન કા, માની ગોઠ દપની નિહી, તાહાં તી બીહત અની થતરત,તેને પાસુન આની અની તેને આગડ પાયે પડની અની,આખી ગોઠને બારામાં ખરાં-ખરાં સાંગી દિદા?
\v 34  તેની તેલાં સાંગા “ બુયું,તુના વિશ્વાસની તુલા બેશ કરા હાં,ખુશીથી ધાવ,અની પદરની ઈ જી બીમારી કન બચી રહય?’’
\v 35  તો ઈસા સાંગી રહના હતાં, તાહાં ભક્તિસભાનાં આગેવાનનાં ઘરનાં લોકાં સી ઈની સાંગા કા, “ તુની પોસી ત મરી ગઈ,આતા ગુરુજીલાં  કાહાં દુઃખ દેહેસ?’’
\v 36  જી ગોઠ તે સાંગી રહના હતાત,તી ગોઠલાં ઈસુની નિહી માની હુન, ભક્તિસભાનાં આગેવાનલાં સાંગના “ નોકો બીહસ; પન પદર વર વિશ્વાસ રાખ?”
\v 37  અની તેની પિતર અની યાકુબ અન તેનાં ભાવુસ યોહાનલાં લી હુન, દુસરાં કુનાલા તેહને હારી યેવલા દિદા નિહી
\v 38  ભક્તિસભાનાં આગેવાનનાં ઘરમાં જાયી હુન તેહાલાં ખુબ જ રડતાં અની આરડી હુન રડતાં હેરાં
\v 39  તદવ તો ધરને મજાર ભરાજી  જાયી હુન,તેહાલાં સાંગના “ તુમી કાહાં, એર-બેર રડતાં હાસ, પોસી મરની નિહી પન, તીત નીજ હ? ”
\v 40  તે તેલાં હોશી કાઢનાત,પન તેની આખા સાહાલાં બાહેર કાઢી હુન,પોસીનાં આઈસ – બાહાસ અની તેનાં હારીને સાહાલાં મજાર બોલવી હુન,જહ પોસી નીજેલ હતી, તહ ગેત?
\v 41  અની પોસીનાં હાથ ધરી હુન, તેલાં સાંગનાં કા, “ ટલિથા કુમ; ’’ જેનાં ઈસા અર્થ હુયહ કા, પોસી ,માં તુલા સાંગાહાં કા, ઉઠ?”
\v 42  અની પોસી લએગેજ ઉઠીની ચાલુલા ની ફીરુંલા લાગની;? કાહાકા તી બાર વરસની હતી? ઈ ગોઠ હેરી લોક ખુબ જ ઈચારમાં પડી ગેત?
\v 43  માંગા હુન તેની તેહાલાં ચેતવી હુન હુકુમ કરા કા, ઈ ગોઠ કુની જાન નિહી,અની સાંગા “ યેલાં કાહી ખાવલા દે? ”
\c 6
\p \v 1  તહુન નીગી હુન માંગા હુન (ઈસુ) તો પદરને દેશમાં આનાં,અની તેનાં ચેલા પન તેને માંગુન ગેત,  
\v 2  આરામ દીશી તો ભક્તિસભાનાં સંદેશ દેવલા લાગના, અની ખુબજ લોકાં આયકી હુન ઈચારમાં પડી ગેત,અની ઈસા સાંગુલાં લાગનાત, “ યેનેમાં યે ગોઠે કહુંન આનેત? ઈ કિસીક બુદ્ધિ આહાં જી યેલાં દેવામાં આના હાં? કિસાક સામર્થ્યનાં કામ તેને હાથથી હુંયતા હાત?
\v 3  કાય ઈ મોઠી ગોઠ નિહી હુંયની કા, યો મરિયમના પોસા,અની યાકુબ, યોસે,અની યહુદા,અની સિમોનનાં ભાવુસ આહાં? કાય યેને બહેનેસ આમને વચ્ચમાં નિહી રહત કા,? ઈ આયકી તેને સબંધમાં ઠોકર ખાયના
\v 4  ઈસુની તેલાં સાંગા “ ભવિષ્યવકતા લાં પદરને દેશ અની પદરને કુંટુંબ અની પદરને ઘરલાં છોડી અની કહ પની માન નિહી આહાં? 
\v 5  તો તહ કાહી પન સામર્થ્યનાં કામ નિહી કરી સકના,થોડીક જ અજેરી વાહાસા વર હાથ થવી તેહાલાં બેશ કરના?
\v 6  અની તેલાં તેહને અવિશ્વાસ વર ખુબજ દુઃખી હુંયના,અની તો તેહને ચારી ચુંબુત આખે ગાવાં સાહમાં સંદેશ કરત ફિરના?
\v 7  તેની બારી જન સાહાલાં તેહને પાસુન બોલવા, અની તેહાલાં દોન-દોનસી જોડીમાં દાવાડુંલા લાગના, અની તેની તેહાલાં અશુદ્ધઆત્મા વર અધિકાર દિદા,
\v 8  અની તેહાલાં હુકમ કરા કા,મરોગમાં ચાલતાં તુમને હારી એક કાઠી સિવાય દુસરા કાહી પન લેવલાં નિહી, ભાકર પન નિહી,કીંમતી વસ્તુ નિહી,તુમને કમરલાં પયસાપન નિહી,
\v 9  પન ચપલે પોવુલા,ની દોન ડગલાં પોવુલા નિહી
\v 10  અની તેની તેહાલાં સાંગા કા, તુમી જે ઘરમાં ભરાયસેલ, જાવ સુધી તેમાં હુન નિગા નિહી તામ સુધી તેમાંજ રહાં,
\v 11  અની જહ કાહી તુમના આવકાર નિહી કરત,ની તુમના નિહી આયકત તામ સુધી તહુન નીગસાલ તાહાં તેહને વિરૂદ્ધ સાક્ષી હુયુલા સાટી તુમને પાય ખાલલી દુઅ ખોખરવી ટાંકા,
\v 12  અની તેહી તહુન નીગી હુન ઈસા સંદેશા દિદા કા, પસ્તાવા કરા,
\v 13  અની તેહી પોકાં ભૂતાં કાઢનાત,ની ખુબજ અજેરી લોકાં સાહાલાં તેલ ચોપડી હુન તેહી બેશ કરાત,
\v 14  અની હેરોદ રાજાની તેહના વિષયમાં આયકનાં કાહાકાં, તેનાં નાવ પોકાં માન હતાં, અની તેની સાંગા કા, યોહાન બાપ્તિસમા મરેલાં માહુન જીતા ઊઠના હાં, જેને કન યે પરાક્રમી કામા તેને કન હુંયતા હાત
\v 15  પન દુસરે સી સાંગા કા, તો એલિયા આહાં,અની દુસરા સી ઈસા સાંગા કા, તો ભવિષ્યવકતા સાહ માહુન કુન પન એક ભવિષ્યવકતા આહાં,
\v 16  પન તી આયકી હુન હેરોદની સાંગા કા, યો તો યોહાન આહાં કા, જેની માયી બોચી કાપવી ટાકેલ, તો મરન માહુન ઊઠના હા,
\v 17  કાહાકાં, હેરોદની પદર દાવાડી હુન યોહાનલાં ધરી લયુંલા સાંગેલ હતા, અની તેનાં ભાવુસ ફીલીપની બાયકોસ હેરોદિયા ( હેરોદની બાયકો ) ને લીદે તેલાં જેલમાં ધરી દીદેલ હતાં,કાહાકાં તો તેલાં પેન ભરના હતા,
\v 18   કાહાકાં, યોહાનની હેરોદલા ઈસા સાંગના હતાં કા, તુલા તુના ભાવુસની બાયકો તું રાખસ તી બેશ ગોઠ નિહી આહાં
\v 19  અની હેરોદિયા તેનાં વર દુશ્મની રાખ હતી; ની તેલાં મારી ટાકુલા માંગ હતી,પન તી ઈસા નિહી કરી શકની
\v 20  કાહાકાં, હેરોદ યોહાનલા ન્યાયી પવિત્ર માનુસ જાનીની તેનેથી ખુબ બીહ હતાં,ની તેની કાઅજી રાખ હતા,અની તેની ગોઠે આયકી તો ખુબજ ધાહબર હતા,પન ખુશી હુઈ તેનાં આયક હતા
\v 21  અની જદવ યોગ્ય દિશ આનાં તાહાં, હેરોદની પદરનાં જ્ન્મદીશી પદરનાં પ્રધાન અની આગેવાન અન ગાલીલના મોઠલાં લોકાં સાહાલાં ખાવાડા-પેવાડા,
\v 22  અની તહ હેરોદિયાની પોસી મજાર ઈની નાચની,તી હેરી હુન હેરોદ અની તેની હારી ખાવલાં બીસલા તે ખુશ હુયનાત, અની રાજાની પોસીલા સાંગા કા, જી કાહી તુલાં લાગ હ,તી માં પાહુન  માંગ ની તી માં તુલા દીન
\v 23  અની સમ ખાયની તેલાં સાંગના કા, જી કાહી તું માને પાસુન માંગ સીલ તી માના રાજ્ય માહુન અરદા ભાગ સુધી માં તુલા દીન,
\v 24  અની તી બાહેર જાયની પદરની આઈસલાં સોદની કા, માં કાય માંગુ? 
\v 25  અની તેની તેલાં સાંગા કા, યોહાન બાપ્તિસમાની બોચી (ડોકી) માંગ, અની લઅગેજ ધાવદતજ રાજા પાહુન મજાર જાયની તેલાં સાંગની કા, માલા યોહાન બાપ્તિસમાની બોચી આતાજ ડાલખીમાં માલા લઈ દેવાડ
\v 26  અની રાજા ખુબજ દુઃખી હુયીગે,પન તેની પદરની સમ ખાંદેલ હતા,તેને લીદે,અની પદરને હારી બીસેલાં સાહારી નાં સાહા આગળ ના પાડુની તેની હીંમત ચાલની નિહી                                       
\v 27  અની લએગેજ રાજાની સિપાઈ સાહાલાં દાવાડી હુન તેની બોચી લીયેવલા હુકમ દિદા, અની તેની જાયની જેલમાં તેહી તેની બોચી કાપી ટાંકી
\v 28  અની તેની બોચી ડાલખીમાં લઈ હુન પોસીલા દીદી, અની પોસીની પદરની આઈસલાં તી દીદી,
\v 29  અની તેનાં ચેલા યી આયકી હુન આનાત, તેનાં શરીર તહુન લીગેત, અની તેલાં કબરમાં થવનાત
\v 30  અની પ્રેરિત (બારી ચેલા) ઈસુની પાસુન ભેગા હુંયનાત,જીજી તેહી કરા હતા; અની જીજી તેહી સીકવા હતા, તેહી તેલાં સાંગી દાખવા
\v 31  અની તેની તેહાલાં સાંગા કા, તુમી આખાં એક સુની-સાવ જાગા વર યેઅ, ની થોડાક વાર આરામ કરા,કાહાંકા યેનારાંની જાનારાં ખુબ હતાત, અની તેહાલાં ખાવલા પન જાગા નિહી મીય હતી
\v 32  અની તે અખા હોડીમાં બીસી હુન સુની-સાવ જાગા વર ગેંત 
\v 33  ખોબ જનસી તેલાં જાતા હેરી તેલાં વડખી ગેત, અની આખાં શાહેર માહુન ભેગાં હુઈ તહ પાય સહવાની જ ધાવદત તેને મુહ્ર જ જાઈ લાગનાત
\v 34  અની તેહી નીગી જાયની ખુબજ બુહું લોકાં સાહાલાં હેરાત,ની તેલાં તેહાવર દયા આની,કાહાકાં, તે સેવક વગરનાં ધેટાનાં જીસા હતાત, અની તો તેહાલાં ખુબજ ગોઠી સાંગી સીકવુંલા લાગના;
\v 35  અની દિશ ખુબજ બુડીગે હતાં,તાહાં; તેનાં ચેલા સી તેને પાસુન ઈ હુન સાંગનાત કા, યી જાગા, સુની-સાવ આહાં અની દિશ ખુબજ બુડી ગેહે;
\v 36  તેહાસાલાં અહુન બોઓવી દે કા,યેવ-તેવ હુન ફળિયામાં સાહાં માહુન અની ગાવામાં હુન જાયની પદરને સાટી કાહી ખાવલાં ઇકત લીયેત
\v 37  પન તેની તેહાલાં જવાબ દિદા કા, તુમી તેહાલાં ખાવલા દેઅ, અની તેઅ તેલાં સાંગતા હાત કા, કાય આમી બસો રૂપિયેનાં ભાકરે લઈ હુન તેહાલાં ખાવાળું કા?
\v 38  પન તો તેહાલાં સાંગહ કા, તુમને પાસુન કોડલેક ભાકરે આહાંત, તી જાયની હેરાં, અનીખબર કાઢનાત માગુન તેહી તેલાં સાંગા કા, પાંચ અની દોન માંસાહ 
\v 39  અની તેની તેહાલાં હુકમ કરના કા, આખાં બુટે ચારા વર પંગતમાં બીસી જા
\v 40  અની તેહી એકી હારી સૌ-સૌ અની પચાસ-પચાસ બીસનાત,
\v 41  અની તેની પાંચ ભાકરે અન દોન માંસાહ લી હુન આબુટ સેવ હેરી નજર કરી આશીર્વાદ માંગના,ની ભાકરે મોડીની વાટુલાં સાટી પદરને ચેલા સાહાલાં દીદેત,અની દોન માંસાહ આખા સાહાલાં વાટી દિદાત
\v 42  અની આખાં સી ખાધાંની આખેસા પોટ ભરી ગેઅ
\v 43  અની તેહી કુટકાંની બાર દાલખે ભરનેત, અની માંસાહ સાહા માહુન પન થોડાંક વદનાત
\v 44  અની ભાકરે ખાનારાં આશરે જ પાંચ હજાર જુવાન હતાત
\v 45  અની તેજ સમયે તેની પદરના ચેલા સાહલાં હઠ કરી હુન હોડીમાં બીસવના, ની તાહાં લોકાં તહુન જાતાં કરના, હોડેકમાં તેની તેહાલાં પદરને પુડ તેને તીકુન બેથસેદામાં દાવાડના
\v 46  અની તેહાલાં દાવાડી હુન તો ડોગર વર પરાથના કરુંલા ગેઅ
\v 47  અની એડચ પડની, તાહાં હોડી દરીયેને મદી હતી ની તો એખલાજ ભૂય વર હતાં
\v 48  અની તેહને મુહ્ર વારાં યે હતાં,તેને કારને તેહાલાં હોડીલાં ચાલવુંલા ખુબજ હેરાની હુય હતી, તી હેરી હુન આશરે રાતને ચારેક વાગે તો દરિયે વર ચાલતાં તેહને પાસુન યેહે,ની તેહને મુહ્ર જાવલાં તેહી ઈચાર કરા,
\v 49  અની તેહી તેલાં દરિયે વર ચાલતાં હેરી હુન ઈચાર નાત કા, ઈત ઈસાજ આહાં  ની આરડ નાત;
\v 50  કાહાકાં, આખાં તેલાં હેરીસની ધાબરી ગેત, અની લગેએજ તો તેહને હારી ગોઠ કરી હુન તેહાલાં સાંગહ કા, હીંમત  રાખાં,યો તો માં આહાંમ; બીહાં નોકો,
\v 51  અની તો તેહને પાસુન હોડી વર ચઢના, અની વારાં ઉગાજ રહીગે; અની તે ખુબજ ઇચારમાં પડી ગેત 
\v 52  કાહાકાં ભાકરે ને સબંધમાં તેહી સમજા નિહી પન તેહના મન (રુદય) કઢન રહના
\v 53  અની તેહી તીકુન જાયની ગન્નેસરેત દેશમાં આનાત,ની તેહી મેરાલાં (લંગર) હોડી બાંધનાત
\v 54  અની તે હોડી વર હુન ઉતરનાત, તાહાં લોકાંસી તેલાં લએગેજ વડખનાત              
\v 55  અની ચારી ચુંબુત તે આખે વિસ્તારમાં દાવદત જાયની તો કહ આહાં તી તેહી આયકાં,તદવ અજેરી સાહાલા ખાટલામાં ઉચલી હુન તેહી તહ લયુંલા લાગનાત
\v 56  અની તે જે જે ગાવાં સાહામાં કા, શહેરમાં કા, ફળિયામાં ભરાયનાત, તહ તેહી અજેરી સાહાલાં આગનમાં રાખીની તેહાલાં ફકત તુના કપડાંની મેરાલાં હાથ લાવુલા દે, અની જોડાક તેલાં હાથ લાવનાત તોડાક બેશ હુયનાત 
\c 7
\p \v 1  તદ્દવ ફરોશી અની થોડાક શાસ્ત્રી જે યરુશાલેમ માહુન આનાં હતાત,  તેને પાહુન ભેગાં હુયનાત
\v 2  અની તેહી તેહને થોડાક ચેલા સાહાલાં અશુદ્ધ એટલે કા, હાથ ધવેલ વગરજ ભાકરે ખાતાં હેરાત,
\v 3  કાહાકાં ફરોશી અની આખાં યહુદી,મુહ્રને લોકાંસી રીત પરમાને ચાલત હતાત,અની જાવ સુધી બેશ કરી હાથ નિહી ધવત તામ સુધી ખાવલાં નિહી ખાત,
\v 4  અની બજાર માહુન યેએલ વગર આંગી નિહી લેત તામ સુધી નિહી ખાત
\v 5  યે સાટી તે ફરોશી અની શાસ્ત્રી લોકાં સી તેલાં સોદા કા, “ તુના ચેલા કાહાં મુહ્રને લોકાંસી રીત પરમાને નિહી ચાલત, હાથ ધવેલ વગરજ ભાકરે ખાતાહા? ”
\v 6  તેની તેહાલાં સાંગા, “ યશાયાની તુમને કપટી લોકાસે બારેમાં ખુબજ બેશ ગોઠ ભવિષ્યવાની કરીહી કા,ઈસા લીખેલ આહાં, “ યે લોકાં તો હોઠ કન માલા માન દેતાહાત ખરાં પન, તેહનાં મન માનેથી દુરજ રહ હ?
\v 7  તે એઅર-બેઅર માની ભકિત કરતાં હાં, ‘ કાહાકાં માનસાસી આજ્ઞા સાંગી ધર્મની ગોઠ સાંગતા હાસ? ’
\v 8  કાહાકાં તુમી દેવની આજ્ઞાલા નિહી પન માનસા સાંગતા હાત તે રીતે ચાલતાં હાત?
\v 9  તેની તેહાલાં સાંગા, “ તુમી પદરની પરંપરા માનવુંલા સાટી  દેવની આજ્ઞા કિસાક બેશ કરી હુન નિહી પાડુંલા સાંગી દેતા હાસ?
\v 10  કાહાકા મુસાની સાંગહા કા, “ અની જો કુની બાહાસ અન પદરની આઈસલાં માન દિલ; અની પદરને બાહાસ અન પદરની આઈસલાં વેટ બુહું કરીલ તો નક્કી જમારી ટાકુમાયે ?
\v 11  અની તુમી ઈસા સાંગતા હાસ કા, તુમને બાહાસ અન પદરની આઈસલાં કુની ઈસા સાંગ કા, “ જો કાહી તુલા માને કન લાભ હુયી સક હતા, તો અર્પન એટલે કા, નિર્ણય લી ચુકનામ?’
\v 12  ત તુમી તેલાં તેહને બાહાસ અન આઈસ, તેહની જારાક સેવા પન નિહી કરુંલા દે?
\v 13  યે રીતે તુમી પદરની પરંપરા સાહાલાં જેહાલાં તુમી ઠરવી દિદા હા, દેવનાં વચનલાં છોડી દેતાહાસ અની ઈસા-ઈસા ખુબજ કામાં કરતાં હાસ?
\v 14  તદવ તેનીલોકાં સાહાલા પદરને પાસુસ બોલવી હુન તેહાલાં સાંગના કા, 
\v 15  ઈસી કનીજ વસ્તુ નિહી હવી જી માનુસલા બાહેર હુન મજાર ભરાઈની અશુદ્ધ કરી હવી, પન જી માનસાસે મજાર હુન નિગહ તીજ વસ્તુ માનુસલા અશુદ્ધ કરહ?
\v 16  અની કુનાના આયકુલા કાન હવાત તો આયકી લે?
\v 17  તદવ તો ભીંડને નજીક હુન ઘરમાં ગેઅ, તદવ તેહના ચેલાસી તે દાખલાંનાં બારામાં તેલાં સોદા?
\v 18  તેની તેહાલાં સાંગા કા, “ કાય તુમી પન ઈસા ના સમજ આહાંસ! કાય તુમી નિહી સમજાત, જી વસ્તુ બાહેર હુન માનુસને મજાર જાહાં તી, તેલાં અશુદ્ધ નિહી કરી શક?
\v 19  કાહાકાં, તી તેને મનમાં નિહી, પન પોટમાં જાહાં અની હગજહન તાહાં બાહેર નીગી જાહાં! “ઈસા સાંગી તેની આખી ખાનારી વસ્તુ સાહાલાં શુદ્ધ  સાંગા?
\v 20  ફિરી  તેની સાંગા, “ જી માનુસમાં હુન નિગહતી તીજ માનુસલા અશુદ્ધ કરહ?
\v 21  કાહાકાં મજાર હુન એટલે માનુસને મન માહુન ખોટાં-ખોટાં વિચાર,સીનાકી,ચોરી,હત્યા,
\v 22  લોભ,ખોટાં વિચાર,છળ,કપટ,ઠગાઈ ,ખોટી નજર નિંદા,અભિમાન,અની મૂર્ખતાનિગહ?
\v 23  યે આખે ગોઠે મજાર હુન નીગતે હેત,અની માનુસલા અશુદ્ધ કરહ?
\v 24  માંગુન તો તહુંન ઉઠી હુન તુર અની સીદોનના દેશમાં આનાં; અની તહ એક ઘરમાં ગેઅ,અન તો ઈચાર કર હતા કા, માલા કુની નિહી જાન; પનતો દપી નિહી શકના?
\v 25  અની લએગેજ એક બાયકો જેની બારીક પોસીમાં અશુદ્ધઆત્મા હતી,તેહને બારેમાં જાની હુન આની,અની તેલાંપાયે પડની?
\v 26  તી બાયકો ગ્રીક હતી, નીસીરિયાના ફીનીકિયા કુળની હતી,તેની તેલાં અરજ કરી કા, માને પોસી પાહુન અશુદ્ધઆત્મા કાઢી ટાંક?
\v 27  પન ઈસુની તેલાં સાંગા કા,“ મુહ્ર પોસા સાહલાં પોટ ભરી હુન ખાવદે, કાહાકાં પોસાને વાટાની ભાકર લી હુન કૂતરાં સે આગળ ટાકુંની જરૂર નિહી આહાં?
\v 28  પન તેની તેલાં જવાબ દિદા કા, હય પરભુ; તરી પન કૂતરાં ત ટેબલને ખાલ પડેલાં ભાકરનાં કુટકા ખાઈ લેતાં હાં?
\v 29  તેની તેલાં સાંગા, “ ઈ ગોઠ ને લીધે ચાલી ધામ; અશુદ્ધઆત્મા તુને પોસી માહુન નીગી ગહય? ’’
\v 30  અની તેની પદરને ઘર ઈ હુન હેરાં ત, પોસી ખાટલામાં નીજેલ આહાં, ની તેને માહુન અશુદ્ધઆત્મા નીગી ગહય? 
\v 31  અની ફિરી તુરનાં અન સીદોનના દેશ માહુન નીગી હુન,દશનગરની જાગા માહુન ગાલીલની દરિયે વર પોહચના
\v 32  તદવ લોકાં સી એક બીહરા માનુસલાં અન તો બોબડે બી હતા, તેને પાસુન લઈ હુન  તેની અરજ કરી કા, તુના હાથ તે વર થવ?
\v 33  તદવ તો તેલાં લોકાંસી ભીંડ માહુન બાહેર લીગે, અની તેની આંનઠે તેને કાનમાં ટાંકના અની થુંકી હુન તેને જીભલાં ધરના?
\v 34  અની સ્વર્ગ (આબુટ) હેરી આશ રાખી હુન,અની તેલાં સંગાના કા,“ એફફથા ”  એટલે કા, ઉધડી ધાવ?
\v 35  તેનાં કાન ઉગડી ગેત,અની તેની જીભની ગાંઠ પન છુટી ગય, અની તો બેશ કરી હુન બોલુલા લાગના?
\v 36  તાહાં તેની તેલાં ચેતવી હુન સાંગના કા, કુનાલા નોકો સાંગસી,પન જોડાક તેની ચેતવેલ તેને કરતાં,વધારી તો તી  ગોઠ ફેલાવુંલા લાગના
\v 37  તે ખોબજ ઈચારમાં પડી ગેત,અની સાંગુલા લાગનાત કા, “ હેઅની ઈ કાહી આખાં કરાતી બેશ કરા હાં, તો બીહરાસાહાલાં આયકુલા અન  મુકાં (બોબડે) માનુસલાં બોલુની શક્તિ દે હે? 
\c 8
\p \v 1  તે દિશમાં જદવ ફિરી મોઠી ભીંડ ભેગી હુંયની, તેને પાસુન કાહી પન ખાવલા નિહી હતાં, તદવ તેની તેને ચેલા સાહાલાં આગળ બોલવી હુન તેહાલાં સાંગના કા,
\v 2  “ માલા યે ભીંડ વર મયે યેહે, કાહાકા યે તીન દિશ હુન રોજ જ માની હારી જ આહાંત, અની તેહને પાસુન કાહી પન ખાવલાં નિહી આહાં?
\v 3  અન જોમાં તેહાલાં ભુખજ ઘર દાવાડી દે, ત તે મારોગમાં ભંગી હુન તહજ રહી પડતીલ; કાહાકાં યેમાસલાં  કુની-કુની, દુર-દુર હુન આનાહાત?
\v 4  તેનાં ચેલાસી તેલાં જવાબ દિદા, “ અહ યે ઝાડીમાં હોડે બુહું ભાકરે કુન કહુંન લી ઈલ કા, તે પોટ ભરી ખાત?
\v 5  તેની તેહાલાં સોદા, “ તુમને પાસુન કોડેક ભાકરે આહાંત,! ” તેહી તેલાં સાંગા, “ સાત ’’?
\v 6  તદવ તેની ભૂય વર બીસુલાં આજ્ઞાના કરી, અની તે સાત ભાખરે લી અન આભાર માની હુન મોડેત, અની પદરને ચેલા સાહાલાં દેતગએં કા, તે પુડ  દેત જાત, અની તેહી લોકાં સે આગળ વાટી દીનાત,?
\v 7  તેહને પાસુન જારાક બારીકલાં માંસાહ પન હતાત, અની તેની આભાર માની હુન તેબી તેહાલાં લોકાં સાહાલાં વાટુની આજ્ઞાના દીદી
\v 8  તે ખાયી હુન તેહનાં પોટ ભરાઈ ગેઅ, અની ચેલા સી થોડાક વદેલ કુટકા સી સાત ડાલખે ભરી હુન ઉખલેત?
\v 9  અની લોકાં ચારેક હજાર જીસા હતાત, તેની તેહાલાં તહુન દાવાડત,
\v 10  અની તો લએગેજ તેહને ચેલા સાહારી હોડી વર ચઢી હુન, દલ્મનૂથાની દેશમાં જાતાં રહના?
\v 11  ફિરી ફરોશી યીની તેને હારી વાદ-વિવાદ કરુલાં લાગનાત,અની તેલાં પારખુલા સાટી તેને પાહુન સરગ માહુન  નિશાની માગનાત? ”
\v 12  તેની પદરને આત્મામાં ઊંડાણ માહુન ઈચાર કરી હુન સાંગના કા, “ યે સમયનાં લોકાં કાહાં માં પાહુન નિશાની માંગતા હાત? માં તુમ્હાલા ખરાજ સાંગાહા કા, યે સમયનાં લોકાં સાહાલાં કાહી પન નિશાની નિહી દેવાં યે?
\v 13  અની તો તેહાલાં સોડી,ફિરી હોડીમાં ચઢી ગે; અની તીકુનલે મેરાલાં જાતાં રહના?
\v 14  ચેલા ભાકરી લયુંલા ભૂલી ગેત,અની હોડીમાં તેહને પાસુન એકજ ભાકર હતી?
\v 15  તેહી તેહાલાં ચેતવાં કા, “ હેરાં, ફરોશી સા ખમીર અનીહેરોદના ખમીર કન ચેતેલાં રહજાસ;
\v 16  તે મજાર હી મજાર એક દુસરેલા હેરી વિચાર કરુલાં લાગનાત,“ આમને પાહુન ભાકર નિહી આહાં?’’
\v 17  ઈસા જાની હુન ઈસુની તેહાલાં સાંગા કા, “ કાહાં તુમી એક દુસરેલા હેરી મજાર ઈચાર કરતાં હાંસ કા, આમને પાસુન ભાકરે નિહી! કાય આજુ સુધી નિહી જાના કા, અની નિહી સમજા કા?
\v 18  કાંય ડોવા આહાંત તરી નિહી  હેરાકાં,અની કાન આહાંત તરી નિહી  આયકાં કા,? અની કાય તુમાંલા આજું આઠવ જ નિહી
\v 19  કા, જદવ માયી પાંચ હજાર લોકાં સાટી પાંચ ભાકરે હતેત,ત તુમી કુટકા સે કોડેક ડાલખે ભરી હુન ઉચલલા? ” તેહી તેહાલાં સાંગા, “ બાર ડાલખે? ” 
\v 20  અન જદવ ચાર હજાર લોકાં સાહાલાં સાત ભાકરે હતેત, ત તુમી કુટકા સે કોડેક ડાલખે ભરી હુન ઉચલલા? ” તેહી તેહાલાં સાંગા, “ સાત ડાલખે? ” 
\v 21  તેની તેહાલાં સાંગા “ કાંય,તુમી આજુ તરી નિહી સમજલાં કા,?
\v 22  તે બેથસૈદામાં આનાત; અની લોકાં એક આંધળા માનુસલા તેને પાસુન લી આનાત, અની તેહી અરજ કરી કા, તેલાં હાથ લાવ?
\v 23  તહ તે આંધળાલાં હાથ ધરી હુન ગાવને બાહેર લી ગએં, અની તેને ડોવામાં થુંકી હુન તે વર હાથ રાખના,અની તેલાં સોદના, “ કાંય તું કાહી હેર હસ કા,? ”
\v 24  તેની ડોવા વર કરી હુન સાંગના કા, “  માં માનસા સાહાલા હેરાહાં,? ” તે માલા ચાલતાં ઝાડા જીસાં દેખાયતા હાત? ”
\v 25  તદવ તેની દુસરે વાર ડોવા સાહવર હાથ થવના, અની અંધાની ધ્યાન થવી હુન હેરાં? તો બેશ હુઈ ગેઅ, અની આખાંજ બેશ કરી હેરુલાં લાગના?
\v 26  તેની તેલાં ઈસા સાંગી હુન ઘર દાવાડા કા, “ યે ગાવને મજાર પાય પન નોકો થવ સીલ? ”
\v 27  અની ઈસુ અન તેનાં ચેલા કૈસરિયા ફીલીપ્પીના ગાંવ સાહામાં ગેત; અની મારોગમાં તેહના ચેલા સાહાલાં સોદના કા, લોકાં માલા કાંય સાંગતાહાત?
\v 28  તેહી તેહાલાં જવાબ દેતા સાંગા કા, “ યોહાન બાપ્તિસમાં દેનાર, અન કુની એલિયા, અની કુની યેક ભવિષ્યવકતા સા માહુન કુની એક પન સાંગતા હાત?’’
\v 29  તેહી તેહાલાં સોદા કા, “ પન તુમી માલા કાંય સાંગતા હાસ? ” પિતરની તેલાં જવાબ દિદા, “ તું તો ખ્રિસ્ત આહાસ? ”
\v 30  તદવ તેની તેહાલાં ચેતવી હુન સાંગા કા, યે વિશે તુમી યી ગોઠ કુનાલા સાંગસા નોકો?
\v 31  તદવ તો તેહાલાં સીકવુંલા લાગના કા, માનુસના પોસાલાં યી જરૂરી આહાં કા, તો ખૂબજ દુઃખ ઉચલ, અની વડીલો અન મુખ્ય યાજકો કન અન શાસ્ત્રી સા કન નાપસંદ કરી તેલાં મારી ટાંકત, અની તીન દિશ માગુન જીવી ઊઠ?
\v 32  તેની તેહાલાં ઈ ગોઠ ખરાં-ખરાંજ સાંગી દીદી? તાહાં  તહ પિતર (ઈસુલાં) એક મેરાલાં લી જાયની નિંદા (ઠપકો) દેવલા લાગના
\v 33  પન ફિરી હુન તેનાં ચેલા સેવ હેરી અન પિતરલાં નિંદા (ઠપકો) દેવલા લાગના કા, “ એ શેતાન માને થી દુર ધામ, ” કાહાકાં તું દેવની ગોઠ વર નીહી પન માનસા સે ગોઠ વર મન લાવ હસ? ”
\v 34  તેની ભીંડલા પદરનેચેલા સાહારી આગળ બોલવી હુન તેહાલાં સાંગના, “ જો કુની માને માંગા યેવલા માંગાહ; તો પુડ પદરનાં નકાર કર અની પદરના કુરુસ (દુઃખ) ઉચલી હુન, માને પાઠી માંગ યેઅ?
\v 35  કાહાકાં જો કુની પદરના જીવ બચવીલ તો તેલાં , પદરલાં મારી ટાકીલ, પન જો કુની માને સંદેશા ને લીદે પદરના જીવલાં મારી ટાકીલ તો તેલાં બચવીલ?
\v 36  અની કુની માનુસ આખાં જગત લાં મેળવીલ પન પદરને જીવનાં નાશ હુયતો તેલાં  વાટા કાંય લાભ હુઈલ?
\v 37  માનુસ પદરને જીવને બદલામાં કાંય દિલ?
\v 38  જો કુની યે સીનાકી વાઈ અની પાપી જાતિનાં મદી માલા, અની માને ગોઠે સાંગતા તો લાજીલ, માનુસનાં પોસા પન જદવ તો પવિત્ર દુતા સે હારી પદરને બાહાસની મહિમા હારી યીલ, તદવ તેલાં પન તેને હારી લી જાઈલ? ”
\c 9
\p \v 1  અની તેની તેહાલાં સાંગા કા, માં તુમાલા ખરાજ સાંગહ કા, અહ ઊભા રહનારા માહુન થોડાક ઈસા આહાત કા, જાવ સુધી દેવનાં રાજયલાં મહિમામાં યીયેલ નિહી હેરી લેત તામ સુધી તે મરનલાં નિહી હેરત? ”
\v 2   સવ દિશ માંગુન ઈસુની પિતર અન યાકુબ અની યોહાનલા તેને હારી લીના, અની એક સુનીસાવ જાગામાં ઉંચે ડોગર વર લી ગેઅ? તહ તેજાગા વર તેનાં રૂપ બદલાઈ ગેઅ,
\v 3  અની તેનાં કપડાં ઈસા તીગાગુલા લાગનાત કા, અની હોડેક સુધીમાં ઉજળાં હુઈ ગેત કા, યે સંસારમાં કુની ધોબી બી તીસા ઉજા નિહી કરી શક?
\v 4  અની તેહાલાં મુસાને હારી એલિયા પન દેખાયનાં, તે ઈસુ હારી ગોઠે લાવ હતાત
\v 5  તી હેરી તહ પિતરની ઈસુલાં ઈસા સાંગાહ કા, ઓં, રબ્બી; અહ રહુલાં આપલે સાટી બેશ આહાં; યે સાટી આપલે તીન માંડવ બનવું એક તુને સાટી, એક મુસા સાટી, અની એક એલિયા સાટી? ”
\v 6  કાહાકાં તો નિહી જાન હતાં કા, આતા યે સાહાલાં માં કાંય જવાબ દેમ યે સાટી કા, તે ખુબજ બીહી ગેઅ હતાત,?
\v 7  અની એક આબુટ આનાં અની તેહને વર સાવુંલી કરના, અની તે આબુટમાં હુન ઈસા શબ્દ નીગના કા, “ યો માંના પસંદ કરેલ, લાડકાં પોસા આહાં યેનાં તુની આયકાં? ”
\v 8  ઈ આયકી તેહી લેઅગેજ તે ચારી ચુંબુત હેરી હુન હેરનાત, અની પદરને હારી ઈસુ સિવાય દુસરા કુનાલાં તેહી નિહી હેરાં?
\v 9  ડોગર વર હુન ઉતરતાં તેની તેહાલાં ઈ આજ્ઞા દી હુન સાંગા કા, જાવ સુધી માંનુસના પોસા મરેલ માહુન જીવી નિહી ઉઠ તાવ સુધી; જી તુમી હેરનાં હાંસ તી ગોઠ કુનાલાં નોકો સાંગ સે?
\v 10  અની તેહી તે ગોઠલાં આઠવ રાખી, અની મજાર હી મજાર એક દુસરેલાં સાંગી ઈચાર કરુલાં લાગનાત કા, “ મરેલ માહુન જીવી ઉઠુંના કાંય અર્થ હવા? ”
\v 11  અની તેહી તેલાં સોદનાત કા, “ શાસ્ત્રી કાહાં સાંગતા હાં કા, એલિયા,મુહ્ર યેવલાં જરૂરી આહાં? ”
\v 12  તેની તેહાલાં જવાબ દિદા, “ એલિયા ખરાજ મુહ્ર ઈલ અની આખાં બેશ કરીલ, પન માનુસના પોસાને બારામાં ઈસા કાહાં લીખેલ આહાં કા, તો ખુબજ દુઃખ ઉચલીલ, અની તેલાં તુચ્છ કારુમાં ઈલ?
\v 13  પન માં તુમાલાં ખરાજ સાંગાહા કા, પન એલિયા તો ઈ ચુકનાહાં; અની જીસા તેને વિષયમાં લીખેલ આહાં ,અની તેની જી કાહી તેની ઈચ્છા તીસાજ તેને હારી હુંયના?
\v 14  જદવ તો ચેલા સાહ પાસુન આનાં,તદવ હેરાં કા, તેહને ચારે ચુંબુત મોઠી ભીંડ લાગેલ હતી, અની શાસ્ત્રી લોકાં તેહને હારી વાદ-વિવાદ કર હતાત?
\v 15  તેલાં હેરી જ આખાં ખુબજ ઈચાર કરુંલા લાગી ગેત, અની તેહને યેવ ધાવાદત ઈ હુન તેલાં પાયે પડનાત?
\v 16  તેની તેહાલાં સોદા કા, “ તુમી યેહાલાં કાંય વાદ-વિવાદ કરી રહના હાંસ?
\v 17  ભીંડ માહુન એક જનની જવાબ દિદા, “ ઓં, ગુરુજી, માં માને પોસાલાં, જેનેમાં મુંગી આત્મા ભરાજેલ આહાં, માં તુને પાસુન તેલાં લયનેલ?
\v 18  જહ તેલાં કાહી ધરહ તહજ તેલાં ઉખલી આફહ; અની તો ટોન માહુન ફેશ કાઢહ, અની દાત કીકરવહ અની તો વાયત જાહાં? માંય તુંના ચેલા સાહાલાં સાંગનામ કા, તેને માહુન તેલાં કાઢી ટાંકા, પન તે કાઢી નીહી શકનાત? ”
\v 19  ઈ આયકી તેની તેહાલાં જવાબ દિદા કા, “ ઓં અવિશ્વાસી લોકાં માં કદવ સુધી તુમને હારી રહીન? અની કદવ સુધી તુમનાં સહન રહીન? અની તેલાં માને પાસુન લયા?
\v 20  તદવ તેહી તેલાં તેને પાસુન લી ગેત; અની જદવ તેની તેલાં હેરાં, તદવ તી આત્મા તેલાં લેઅગેજ પીવાટી હુન, અની તો ભુંય વર પડના, અની ટોન માહુન ફેશ નીગુલાં બંદ હુયુલાં લાગના?
\v 21  તેની તેનાં બાંહાસલાં સોદનાં, “ યેની ઈ દશા કદી હુન આહાં,? તેની સાંગા કા, “ બારીક પાહુન ? ”
\v 22  તેની તેલાં નાશ કરુંલા સાટી કદી ઈસ્તોમાં ત કદી, પાનીમાં ટાકુલા; પન તું કાહી કરી શક હવાસ ત  આમને સાટી, કાહી દયે કર, આમને સાટી ઈ કામ કર”
\v 23  ઈસુની તેલાં સાંગા કા, “ અન તું ઈસા કરી શક હસત? ઈ કાંય ગોઠ આહાં/ વિશ્વાસ કરનાર માનુસને સાટી આખાં હુઈ શકહ?
\v 24  પોસાનાં બાહાસ લેએગેજ પાયે પડી હુન મોઠલેજ આરડી હુન સાંગના કા, “ ઓં, પરભુ માં વિશ્વાસ કરહ, માને અવિશ્વાસનાં સાટી માલા મદદ કર?
\v 25  જદવ ઈસુની હેરાં કા, લોકાં ધાહવદત ભીંડ કર હતાત, તાહાં તેની અશુદ્ધઆત્માલાં ઈસા સાંગી ધમકાવા કા, “ એ મુંગી અની બીહરી આત્મા, માં તુલાં આજ્ઞા દેહે કા, તેને માહુન નીગી ધાવ, અની તેનેમાં કદી પન આતા ભરાઈ સીલ નોકો? ”
\v 26  તદવ તો આરડી હુન, અની તેલાં ખુબજ પીવાટી હુન, નીગી આની; અની પોસા મરેલ ઈસા હુઈ ગેઅ, હોડાક સુધી આખાં લોકાં સાંગત કા, તો મરી ગેઅ?
\v 27  પન ઈસુની તેલાં તેનાં હાથ ધરી હુન ઉઠાડના, અની તો ઉઠી હુન બીસના?
\v 28  જદવ તો ઘરમાં આનાં, ત તેનાં ચેલા સી સુની જાગામાં તેલાં લી જાયી સોદનાત કા, “ આમી તેલાં કાહાં કાઢી નિહી શકનામ? ”
\v 29  તેની તેહાલાં સાંગા કા, “ ઈ જાત પરાથના સિવાય દુસરી કનાજ ઉપાય વગર નિહી નીગી શક? ”
\v 30  ફિરી તે તહુન ચાલી હુન, અની ગાલીલમાં હુન હુઈની જાયી રહના હતાત,? તો નિહી ઈચ્છ હતા કા, માલા કુની પન વડખહ,
\v 31  કાહાકાં તો પદરને ચેલા સાહાલાં સંદેશા દે હતાં, અની તેહાલાં સાંગ હતા કા, “ માનુસનાં પોસા માનસા સે હાથ કન ધરી દેવલા ઈલ, અની તે તેલાં મારી ટાંકતીલ; અની તો મરન માહુન તીન દિશ માહુન જીવી ઉઠીલ? ” 
\v 32  પન ઈ ગોઠ તેહને સમજમાં નિહી આની, અની તે તેલાં સોદુલાં બીહ હતાત?
\v 33  ફિરી તે કફર-નહુમમાં આનાત; અની ઘરમાં ઈની તેની તેલાં સોદા, “ મારોગમાં તુમી કને ગોઠ સાટી વિવાદ કર હતાસ? ”
\v 34  તે ઉગાજ રહનાત, કાહાકાં મારોગમાં તેહી એક દુસરેલા ઈસા વાદ-વિવાદ કર હતાત કા, આમાં આખાં સે કરતાં મોઠા કુન?
\v 35  તહાં તેહી બીસીહુન બારી જન સાહાલાં બોલવના, અની તેહાલાં સાંગુલા લાગના કા, “ અન જો મોઠા હુયુલા માંગ તો, આખે સે કરતાં બારીક અની આખે સા સેવક બન? ”
\v 36  અની તેની એક બારીક પોસાલાં લી હુન તેહને વચમાં ઊભાં કરા; અની તેલાં વનગમાં લી હુન તેહલાં સાંગના કા,
\v 37  “ જો કુની માને નામમાં ઈસા બારીક પોસાસા માહુન કુની એકલાં અંગીકાર કરહ ત તો માના અંગીકાર કરહ, અની જો કુની માલા અંગીકાર કરહ, તો માલા નિહી પન માલા દાવાડનારનાં અંગીકાર કરહ,? ”
\v 38  તદવ યોહાનની તેલાં સાંગા કા, “ ઓં ગુરુજી, આમી એક માનુસલાં તુને નામમાં અશુદ્ધઆત્માલાં કાહાકાં તો આપલે હારી નિહી ચાલ હતા?
\v 39  ઈસુની સાંગા, “ તેલાં નોકો ના પાડા; કાહાકાં ઈસા કુની નિહી કા, જો માને નામ કન ચમત્કાર નાં કામ કરની, અની લએગેજ માલા ખરાબ સાંગી શક,
\v 40  કાહાકાં જો તુમના વિરોધી નિહી તો તુમને સહુન આહાં? 
\v 41  અન જો કુની એક વાટકા પાની તુંમાલા, ઈસા સાટી પેવાંડીલ કા, તુમી ખ્રિસ્તનાં આહાંસ, ત માં તુમ્હાલા ખરાજ સાંગાહા કા, પન તો તેનાં  પ્રતિફળ કની રીતે પન નિહી ભુલવ?
\v 42  “ જો કુની યે બારીક માસા હુન જે માવર  વિશ્વાસ કરતાં હાત, કુનાલા ઠેસ ખાવાડત તો તેને સાટી તે કરતાં ઈ બેશ આહાં કા, એક મોઠી ઘરટી ચાક તેને તેને ધોગીમાં બાંદી હુન તેલાં દરિયેમાં ટાંકી દેવામાં યેઅ?
\v 43  અની તુનાં હાથ તુલાં ઠેસ ખાવાડત તો તેલાં કાંપી ટાંક ? તુના દોન હાથ તરી નરકમાં નિહી વલ ઈસી ઇસ્તોમાં જાવલા પડ, તેને કરતાં મુંડેલ હાથ લી હુન જીવનમાં પ્રવેશ કરુંલા તુને સાટી બેશ આહાં”
\v 44  જહ તેનાં કીડા (આહીં) કદી નિહી મરત, અની ઈસ્તો કદી નિહી વલ?     
\v 45  અન જો તુના પાય તુલાં ઠેસ ખાવાડા તો તેલાં કાંપી ટાંક? લેગડા હુઈ જીવનમાં પ્રવેશ કરુંલા તુને સાટી બેશ આહાં કા, અન જો દોની પાય છતાં નરકની આગમાં ટાકુલા નિહી યેત? 
\v 46  જહ તેનાં કીડા (આહીં) કદી નિહી મરત, અની ઈસ્તો કદી નિહી વલ?
\v 47  અન જો તુના ડોંઆ તુલાં ઠેસ ખાવાડત ત તું તેલાં કાઢી ટાંક કાહાકાં આંધાજ હુઈ દેવનાં રાજયમાં જીવનમાં પ્રવેશ કરુંલા તુને સાટી બેશ આહાં કા, દોની ડોંઆ રહતા છતાં નરકમાં ટાંકી દેવામાં યેઅ
\v 48  જહ તેનાં કીડા (આહીં) કદી નિહી મરત, અની ઈસ્તો કદી નિહી વલ?
\v 49  કાહાકાં આખાં લોકાં ઈસ્તોવાની ભુજયતીલ,
\v 50  ગારા ત બેશ આહાંત પન, જો ગારાનાં સવાદ વગરનાં હુઈ જાત, ત તેલાં કિસાક કરી હુન ખારાં કર સેલ? પદરને મજાર ગારાં રાખાં, અની એક દુસરે હારી મીડિ-જુડી હુન હારી રહાં? ”
\c 10
\p
\v 1 ફિરી તે તહુન ઉઠી હુન યહુદીયાનાં વિસ્તાર માહુન, અની યરદન નયને તીકુન આનાં? ભીંડ ફિરી તેને પાસુન ભેગી હુઈ ગઈ, અની તો ફિરી પદરની રીત પરમાને સંદેશા દેવલા લાગના?
\v 2 તદવ ફરોશી લોકસી તેને પાસુન ઈની તેની પરીક્ષા કરુલાં સાટી જવાબ સોદા કા, “ કાંય ઈસા જરૂરી આહાં કા, ગોહો પદરને બાયકો લાં છોડી દી શકહ કા,?
\v 3 તેની તેલાં જવાબ દિદા કા, “ મુસાની તુમાલા કાંય આજ્ઞા દીદી હી? ”
\v 4 તેહી તેલાં સાંગા કા, મુસાની ફારગતી લીખુલા સાંગાહ તાહાં તેલાં છોડી દેવલા આજ્ઞા દીદીહી? ”
\v 5 ઈસુની તેહાલાં સાંગા કા, “ તુમના મનની કઠડતાને લીધે ઈ કાહી સાંગા તુમને સાટી આજ્ઞા લિખી?
\v 6 પન જગત બનવના તેને મુહ્ર હુન દેવની ગોહો અન બાયકો સાંગી હુન બનવાહા કા, ?
\v 7 યે કારનથી કા, માનુસ પદરને આઈસ બાહાસલાં છોડી એખલાજ રહીલ, અન પદરની બાયકો હારી એકજ હારી રહીલ,
\v 8 અની તે દોની એકજ શરીર હુયતીલ; યે સાટી કા, તે આતાં દોની નિહી પન એક શરીર આહાંત?
\v 9 કાહાકાં જેલાં દેવની જોડાહાં ,તેલાં કુની માનુસ અલગ નિહી કરી શક? ”
\v 10 ઘરમાં ચેલા સી યે ગોઠેને વિષયમાં ફિરી તેલાં સોદા?
\v 11 તેની તેહાલાં સાંગા કા, “ જો કુની પદરને બાયકોલાં છોડી દુસરે હારી પેન (લગ્ન) ભરહ તો પુડલી બાયકો ને વિરૂદ્ધમાં વ્યભિચાર(સીનાકી) કરહ?
\v 12 અની બાયકો પદરને ગોહોલાં છોડી હુન દુસરે હારી પેન ભરહ ત તી તેને વિરૂદ્ધમાં વ્યભિચાર(સીનાકી) કરહ?
\v 13 ફિરી હુન લોકાં પોસા સાહાલાં તેને પાસુન લયુંલા લાગનાત કા, તો તેહાં વર હાથ થવી હુન આશીર્વાદ દે, પન ચેલાસી તેહાલાં બીહવાડનાત
\v 14 અની ઈસુ તી હેરી ના ખુશ હુંયના ની તેહી તેહાલાં સાંગના કા, પોસા સાહાલાં માને પાસુન યેવદે, ની તેહાલાં ના નોકો પાડા; કાહાકાં દેવનાં રાજય ઈસે સાંજ આહાં
\v 15 માં તુમાલા ખરાજ સાંગહ કા, જો કુની દેવનાં રાજયલા બારીકલે પોસા સેગત તેહાલાં સ્વીકારત નિહી ત, તેમાં તે કદી પન પ્રવેશ નિહી કરી શકત? ”
\v 16 અની તેની તેહાલાં વન્ગમાં લીના, અની તેહાં વર હાથ થવી હુન આશીર્વાદ દીના ?
\v 17 અની તો બાહેર નીગી હુન મારોગમાં જા હતા, તાહાં એક જન તેને પાસુન ધાવદત આનાં, અની તેની તેને આગળ પાયે પડી હુન સોદના કા, ઓ “ ઉત્તમ પ્રચારક ( સેવક) અનંત જીવનનાં વારસા પામુલા વાટામાં કાંય કરી સહક?
\v 18 ઈસુની તેલાં સાંગા કા, “ તું માલા ઉતમ કાહાં સાંગહસ? કાહાકાં કુની ઉત્તમ નિહી, ફકત એકજ એટલે દેવનાં સિવાય કુની ઉત્તમ નિહી
\v 19 તું આજ્ઞા ત જાનહસની, હતયેની કરુંલા, સીનાકી નિહી કરુંલા, ચોરી નિહી કરુંલા, ખોટી સાક્ષી નિહી પુરુંલા, કુંનાલા ઠગુલા નિહી, આઈસ-બાહાસલાં માન-સન્માન દેવલા?
\v 20 તેની તેલાં સાંગા કા, “ હે ગુરુજી, યે આંખે આજ્ઞા તો માં બારીક પાહુન પાડત આનાં હામ? ”
\v 21 ઈસુની તેલાં હેરી તે વર મયે આની, અની તેલાં સાંગા કા, “ આજુ તુનેમાં એક ગોઠ કમી આહાં? ધાવ અની જી કાહી તુના આહાં તી ઈકી દે, અની ગરીબ સાહાલાં દીદે, તાહાં તુલાં સરગમાં ધન-દોલત મીઈલ? અની ઈ હુન માને પાઠી માંગ ચાલ? ”
\v 22 ઈ ગોઠ આયકી હુન તો ખુબજ નિરાશ હુઈગે, અની તો દુઃખી હુઈની તહુન ચાલેજ કરના, કાહાકાં ખુબજ ધનવાન હતા?
\v 23 ઈસુની ચારે ચુંબુત હેરી પદરને ચેલા સાહાલાં સાંગા કા, “ ધનવાનલાં દેવનાં રાજયમાં પ્રવેશ કરુલાં કિસાક કઠીન આહાં ? ”
\v 24 ચેલા તેની ગોઠ આયકી ઈચારમાં પડી ગેત? તહ આજુ ફિરી ઈસુની તેહાલાં સાંગા કા, “ હે પોસા,જી ધન વર ભરોસા રાખતાં તેહને સાટી દેવનાં રાજયમાં પ્રવેશ કરુંલા કિસાક કઠીન આહાં?
\v 25 દેવનાં રાજયમાં ધનવાનલાં પ્રવેશ કરુંલા કરતાં, ઊંટલા, સુઈને નાકું માહુન નિગુલાં સરળ આહાં? ”
\v 26 તે ખુબજ ઈચારમાં પડી હુન એક દુસરેલા હેરી સોદુલાં લાગનાત કા, “ ત માગુન કુનાના તારન હુઈ શકહ? ”
\v 27 ઈસુની તેહને સહ હેરી હુન સાંગા કા, “ માનસા સાહાલાં ઈસા નિહી હુઈ શકહ; પન દેવલા હુઈ શકહ; કાહાકાં દેવથી આખાં કાહી હુઈ શકહ? ”
\v 28 પિતર તેલાં સાંગુલાં લાગના, “ ઓ આમી ત આખાં કાહી છોડી હુન તુને પાઠી માંગ ચાલી નીગનાહમ? ”
\v 29 ઈસુની સાંગા કા, માં તુમાલા ખરાજ સાંગહ કા, જી કુની માને લીધે અન દેવની ગોઠને લીધે પદરનાં ઘરલાં કા, ભાવુસલાં અની બીહનીસ કા, આઈસલા કા, બાહાસલાં કા, પદરને પોસા સાહાલાં કા, ખેતીલાં થવી દીના હવા?
\v 30 અની યે સમયમાં સૌ ગુના નીહી મેળવ, ઘરાં સાહાલાં અની ભાવુસ અની બીહનીસ અની આઈસલાં અની પોસા સાહાલાં અની ખેતી-વાડી વર સતાવનીનાં કારનથી અની અનંતજીવન યેનાર દિશમાં આહાં?
\v 31 પન કોડાક મુહ્ર આહાંત, તે પાઠી માંગ રહતી; અની જે મુહ્ર આહાંત તે પાઠી માંગ હુયતીલ? ”
\v 32 તે યરુશાલેમને મારોગમાં જાઈ રહના હતાત, અની ઈસુ તેહને પુડ-પુડ જાયી રહના હતા; ચેલા ઈચારમાં પડનાત હતાત, અની જે તેની માંગા-માંગા ચાલ હતાત, તે ખુબજ બીહી ગેઅ હતાત,? તદવ તો ફિરી હુન બારી જન સાહાલાં લી હુન તેહને હારી ગોઠે લાવુલા લાગના, જે વર ઈ પડુંલા હતી? ”
\v 33 “ હેરાં, આમી યરુશાલેમમાં જાય જહન, અની માનુસનાં પોસા પ્રમુખ યાજકો અની શાસ્ત્રીલોકાં સે હાથ કન, અની ધરી દેવામાં ઈલ, અની તેલાં તે મારી ટાંકુલા લી જાતીલ તીસા કરતીલ, અની વિદેશી લોકાં સે હાથમાં તેલાં સોંપી દેતીલ?
\v 34 તે તેલાં મજાકમાં હોશી કાઢતીલ, તે તે વર થુંકતીલ, તેલાં કોરડાં મારતીલ, અની તેલાં તે મારી ટાંકતીલ, અની તીન દિશ માગુન તો જીવતાં ઉઠીલ? ”
\v 35 35 તદવ જબદીનાં પોસા, યાકુબ અની યોહાન તેને પાસુન ઈની સાંગના કા, “ ઓ ગુરુજી, આમી ઈચ્છ જહન કા, જી કાહી આમી તુને પાસુન માંગજન, તી આમને સાટી તું કર? ”
\v 36 તેની તેહાલાં સાંગા કા, “ તુમી કાંય ઈચ્છતા હાંસ કા, માં તુમને સાટી કાંય કરી સહક? ”
\v 37 તેહી તેલાં સાંગા કા, “ આમાલાં ઈદેકા, તુની મહિમામાં આમને માહુન એક લાં જેવે સીકુન, અની દુસરાલાં બાગલે સીકુન, બીસવજો ?”
\v 38 ઈસુની તેહાલાં સાંગા કા, “ તુમી નિહી જાનકા, કાંય માંગતા હાંસ? જો વાટકામાં પેવલાં આહાંમ, તો કાંય તુમી પી શકતા હાસ કા,? અની જી બાપ્તિસમાં લેવલાં આહાંમ તી કાંય તુમી લી શકતાં હાંસ? ”
\v 39 તેહી તેલાં સાંગા કા, “ આમને કન હુઈ સહક કા, ? ” ઈસુની તેહાલાં સાંગા કા, “ જો વાટકામાં પેવલાં આહામ તો કાંય તુમી પી શક શેલ કા, અની જી માં બાપ્તિસમાં લેવલાં આહામ તી કાંય તુમી લે શેલ કા,?
\v 40 પન જેને સાટી તેંયાર કરવામાં આનાહાં તેલાં છોડી હુન દુસરા કુનાલાં જેવે સીકુન, અની કુનાલાં બાગલે સીકુન, બીસવુલા માંના કામ નિહી?”
\v 41 ઈ ગોઠ આયકી બાકીનાં દશી જન યાકુબલાં અની યોહાન વર રગવાયનાત?
\v 42 પન ઈસુની તેને પાસુન બોલવી હુન તેહાલાં સાંગના કા, “ તુમી જાનતા હાંસ કા, જે વિદેશી લોકાં સાહા વર હુકમ ચાલવતા આહાંત તેહાં વર હક ધરાવતાં હાંસ, અની તેહને માં કુની મોઠા આહાં તો તેહાં વર અધિકાર ધરાવતાં હાત?
\v 43 પન તુમને માં કુની ઈસા નિહી કા જો, પન જો તુમનેમાં મોઠા હુયુલા માંગહ તો પુડ તુમના સેવક બન;
\v 44 અન જો તુમનેમાં કુની પ્રધાન બનુંલા માંગ હવા તો, પુડ આંખે સા દાસ બન?
\v 45 કાહાકાં માનુસનાં પોસા યે સાટી નિહી આનાં કા, પન તો સેવા કરવુંલા નિહી પન સેવા કરુંલા અની આખે સી ભરપાઈ કરી હુન પદરનાં જીવ દેવલા આનાં હાં,? ”
\v 46 અની તે આખાં યરીખોમાં યેતાં હાં, અની યરીખો માહુન તેની તેનાં ચેલા અની ખુબજ મોઠી લોકાંસી ભીંડ નીગ હતી, તદવ, તીમાયનાં પોસા બર્તિમાય, જો આંધાળા ભિખારી હતાં, તો મારોગને મેરાલાં બીસી હતા
\v 47 અની તો ઈસા આયકના કા, ઈસુ નાઝારી આહાં, ઈસા આયકી તો આરડી-આરડી સાંગુલા લાગના, “ ઓ, દાઉદના પોસા, ઈસુ માં વર દયે કર? ”
\v 48 ખુબ જનાંસી તેલાં બીહવાળા કા, ઉગાજ રહય, પન આજુ પન જોરમાં આરડુંલા લાગના, “ ઓ દાઉદના પોસા, માં વર દયા કર?
\v 49 તદવ ઈસુની તહજ ઊભાં રહી હુન સાંગના કા, “ તેલાં બોલવાં? ” અની લોકાં સી આંધળાલાં બોલવી હુન સાંગનાત કા, હિમ્મત રાખ; અની ઉઠ? તો તુલાં બોલવહ? ”
\v 50 અની તો તેનાં ફડકાં તહજ ટાંકી હુન લગેએજ ઉઠના, અની ઈસુને પાસુન આનાં,
\v 51 તે જાગા વર ઈસુની તેલાં સાંગા કા, “ તું કાંય ઈચ્છ હસ, અની માં તુને સાટી કાંય કરી શકહ,? ” આંધાળાની તેલાં સાંગા કા, “ ઓ રબ્બી, (સ્વામી) માં દેખતાં હુય?
\v 52 તે જાગા વર ઈસુની તેલાં સાંગા કા,“ ચાલી ધાવ, કાહાકાં તુના વિશ્વાસની તુલાં બેશ કરી દીદા હાં,” તો લગેએજ હેરુલાં લાગના, અની મારોગમાં તેહને માગુન ચાલી નીગના?
\c 11
\p \v 1  જદવ તે યરુશાલેમને નજીક, જૈતુંન ડોગર વર બેથફગે અની નીય્યાહને નજીક આનાત, તદવ તેહી દોન ચેલા સાહાલાં ઈસા સાંગી દાવાળા કા,
\v 2 ‘ આગડને ગાંવમાં જા, અની તહ પોહચતા જ એક ગદડનાં બચ્ચાં, જે વર કદી કુની નિહી ચઢનેલ, તહ બાંધેલા તુમાલા મિડીલ,? તેલાં તુમી છોડી લયા,
\v 3  અની તુમાલાં કુની સોદીલ ત, ઈસા કાહાં કરતાં હાંસ? ત સાંગજા કા, “ પરભુ તેની ખપ આહાં; અની તો લેઅગેજ તેલાં અહં બોઓવી દિલ? ”
\v 4  તેહી જાયની ગદડને બચ્ચાંલા બાહેર દારસી આંગનમાં  બાનદેલ હેરુલાં મિડના, અની તેલાં છોડુંલા લાગનાત,
\v 5  અની તેહને માહુન જે તહ ઊભાં હતાત, તે સાંગુલા લાગનાત કા, ઈ તુમી કાંય કરતાં હાંસ, ગદડને બચ્ચાંલા કાહાં છોડતા હાંસ? ’’
\v 6  જીસા ઈસુની સાંગા હતાં, તીસાજ તેહી તેહાલાં સાંગી દિદા,તાહાં લોકાંસી તેહાલાં જાવ દિદા
\v 7  તેહી ગદડને બચ્ચાંલા  તેને પાસુન લયનાત, તે વર તેની કપડાં ટાંકી અની તો તે વર બીસી ગેઅ
\v 8  તદવ ખુબ જનાસી પદરનાં કપડાં મારોગમાં પાથરાત, અની દુસરે સી આવોન સાહા માહુન ડાખે કાંપી-કાંપી પાથરેત?
\v 9  જે તેને પુડ-પુડ જાત અની પાઠી માંગ- પાઠી માંગ ચાલી યે હતાત, તે આરડી- આરડી હુન સાંગુલા લાગનાત કા, ‘ હોશાન્ના? ધન્ય આહાંત જે લોકાં પરભુનાં નાવમાં યેતા હાત?
\v 10  આમને બાહાંસ દાઉદનાં રાજય જી પરભુનાં નામમાં યેહે તો આશીર્વાદીત આહાં, આબુટને વર તો ઉચાં માનાજ‘ હોશાન્ના? 
\v 11  તો યરુશાલેમ પોહચી હુન મંદિરમાં આનાં, અની ચારે ચુંબુત આંખી વસ્તુ હેરી હુન બારે જના હારી તો બેથાનીયામાં ગેઅ કાહાકાં તહ એડચ પડી ગઈ હતી
\v 12  દુસરે દિશ જદવ તે બેથાનીયા માહુન નીગનાત તેલાં ભૂખ લાગની,
\v 13  તહ દુર હુન જ એક અંજીર નાં ઝાડલા હિવાજ હેરી હુન નજીક ગેઅ, તેલાં તહ કદાસ કાહી ખાવલાં મીઈલ, પન પાનાં સે સિવાય તેલાં કાહી મિડના નિહી, કાહાકાં ફળ પીકુંના સમય નિહી હતાં,
\v 14  તી હેરી તહ તેની તેલાં સાંગા કા, “ આતા હુન તુના ફળ કુની કદી નિહી ખા? ” અની તેનાં ચેલા આયકત હતાત,?                   
\v 15  ફિરી હુન આજું તે યરુશાલેમમાં આનાત, અની તો મંદીરમાં ગેઅ, અની તહ જે લેવડ-દેવડ કર હતાત; તેહાલાં બાહેર કાઢુંલાં લાગના, પયસા કમાવનારા સા પયસા પેટી અની કબુતર ઈકનાર હતાત તેહના પથારી કલવી દીદાત
\v 16  અની મંદિર માહુન કુંનાલા બાસના લી હુન જાવલા કા, યેવલાં દિદા નિહી
\v 17  અની સંદેશા દીહુન તેની સાંગા કા, કાંય ઈસા લીખેલ નિહી કા, “””માના ઘર આખે  દેશ-જાતિ સાટી પ્રાર્થનાનાં ઘર સાંગા જીલ? પન તુમી તેલાં ડાકું લોકાંસી ખંનડેર બનવી દીના હાંસ? “”’’
\v 18  તી આયકી હુન મુખ્યે યાજકસી ,અની શાસ્ત્રી લોકાંસી કિસાક કરી તેનાં નાશ કરુંલા તેનાં (મોકાં) હેરી રહના હતાત, કાહાકાં લોકાં તેનાં સંદેશા આયકી હુન ઈચારમાં પડી જાતાં હાં;
\v 19  એડચ પડતાજ તે શહેર માહુન બાહેર ચાલી નીગી ગેત
\v 20   અની સકાડીસના તેહી અંજીરનાં ઝાડ પાસુન હુઈ જાઈ રહના હતાત તાહાં, મૂળા માહુન તેલાં વાઈ ગયેલ હેરાં, 
\v 21  અની પિતર ઈચાર કરી હુન ( આઠવ કરી હુન ) સાંગહ કા, સ્વામી, હેર ઈ અંજીરીલાં તુંય શ્રાપ દિદા હતાં, તી વાઈ ગયેલ આહાં
\v 22  અની ઈસુ તેહા સાહાલાં સાંગહ કા, દેવ વર વિશ્વાસ રાખાં,
\v 23  કાહાકાં માં તુમાલા ખરાજ સાંગાહાં કા, જી કુની યે ડોગરલાં ઈસા સાંગ કા, અહુન સરકી ધાવની દરિયેમાં જાયની પડ, અની પદરને મનમાં શંકા નિહી રાખતાં વિશ્વાસ કરીલ કા, જીમાં સાંગહ તી હુઈલ; ત તી તેને સાટી હુઈલ
\v 24  યે સાટી કા,માં તુમા સાહાલા સાંગહ કા, પરાથના કરતાં જી કાહી આખાં તુમી માંગાતા હાસ, તી આમલા મિડના હાં, ઈસા તુમી વિશ્વાસ રાખાં, ત તી તુમાલા મિડિલ
\v 25  અની જદવ-જદવ તુમી ઉભાં રહી હુન પરાથના કરતાં હાંસ, તાહાં- તાહાં જો કુની તુમના દુશ્મન હવા તો તેલાં માફ કરા, યે સાટી કા, જો તુમના બાહાસ આબુટમાં આહાં; તો પન તુમના ભૂલ (પાપ) તુંમાલા માફ કરીલ
\v 26  પન જો તુમી તેલાં માફ નિહી કરા, ત તુમના બાહાસ જો આબુટમાં આહાં તો પન તુમના પાપ માફ નિહી કર
\v 27  અની ફિરી તેઅ યરુશાલેમમાં યેતાહાં, અની તો મંદિરમાં ફિર હતા, તદવ મુખ્યે યાજકસી તેની આગળ ઈ હુન સાંગા કા,
\v 28  “ તું યે કામ કના અધિકારથી કર હસ? અની યો અધિકાર તુલાં કુની દિદા હાં કા, તું યે કામ કરશ? ”
\v 29  ઈસુની તેહાલાં સાંગા કા, “ માં પન તુમાલા એક ગોઠ સોદાહા કા, માના જવાબ દેસેલ તાહાં માં તુમાલા સાંગીન કા, યે કામ કના અધિકારથી માં કરહ?
\v 30  યોહાન બાપ્તિસમાંનાં બાપ્તિસમાં કાંય સ્વર્ગ માહુન હતા કા, માનસા સે હાથ કન હતા યેનાં માલા જવાબ દે;
\v 31  તદવ તે એક દુસરેલા હેરી વિવાદ કરુંલા લાગનાત, અન જો આપલે સાંગુ કા, ‘ સરગ માહુન હતા, ’ ત તો સાંગીલ, “ માંગુન તુમી તે વર વિશ્વાસ કાહાંની કરસેલ?
\v 32  અની જો આપલે ઈસા સાંગુ,‘ માનસા સે હાથ કન, સાંગુ તો આપાલા લોકાં સા ભેવ આહાં કા, કાહાકાં આખાં લોકાં જાનતાહાં કા, યોહાન ખરાજ ભવિષ્ય વકતા હતા?
\v 33  અન તેહી ઈસુલાં જવાબ દિદા કા, “ આમી નિહી જાન જન? ” ઈસુની તેહાલાં સાંગા કા, “ માં પન નિહી સાંગા કા, યે આખાં કામ કના અધિકારથી કરહ? ”
\c 12
\p \v 1  ફિરી તો દાખલાં દીહુન તેહાલાં ગોઠે કરુંલા લાગના કા, “ એક માનુસની દરાખની વાડી રોપી, અની તેની ચારે ચુંબુત કુંપ બાંધના, અની દરાખ રસનાં ખાડા ખનનાં, અની ઉચાં માંડવ બાંધના, અની ખેડૂત સાહાલાં દેખરેખ રાખુલા સાંગી પરદેશ જાતા રહના,
\v 2  અની ફિરી ફળ લાગુંની તેયારી હતી તાહાં ખેડૂત સાહાં પાહુન એક નોકર દાવાડી હુન સાંગા કા, તો ખેડૂત સા પાહુન દરાખની વાડીનાં ફળ માહુન કાહી તેહને પાહુન ભાગલે,                                  
\v 3  પન તેહી તેલાં ધરી હુન ઝોડનાત, અની ખાલી હાથ કન આજું દાવાડી દિદા
\v 4  ફિરી તેની આજું એક નોકરલા તેહને પાસુન દાવાડા; તેહી તેની ડોકી ફોડી ટાંકી, અની તેલાં તહુન ઝગડી હુન તાગાડી દિદા,
\v 5  ફિરી તેની આજું એક જનલા દવાડા; તેહી તેલાં મારી ટાંકા , તદવ આજુ ખુબ જના સાલા દાવાડના, તેહાં માહુન કુનાલા ઝોડનાત ત અની કોડાક જના સાહાલાં મારી ટાંકનાત?
\v 6  આતા એક જ જન રહી ગેઅ હતા, તો તેનાં લાડકાં પોસા હતા; અની છેલ્લ તેની તેલાં પન તેહા પાહુન ઈસા ઈચારી દાવાડા કા, તે માના પોસાનાં માન રાખતીલ,
\v 7  પન તેહી એક-મેકલાં હેરી એક દુસરેલા સાંગુલા લાગનાત કા, યો તો ‘વારસદાર આહાં ’ ચાલા, આપલે યેલાં પન મારી ટાંકું તદવ આપલે વારસદાર બની જાવ?
\v 8  અની તેહી તેલાં ધરી હુન મારી ટાંકા, અની દરાખની વાડીનાં બાહેર ટાંકી દિદા
\v 9  “ યે સાટી દરાખને વાડીનાં માલિક કાંય કરીલ? તો ઈ હુન તે ખેડૂતસા નાશ કરીલ, અની દરાખની વાડી દુસરેલા દી દિલ
\v 10  કાંય તુમી કદી પવિત્ર શાસ્ત્રમાં નિહી વાંચા કા, ‘ જે દગડલા રાજયનાં મંત્રી સી નકાર કરી ટાંકેલ હતા, તો જ ખુનાનાં મુખ્યે દગડ હુંયના,
\v 11  ઈસા પરભુ સહુન હુંયના, અની તી આપલી નજરમાં ઈચાર કરુંલા  જીસા આહાં? ”
\v 12  તદવ તેહી તેલાં ધરુંલા ઈચાર નાત; કાહાકાં તે સમજી ગેઅ હતાત કા, તેની આપલે વિરુધમાં યો દાખલાં દીદાહાં, પન તે લોકાં સાહાલાં હેરી બીહનાત, અની તેલાં છોડી હુન તહુન જાતા રહનાત,
\v 13  તદવ તેહી તેલાં ફસવુંલા સાટી, થોડાક ફરોશી લોકાં સાહલાં અની હેરોદિયા સાહાલાં તેહને પાસુન દાવાડાત,
\v 14  તેહી ઈ હુન તેલાં સાંગનાત કા, “ હે ગુરુજી આમી જાન જહન કા, તું ખરાં આહાંસ, અની તું કુંનાલા ઈચાર નિહી કરસ; કાહાકાં તું માનસા સા ટોન હેરી હુન ગોઠે નિહી કરસ; પન દેવનાં વાટમાં ખરાઈથી ચાલુલા દાખવવ હસ, ત કાંય  કૈસરલાં કર દેવલા પડ કા, નિહી દેવલા પડ?
\v 15  આમી દેમ કા, નોકો દેમ? ” તેની તેહની કપટ જાની હુન તેહાલાં સાંગના કા, “ માલા કાહાં પારખતાં હાંસ? એક અન્ના (દીનાર) માને પાસુન લયા કા, માં તેલાં હેરાં? ”
\v 16  તે લી આનાત, અની તેની તેહાલાં સાંગા કા, “ યેને વર કુનાની છાપ આહાં, અની યે વર કુંનાના નામ આહાં? ” તેહી સાંગા કા, “કૈસરનાં,”
\v 17  ઈસુની તેહાલાં સાંગા કા, “ જી કૈસરનાં આહાં તી કૈસરલાં દે, અની જી દેવનાં આહાં તી દેવલા દે, ” તદવ તે તહ ખુબજ ઈચારમાં પડી ગેત?
\v 18  ફિરી આજું સદુકી સી પન, જે સાંગતાહા કા, મરી ગયેલ સા જીવી ઉઠુંલા આહાં જ નિહી, તેને પાહુન ઈ હુન સોદનાત,
\v 19  “ હે ગુરુજી મુસાની આમને સાટી લીખાહાં કા, અની જો કુંનાના ભાવુસ પોસા દેલે વગર જ મરી જા તો, અની તેની બાયકો રહી જા, તો તેનાં ભાવુસ તેલાં પેન કરીલે, અની પદરને ભાવુસને સાટી પોસાનાં વંશ સાહાલાં જન્મું દે
\v 20  સાત ભાવુસ હતાત, પુડલા ભાવુસ પેન ભરી હુન પોસા વગર જ મરી ગેઅ,
\v 21  તદવ દુસરા ભાવુસની તે બાયકોલા પેન ભરી લીના, અની પોસા વગર જ તો મરી ગેઅ; અની ઈસા જ તીસરાની પન કરા,
\v 22  તદવ  સાતી જના સાહાલાં પોસા નિહી હુયનાત, આખે સે છેલ્લ તી બાયકો પન મી ગય?
\v 23  આત; તેઅ જીવી ઉઠીલ તાહાં તેહાં માહુન તી કુનાની બાયકો હુઈલ સકહ?
\v 24  ઈસુની તેહાલાં સાંગા કા, “ કાંય તુમી યે કારન સાટી ભુલમાં નિહી પડના હાંસ કા, તુમી નીત પવિત્ર શાસ્ત્રલાં જાનતા હાંસ, અની નિહી દેવને સામર્થ્યલાં?
\v 25  કાહાકાં તે જદવ મરેલ માહુન જીવતાં ઉઠતીલ તાહાં, ની ત તે પેન ભરતીલ નિહી તે પેન ભરવતીલ, અની નિહી તેહની પેન ભરતીલ, પન સરગના દૂત સે જીસા રહતીલ?
\v 26  મરેલાં માહુન જીવી ઉઠુને બારેમાં કાંય તુમી મુસાને ચોપડીમાં ઝાડીની કથામાં નિહી વાંચલા કા, દેવની તેલાં સાંગા કા, ‘ માં ઈબ્રાહિમના દેવ, અની ઈસાહાકનાં દેવ, અની યાકુબના દેવ આહાંમ?
\v 27  દેવ મરેલ સા નિહી પન જીવતાં સા દેવ આહાં, પન તુમી મોઠી ભૂલમાં પડેલ આહાંસ, ”                                            
\v 28  શાસ્ત્રી લોકાં સાહા માહુન એક જન ઈની તેલાં વિવાદ કરતાં આયકાં; અની ઈસા જાની ની કા, તેલાં બેશ કરી જવાબ દીના, તેલાં સોદના, “ આખે સે કરતાં મોઠી આજ્ઞા કની આહાં,? ”
\v 29  ઈસુની તેલાં જવાબ દિદા કા, આખે આજ્ઞા સાહા માહુન ઈ મોઠી આહાં, ઓ ઇઝરાયેલ આયક? પરભુ આપલા દેવ એક જ પરભુ આહાં?
\v 30  અની તું પરભુ આપલાં દેવલા તુના પૂરાં હદયથી, અની તુના પૂરાં જીવ કન, ની તુના પૂરી બુદ્ધિ કન,ની તુના આખાં સામર્થ્યથી મયે રાખુલાં,
\v 31  અની દુસરી ઈ આહાં કા, ‘ તું તુના પાડોશીલાં પદરને જીસાજ મયે રાખુલાં, ’ યેને કરતાં દુસરી મોઠી આજ્ઞા કની નિહી આહાં
\v 32  શાસ્ત્રીની તેલાં સાંગા કા, હય પરભુ તુય ખુબજ બેશ સાંગા તુ ઈ ખરાજ સાંગાહા કા, તી એક જ આહાં, અની તેને જીસી દુસરી કની નિહી આહાં,
\v 33  અની તેલાં પૂરાં હદયથી, અની તુના પૂરાં જીવ કન, ની તુના પૂરી બુદ્ધિ કન,ની તુના આખાં સામર્થ્યથી મયે રાખુલાં, ‘ અની તુના પાડોશીલાં પદરને જીસાજ મયે રાખુલાં, ’ યેને કરતાં દુસરી મોઠી આજ્ઞા કની નિહી આહાં ખૂબજ ભોગ-બલી ચઢવુંલા કરતાં મોઠી આહાં
\v 34  જદવ ઈસુની હેરાં કા, તેની સમજી-વિચારીની જવાબ દિદા, તો તેલાં સાંગના, “ તું દેવનાં રાજયથી દૂર નીહી, અની માગુન ફિરી કુનાલા તેલાં કાહી સોદુલાં હીંમત નિહી હુયની
\v 35  ફિરી ઈસુની મંદિરમાં સંદેશા દેતાં ઈસા સાંગા કા, “ શાસ્ત્રી કિસાક સાંગતા હાકા, ખ્રિસ્ત દાઉદના પોસા આહાં?
\v 36  દાઉદની પદરની આત્મામાં હુઈ હુન સાંગના કા, “ પરભુની માને પરભુલાં સાંગા કા, ‘ માને જેવે સીકુન બીસ, જાવ સુધી કા, માં માના દુશ્મન સાહાલાં પાયને ખાલની પીઠી નિહી કરી દે? ”
\v 37  દાઉદ ત તેલાં જ પદરનાં પરભુ સાંગહ, ત માગુન તો તેનાં પોસા કને રીતે ગનાજ,? ” અની ભીંડ માસલા લોકાં તેનાં ખુશીથી આયક હતાત,
\v 38  તેની તેનાં સંદેશામાં તેહાલાં સાંગા કા, “ શાસ્ત્રી લોકાં સા કન સાવધાન રહાં, જે લાંબા-લાંબા લેહગાં પોવી હુન ફીરુંલા, અની બજાર સાહામાં સલામ કરુંલા
\v 39  અની ભક્તિસભામાં મોઠી-મોઠી જાગા, અની ખાવલાં તહ પન બેશ-બેશ જાગા પન તેહાલાં લાગઅ,
\v 40  તેઅ વિધવા સે ઘર ખાઈ જતા હા, અની દાખવું સાટી ઠોગથી મોઠલી- મોઠલી પરાથના કરતાં હાત, તેઅ ખુબજ સીકસા પામતીલ
\v 41  તો મંદિરનાં દાન પેટી પાસુન બીસી હુન હેરી રહના હતા કા, લોકાં મંદિરનાં દાન પેટીમાં કિસાક કરી હુન દાનમાં પયસા ટાકતા હાત; અની ખુબ જન ધનવાન સી તેહી કાહી ટાંકા?
\v 42  તોડેકમાં એક ગરીબ વિધવા બાયકો ઈ હુન દોન પયસા દમડી જી એક અધેલનાં બરાબર હુય હ તી ટાંકા,                  
\v 43  તદવ તેની તેનાં ચેલા સાહાલાં આગડ બોલવી હુન તેહાલાં સાંગા કા, “ માં તુમાલા ખરાજ સાંગહ કા, યે મંદિરમાં જી દાન પેટી આહાં તેમાં ટાકનાર માહુન એક ગરીબ વિધવા બાયકોની આખે સે કરતાં વધારે ટાંકા હાં,
\v 44  કાહાકાં આખે સી તેહને કમાઈના પયસા માહુન થોડાક જી કાહી ટાંકા, પન તેની આખી કમાઈ માહુન તે પાહુન જી કાહી હતા તી આખાં એટલે પદરની આખી કમાઈ ટાંકી દીની
\c 13
\p \v 1  જદવ તો મંદિર માહુન નીગી  રહના હતા તાહાં, તેહને ચેલા સાહાં માહુન એકની તેલાં સાંગા કા, “ ઓ ગુરુજી, હેર, કિસાક મોઠા દગડ આહાં ,અની કિસાક મોઠા મહેલ આહાં? ”
\v 2  ઈસુની તેલાં સાંગા કા, “ કાંય તું મોઠા- મોઠા મહેલ હેર હસ કા, અહ દગડ વર દગડ પન નિહી બચી રહ કા, જો પાડી નિહી ટાકુંમાં યેઅ,
\v 3  જદવ તો જૈતુંનનાં ડોગર વર મંદિરને નજીક બીસેલ હતા તાહાં, પિતર અની યાકુબ અન યોહાન અની આન્દ્રિયાસ સી એક મેરાલાં જાઈની તેલાં સોદા,
\v 4  “ આમાલાં સાંગ કા, યે આખે ગોઠે કદવ હુયતીલ? જદવ યે આખે ગોઠે પૂરી હુઈ જાતીલ તેનાં સમયનાં કાંય નિશાની રહીલ? ”                                  
\v 5  ઈસુની તેહાલાં સાંગુલા લાગના કા, સાવધાન રહાં, કાહાકાં તુમાલાં કુની નિહી ગુંચમવ?
\v 6  ખુબ જના માને નામમાં ઈની સાંગતીલ, ‘ માં તો જ આહાંમ? ’ અની ખુબ જના ; સાહાલાં ગુંચમવતી,
\v 7  જદવ તુમી લડાઈ વર લડાઈની ચર્ચા આયક સેલ, તાહાં નોકો ધાબરસેલ; કાહાકાં ઈસા હુયુલા જરૂરી આહાં, પન તે સમયમાં હોડેક કન જ અંત નિહી યેઅ
\v 8  કાહાકાં જાતિ વર જાતિ , અની રાજય વર રાજય ઉઠતીલ, જેવ-તેવ ધરતીકંપ હુયતીલ , અની દુકાળ પડતીલ, યેત દુઃખની શરુવાત જ હુઈલ,
\v 9  પન તુમી પદરને વિષે સાવધાન રહાં; કાહાકાં લોકાં તુમાંલા ન્યાય સભામાં સોપતીલ અની તુમાલાં પંચાયત સાહામાં કોરડાંનાં માર ખાવાડુંલા ઈલ, અની માને કારને હાકેમો અન રાજા સે આગડ ઉભાં રાખુંમાં ઈલ કાહાકાં તેહને સાટી સાક્ષી હુયા,
\v 10  પન પુડ જરૂરી આહાં કા, દેવની બેશ ગોઠ આખે જાતિ સાહાંમાં ફેલાજુંલા પડ
\v 11  જદવ તુમાલા ઈ જાયની ધરી દેવાડતીલ, તદવ પુડ હુન જ ચિંતા નોકો કરસાલ કા, આમી કાંય સાંગુ; પન જી કાહી તુમાલા તે સમયમાં તહ સાંગુમાં ઈલ તી જ સાંગજા; કાહાકાં, બોલનાર તુમી નિહી આહાંસ પન પવિત્ર આત્મા આહાં;
\v 12  ભાવુસલાં-ભાવુસ અની બાહાસ પોસાલાં મારી ટાકુલા સોંપી દિલ, અની પોસા આઈસ- બાહાસને વિરુદ્ધમાં ઉઠી હુન તેહાલાં મારી ટાંકતીલ
\v 13  અની માના નામને કારને આખાં લોકાં તુમને હારી દુશ્મની રાખતીલ, પન જો છેલ્લ સુધી ધીરજ રાખીલ તેના જ તારન હુઈલ
\v 14  આતા પન જદવ તુમી સુની-સાવ કરનારી વસ્તુ જહ તુમી ઈચ્છા નિહી હવા તહ તી રહતા હેર સેલ, જી વાંચ હતી સમજીલે, જદવ તે યહુદીયામાં હવાત ત તે ડોગરાં સેવ પોઈ જાત,
\v 15  અની જો ધાબાં વર હવા તો, પદરને ઘરમાં હુન કાહી લેવલાં બુટે નિહી ઉતર અની નિહી મજાર જા
\v 16  અની જો ખેતમાં આહાં તો, પદરનાં ડગલાં લેવલાં પાઠી માંગ નિહી જા
\v 17  અની તે દિશ સાહામાં જી મહિના વાઈ અની દૂધ પીવાડ હવી તેલાં અફસોસ આહાં?
\v 18  અની પરાથના કરે કરા કા, તુમના પોવુલા શિયાળામાં નિહી હુંય?
\v 19  કાહાકાં, તે દિશ ઈસા દુઃખનાં હવાત કા, દુનેલાં બનવુંને પુડ દેવની થવી રાખી થવેલ આહાં, આતા સુધી નિહી તી હુયનેલ નિહી ત ફિરી તી હુંયનાર
\v 20  અની જો પરભુ તે દિશ સાહાલાં નિહી ધટવતા, તો કુની પન માનુસ નિહી બચતાં; પન જે પસંદ કરેલ આહાંત તેહને કારને જે સાલા તેની પસંદ કરેલ આહાં તેહને સાટી તે દિશ સાહાલાં ધટવાહાત,
\v 21  તે સમયમાં કુની તરી તુમાલા સાંગા કા, ‘ હેરાં, ખ્રિસ્ત અહ આહાં, કા, તહ આહાં, તાહાં તેનાં માનસાલ નોકો,
\v 22  કાહાકાં ઠગ ખ્રિસ્તી અની ઠગ ભવિષ્યવકતા ઉઠતીલ, અની ચમત્કાર અની આશ્ચર્યકામા કરી દાખવતીલ, અની બની શકત પસંદ કરેલાં આહાંત તેહાં સાહાલાં પન ભૂલવતીલ                                       
\v 23  પન તુમી સાવધાન રહાં; કાહાકાં માય યે ગોઠે પુડ હુન જ તુમાલા સાંગી દીના હામ,
\v 24  પન તે દિશ સાહામાં, તે દુઃખ-સંકટને માગુન, દિશ કાળા પડી જાઈલ, અની ચાંદ ઉજેડ નિહી દેઅ;
\v 25  અની આબુટ માહુન તારા ખરી પડતીલ; અની આબુટ માહુન જી શક્તિ આહાં તી હિલવુંમાં ઈલ
\v 26  તાહાં લોકાં માનુસનાં પોસાલાં મોઠા સામર્થ્ય અની મહિમા સહિત આબુટમાં બીસેલ યેતાં હેર સેલ,
\v 27  તે દિશમાં તો તેનાં દૂત સાહાલાં દાવાડી હુન, દુનેનાં એક છેડા હુન આબુતને દુસરે છેડાલાં હુન, ચારે દિશા સાહ માહુન પદરને પસંદ કરેલાં લોકાં સાહાલાં ભેગાં કરીલ
\v 28  “ આતા, અંજીરના ઝાડ વર હુન યો દાખલાં સીકા: જદવ તેની ડાખી કુમળી જ રહહ તાહાં અની પાનાં ફૂટુંલાં લાગતાં હાં; તાહાં તુમી જાની જાતાં હાંસ કા, ઉનાળા નજીક આનાં હાં,
\v 29  ઈસા જ તુમી યે ગોઠે હુંયતા હેર સેલ, તાહાં જાની લીજા કા, તેનાં યેવલાં સમય નજીક આહાં, પન તો આતાં દાર સીજ આહાં,
\v 30  માં તુમાલા ખરાજ સાંગહ કા, જાવ સુધી યે ગોઠે નિહી પૂરે હુંયત તામ સુધી યે પેઢીનાં લોકાં જાતાં નિહી રહત, 
\v 31  આકાશ અની પૃથ્વી જાતાં રહતી પન, માને ગોઠે કદી નિહી જાતે રહત
\v 32  “ તે દિશ કા, તે સમયનાં વિષયમાં કુની નિહી જાઅન, નિહી સરગના દૂત અની પોસા પન નિહી; પન એખલા બાહાસ જાનહ?
\v 33  સાવધાન રહાં, હેરાં, જાગતાં રહાં અની પરાથના કરતાં રહાં; કાહાકાં તુમી નિહી જાનાં  કા, તો સમય કદવક ઈલ
\v 34  પન ઈ તે માનુસની દશા જીસા આહાં, જો પરદેશ જાતાં તેનાં ઘર છોડી જાહાં, અની પદરનાં નોકરલા જવાબદારી  સોંપી દેહે, અની આખે સાહાલાં  તેહના કામાં દાખવી જાહાં, અની ચોકીદારલાં પન જાગતાં રહુની આજ્ઞા દી જાહાં,
\v 35  યે સાટી જાગતાં રહાં, કાહાકાં તુમી નિહી જાનાં કા, ઘરનાં ધની કદવક ઈલ, એડચનાં કા, અડદે રાતનાં, કા, કોબડા આરવલેલાં, સમયે કા, સકાડીસના દિશ નીગુને પુડ
\v 36  અની ઈસા નિહી હુયકા, તો અચાનક ઈ હુન તુમાલા નીજતા હેર,
\v 37  અની જીમાં તુમાલા સાંગાહા તીજ માં આંખે સાહલાં પન સાંગાહા કા, જાગતાં રહાં? ”
\c 14
\p \v 1  આતાં દોન દિશ માંગુન પાસ્ખાનાં સન અની ખમીર વગરની ભાખરેનાં સન હુયુલા હતા, મુખ્ય અની શાસ્ત્રી લોકાંસી યે ગોઠને બારામાં ઈચાર કરી સોદ હતાત કા, તેલાં કિસાક કરી ઠગી હુન ધરીની મારી ટાંકુંલા;
\v 2  પન સાંગ હતાત, “ સનમાં નિહી, કાહી ઈસા નિહી હુયકા લોકાં સે મદી હાતા પાય હુય
\v 3  અની જદવ તો બેથનીયામાં સિમોન કોઢીને ઘર ખાવલાં બીસેલ હતાં તાહાં, તદવ એક બાયકો સંગેમરમરની ડબ્બી માહુન જટામાંસી માહુન કીંમતી  શુદ્ધ અતરલી આની; અની ડબ્બીનાં બુંચ તોડી હુન અતરલાં તેને ડોકી વર ઉબરની,
\v 4  પન કુની-કુની પદરને મનમાં નાં ખુશ હુંયી સાંગુલા લાગનાત કા, “ યે અતરનાં નાશ કાહાં કરુંમાં આનાં?
\v 5  કાહાકાં, યી અતર તો તીનસો દીનાર કરતાં વધારે કીંમતમાં ઈકાજીલ ઈસા હતા, અની ગરીબ સાહામાં તેલાં વાટુંમાં યે હતા,” અની તેહી તેહને વિરુદ્ધમાં કચકચ કરનાત,
\v 6  ઈસુની સાંગા, “ તેલાં ઈસા જ રહું દે, તેલાં કાહાં હેરાન કરતાં હાંસ?” તેની માને હારી બેશ જ કરા હાં,
\v 7  કાહાકાં ગરીબ લોકાં ત તુમને હારી કાયમજ રહતાં હાત, અની તુમી જદવ ઈચ્છા તદવ તેહને હારી બેશ કરી શકતા હાંસ પન, માં તુમને હારી કાયમ નિહી રહાં,
\v 8  જી કાહી તી કરી શકની, તી તેની કરા; તેની માલા ડાગલુલા તેને પુડ જ તેયારી સાટી માને આખે આંગલા અતર ચોપડાં હાં,               
\v 9  માં તુંમાલા ખરાજ સાંગાહા કા, કાહાકાં દુનિયેમાં જહ કાહી દેવની બેશ ગોઠ સાંગુમાં ઈલ, તહ તેનાં કામની ચર્ચા પન તેને આઠવમાં કરુંમા ઈલ”
\v 10  જદવ યહુદા ઇસ્ક્રીયોત જો બાર જના સાહાં માહુન એક હતા, મુખ્ય યાજકસે પાસુન જાયીની, તેલાં તેહને હાથમાં ધરી દેવાડા,
\v 11  તે ઈસા આયકી હુન તેહાલાં ખુશી હુંયની, અની તેલાં પયસા દેવલા તેની સ્વીકાર કરા: અની  તો તેલાં ધરી દેવલા લાગ સોદી રહના હતા કા, તેલાં કિસાક કરી ધરી દેવાડુંલા
\v 12  ખમીર વગરની ભાખરીના સનનાં પુડલે દીશી, જેમાં તે પાસ્ખાનાં સનમાં બલી ચઢવ હતાત, તેનાં ચેલાસી તેલાં સોદા કા, “ તું પાસ્ખાનાં સન કહ ખાવલાં માંગ હસ કા, જેની આમી જાયની તેયારી કરજન? ”
\v 13  તેની તેહને ચેલા સાહા માહુન દોન જના સાહાલાં ઈસા સાંગી હુન દાવાડા, “ શાહારમાં જાઆ, અની એક માનુસ પાનીનાં ગુંડા ઉચલતા તુમાલા મિડિલ, તેને પાઠી માંગુન ચાલી નીગજા
\v 14  અની તો જે ઘરમાં જાઈલ, તે ઘરનાં ધનીલાં સાંગજા કા, ગુરુજી સાંગહ કા, આમને સાટી બીસી ખાય જન ઈસી ખોલી કહ આહાં કા, જઠમાં માને ચેલા સાહારી પાસ્ખાનાં સન ખાઅ?
\v 15  અની  તો તુમાલાં એક મોઠી માંચી સનગારેલ તુમાલા તેયાર કરેલ દાખવીલ; તહ આપલે સાટી તેયારી કરા
\v 16  તે ચેલા નીગી હુન શાહેરમાં આનાત, ની જીસાં તેની તેહાલાં સાંગેલ હતા, તીસાજ તેહી હેરાં, અની સનની તેયારી કરી
\v 17  જદવ એડચ પડની, તાહાં તો બારે જન સાહારી આનાં,
\v 18  જદવ તે બીસી હુન ખાવલા ખાયી રહના હતાત, તાહાં ઈસુની સાંગા, “ માં તુમાલાં ખરાજ સાંગાહા કા, તુમને માહુન એક જન આહાં, જો માને હારી ખાવલાં ખાયી રહનાહાં, તો માલા ધરી દેવાડીલ
\v 19  અની તેહને મજારજ દુઃખી હુંયીની એક-એક જન તેલાં સોદુલાં લાગનાત કા, તો માં આહાંમ કા,? 
\v 20  તેની તેહાલાં સાંગા કા, “ તો બાર જના માહુન એક આહાં, જો માને હારી ઠાયીમાં હાથ ટાકાહ
\v 21  કાહાકાં માનુસના પોસા તો, જીસા તેને વિષયમાં લીખાહાં, તી તો જાહાં ખરાં; પન તે માનુંસલા હાય-હાય? જેને કન માનુસના પોસા ધરી દેવામાં યેહે? અની તે માનુસનાં જનમ જ નિહી હુંયતા ત તેને સાટી બેશ હુંયતા? ”
\v 22  જદવ તે ખાયી રહના હતાત તાહાં જ; તેની ભાકર લીદી, અની આશીર્વાદ માંગીની મોડી, અની તેહાલાં દીદી, અની સાંગના કા, “ લે, યી માના શરીર આહાં”
\v 23  ફિરી આજું તેની વાટકા લીની આભાર માનના, અની તેહાલાં દીના; અની તે આખાં સી તેહ માહુન પીનાત
\v 24  અની તેની તેહાલાં સાંગા કા, “ યી માના કરાર(વચન)નાં તી રગત આહાં જી ખુબ જનાસે સાટી વહવુંમાં યેહે
\v 25  માં તુમાલાં ખરાજ સાંગાહા કા, દરાખના રસ તે દિશ સુધીમાં પીનાર નિહી કા, ફિરી નિહી પેઅ કા, જાવ સુધી દેવનાં રાજયમાં નવા નિહી પેઅ”
\v 26  ફિરી માગુન તે ગાંના લાવી હુન, બાહેર જૈતુંનનાં ડોગર વર ગેત
\v 27  તાહાં ઈસુની તેહાલાં સાંગા કા, “ તુમી આખાં ઠોકર ખાસા; કાહાકા ઈસા લીખેલ આહાં કા, ‘ માં રખેવાડલા (સેવક) મરીન ધેટાં જેવ-તેવ હુઈ જાતીલ,
\v 28  પન માને જીવી ઉઠુંને પુડ માં ગાલીલમાં જાયીન
\v 29  પન પિતરની તેલાં સાંગા કા, “ અની આખાં ઠોકર ખાતીલ ત ખાતીલ, પનમાં ઠોકર નિહી જ ખાનાર
\v 30  ઈસુની તેલાં સાંગા કા, “ માં તુલાં ખરાજ સાંગાહા કા, આજજ રાતનાં કોમ્બડા દોન વાર આરવીલ(આરડીલ) તે પુડ તીન વાર માના નકાર કરશીલ
\v 31  પન તેની આજું હુંસેરીમાજ સાંગના કા, “ અન જો માલા તુને હારી મરુંલા પન પડ, તરી પન માં તુના નકાર નિહી જ કર,” ઈસાજ આખે સી પન સાંગા
\v 32  માગુન ફિરી તે ગેથશેમા નામની એક જાગા વર આનાત, અની પદરને ચેલા સાહાલાં સાંગના કા, “ અહ બીશી રહાં, જાવ સુધી માં પરાથના કરા તામ
\v 33  અની તો પિતર અની યાકુબ અની યોહાનલા તેને હારી લીની ગેઅ,અની તો ખુબજ ગુંચવાજુલા અની દુઃખી હુયુલા લાગના                     
\v 34  અની તેની સાંગા કા, “ માના જીવ ખુબજ દુઃખી આહાં હોડેક સુધી કા, માં મરુંલાજ આહાંમ; તુમી અહજ રહાં, અની જાગતાં રહાં”
\v 35  ફિરી માગુન તો થોડેક આગળ જાયીની, અની ભૂય વર પાયે પડીની પરાથના કરુંલા લાગના કા, અન જો બની શકત ત યો સમય માં વર હુન જાતા રહ,
\v 36  અની સાંગના, “ હે અબ્બા, હે બાહાસ, તેને કન આખાં કાહી હુંયી સહક, યે વાંટકાલાં માને પાસુન દુર કરી દે,: તરી પનમાં જીસા ઈચ્છા હાં તીસા નિહી, પન જીસા તું ઈચ્છ હસ તીસાજ હુંય”
\v 37  માંગુન તો આનાં, અની તેહાલાં નીજતા હેરનાં, પિતરલાં સાંગના કા, “ ઓ સિમોન, તું કાંય નીજ હશ કા,? કાંય તું એક સમય પન નિહી જાગી નિહી સકનાસ?
\v 38  જાગતાં રહીની પરાથના કરતાં રહાં કા, તુમી પરીક્ષણમાં નિહી પડા, આત્મા ત તેયાર આહાં ખરી પન, શરીર કમજોર આહાં
\v 39  અની તો ફિરી જાતા રહના, અની તેજ શબદમાં પરાથના કરના
\v 40  ફિરી આજું યીની તેહાલાં નીજતા હેરા, કાહાકાં તેહના ડોઆ નીજ કન (ધુંરુમ) લાગની હતી; અની નિહી જાનઅ હતાત કા, તેલાં કાંય જવાબ દેમ,
\v 41  ફિરી તીસરી વાર યીની તેની સાંગા કા, “ આતાં નીજેજ કરા, અની આરામ કરા, બસ, સમય યી ગેહે, અની હેરાં, માનુસનાં પોસા, પાપી લોકાં સે હાથ કન ધરી દેવામાં યેહે,
\v 42  ઉઠા, ચાલા? હેરાં, માલા ધરી દેનાર નજીક યી ગેહે? ”
\v 43  તો ઈસા સાંગી હી રહના હતા તામ ત, યહુદા જો બારે સાહા માંહુન એક હતા, મુખ્યે યાજક અની શાસ્ત્રી અની વડીલસી એક મોઠી ભીંડ લેએગેજ યી પડની, જે તલવારે અની કાંઠે લીની હતાત
\v 44   તેલાં ધરી દેનારની તેહાલાં, નિશાની દીદી હતી કા, જેલાં માં, ગોઆ (મુકાં) દીન તો તોજ આહાં, તેલાં તુમી ધરી લીજા, અની કાઅજી કરી હુન લી જાયજા
\v 45  તો આનાં, અની લએગેજ તેને પાસુન જાયની સાગના, “ ઓં રબ્બી? ” અની તેની તેલાં ખુબ ગોઆ દિદા
\v 46  તદવ તે વર હાથ ટાંકી હુન તેલાં ધરી લીદા
\v 47  તેહને માહુન જે આગળ ઉભાં હતાત; એકની તલવાર આસટી હુન મુખ્યે યાજકનાં નોકરનાં વર ચાલવી; અની તેનાં કાન ઉડવી ટાંકા,
\v 48  ઈસુની તેહાલાં સાંગા કા, “ કાંય ચોર-લુંટારા સાહાલાં ધરુંલા યેતાં હાંસ તીસા માં પાહુન તલવાર અની કાંઠે લીહુન આનાં હાંસ?
\v 49  માં તો રોજ દિશ તુમને હારી મંદિરમાં સંદેશા (સીકસન) દે હતામ અની તાહાં તુમી માલા નિહી ધરસેલ; પન ઈસા યે સાટી હુંયના કા, પવિત્રશાસ્ત્રમાં જી કાહી લીખેલ આહાં તી પૂરાં હુંય”
\v 50  માગુન તહુંન આખાં ચેલા તેલાં છોડી હુન પોયી જાતાહાં,
\v 51  એક જુવાન પદરની ઉગડાજ આંગ વર ચાદર પાન્ગરી હુન, તેહને પાઠી માંગ-પાઠી માંગ જા હતા; અની લોકાંસી તેલાં ધરાં, 
\v 52  પન તો તહુન ચાદર છોડી હુન ઉગડાજ તહુન પોયીગે                        
\v 53  માગાહુંન તે ઈસુલાં મુખ્યે યાજકને પાસુન લી ગેત; અની અખા, મુખ્યે યાજક અની વડીલ અની શાસ્ત્રી તેહને તહ ભેગાં હુંયી ગેત
\v 54  પિતર દુર-દુર હુન તેહને પાઠી માંગ- પાઠી માંગ મુખ્યે યાજકસે આંગનને મજાર સુધી ગેઅ, અની ભાલાવા સાહારી તહ ઈસ્તોસી તાપુલાં લાગના,
\v 55  મુખ્યે યાજક અની આખી મોઠી સભા ઈસુલાં મારી ટાંકુને વિરોધમાં સાક્ષીને સોદમાં હતાત, પન તેહાલાં નિહી મીડની
\v 56  કાહાકાં ખુબ જના તેને વિરુધ્ધમાં ખોટી સાક્ષી દે હતાત, પન તેહની સાક્ષી એક સરખી નિહી હતી,
\v 57  તાહાં થોડાક લોકાંસી ઉઠી હુન તેને વિરુધ્ધમાં ઈસી સાક્ષી દીદી કા,
\v 58  “ આમી યેલાં ઈસા સાંગતા, આયકનાં હામ, “ માં યે મંદિરલાં પાડી ટાંકી દીન, અની તેલાં તીન દિશ માગુન દુસરા બનવીન, જી હાથ કન નિહી બનવાં હવા, ’
\v 59  તે વર પન તેહની સાક્ષી એક જીસી નિહી નીગની
\v 60  તદવ મુખ્યે યાજકની વચમાં ઉભાં રહી હુન ઈસુલાં સોદા કા, “ તું કાહી જવાબ નિહી દેશ? યે લોકાં તુને વિરુધ્ધમાં કાંય સાક્ષી દેતાહાં? ”
\v 61  પન તો ઉગાજ રહના, અની કાહી પન જવાબ નિહી દીના, અની મુખ્યે યાજકની ફિરી આજુ સોદા કા, “ કાંય તું સ્તુતિમાનનાં પોસા ખ્રિસ્ત આહાંસ? ”
\v 62  ઈસુની સાંગા કા, “ માં આહાંમ; અની તુમી માનુસને પોસાલાં પરાક્રમની જેવે સહુન બીસેલ, અની આકાશ માહુન આબુટ વર બીસેલ યેતાં તુમી હેર સેલ       
\v 63  તાહાં મુખ્યે યાજકની પદરનાં ડગલાં ફાડી હુન, “ આતા આપાલાં દુસરી સાક્ષીની કાંય જરૂર આહાં,
\v 64  તુમી યી દુર્ભાષણ આયકનાસ, તુમાલા કાંય લાગહ,? ” તે આખે સી તેલાં મરન દંડનાં યોગ્ય ગની લીનાત,
\v 65  તાહાં કુની તે વર થુંકના, અની કુંની તેનાં  ટોન્ડલાં ઝાકના અની તેલાં ધુસાં કન ઝોડના, અની તેલાં સાંગુલા લાગના કા, “ ભવિષ્યવાની કર? ” અની ભાલાવાં સી તેલાં થાપડી કન ઝોડનાત
\v 66  તદવ પિતર બુટે આંગનમાં હતા, તાહાં મુખ્યે યાજકની એક દાસી (નોકરાની) માંહુન તહ આની,
\v 67  અની પિતરલાં ઈસ્તો સી તાપતાં હેરી , તેલાં ધારી-ધારી હેરી હુન સાંગની કા, યો પન ઈસુ નાઝરી હારી હતા,
\v 68  પન તેની નાં પાડી હુન સાંગના કા, તું યી કાંય સાંગ હસ તી માં નિહી જાન અની નિહી સમજા” અની તો બાહેર ચોગાનમાં ગેઅ તાહાં કોન્બડા આરવના,
\v 69  તી દાસી (નોકરાની) તેલાં હેરી તહ બીસેલાં સાહાલાં સાંગુલા લાગની કા, યો તેહને માસલાજ એક આહાં”
\v 70  પન તેની ફિરી ના પાડા, જારાંક વાર માગુન નજીક ઉભાં રહનાર સી પિતરલાં ફિરી સાંગા કા, નકીજ તું તેહને માસલાજ આહાંસ કાહાકાં તું ગાલીલનાજ આહાંસ, 
\v 71  પન તો શાપ દેતાં અન સમ (શપથ) ખાવલાં લાગના કા, જે માનુસનાં વિષયમાં તુમી સાંગતા હાંસ તેલાં માં વડખાજ નિહી
\v 72  અની લેએગેજ કોન્બડા દુસરી વાર આરવના, તદવ ઈસુની પિતરલાં જી કાહી સાંગેલ તી આઠવ આનાં કા, “ કાહાકાં કોન્બડા આરવ તેને મુહ્ર તીન વાર માના નકાર કરશીલ” અની તો યે ગોઠલાં ઈચારી હુન રડુંલાં લાગના 
\c 15
\p \v 1  સકાડીસનાં પહતલેલા જ લેએગેજ મુખ્યે યાજક અન વડીલસી અની શાસ્ત્રી લોકાં સી નિહી પન આખી સભાની હારી મીડી ઈસુલાં બાંધીની પિલાતને પાસુન લી જાય તેલાં સોંપી દિદા
\v 2  પિલાતની તેલાં સાંગા કા, “ કાંય તું યહુદી લોકાં સા રાજા આહાંસ? તેની તેલાં જવાબ દિદા કા, “ તું પદરજ સાંગ હસ કા માં રાજા આહાંમ, ”
\v 3  મુખ્યે યાજક સી તે વર ખુબજ સા કન તોહમત લાવ હતાત
\v 4  પિલાતની તેલાં ફિરી સોદા કા, “ કાહાં તું કાહી જવાબ નિહી દેશ, હેર, તે આખાં તી વર કોડેક ગોઠે સા તોહમત (આરોપ) લાવતાં હાં? 
\v 5  ઈસુની ફિરી કાહી જવાબ નિહી દિદા; હોડેક સુધી કા, પિલાતલાં પન ઈચાર કરુંલા લાગના
\v 6  પિલાત તે સનમાં કુની એક ગુંનેગારલાં, જેલાં તે માંગત તેલાં છોડી દે હતા
\v 7  બરબ્બાસ નામનાં એક માનુસ તે ગુંનેગારલાં જેલાં તે માંગત તેલાં છોડી દે હતા
\v 8  અની ભીંડ વર જાયીની તેલાં અરજ કરુંલા લાગની કા, જીસા તું આમાં હારી કરત આનાં હાંસ તીસાજ કર
\v 9  પિલાતની તેહાલાં જવાબ દિદા, “ કાંય તુમી ઈસા ઈચ્છતા હાસ કા, માં તુમને સાટી યહુદીયાનાં રાજાલાં છોડી દેમ,? ”
\v 10  કાહાકાં, તો જાઅન હતાં કા, મુખ્યે યાજકસી તેલાં અદેખાઈને (આડાયે) લીધે ધરી દેવાડા હાં
\v 11  પન મુખ્યે યાજકસી લોકાં સાહાલાં ઉશ્કેરી દિદા કા, તો તેહને સાટી બરબ્બાસલાં જ છોડતીલ
\v 12  ઈસા આયકી હુન પિલાતની તેહાલાં ફિરી સોદા, “ તો જેલાં તુમી યહુદીયાનાં રાજા સાંગતા હાંસ તેલાં માં કાંય કરું? ”
\v 13  તેહી ફિરી આરડી હુન સાંગા કા, “ તેલાં કુરુસ વર ચઢવી દેઅ? ”
\v 14  પિલાતની તેહાલાં સાંગા કા, કાહાં, તેની કાંય ખોટાં કરા હાં? ” પન તે આજુન આરડનાત કા, “ તેલાં કુરુસ વર ચઢવી દેઅ? ”
\v 15  તાહાં, પિલાતની ભીંડલાં ખુશ કરુંની ઈચ્છાથી તેહને સાટી બરબ્બાસલાં છોડી દિદા, અની ઈસુલાં કોડે મારવી હુન,તેહાલાં સોંપી દિદા કા, તેલાં કુરુસ વર જોડી દેત( ચઢવી દેત)                                 
\v 16  સિપાઈ સી તેલાં કિલ્લાને મજારલે આંગનમાં લીગેત અની જી પ્રૈતૉયુંમ નામની કચેરી સાંગા જહ, અની તીહી આખી ટોળકીલાં બોલવી લયી
\v 17  તાહાં તેહી તેલાં જાંબુડા ઝોબ્બા પોવાડા, અણી કાંટાનાં મુંગુંટ બનવીની (ઈનીની) તેની ડોકી વર થવાં
\v 18  અની ઈસા સાંગી તેલાં નમસ્કાર કરુંલા લાગનાત ક, “ ઓં યહુદીયાનાં રાજા સલામ? ”
\v 19  તે તેને ડોકી વર કાઠી કન ઝોડનાત, અની તેને વર થુંકનાત, અણી પાયે પડી તેલાં નમસ્કાર કરતા રહનાત
\v 20  જદવ તેલાં મશ્કરી કરી ચૂકનાત તાહાં, તેને વર હુંન જાંબુડી કપડાં (ઝોબ્બા) ઉતારી હુંન તેનાજ કપડાં પોવાડી દીનાત; અની તાહાં તેલાં કુરુસ વર ચઢવુંલા સાટી બાહેર લી આનાત 
\v 21  આલેકસાંદરનાં અની રૂફસનાં બાહાસ, સિમોન પિતર, એક કુરેની નામનાં માનુસ હતા, જો ગામ માહુન ઈ રહના હતા, તી તો તહુન નીગના; તાહાં તેસી તેલાં ભોઅમાં પાડા, અની તેનાં કુરુસ ઉચલીલી ચાલ
\v 22  તે ઈસુલાં ‘ ગુલગુથા ’ નામની જાગા, જેનાં અર્થ ખોપરીની જાગા ઈસા હુયહ તહ તેલાં લયનાત
\v 23  તહ તેલા બોળ (લોબાન) મેએવેલ દરાખના રસ દેવલા લાગનાત, પન તેની નિહી પીધા                                                  
\v 24  તાહાં તહ તેલાં કુરુસ વર ટાગુંમાં આના, અની તેનાં કપડાં સાટી ચિઠ્ઠી ટાકી હુન, કુંનાલા કાંય મિડિલ ઈસા કરી તેલાં વાટી લીનાત
\v 25  અની એક દુફારનાં દિશ ચઢી ગે હતા, તાહાં તેલાં કુરુસ વર ટાંગી દિદા
\v 26  અની તેનાં કાંય ગુંના હતા તીલિખી હુંન, તેને વર ટાંગી દિદા ક, “ યહુદી લોકાંસા રાજા”
\v 27  તેહી તેની હારી દોન ડાકુ, (ચોર) એક તેને જેવે સીકુન અણી એક બાંગે સીકુન અની તેહાલાં કુરુસ વર ટાંગી દીદાત
\v 28  તાહાં પવિત્ર શાસ્ત્રનાં યી ઈસા વચન કા, તો ગુંનેગારી સાહાં હારી ગનાયના, તી ઈસા વચન પૂરાં હુંયના
\v 29  અની મારોગમાં ચાલનારા/(જાનારાં) ડોકી હીલવી- હીલવી અની ઈસા સાંગી હુન તેહી તેની નીંદા/મશ્કરી કરત હતાત, “ વાહ? મંદિરલાં પાડી ટાંકનાર, અની તીન દિશ માંગુન બનવનાર?
\v 30  આતા કુરુસ વર હુંન ઉતરી હુંન પદરને જાતલાં બચવીલે? ”
\v 31  ઈસા જ કરી મુખ્યે યાજક સી, અની શાસ્ત્રી લોકાં સી હારી મીડી હુંન, એક દુસરેલા હેરી તેલાં અદેખાઈ કરી સાંગનાત કા, “ તેની દુસરે સાહાલાં બચવાં હાં, પન આતા પદરને જાતલાં નિહી બચવી શકના
\v 32  ઇસ્રાયેલનાં રાજા ખ્રિસ્ત, આતાજ કુરુસ વર હુંન ઉતરીયેત તેલાં હેરી વિશ્વાસ કરજન ” અની જે તેની હારી કુરુસ વર ટાગુંમાં આનેલ હતાત, તે પન તેની મશ્કરી કર હતાત
\v 33  દુફાર હુંયની તાહાં આખાં દેશમાં અંધારા જ હુંયી ગેઅ, અની તીસરી કલાક/સમય સુધી ઇસાજ રહના
\v 34  તીસરે કલાકે ઈસુની મોઠલેજ શબદમાં આરડી હુન સાંગના ક, “ એલોઈ, એલોઈ લમા શબકુથની, (એટલે કા, ) જેનાં અર્થ ઈસા હુંય હ કા, હે માના દેવ, માના દેવ, તુંય માલા કાહાં છોડી દીના હાંસ? ”
\v 35  અની જે આગડ ઉભા હતાત, તેહને માહુન થોડાક જનસી ઈસા આયકી સાંગા ક, “ હેરાં, તો એલિયાલાં બોલવ હ? ”
\v 36  અની એક જન દાહવદત યીની, તેલાં સરકામાં ગાદી ભીજવીની તેલાં સરકાટી વર થવી ચુંગુલા સાટી તેલાં દીદી, અણી સાંગા કા, “ઉભા રહાં હેરાં; એલિયા તેલાં ઉતારુંલા યેહે કાં, નિહી ”
\v 37  તાહાં ઈસુની મોઠલેજ આરડી હુંન, જીવ ટાંકી દીના
\v 38  અની મંદિરનાં પડદાં, વર હુંન ત બુટે સુધી ફાટી હુંન તેનાં દોન ટુકડાં હુઈ ગેત
\v 39  અની જો સિપાઈ તેને આગડ ઉભા હતા, તેની તેલાં ઈસા આરડ તા અની જીવ ટાંકતા હેરાં; તાહાં તેની સાંગા કા, “ ખરાજ તો માનુસ દેવનાં પોસા હતા? ”
\v 40  કોડેક ઈસે બાયકાં પન દુર હુંન હતેત; અની તેહામાં  મરિયમ મગદલાની, અન બારીક યાકુબ અની યોસેની આઈસ મરિયમ, અની શલોમી હતી
\v 41  જદવ તો ગાલીલમાં હતા તાહાં તે તેને પાઠી માંગુન ચાલી નીગ હતેત, અની તેની સેવા ચાકરી કર હતેત; અની આજું ખુબજ (પોકો) ઈસે આયકાં તહ હતેત; કા, જે તેને હારી યરુશાલેમમાં હુઈએલ હતેત
\v 42  જદવ એડચ પડની તાહાં , તો તેયારીનાં દિશ હતા, જો આરામનાં એક દિશને મુહ્ર હુંયહ/ સાંગા જ હતા
\v 43  અરીમથાઈમાં રહનાર યુસુફ નામનાં એક માનુસ જો મોઠી સભાનાં સભાસદ હતા તો આના, અની તો પદરજ દેવનાં રાજયની વાટ હેર હતા, તેની હિંમત રાખીની પિલાતને પાસુન ગેઅ, અની ઈસુનાં લાશ/ મુરર્દા લાં માંગના
\v 44  પિલાત ઈચારમાં  પડી દેઅ કા, કાંય તો હોડાક કદવજ મરી ગેઅ હવા કા, અની તેની સિપાઈલાં બોલવી હુંન સોદા, “ કાંય તેલાં મરતાં કોડીક ખોટી હુયની/ વાર લાગની? ”
\v 45  જદવ તેની સિપાઈ પાહુન આખી ગોઠે જાની લીદી માગુના, યુસુફલાં લાશ/ મુરદા લી જાવ દિદા
\v 46  તાહાં તેની શણની એક ચાદર ઈક્ત લીધી, અની લાશલાં ઉતારના અની તેઅ ચાદરમાં ગુઠાવનાં, અની એક કબર જી ખડકને દારસી એક મોઠા દગડ કલવી દિદા
\v 47  મરિયમ મગ્દલાની અની, યોસેની આઈસ મરિયમ હેર, હતેત કા, તેલાં કહ થવાં હાં
\c 16
\p \v 1  જદવ આરામનાં દિશ જાતાં રહના માંગુન, તાહાં મરિયમ મગ્દલાની અની યાકુબની આઈસ મરિયમ, અની શલોમી, સી સુગંધીદાર વસ્તુ ઇકત લી હુંન કા, તેલાં ચોપડુંલા સાટીલયનેત
\v 2  અઠવાડેને પુડલેજ દીશી, જદવ દિશ નીગી જ રહના હતા તાહાં, તે કબર પાસુન આનેત
\v 3  અની એક દુસરેલા હેરી સાંગ હતેત કા, “ આમને સાટી કબરને દાર વર હુંન દગડ કુંન કલવી દીના હા? ”
\v 4  જદવ તેહી ડોઆ વર કરી હુંન, હેરાં કા, તાહાં દગડ કલવેલ હતા, અની તો ખુબજ મોઠા હતાં
\v 5  અની તે કબરને મજાર જયની, તેહી એક જુવાનલાં ઉજાજ કપડાં પોયી હુંન તેને જેવે સીકુન બીસેલ હેરાં’ અની તેઅ ખુબજ ઈચારમાં માં પડી ગયેત
\v 6  તેની તેહાલાં સાંગા કા, “ ઈચારમાં નોકો પડા, કાંય તુમી ઈસુ નાઝારીલાં, જેલાં કુરુસ વર ટાંગુલા આનેલ, તેલાં તુમી કાંય ગહસતા હાંસ,‘ તો જીવી ઉઠના હાં, અહ નિહી આહાં, હેરાં, તી ઈજ જાગા આહાં, જહ તેહી તેલાં થવેલ હતા
\v 7  પન તુમી જાઆ, અની તેનાં ચેલા અની પિતરલાં સાંગા કા, તો તુમને મુહ્ર/પુડ ગાલીલમાં જાયીલ, જીસા તેની તુમાલા સાંગેલ હતા, તુમી તેલાં તહજ હેર સેલ                                             
\v 8  અની તે તહુન નીગી હુંન ધાવદત જ; પોયી નીગનેત, કાહાકાં, તે ધાબરી ગયે હતેત અની તેહને માં ભેવ ભરાજી ગયેલ હતા, અની તેહી કુનાલા કાહી નિહી સાંગા, કાહાકાં તે ખુબજ બીહી ગયે હતેત
\v 9  અઠવાડેને પુડલે દીશી સકાડીસનાજ તો જીવી ઉઠી હુંન પુડમાં પુડ મરિયમ મગ્દલાનીલાં મીડહ, જેને માહુન તેની સાત ભૂત કાઢા હતાત, તેલા તો પુડ દેખાય દીના
\v 10  તેહી જાયની ઈસુનાં ચેલા સાહાલાં જે દુઃખી, અની રડી રહના હતાત, સંદેશા સાંગા
\v 11  તેહી ઈસા આયકી અની તો જીવતાં આહાં, અની તેહી તેલા હેરાં હા,ઈસા તેહ વર ભરોસા નિહી કરનાત
\v 12  તેને માંગુન તો દુસરે રૂપમાં તેહને માસુન દોન જના સાહલાં જદવ તે ગાંવમાં જાયી રહના હતાત તાહાં દેખાયના,
\v 13  તેહી પન દુસરે સાહાલા જાયની સંદેશા સાંગા, પન તેહી તેહાં વર ભરોસા નિહી કરનાત
\v 14  તેને માંગુન તો અગ્યારી જના સાહાલા જદવ તે ખાવલાં બીસેલ હતાત તાહા તહ દેખાય દીના,અની તેહના અવિશ્વાસ અની કઠન મનને લીદે તેહાલાં ઠપકા દીના ક, કાહાકાં જેની- જેની તેલાં જીવી ઉઠના માગુન હેરાં હતા, તેહાં વર તેઅ ભરોસા નિહી કરતીલ
\v 15  અની તેની તેહાલાં સાંગા કા, “ તુમી આખે દુનિયેમાં જાયની આખી દુનિયેનાં લોકાં સાહાલાં સંદેશા સાંગી દાખવા
\v 16  અની જો કુની વિશ્વાસ કરીલ, અની બાપ્તિસમાં લીલ, તેનાજ બચાવ(તારન) હુયીલ, પન જો કુની વિશ્વાસ નિહી કર તો અપરાધી સાંગાજીલ
\v 17  વિશ્વાસ કરનારા સાહામાં ઈસા ચમત્કાર હુયતીલ કા, તે માને નાંવમાં ભૂત સાહાલા કાઢતીલ, અની નવી- નવી બોલી બોલતીલ
\v 18  સાપ સાહાલાં ધરી/ ઉચલી લેતીલ, અની તે કાહી ઝેરી વસ્તુ પન પી જાતીલ, તરી તેહાલાં કાહી નુકશાન હુયનાર નિહી; તે અજેરી સાહાં વર હાથ થવતીલ, અની તે બેશ હુંયી જાતીલ ”
\v 19  પરભુ ઈસુ તેહને હારી ગોઠે લાવી લીના માંગુન સરગમાં વર લી લેવાયનાં, અની દેવની જેવે હાથ સહુન બીસી ગેહે
\v 20  અની તેહી બાહેર નીગી હુંન, આખે જાગા વર સંદેશા દિદા, અની પરભુ તેહને હારી કામ કરતાં રહના, અની જે ચમત્કાર જદવ હારી-હારી રહ હતાત તાહાં વચનલાં હિંમત (મજબુત) કરતાં  રહ હતાં, આમીન 
