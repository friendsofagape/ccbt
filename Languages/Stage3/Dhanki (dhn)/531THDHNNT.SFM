\id 1TH
\ide UTF-8
\rem Copyright Information: Creative Commons Attribution-ShareAlike 0 License
\h 1 થેસ્સલોનિકીઓને
\toc1 1 થેસ્સલોનિકીઓને
\toc2 1 થેસ્સલોનિકીઓને
\mt1 1 Thessalonians
\mt1 1 થેસ્સલોનિકીઓને
\c 1
\p
\v 1 . દેવ બાહાસનાં ની પરભુ ખીરીસતાનાં આહાંસ થેસલોનીકેનાં ખીરીસતી લોક તુમાલાં આમી તીન જનાસી પાવુલ, સિલાસની તિમોથી યી કાગદ લીખાહાં દેવને દયે કન તુમી શાંતિમાં રહજા.
\v 2 . આમને પરાથનામાં આમી કાયીમ તુમના આઠવ કરીની તુમને આખેસે સાટી દેવલા આભાર માનજહન.
\v 3 . કાસાકા, તુમના ઈસવાસ તુમને બેશ કામામાં દેખાયનાહાં ઈસુ વર મયે કરીની તુમી ખોબ મેહનત કરીની કામાં કરનાહાસ ઈસુ ફિરી યીલ ઈસા ભરોસા થવીની ઈસવાસમાં ટીકી રહનાહાસ યી આખાં આઠવ કરીની આમી દેવલા આભાર માનજહન.
\v 4 . ઓ આમના ભાવુસ,આમી જાનજહન કા, દેવ તુમાવર મયે કરહ અન તેની તુમાલાં નીવડી કાડાહાં.
\v 5 . કાસાકાં, આમી તુમાલાં સાંગી દાખવેલ તી બેશ ગોઠ તુમાપાસી ગોઠ ઈસા નિહી આનેલ પન તે ગોઠમાં પવિતર આત્માની તાકત હતી પવિતર આત્મા કન તે ગોઠ વર તુમાલાં પૂરે-પુર ખાતરી આનેલ આમી તુમને હારી હતાવ તાહાં તુમાલાં મજત કરુંલા સાટી કિસાક જીવન જગલા તી પન તુમી જાનતાહાસ.
\v 6 . તુમાલાં ખોબ હેરાન હુંયની તરી તુમી પવિતર આત્મા કન દેવની બેશ ગોઠ હાવુસમાં માની લીનાશ આમનાં ની પરભુનાં નમુના લીનાશ.
\v 7 . તાહાં તુમી મકદોને ની ગીરીક/ગ્રીક દેશમાં રહતાહાં તે આખે ઈસવાસી લોકાં સાહલાં નમુના હુંયનાહાસ.
\v 8 . કાસાકા, પરભુની ગોઠ તુમા પાસુન આખે મકદોનેની ગીરીક/ગ્રીક દેશમાં પોહચી ગય હોડાજ નિહી પન દેવ વર તુમી પક્કા ઈસવાસ થવતાહાસ તી ગોઠ તેહાલાં આમી સાંગુલા કાહી કામ ની આહાં.
\v 9 . આમી તુમા પાસી આનલા તાહાં તુમી આમાલાં કિસાક બોલવી લીનાશ તી ગોઠ અન જીવતા દેવલા ભજુલાં સાટી તુમી કિસાક મુરતી પુંજા ટાકીની તી ગોઠ તેજ સાંગત.
\v 10 . દેવનાં પોસા ઈસુ જેલાં દેવ મરેલ માસુન જીતા કરનેલ અન જો આપાલાં દેવને રગને કાયદા માસુન બચવ નેલ તો જુગ માસુન યીલ તેની વાટ તુમી હેરી રહતાહાંસ તી ગોઠ પન તે આમાલાં લાવી દાખવનાત.
\c 2
\p \v 1 . ઓ ભાવુસ આમી તુમા પાસી આનલાં તી વારાવરની આહાં તી તુમીજ જાનતાહાસ.
\v 2 . મુહ્ર ફિલીપી શાહારમાં લોકસી આમાલાં ખોબ અપદા પાડીની ટીકા કરનાત તી તુમાલાં ખબર આહાં તુમને શાહારમાં પન લોક હેરાન કરનાત તરી દેવની બેશ ગોઠ ભાસન કરુંલા સાટી દેવ આમાલાં હિમાત દીનેલ.
\v 3 . આમી તુમાલાં દેવની ગોઠ સાંગલા તદવ વેટ ઈચાર કન ની સાંગલા કા, તુમાલાં ભુલવુંલા સાટી ઠગલા નિહી તી તુમાલાં ખબર.
\v 4 . પન આમી જી સાંગુલા સાટી દેવ આમાવર ભરોસા થવીની સોપનેલ તીજ કાયીમ સાંગજહન આમી માનુસલાં નિહી પન માનુસને મનનાં ઈચાર પારખહ તે દેવલા જ ખુશ કરુંલા સાટી દેવની ગોઠ બોલજહન.
\v 5 . તુમી આમાલાં માનુંલા સાટી કાહી વગારલા નિહી કા, તુમા પાસુન પયસા લેવલાં લોભ ધરીની ઢોંગ ની કરલા તી તુમી જાનતાહાસ અન દેવપન તેના સાક્ષી આહા. 
\v 6 . તુમી કા દુસરા લોક આમાલા વાનુલા ઈસા આમના ઈચાર નિહતા.
\v 7 . આમી ખીરિસતાની દવાડેલ સેવક આહાવ તાહા આમી તુમાલા જી તી માગતાવ તરી ચાલતા તરી આમી ત તીસા ની કરલા પન આમી જીસા આસ તીને બારીકલા પોસાહલા જતન કરહ તીસા તુમાવર આમની મયે દાખવી.
\v 8 . આમી તુમાવર મયી કરીની બેશ ગોઠ સાંગી દાખવલાં હોડાજ નિહી આમનાં જીવ દેવલા પન તયેર હતાવ કાસાકા, તુમી આમનાં મયેનાં આહાંસ.
\v 9 . ઓ ભાવુસ આમી કોડાક મેહનત કરીની કામ કરલા તી તુમાલા આઠવ હવા આમી તુમાલાં બેશ ગોઠ સાંગી દાખવ જહન તદવ તુમાલાં અપદા ની પાડુંલા તેને સાટી રાત દિશ મેહનત કરીની ધંધા કરલા.
\v 10 . તુમને હારી હતાવ તદવ જીસા ચોખાં ખરાં અન ભુલ વગરનાં જીવન જગ હતાવ તી તુમાલાં ખબર અન દેવલાહી ખબર.
\v 11 . તુમાલાં પોસા ગનીની આમી એક બાહાસને સારકાં તુમને હારી ચાલલા.
\v 12  . આમી તુમાલાં હિમાતની અકલ દીલા અન તુમાલાં બોલવનાં તે દેવને રાજમાં ની મોઠાયમાં ભાગીદાર હુયુંલા તીસા કિમતનાં જીવન જગુલાં તુમાલાં ફરજ પાડલા.
\v 13 . આમી દેવને ગોઠ સાંગલા તાવ તુમી તે ગોઠલાં માનુસની ગોઠ ઈસા નિહી પન દેવની ગોઠ ઈસા માની લીનાશ તાહાં દેવલા કાયીમ આભાર માનજહન ખરાજ તી દેવની જ  ગોઠ આહાં અન તી ગોઠ જે ઈસવાસ કરનાત તેહનાં જીવન બદલહ.
\v 14 . માનાં ભાવુસ યહુદી દેશમાં આહાંત તે દેવ મંડળીને લોકાંસાલા જી હુંયના તી તુમાલાં પન હુંયના જીસા તેહાલાં યહુદી લોક અપદા પાડલા તીસા તુમના લોક તુમાલાં અપદા પાડનાત.
\v 15 . થોડાંક યહુદી લોક દેવની ગોઠ સાંગત તેહાલાં મારી ટાંકલા તે ઈસુ ખીરીસતાલાં મારી ટાંકનાત આમાલાં પન તગાડી ધાલનાત ઈસા કરી તે દેવલા રગ ચડવતાહાં તે આખે માનસાસાં ઈરુદ વાળા આહાંત.
\v 16 . યહુદી વગરને લોકાં સાહલાં બચવ તી દેવની ગોઠ આમી તેહાલાં સાંગુલા અટકવર તાહાં ઈસા કરી તે તેહના પાપ વદતાહાં છેલ્લાં દિસી દેવની રગ તેહવર યી રહ નિહી.
\v 17 . મયેનાં ભાવુસ, આમી થોડાંક ટાયીમ તુમા પાસુન દુર રહુલાં પડનાં પન આમનાં મન ત તુમને હારી હતાં, તુમાલાં હેરુલાં ખોળ લાગની હતી તાહાં તમને અઠ ફિરી યેવલાં ખોબ મેહનત કરલા. 
\v 18 . તુમા પાસી યેવલાં ફિરી-ફિરી તયેર કરલા માં પાવુલ તુમને અઠ યેવલાં ખોબ મેહનત કરનેલ, પન શેતાન આમાલાં અટકવરનાં.
\v 19 . આપલાં પરભુ ઈસુ ફિરી યીલ તાહાં તુમીજ આમની હાવુસ અન મોઠે માનના આશા આહાંસ.
\v 20 . કાસાકાં, તુમીજ આમની મોઠાય અન હાવુસ આહાંસ.
\c 3
\p \v 1 .  ઈસા કરી તુમાલા મીળુંલા વાટ હેરી ભંગનાંવ તાહાં આમી આથેનસમાં એક લાજ રહુલાં નક્કી કરનાવ.
\v 2 . તાહાં આમને હારી દેવને બેશ ગોઠની સેવા કર તો આમનાં ભાવુસ તિમોથીલાં તુમા પાસી દવાડા તો તુમાલાં અકલ દીની તુમાલાં ઈસવાસમાં પાકાં કરીલ તાહાં તુમને માં કુની પન ઈસે હેરાનગતીમાં ઈસવાસ માહુન પડી નીજા તે સાટી તેલાં દવાડા.
\v 3 . પન તુમી જાનતાહાંસ કા, ઈસી અડચન ઈસવાસી સાહલાં હુંયીલજ.
\v 4 . આમી તુમને હારી હતાવ તાહાં સાંગ હતાંવ કા, હેરાનગતી હુયુંલા આહાં તીસાજ હુંયી રહની તી તુમાલાં ખબર.
\v 5 . તાહાં તુમના કિસાક ઈસવાસ આહાં તેની ખબર લેવલાં સાટી માલા ખોબ ઈચાર હતા. તાહાં તિમોથીલાં તુમાપાસી દવાડા માં બીહ હતાવ કા, શેતાન તુમાલાં પાડી ટાંકનાહવા અન તુમને મદી આમનાં કામ વારાંવર કરી ટાંકનાહવા.
\v 6 . પન આતાં તિમોથી તુમા પાસુન ફિરી આનાહાં અન તુમી ઈસવાસમાં તીસાં મયેમાં ટીકી રહનાહાસ ઈસી ખુશીની ગોઠ લયીહી તો આમાલાં ઈસા સાંગના કા, તુમી કાયીમ મયેમાં આમનાં આઠવ કરતાહાંસ અન જીસા આમી તુમાલાં હેરુલાં ખોબ મન કરજહન તીસા તુમી 
\v 7 . યે સાટી ઓ માના ભાવુસ, આમી પદરની દુઃખ અની સંકટ માં તુમને ઈસવાસ કન તુમને બારામાં શાંતિ મીડ.
\v 8 . તીસા તુમી પરભુ ઈસુમાં ટીકી રહતાહાસ તાહાં આમને જીવલાં બેશ લાગનાં.
\v 9 . દેવને વંગ તુમને સાટી આમાલાં ખોબ હાવુસ આહાં તેને બદલ આમી દેવલા કિસાક આભાર માનું ઈસા હુયનાહાં.
\v 10 . આમી તુમને સાટી રાતની દિશ ઈસા પરાથના કરજહન આમી તુમાલા મીળીલ અન જે ગોઠમાં આમની મજત લાગહ તેમાં મજત કરીની તુમાલાં ઈસવાસમાં આજું પાકાં કરુંલા તે સાટી એક તક મીડુંલા ઈસી પરાથના કરજહન.
\v 11 . આપલાં દેવ બાહાસની પરભુ ઈસુ આમાલાં તું પાસી લી યીલ ઈસી આમની પરાથના આહાં.
\v 12 . જીસી આમની મયે તુમાવર ખોબ આહાં તીસી તુમની મયે એક દુસરેવર ની આખે લોક સાહવર ખોબ વધુલાં પડ ઈસી પરાથના કરજહન.  
\v 13 . ઈસા કરી આપલાં પરભુ તેને આખે પવિતર લોકાસે હારી યીલ તદવ તુમી પન આપલે દેવ બાહાસને વંગ કાહી ભુલ વગર ચોખાં રહુંલાં સાટી તુમાલાં પાકાં કરીલ.
\c 4
\p \v 1 . છેલ્લાં માનાં ભાવુસ, આમી તુમાલાં સિકસલાં તીસાં દેવલા ગમ તીસાં જીવન જગા તુમી તીસાજ જગતાહાસ તે જીવનમાં આજું વધત જાયજા,ઈસા ખીરીસતામાં તુમાલાં ફરજ પાડજહન.
\v 2 . પરભુ ઈસુને અધિકારકન આમી તુમાલાં જી સીકવાળા ની તુમાલાં ખબર આહાં.
\v 3 . તુમી ચોખાં જીવન જગા તોજ દેવનાં ઈચાર આહાં તાહાં તુમી સીનાળી પાપ માસુન દુર રહા.
\v 4 . તાહાં તુમી આખાં પદરનાં આંગ કાબુમાં રાખોની ચોખાંની માનમાં રહુંલા સિકી લેશે.
\v 5 . ખરે દેવલા નીવળખત  તેહને સારુંક વેટ તલપમાં નોકો રહશે.
\v 6 . યે ગોઠમાં કુની પન તેને ભાવુસલાં ઠગુલા ની પડ કાસાકા, દેવ ઈસે પાપની સીકસા કરીલ યી ગોઠ આમી તુમાલા પુડજ સાંગીની ચેતવની દીનલા.
\v 7 . દેવ આપાલાં વેટ નિહી પન ચોખાં જીવન જગુલાં સાટીજ બોલવનાહાં.
\v 8 . તાહાં જો યે ઉપદેશલાં ની માન તો માનુસલાં નિહી પન તેલાં પવિતર આત્મા દીનાહાં તે દેવ લાજ ની માન.
\v 9 . દુસરે ઈસવાસી લોકાં સાહવર કિસીક મયે કરુંલા તી ગોઠ તુમાલાં લીખુલાં ની પડ કાસાકા, તી ગોઠ દેવ તુમાલાં સિકવનાહાં.
\v 10 . આખે મકદોનેમાં રહતાહાં તે ઈસવાસી લોકાં સાહવર તુમી મયે કરતાહાસ ઈસા તુમી મયેમાં આજું વધત જાયજા. ઈસા ફરજ પાડજહન.
\v 11 . આમી તુમાલાં દુસરેને આધારી નિહી પન પદરને કામ વર કાળજી રાખીની પદર ધંધા કરીની શાંતિમાં જીવન જગા.
\v 12 . તાહાં તુમાલાં દુસરેને આધારી નિહી પન પદરને મેહનત વર જગસે 
\v 13   અન ઈસવાસ ની કરત તે તુમાલાં માન દેતીલ.
\v 14 . માનાં ભાવુસ, મરેલ લોકાં સાહલાં કાય હુંયીલ તી તુમી જાનુંલા પડ ઈસા આમનાં ઈચાર આહાં નીત તુમીહી કાયીમને જીવનને આશા લોકાંસે સારકાં ઈચારમાં પડી રહશે.
\v 15 . ઈસુ મરના અન જીતા હુંયના ઈસા આપલે ઈસવાસ કરજહન તાહાં મરેલાં ઈસવાસી સાહલાં પન દેવ ઈસુ હારી લયીલ.
\v 16 . દેવને વચન પરમાને આમી સાંગજહન કા, પરભુ યીલ તે દિશ ધર જે જીતા રહતાહાં તે મરી ગેત તેહને.
\v 17 . કાસાકા, મોઠા હુંકુમ અન મુખે દુતના જાબ અન રન સિંગડાનાં મોઠા ગગરા હારી પરભુ જુગ માહુન ઉતરી યીલ તાહાં ખીરીસતા વર ઈસવાસ કરીની મરનાત તે મુહ્ર જીતા હુયતીલ.
\v 18 . માગુન જીતા રહજહન આપાલાં વર આબુટમાં લી જેલ અન જુગમાં પરભુ ઈસુલાં મીળું ઈસા કરી કાયીમ પરભુ હારી રહું.
\c 5
\p \v 1 . તાહાં યે ગોઠ વરહુંન એક દુસરેલા દિલાશા દીજા.
\v 2 . ઓ ભાવુસ, યે આખાં કાંય ની કદવ હુંયીલ તી ગોઠ તુમાલાં ની પડ.  
\v 3 . કાસાકા, તુમી જાનતાહાસ કા, જીસા ચોર રાતને આપસાજ યેહે તીસા પરભુ ઈસુ યીલ.
\v 4 . આખાં બેશ ચાલહ ઈસા લોક હાવુસમાં રહતી તદવ જીસા મીહનાવાળી બાયકોલાં છુટી હુયુલા દુઃખ ચાલું હુંયહ,તીસા આપસાજ નાશ તેહવર યી પડીલ અન કુની નિહી બચ.
\v 5 . પન ભાવુસ તુમી આંધારામાં નીહી રહાં તાહાં તે દિશ તુમાલાં ચોરને સારકાં આચકાં નિહી લાગ.
\v 6 . તુમી આખાં ઉજેડના અન દિશનાં પોસા આહાંસ અન તુમી આંધારાનાં કા, રાતનાં નિહી આહાંસ.
\v 7 . તાહાં નીજતાહાં તેહને સારકાં આપલે ની જે વગર ચાલાકીમાં અન આંગના કપજા કરીની રહું.
\v 8 . કાસાકા, નીજ તાહાં તે રાતનાં નીજતાહાં અન માજતાહાં તે રાતનાં માજતાહાં.
\v 9 . પન આપલે દિશનાં આહાંવ તાહાં આપલે ઈસવાસ અન મયેલાં ઢાલને સારકાં પોવી લેં આપલે બચાવને આશલાસે ટોપી સારકાં પોવી લેં. 
\v 10 . દેવ આપાલાં તેને રગમાં સીકસાં કરુંલા સાટી નિહી પન પરભુ ઈસુ ખીરીસતા કન બચાવને સાટી નીમનાહાં.
\v 11 . ઈસુ આપલે સાટી મરના તાહાં આપલે જીતા રહું તરી મરેલ રહું તરી તેને હારી રહું.
\v 12 . તીસા જીસા તુમી કરી રહતાહાસ તીસા એક દુસરેલાં દિલાશા દે અન ભક્તિભાવને સાટી મજત કરા.
\v 13 . માનાં ભાવુસ ખીરીસતી જીવનમાં ખોબ મેહનત કરીની તુમાલાં સીકવીની ચાલવતાહાં તેહાલાં બરાબર માન દિજા.
\v 14 . તે તુમને સાટી કામ કરતાહાં તાહાં મયેમાં તેહાલાં મોઠા માંનજા એક દુસરે હારી સોંપી રહજા.
\v 15 . વેટ કામ કરતાહાં તેહાલા બદલા વાળુંલા મન નોકો કરા તુમનેમાં એક દુસરેલાં હોડા નિહી પન આખે સાહલાં કાયીમ બેશજ કરુંલા મેહનત કરા.
\v 16 . કાયીમ હાવુસમાં રહજા.
\v 17 .પરાથના ચાલુંજ રાખજા.
\v 18 . આખે ગોઠમાં દેવલા આભાર માનજા, ઈસુ ખીરીસતાનાં આહાંસ તુમી તીસાં કરુંલાજ દેવની મરજી આહાં.
\v 19 . પવિતર આત્માને કામલા અટકવરસે નોકો. 
\v 20 . દેવની સાંગેલ ગોઠલાં વાયસેક ગનસે નોકો. 
\v 21 . આખી ગોઠ પારખીની જી બેશ આહાં તેલાં ધરી રહજા.
\v 22 . આખે વેટ ગોઠ માસુન દુર રહજા.
\v 23 . આપાલાં શાંતિમાં રાખહ તો દેવ તુમાલાં પૂરે-પુર ચોખા કરીલ તો તુમના આત્મા આંગની જીવ પરભુ ઈસુ ખીરીસતા યીલ તે દિશ ધર તુમાલાં બચવી 
\v 24 . તુમાલાં બોલવનાહાં તો દેવ બદલ નિહી અન તો તુમાલાં બચવી રાખીલ.
\v 25 . ભાવુસ આમને સાટી પરાથના કરજા.
\v 26 . આખે ઈસવાસી સાહલાં મયેની સલામ સાંગજા.
\v 27 . પરભુને અધિકાર કન માં તુમાલાં સાંગાહાં કા યે કાગદલાં આખે ખીરીસતી લોકાં સાહલાં વાંચી દાખવા.
\v 28 . આપલાં પરભુ ઈસુ ખીરીસતાની દયે તુમને આખેસે હારી રહું દે.  
