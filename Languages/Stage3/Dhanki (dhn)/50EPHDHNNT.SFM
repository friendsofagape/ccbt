\id EPH
\ide UTF-8
\rem Copyright Information: Creative Commons Attribution-ShareAlike 0 License
\h એફેસીઓને પત્ર
\toc1 એફેસીઓને પત્ર
\toc2 એફેસીઓને પત્ર
\mt1 Ephesians
\mt1 એફેસીઓને પત્ર
\c 1
\p
\v 1 . દેવને ઈચાર કન ઈસુ ખીરીસતાની દવાડેલ સેવક પાવુલની યી કાગદ લીખાહાં એફેસસમાં આહાંસ અન ઈસુ ખીરીસતા હારી જોડાયજીની ઈસવાસમાં આહાંસ તુમાલાં લીખાહાં.
\v 2 . આપલાં દેવ બાહાસ અન પરભુ ઈસુ ખીરીસતા પાસુન દયેની શાંતિ તુમાલાં હુયુંદે.
\v 3 . દેવજો આપલાં પરભુ ખીરીસતાનાં બાહાસ આહાં તેલાં આપલે વાનું કાસાકા તે ખીરીસતા કન સરગને રાજના આખાં આત્મિક આશીર્વાદ આપાલાં દીનાહાં.
\v 4 . આપલે તેને વંગ પવિતર અન દાગ વગરનાં હુયુલા સાટી દુનેનાં ઉપેજ ની હુંયનેલ તેને પુડ હુંન ખીરીસતા કન દેવ આપાલાં પસંદ કરનાહાં.
\v 5 . તો તેને મયેમાં ઈસુ ખીરીસતા કન આપાલાં તેનાં પોસા કરી લેવલાં પુડ હુંન નક્કી કરનેલ ઈસા કરુંલા તેનાં ઈચાર અન તેની ખુશી હતી.
\v 6 . ઈસા કરી તેની તેને મયેને પોસા કન આપાવર તેની મોઠી દયે દાખવી તાહાં તેને મોઠાયલાં વાનું.
\v 7 . ખીરીસતા તેને મરન કન આપાલાં પાપની માફી અન બચાવ દીનાહાં દેવની દયે સુમજ શક્તિ હારી તેની જ કોડીક મોઠી આહાં.
\v 8 . ઈસા કરી તેની અકલ અન સુમજ શક્તિ હારી તેની દયે આપલેમાં ભરપુર કરના.
\v 9 . તો તેને ઈચારની ગુપીત ગોઠ ખુશીમાં આપાલાં દાખવના ની ત ખીરીસતામાં તેની ગોઠવન હતી.
\v 10 . સરગના અન ધરતીનાં આખાં ખીરીસતામાં એક હુંયતીલ યે તેની ગોઠવન બરાબર ટાયીમ યીલ તદવ પુરી કરીલ.
\v 11 . દેવની ગોઠવન પરમાને અન તો પુડ જ નક્કી કરનેલ તે પરમાને આખાં હુંયહ દેવ પુડજ નક્કી કરનેલ તે પરમાને ખીરીસતા કન તેનાં લોક દેવ આમાલાં નીવડી કાડનાહાં. આહાં તી બેશ સતાલાં વાટ હેરલાં તાહાં આમી તેને મોઠાયલાં વાનુંલા તેનાં ઈચાર હતા.
\v 12 જેઓને ખ્રિસ્તમાં આશા હતી તેવા આપણે સૌથી પહેલા લોકો હતા. અને આપણે દેવના મહિમાની સ્તુતિ કરીએ તે માટે આપણે પસંદ કરાયા હતા.
\v 13 . આતાં તુમી પન તુમને બચાવની બેશ ગોઠ આયકનાસ જી ખરી વચન પરમાને તુમી તેનાં આહાંસ ઈસા દાખવુંલા સાટી તુમાવર પવિતર આત્માનાં સિક્કા મારના.
\v 14 . દેવ તેને લોકાં સાહલાં સોડવી લીલ અન તેહાલાં તેનાં વારસ બનતીલ તે વારસાનાં બેનાં પવિતર આત્મા આહાં ઈસા કરી તેને મોઠાયલાં
\v 15 . તાહાં જદવ માં પરભુ ઈસુ વરનાં તુમના ઈસવાસ અન દેવને આખે લોકાં સાહવર તુમની મયે આયકનાંવ.
\v 16 . તઠુંનસા માં કાયીમ માને પરાથનામાં તુમાલાં આઠવ કરીની દેવલા આભાર માનાહાં.
\v 17 . માં ઈસે પરાથના કરાહાં કા, આપલાં પરભુ ઈસુ ખીરીસતાનાં દેવ અન મોઠે માનવાળા દેવ બાહાસ પવિતર આત્મા કન તુમાલાં અકલવાળા બનવીલ તાહાં તુમી દેવ બાહાસલાં પૂરે-પુર વળખસે.
\v 18 . કને આશાને સાટી તો તુમાલાં બોલવનાહાં અન પવિતર લોકાં સાહલામાં દેવલા આહાં તે વારસાની મોઠાય કોડીક મોડી આહાં તી તુમી સુમજુલા ઈસી માં પરાથના કરાહાં.
\v 19 . જે ઈસવાસ કરતાહાં, તેહનેમાં કામ કર તી મોઠી તાકત કોડીક મોઠી આહાં તી તુમી ભનુંલા સાટી પન પરાથના કરાહાં.
\v 20 . જી શક્તિ કન દેવ બાહાંસની ખીરીસતાલાં જીતા કરા અન સરગમાં તેલાં પદરને જેવે કડ બીસાડાહાં તીજ શક્તિ આપલે માં હી કામ કરહ.
\v 21 . આખે જુગના અધિકાર સત્તા, તાકત અન માલીકસે કરતાં તો મોડા આહાં તેનાં નાંવ યે દુનેમાં કન યેવલાં આહાં તે દુનેમાં આખેસે કરતાં મોઠા આહાં.
\v 22 . આખાં તેને પાય ખાલ દેવ રાખનાં અન તેલાં આખે સાહવર મંડળીનાં શીર/ડોકી ઈસા નક્કી કરા.
\v 23 . તી મંડળી તેનાં આંગ આહાં અન તો આખે ગોઠીમાં આખે સાહલાં પૂરેપૂર કરહ અન તો પૂરેપૂરાં આહાં.
\c 2
\p \v 1 . પુડ તુમી નેમ તોડીની પાપમાં મરેલાં હતાસતાહાં તો તુમાલાં જીતા કરના.
\v 2 . પુડ તુમી દુને ચાલહ, તીસા વેટ મારોગલાં ચાલ હતાસ દેવલા નીમાનતા તે લોકાં સાહમાં આતાં કામ કરત તે જુગને ભુતા સાહવર સત્તા ચાલવ તેલાં માનીની રહ હતાસ.
\v 3 . આપલે આખાં પુડ તેહને સારકાં પાપને વેટ ઈચાર પરમાને આંગલા અન મનલા ગમ તીસા કામાં કર હતાવ અન દુસરાને સારુક આપલે પન દેવની રગ આપાવર યે ઈસા હતાવ.
\v 4 . જો દેવ દયે કન ભરપુર આહાં તો તેને મોઠે મયે કન આપાવર મયે કરના.
\v 5 . તાહાં પાપમાં મરેલાં હતાવ તદવ ખીરીસતાને હારી આપાલાં જીતા કરના દેવને દયે કનજ તુમના બચાવ હુયનાહાં.
\v 6 . ઈસુ ખીરીસતા જો હારી આપાલાં જીતા કરના અન તેને હારી દારકાને/સરગને રાજમાં રાજ કરુંલા બીસાડના.
\v 7 . તાહાં આપાવર તેની દયે આહાં તે કન યેવલાં આહાં તે કન યેવલાં આહાં તે ટાયીમમાં ખીરીસતાને મયેની ખોબ મિલકત આપાલાં દાખવુંલા સાટી ઈસા કરના.
\v 8 . દેવને દયે કન તુમી ઈસવાસ કરનાસ તાહાં તુમના બચાવ હુંયના યીત તુમના બચાવ હુંયના યીત તુમના નિહી પન દેવનાં દાન આહાં.
\v 9 . તુમના બચાવ તુમને બેશ કામાકન ની હુંયનેલ તાહાં કુંનાલા અભિમાન કરુંલા ઈસા ની આહાં.
\v 10 . આપલે તેને હાતનાં કામાં આહાંવ બેશ કામાં કરુંલા સાટી તેની આપાલાં ખીરીસતા કન ઉપેજ કરાહાં આપલે બેશ કામાં કરજહન તે સાટી દેવ પુડ પાસુન નક્કી કરનાહાં.
\v 11 . જલમ પાસુન તુમી યહુદી ની હતાસ યી આઠવ કરજા, યહુદી લોક જે હાત કન કરેલ સુનત રીતવાળા આહાંત તે તુમાલાં રીત વગરનાં ઈસા સાંગત.
\v 12 . તે વખત તુમી ખીરીસતાલાં ની વળખાં, દેવની ખાતરી કરેલ લોકાં સાહમાં તુમના ભાગ ની હતા દેવની કરેલ વચનને કબુલાતમાં તુમના ભાગ ની હતા, દુનેમાં તુમાલાં કાસની આશ. દુનેમાં તુમાલા કાસની આશા ની હતી તુમને જીવનમાં દેવ નીહી હતા.
\v 13 . પુડ દુર હતાસ પન આતાં ખીરીસતાને હારી તુમી જોડાયનાશ તાહાં તેને મરન કન તુમાલાં વંગ લયાહાં.
\v 14 . કાસાકાં ખીરીસતા આપાલાં સુમજા કરના યહુદી અન યહુદી વગરને સાહલાં એક કરીની આપલે મદી આડી ભીત હતી તી તોડી પાડના.
\v 15 . નેમ સાસતરનાં હુંકુમની નેમ નાબુદ કરીની ખીરીસતાને હારી જોડાયનાત તાહાં તે દોની પરજાસા એક નવી પરજા બનવનાં ઈસા કરી તેહનાં સુમજા કરના.
\v 16 . કુરુસ ખાબાં વરલે તેને મરન કન તેહની આડાયલા નાશ કરીની દોનીસાં એક આંગ કરીની તેહાલાં દેવ પાસી માંગાજ લયનાહાં.
\v 17 . ખીરીસતા યીની યહુદી ની આહાંત તુમાલાં અન યહુદી સાહલા સુમજાની બેશ ગોઠ સાંગી દાખવનાં.
\v 18 .ખીરીસતા કન યહુદી સાહલાં અન યહુદી વગરને આખે સાહલાં એકજ પવિતર આત્મા કન દેવ બાહાસ પાસી યેવલાં તક મીળની.
\v 19 . તાહાં યહુદી ની આહાંસ તુમી આતાં પારકાં નિહી દેવ વગરનાં ઈસા નિહી પન આત્મા પવિતર લોકાંસે હારી એક ગાંવનાં રહવાસી અન દેવને કુંટુંબનાં માનસા આહાંસ.
\v 20 . દેવની ગોઠ સાંગત તેહની અન ઈસુની દવાડેલ સેવકસી ટાંકેલ પાયે વર તુમી બાંદયનેલ આહાંસ ઈસુ ખીરીસતા જ તેનાં મુદલ દગડ આહાં.
\v 21 . તે વર આખાં બાંદકામ એક દુસરા હારી જોડાયજીની પરભુમાં બાંદાયજીની પવિતર મંદિર હુંયી જાહાં.
\v 22 . તુમી પન એક દુસરા હારી જોડાયજીની દેવ રહુંલા સાટી પવિતર આત્મા કન તેનેમાં બાંદાયજન જાતાંહાસ.        
\c 3
\p \v 1 . ઈસુ ખીરીસતાનાં સેવક આહાંવ માં યહુદી વગરનાં આહાસ, તુમને સાટી બાંદાયનેલ આહાંવ.
\v 2 . યહુદી વગરનાં આહાંસ તુમાલાં દેવને દયેને દાનનાં કારભાર કરુંલા માલા સોંપેલ આહાં તી તુમી જાનતાહાંસ.
\v 3 . દેવ તેની ગુપીત ગોઠવન માલા ઉધાડ કરી દાખવનાં તેની ગોઠમાં પુડ થોડીક લીખનાહાંવ.
\v 4 . તુમી તી વાંચને તાહાં ખીરીસતાની ગુપીત ગોઠમાં કીસાક સુમજ નાંવ તી તુમાલા ખબર પડીલ.
\v 5 . પુડલે ટાયીમમાં યી ગુપીત ગોઠ દેવ ઉધાડ ની કરનેલ પન આતાં દેવ પવિતર આત્મા કન તેની ગોઠ સાંગત તે તેને સેવક સાહલા ઉધાડ કરના.
\v 6 . ઈસુને બેશ ગોઠ કન યહુદીસે હારી યહુદી વગરને સાહલાહી દેવને આસીરવાદમાં ભાગ આહાં તે એક આંગના ભાગ હુંયનાહાત અન ખીરીસતા કન દેવની દીયેલ વચનનાં ભાગીદાર હુંયનાહાત યીજ તી ગુપીત ગોઠ.
\v 7 . દેવ તેને તાકત કન માને જીવનમાં કામ કરીની તેને દયે કન માલા તેને બેશ ગોઠના સેવક બનવનાં.
\v 8 . માં આખે પવિતર લોકાંસાહમાં બારીકમાં બારીક આહાંવ તરી ખીરીસતાની ધટ નિહી ઈસી મિલકતની બેશ ગોઠ યહુદી વગરને સાહલાં સાંગુલા તક માલા મીળનિહી.
\v 9 . આખેસા ઉપેજ કરનાર દેવ પીડુંન પીડી પાસુન યી ગોઠ ગુપીત રાખનેલ દેવને ગુપીત ગોઠના કારભાર કિસાક હુંયહ તી આખે લોકાં સાહલાં દાખવુંલા માલા દાન દીદાહાં.
\v 10 . જી ગોઠવન તો પુડ પાસુન આપલે પરભુ ઈસુ ખીરીસતા કન કરનેલ તે ગોઠવન પરમાને.
\v 11 . જુગને રાજનાં સત્તાવાળા ની અધિકારી સાહલાં આખે-આખે ગોઠમાં દેવની પૂરે-પુર અકલ ખીરીસતાને મંડળી કન ખબર પડીલ.
\v 12 . આપલે ઈસવાસ કન ખીરીસતા હારી આપલી સંગત હુંયનીહી આપલે પૂરી ખાતરી ની હિમાતમાં દેવને વંગ જાય સકજહન.
\v 13 . તાહાં તુમાલાં માં નક્કી સાંગાહાં કા, તુમને સાટીમાં દુઃખ ભોગવાહાં તાહાં તુમી નીરાશ નોકો હુંયસે યી આખાં તુમને ફાયદાને સાટીજ આહાં.
\v 14 . ઈસા આહાં તાહાં દેવ બાહાસને વંગ માં માંડે પડીની પરાથના કરાહાં.
\v 15 . જુગ ની ધરતી માસલે આખે કુટુંબસા નાવાં મીડતાહાત.
\v 16 . તે દેવ બાહાસલા પરાથના કરાહાં કા તો તેને મોઠાયને મીલકત માસુન તેને પવિતર આત્મા કન તુમને આત્મિક જીવનમાં જોર દીલ.
\v 17 . અન ઈસવાસ કન ખીરીસતા તુમને મનમાં વસીલ તાહાં મયે તુમને જીવનનાં મુળ ની પાયે મયેમાં રહ.
\v 18 . તુમી આખે પવિતર લોકાંસે હારી ખીરીસતાની મયે કોડીક પગળ લાંબી ઉચી ની વંડી આહાં તી સુમજા.
\v 19 . માનુસલાં સુમજાયજ નિહી ઈસી ખીરીસતાની મયે તુમી સુમજસેલ અન દેવને પૂરે-પુર ગુન કન ભરપુર હુંયા ઈસી પરાથના કરાહાં.
\v 20 . દેવ આપલે માં કામ કરહ, તે શક્તિ કન માંગુ કા, ઈચાર કરું તેને કરતાં વધારી દી સકહ.
\v 21 . તેલાં ખીરીસતા કન દેવ મંડળીમાં કાયીમ ની કાયીમ મોઠાય હુયુંદે, આમીન.
\c 4
\p \v 1 . પરભુને સેવાવર હુંન કોંડવેલ આહાંવ માં પાવુલ તુમાલાં સાગાહાં કા, તુમાલાં બોલવનાહાં તેનાં માન રાખીની ચાલા.
\v 2 . તુમી પૂરે-પુર ગરીબ અન નમીની રહાં ધીર રાખીની મયેમાં એક દુસરેના ખમજા.
\v 3 . શાંતિ કન બાંદાયજીની પવિતર આત્મા કન એક હુંયી રહુલાં મેહનત કરા.
\v 4 . જીસાં તુમાલાં એકજ આશાને સાટી બોલવાહાં તીસાં એકજ આંગ સાંગાયજ તી ખીરીસતી મંડળી અન એકજ પવિતર આત્મા આહાં.
\v 5 . એકજ પરભુ, એકજ ઈસવાસ અન એકજ બાપ્તિસમા આહાં.
\v 6 . એકજ દેવ તોજ આખેસા બાહાસ આહાં તો આખે સાહવર આખેસે મદી અન આપલે આખે સાહમાં આહાં.
\v 7 . આપલે માસલે આખે સાહલાં, દેવને દયેના દાન ખીરીસતાને દયે પરમાને દીદાહાં.
\v 8 . તાહાં વચનમાં લીખેલ આહાં કા, એક જીતનાર,રાજાને સારુંકા જદવ તો ઉચે જાગ ચડીગે તદવ તેને હારી બાંદાયનેલ સાહલાં લીગે, અન તેને માનસા સાહલાં ભેટ દીના.
\v 9 . તો વર ગયેલ યેનાં અરથા કાંય.? પુડ બુટે ભુંયવર આનેલ ઈસા આહાની?
\v 10 . જો બુટે ઉતરના તોજ આખે આખે સાહવર રાજ કરુંલા સાટી વર ચડના.
\v 11 . તોજ મંડળીને માનસા સાહલાં દાન દેહે થોડાક સાહલાં દવાડેલ સેવક ઈસા, થોડાક સાહલાં પાળક ઈસા થોડાક સાહલાં ઉપદેશ ઈસા સેવા કરુંલા દાન દીનાહાં.
\v 12 . તે ઈસુ ખીરીસતાનાં આંગ જી મંડળી આહાં, તેની વાહાડ સાટી દેવને લોકાં સાહલાં તેની સેવા કરુંલા તેની સેવા કરુંલા તયેર કરતીલ.
\v 13 . તાહાં આપલે આખાં ઈસવાસ અન દેવને પોસાલાં વળખુલા તે અકલમાં એક હુયું ઈસા કરી પાકાં હુંયીની ઈસુ ખીરીસતાને પૂરે-પુર ગુનમાં આપલે વદત જાવ.
\v 14 . તાહાં માનસા સાહલાં ભુલવુંલા સાટી એખાદ વાયલી ગોઠ સાંગીની ઠગીલ ત વારાં લીજા તે લફાને સારકાં રહુંલા નિહી આપલાં મન પોસાસે ગત તેહને ચતુર ગોઠમાં ભુલી નીજાવદેલાં પડ.
\v 15 . પન આપલે મયેમાં જી ખરી ગોઠ આહાં તી માનીની મંડળીનાં શિર આહાં તે ખીરીસતામાં આખે ગોઠમાં તેને સારકાં વાહડત જાવલા પડ.
\v 16 . ખીરીસતા કન આખાં આંગ બરાબર ગોઠવાયજીની આખે સાદાં કન જોડાયજી આહાં એક-એક ભાગ તેનાં કામ કરીની મયેમાં આખાં આંગ વાહડહ.
\v 17 . તાહાં દેવની દીયેલ અધિકાર કન નક્કી સાંગાહાં કા, ખીરીસતા વગરને લોકાંસે સારકાં તુમી નોકો ચાલા તે પદરને મનને વેટ ઈચારમાં માનતાહાં.
\v 18 . તેહનાં મન અંધારાં કન ભરેલ આહાં, દેવની ગોઠ માને વગર તેહનાં મન કઠીન રાખીની અકલ વગરનાં રહતાહાં તાહાં દેવ દેહે તી જીવન લીયે, વગર દુર રહતાહાં.
\v 19 . તે નફટ હુંયીની જાત-જાતનાં વેટ કામાં ખુશીમાં કરીની પદરલાં બાંડાય કરુંલા સોંપનાત.
\v 20 . પન તુમી ત ખીરીસતા પાસુન ઈસા નિહી સીકલા.
\v 21 . તુમી તેનાં આયકનાહવાસ અન ખીરીસતામાં જી ખરી ગોઠ આહાં તી સીકના હવાસ ત.
\v 22 . વેટ ઈચાર કન બાટવ અન બગાડ તીસી જુની ટેવ ટાંકી દે.
\v 23 . તુમને મનને આત્મિક સભાવમાં નવાં હુંયત જા. 
\v 24 . દેવને સારકાં બનવેલા નવાં માનસા ઈસા ખરાં ની ચોખાં રહજા.
\v 25 . આપલે આખાં એક આંગના ભાગ ઈસા આહાંવ, તાહાં એક દુસરેને હારી ખોટાં ટાકીની ખરાં બોલુલા પડ.
\v 26 . રગવાયજી જીસે પન પાપ નોકો કરા તુમની રગ દીસ બુડ તાવ વલવી ટાંકા.
\v 27 . શેતાનલા સ્થાન નોકો દેસેલ.
\v 28 . ચોરી કરહવા તો આતાં માગુન ચોરી નોકો કર પન તેને બદલ ધંધા કરીની બેશ કામાં કરુંલા પડત તાહાં, જેલાં લાગહ તેલાં દેવલા સાટી પન તે પાસી કાહી રહીલ. 
\v 29 . તુમને ટોન્ડ માહુન વેટ બોલી નિહી નીગુલાં પડ પન આયકતાહાં તેહાલાં ભક્તિ મીળ ઈસી બેશ બોલી કાળજા.
\v 30 . બચાવને દીસને સાટી તુમાલાં સિક્કા મારહ તે પવિતર આત્માલાં દુઃખી નોકો કરશે.
\v 31 . કુડું મન, રગ, ખાકની, ઝગડા, તીસાજ ટીકા અન આખે જાતનાં વેટ કામાં દુર કરા.
\v 32 . એક દુસરે વર મયેની દયે રાખજા ખીરીસતામાં જીસા દેવ બાહાસની આપાલાં માફી દીદી તીસા તુમી પન એક દુસરેલાં માફી દે.
\c 5
\p \v 1 . દેવને મયેનાં પોસા ઈસા તુમી તેને સારુંક હુંયા.
\v 2 . ખીરીસતા પદરનાં જીવન દેવ બાહાસલાં અરપનની બલીદાન ઈસા દી, દીના તી બલીદાન બાહાસલાં ખુશી હુંય અન બેશ ગનાયજ તીસા હતા, તો આપાવર તીસી મયે કરના તાહાં તુમી પન તીસે મયેમાં ચાલા.
\v 3 . સીનાળી, આખે જાતનાં વેટ કામાં, લોભ ઈસેસા નાવાં પન તુમને નીલેવલા પડત કાસાકાં, પવિતર લોકાં સાહલાં તી ની પટ.
\v 4 . તીસાજ લાજ વગરનાં કામાં, મૂરખસી , બોલી અન ટીકા યે તુમાલાં નીપટત યેને બદલ દેવ બાહાસલાં આભાર સાંગીની વાનજા.
\v 5 . સીનાળી,  કરત તે વેટ કામાં કરત તો અન મુરતી પુંજા સાંગાયજ તે પયસાના લોભ રાખત તે આખાં,દેવને રાજમાં ની જાત તી તુમી બરાબર જાનતાહાસ.
\v 6 . કુની તુમાલાં અરથા વગરને બોલી કન ની ભુલવ તેની કાળજી રાખજા ઈસા કામ કરીની દેવલા ની માનત.
\v 7 . તાહાં તુમી આંધારામાં પડેલ હતાસ પન દેવને હારી જોદાયનાસ તાહાં તુમી ઉજેડમાં આહાંસ તાહાં તુમી ઉજેડના પોસાં ઈસા જગુલાં પડ.
\v 8 . પુડ તુમી આંધારામાં પડેલ હતાસ પન દેવને હારી જોદાયનાસ તાહાં તુમી ઉજેડનાં ફળ ઈસા આહાંત.
\v 9 . કાહાકાં, બેશ કામાં ખરાં કામાં અન ખરી બોલી યે ઉજેડના ફળ ઈસા આહાત.
\v 10 . દેવલા કાંય ખાતરી યેહે તી પારખી લે.
\v 11 . ફળ વગરનાં આંધારાને કામાં સાહમાં પડે વગર તીસા કામાં કાડી ટાંકા.
\v 12 . કાસાકાં, દેવલા નીમાનત તે ગુપીતમાં જી કામ કરતાહાં તી સાંગુલાં હી લાજ યેહે.
\v 13 . પન જદવ તે કામાં ઉજેડમાં આખાં દેખાયજીલ.
\v 14 . તાહાં ઈસા સાંગેલ આહાં કા, નીજહસ તું જાગ મરેલમાં સુન ઉઠ ખીરીસતા તું વર ઉજેડ પાડીલ.
\v 15 . તાહાં તુમી કિસાક જગતાહાંસ તેની પુરી કાળજી રાખાં અકલ વગરને સારકાં નિહી પન સમજુ કને સારુંક જગા.
\v 16 . તાહાં તુમાલાં મીળ તેહ ને આખે તકનાં ઉપેગ કરા, કાસાકાં, દિશ વેટ આહાંત.
\v 17 . તાહાં તુમી બોકસે નોકો રહશે, પન તુમને સાટી દેવનાં કાંય ઈચાર આહાં તો સુમજા.
\v 18 . દારૂ પીની માજી નોકો રહશે, કાસાકા, તી આખે જાતને વેટ કામમાં લી જાહાં પન પવિતર આત્મા કન ભરપુર હુંયા.
\v 19 . ગીત સાસતર કન વાનીની અન ગાના કન એક દુસરેલા ગોઠી લાવીની તુમને મનમાં દેવ બાહાસલાં વાનજા.
\v 20 . આપલાં પરભુ ઈસુ ખીરીસતાને નાવી આખે ગોઠમાં દેવ બાહાસલાં કાયીમ આભાર માનજા.
\v 21 . ખીરીસતાનાં ભેવ રાખીની એક દુસરેલા માનીની રહાં.
\v 22 . બાયકાં તુમી જીસા પરભુલાં માનીની રહતે હેસ તીસા પદરને ગોહોલાં માનીની રહજા.
\v 23 . મંડળી આંગ આહાં ખીરીસતા તેનાં શિર અન બચવનાર આહાં તીસાજ ગોહો બાયકોનાં શિર આહાં.
\v 24 . તાહાં જીસા મંડળી ખીરીસતાલાં માનીની રહહ, તીસા બાયકો પદરને ગોહોલાં માનીની રહલા પડ.
\v 25 . જીસા ખીરીસતા મંડળી વર મયે રાખીની તેને સાટી પદરનાં જીવ દીનેલ તીસા ગોહો તુમી તુમને બાયકાં સાહ વર મયે રાખજા.
\v 26 . ખીરીસતા મંડળીલાં પદરને વચન અન બાપ્તિસમા કન ચોખાં કરીની પવિતર કરના.
\v 27 . તો મંડળીલાં કાહી ડાગ કા, કરચલે વગર પૂરાં પવિતર અન નીરદુસ મંડળી ઈસા પદરને વંગ મોઠાયમાં ઉભી કરીલ.
\v 28 . જીસા ગોહો પદરને આંગલા મયે કરહ તીસાજ તેની પદરને બાયકો વર મયે કરહ ઈસા ઈસા હુંયહ.
\v 29 . કુની માનુસ પદરને આંગલા વેટ નીગન પન તેલાં પોસીની હાસવહ તીસાજ ખીરીસતા પન મંડળીલાં પોસીની હાસવહ.
\v 30 . કાસાકા, આપલે તેને આંગનાં ભાગ આહાંવ.
\v 31 . તાહાં ગોહો પદરને આસબાહાસલાં સોડીની બાયકો હારી જોડાયજીની દોની એક આંગના હુંયતીલ.
\v 32 . યી ગોઠ ખોબ મોઠી આહાં માં ખીરીસતાની ની મંડળીની ગોઠ સાંગાહા.
\v 33 . અન યી તુમાલાં હી લાગું પડહ, ગોહો જીસાં પદરવર મયે કરતાહાં તીસાજ પદરને બાયકો વરહી મયે કરુંલા પડ બાયકો પદરને ગોહોલાં માન દેવલા પડ.
\c 6
\p \v 1 . પોસા તુની પરભુનાં આહાંસ તાહાં તુમને આસબાહાસલાં માનીની રહાં તીજ બરાબર પટહ. 
\v 2 . તુને આસબાહાસનાં માનીની રહાં યીજ વચન હારી દીયેલ પુડલા હુંકુમ આહાં.
\v 3 . તુના બેશ હુંયીલ અન દુનેમાં તુની જિંદગી લાંબી હુંયીલ યીજ તી વચન આહાં.
\v 4 . બાહાસ તુમી તુમને પોસાં સાહલાં ખીજવસે નોકો પન પરભુને સિકસનમાં અન ઉપદેશમાં તેહાલાં વાહાડવા.
\v 5 . ચાકર તુમી જીસા ખીરીસતાલાં માનીની રહતાહાંસ તીસા તુમને શેઠ સાહલાં ભેવાયે કાહીની ખરે મન કન માનીની રહાં.
\v 6 . તો તુમની દેખરેખ કરતી તદવ જ નિહી પન ખીરીસતાનાં હારી ઈસા પૂરે મન કન દેવ બાહાસલાં ગમહ તીસા કરા.
\v 7 . માનસાસી ચાકરી ઈસા નિહી પન પ્રભુની ચાકરી કરતાહાસ ઈસા સુમજીની હાવુંસમાં સેવા કરા.
\v 8 . બાંદાયનેલ હવા તરી સુટક હવા તરી પરભુ તેને કામનાં બદલા દીલ યી તુમી સુમજી લે.
\v 9 . સેટ તુમીહી ઈસાજ તુમને ચાકર સાહલાં કરજા તેહાલાં ધમકી દેવલા સોડીદે જુગમાં તેહના અન તુમના એક ધની આહાં અન તેને પાસી કાહી ભેદભાવ નિહી ઈસા સુમજી લે.
\v 10 . સેવટીમાં સાંગાહાં કા, પરભુ હારીની સંગત અન તેને મોઠે શક્તિ કન તુમી તાકતવાળા હુંયા.
\v 11 . શેતાનને ગોઠવન નાસુન તુમી ટીકી રહાં તે સાટી તુમી દેવનાં આખાં હતેર લીલે.
\v 12 . આપલી લડાઈ માનસાસે ઈરુદ નિહી પન જુગમાં સત્તા ચાલવહ તે ભુતાસે વિરુદ લડાઈ કરજ હન.
\v 13 . તાહાં તુમી દેવનાં આખાં હતેર લીલે અન વેટ દીસી તેને સામે હુંયસે અન હુંયીલ તોડાક આખાં કામ કરીની ટીકી રહજા.
\v 14 . તાહાં ખરે કન તુમની કબર બાંદીની ખરાં કામાસાં બકતર પીવીલે.
\v 15 . શાંતિ દેહે તે બેશ ગોઠ કને તયેરીનાં ઈસા બુટ તુમને પાયમાં પોવી રહાં.
\v 16 . આખેસે કરતાં ઈસવાસની ઢાલ લીલે ટેકન તુમી શેતાનનાં પેટતાહાં તે ભાલાં વલવસે.
\v 17 . બચાવની ટોપી લે, તીસાજ દેવનાં વચન જી આત્માની તલવાર આહાં તીહી લીલે.
\v 18 . પવિતર આત્મામાં આખે રીતી અન આખે ટાયીમમાં પરાથના તીસાજ માંગની કરા યી મનમાં રાખીની આખે પવિતર લોકાં સાટી કાયીમ પરાથના કરીની.
\v 19 . માને સાટી પન માંગની કરા, જદવ, માલા બોલુલા પડ તદવ દેવ તેને બેશ ગોઠના વંડા અરથા બાહેર પાડુંલા હિમાત દીલ ઈસી માંગની કરા.
\v 20 . તે બેશ ગોઠને સાટીજ માં બાંદાયનેલ આહાંવ અન તેનાં ખબરે આહાંવ માં બેશ ગોઠ બરાબર અન હિમાત રાખીની બોલાં તે સાટી પરાથના કરજા.
\v 21 . તુખીકસ જો માનાં મયેનાં ભાવુસ અન પરભુનાં ખરાં સેવક આહાં તો તુમાલાં માની આખી ગોઠ સાંગીલ તાહાં માની ગોઠ અન માની દસા તુમાલાં ખબર પડીલ.
\v 22 . તુમી આમની દશા જાનુંલા સાટી અન તુમાલાં દિલાસા દેવલા સાટી મંય તેલાં તુમા પાસી દવાડાહાં.
\v 23 . દેવ બાહાસ પાસુન અન પરભુ ઈસુ ખીરીસતા પાસુન ભાવુસ સાહલા શાંતિ અન ઈસવાસ હારીની મયે રહુંદે.
\v 24 . જે આપલે પરભુ ઈસુ ખીરીસતા વર કાયીમ રહ તીસી મયે રાખતાહાં તે આખે સાહવર દયે હુયુંદે.આમીન.       
