\id 1JN
\ide UTF-8
\rem Copyright Information: Creative Commons Attribution-ShareAlike 0 License
\h 1 યોહાન
\toc1 1 યોહાન
\toc2 1 યોહાન
\mt1 1 John
\mt1 1 યોહાન
\c 1
\p
\v 1 . જો પુડ પાસુન હતા ની જેનાં આમી આયકલા ની જેલા આમી આમને ડોળા કન બેશ કરી હેરલાં, તી જેલાં આમી હાત લાવલા તો જીવન દેનાર સબદની ગોઠ આમી સાંગી દાખવ જહન.
\v 2 . તી જીવન ઉધાડ હુંયના તી આમી હેરીની સાકસી પુરજહન,તી આમાલાં દેખાયનાં આમી તેનાં ભાસન કર જહન.
\v 3 . આમની સંગત દેવ બાહાસ હારી અન તેના પોસા ઈસુ ખીરીસતા હારી આહાં, તીસા તુમની પન સંગત હુયુલા તે સાટી જી કાહી આમી હેરલાં ની આયકલા તી તુમાલા સાંગ જહન.
\v 4 . તુમની હાવુસ પૂરેપુર હુંય તે સાટી આમી યી ગોઠ તુમાલા લીખજહન.
\v 5 . જો ઉપદેશ આમી ઈસુ પાસુન આયકનાહાવ અન તુમાલા સાંગજહન તી ગોઠ યી આહાં, તેનેમાં કાહી પન આપલે અંધારામાં ચાલુ ત આપલે ખરે રીતી ની ચાલજન પન ઠગજહન.
\v 6 . આપલી સંગત દેવને હારી આહાં ઈસા સાંગીની આપલે આંધારામાં ચાલુ ત આપલે ખરે રીતી નીચાલજન પન ઠગજહન.
\v 7 . પન તો ઉજેડમાં આહાં તીસા આપલે ઉજેડમાં ચાલું ત આપલી એક દુસરે હારી સંગત રહીલ તેનાં પોસા ઈસુનાં રગત આપાલાં આખે પાપ માસુન ચોખાં કરહ.
\v 8 . આપલેમાં ખોટાં કાહી નીહી આહાં ઈસા સાંગુ ત આપલે પદરલાં ઠગજહન અન દેવની ખરી ગોઠ આપલેમાં નીહી આહાં.
\v 9 . આપલે આપલાં પાપ કબુલ કરું ત આપલાં પાપ માફ કરીની આખે ખોટાં કામાં માહુન/ માસુન આપાલાં ચોખાં કરુંલા સાટી તો ખરાં આહાં અન તો બદલનાર નીહી.
\v 10 . આપલે આપલાં પાપ ની કરલા ઈસા સાંગુ ત આપલે તેલાં ઠગ સાંગજહન અન દેવની ખરી ગોઠ આપલેમાં ની આહાં.
\c 2
\p \v 1 . માનાં પોસા તુમી પાપ ની કરા તે સાટી યી ગોઠમાં લીખાહાં કુની તરી પાપ કરીલ ત આપલે સાટી ઈસુ ખીરીસતા જો ખરાં આહાં તો દેવ બાહાસ પાસી કરહ.
\v 2 . ખીરીસતા આપલે પાપના બલીદાન આહાં આપલાં હોડાજ નિહી આખે દુનેને પાપનાં બલીદાન આહાં.
\v 3 . આપલે દેવલા વળખજહન ની તેનાં વચન પાળજહન તેવર હુંન ખાતરી હુંયહ.
\v 4 . જો કુની દેવલા વળખાહાં ઈસા સાંગીલ પન દેવનાં વચન નિહી પાળ હવા તો ઠગ આહાં અન તેનેમાં ખરાં નિહી આહાં.
\v 5 . જો કુની દેવનાં વચન પાળહ તેની મયે દેવની સીકવેલ તીસી પુરે-પુર આહાં યેકન આપલે દેવને હારી આહાંવ તેની ખાતરી હુંયહ.
\v 6 . તેને સંગતમાં કાયીમ આહાંવ ઈસા સાંગહ તો જીસા ખીરીસતાલા ચાલનેલ તીસા તોહી ચાલુલા પડ.
\v 7 . મયેના લોક, માં તુંમાલા નવા હુંકુમ નીહી પન જૂનાં અન પુડ પાસુન તુમાલા દીયેલ હુંકુમજ લીખાહાં જી વચન તુમી પુડ પાસુન આયકલા તોજ જૂનાં હુંકુમ આહાં.
\v 8 . અનમાં તુમાલાં નવા વચન હી લીખાહાં તી તુમને અન તેને જીવનમાં ખરાં આહાં કાહાકાં આંધારામાં નીગી ગે અન ખરાં ઉજેડના ઉજેડ આતાં પડના.
\v 9 . ઉજેડમાં આહાંવ ઈસા સાંગીની કુની તરી તેને ભાવુંસલા વેટ ગનહવા તો આજું આંધારામાજ આહાં.
\v 10 . જો કુની તેને ભાવુંસલા મયે કરહ તો ઉજેડમાં રહહ, તો પડી જા ઈસા કાહી પન ગોઠ તેનેમાં નીહી રહ.
\v 11 . પન જો તેને ભાવુંસલા વેટ ગનહ તો અંધારામાંજ રહીની અંધારામાં ચાલહ તો કેવ જાહાં તી નિહી સુમજ કાહાકાં આંધારા તેનાં મન આંધાળા કરી ટાંકનાહાં.
\v 12 . પોસા તુમાલા લીખાહાં, કાહાકાં ખીરીસતાને નાવ કન તુમાલા પાપની માફી મીળનિહી.
\v 13 . વડીલ તુમાલા લીખાહાં કાહાકાં પુડ પાસુન જો આહાં તેલાં તુમી વળખતાહાસ.
\v 14 . પોસા તુમાલા લીખાહાં કાહાકાં તુમી દેવ બાહાસલાં વળખતાહાસ.  વડીલ તુમાલા લીખાહાં કાહાકાં પુડ પાસુન જો આહાં તેલાં તુમી વળખતાહાસ. જુવાન લોક તુમાલાં લીખાહાં કાહાકાં તુમી જોરવાળા આહાંસ દેવનાં વચન તુમને મનમાં આહાં અન જો વેટ કરાડ તેલાં તુમી હરવી ટાંકનાહાસ. 
\v 15 . દુનેવર કા, દુનેમાં જી આહાં તેવર મયે નોકો કરા, તું દુને વર મયે કરસી ત દેવ વર મયે નિહી કરસ.
\v 16 . કાહાકાં, આંગની તલપ ખોટી નદર અન જીવનની મીજાસ યે દુનેનાં આખાં દેવ પાસુન નિહી આનલાં પન દુને માહુનજ આનાહાત.
\v 17 . દુને અન તે વરના લોભ ટીકા નીહી પન જો દેવને ઈચાર પરમાને કરહ તો કાયીમ રહીલ.
\v 18 . માનાં પોસા યો ત છેલ્લાં સમય આહાં ખીરીસતાના ઈરુદી યીલ ઈસા તુમી આયકનાહાસ, તીસા આતાં ખીરીસતાના ઈરુદવાળા ખોબ યી ગેહેવ તાહાં આપાલાં ખબર પડહ કા યો ત છેલ્લાં સમય આહાં.
\v 19 . તે આપલે પાસુન નીગી ગેત પન તે ત આપલે માસલાં નિહી હતાત તે આપલે માસલાં રહતાત ત તે આપલે હારીજ રહતાત તે નીગી ગેત તાહાં તે આપલે માસલાં નિહી ઈસા અસલજ દાખવનાત.
\v 20 . પન તુમી પવિતર આત્માકન વાયલાં પાડેલ આહાંસ, તાહાં આખી સતી ગોઠ જાનતાહાસ.
\v 21 . તુમાલા સતી ગોઠ ની ખબર ઈસા નિહી, પન સતી ગોઠ તુમી જાનતાહાસ અન તેમાં કાહી ખોટાં ની આહાં તીહી જાનતાહાસ તાહાં માં લીખાહાં.
\v 22 . ઈસુલાં ખીરીસતા નિહી ઈસા નાં પાડહ તોજ ઠગ આહાં દેવ બાહાસ અન દેવને પોસાલાં નકાર કરહ તોજ ખીરીસતાનાં ઈરુદી આહાં.
\v 23 . જો દેવને પોસાલાં નકાર કરહ, તો દેવ બાહાસનાં ની આહાં દેવને પોસાલાં જો કબુલ કરહ તોજ દેવ બાહાસનાં આહાં.
\v 24 . તાહાં પુડ હુંન જી તુમી આયકલા તી તુમી ધરી રહજા તીસા કરશે ત દેવને પોસાલાં અન દેવ બાહાસલા ધરી રહશે.
\v 25 . કાયીમના જીવનજ ઈસુની આપાલાં દીયેલ વચન આહાં.
\v 26 . તુમાલાં ભુલવતાહાં તેહની ગોઠજ યી માં તુમાલાં લીખાહાં.
\v 27 . તુમાલાં મીળેલ તો પવીતર આત્મા તુમને માંજ આહાં તાહાં કુની તુમાલાં સીકવુંલા ની પડ તો તુમાલાં આખાં સીકવહ તી આખાં ખરાં આહાં ખોટાં કાહી ની આહાં જીસા તો તુમાલાં સીકવના તીસા તુમી ધરી રહજા.
\v 28 . તાહાં માનાં પોસા તુમી તેનેમાં ટીકી રહજા તાહાં જદવ તો ઉધાડે રીતે યીલ તદવ તુમાલાં હિમત રહીલ અન તેને વંગ લાજી નીજા.
\v 29 . તો ખરાં કામ કરનાર ઈસા તુમી જાનતાહાસ, તાહાં જો કુંની ખરાં કામાં કરહ તો ઈસુ કન જલમ નિહી ઈસા જાનતાહાસ.
\c 3
\p \v 1 . દેવની આપાવર કોડીક મોઠી મયે કરી તાહાં આપલે દેવ બાહાસનાં પોસા સાંગાયજહન ખરાજ આપલે તેનાં દેવ બાહાસ પોસા આહાંવ દુને દેવ બાહાસલાં નીવળખ તાહાં આપાલાહી નીવળખત.
\v 2 . મયેનાં લોક આતાં આપલે દેવ બાહાસનાં પોસા આહાંવ, માગુન કીસાક રહું તી આપાલાં ની સાંગેલ પન તો યીલ તાહાં આપલે હી તેને સારુંક હુયું કાહાકાં તો આહાં તીસાજ આપલે તેલાં હેરું.
\v 3 . જ જે તેહનેમાં ઈસી આશા રાખતાહાં તે આખાં ખીરીસતા ચોખાં આહાં તીસા પદરલાં ચોખાં રાખતીલ.
\v 4 . જો પાપ કરહ તો દેવનાં ખરાં નેમ તોડહ નેમ તોડુંલા તીજ પાપ આહાં.
\v 5 . આપાલાં પાપલી લેવલાં સાટી ખીરીસતા આનેલ તી તુમી જાનતાહાસ તેનેમાં કાહી પાપ નિહી આહાં.
\v 6 . જો તેનેમાં રહહ તો પાપમાં નિહી રહ જો પાપમાં રહહ તો તેલાં નિહી હેરનેલ અન  નીવળખનેલ.
\v 7 . પોસાં તુમાલાં કુંની નિહી ભૂલવુંલા પડ તો ખરાં આહાં તીસા જો ખરાં કામાં કરહ તોહી ખરાં આહાં.
\v 8 . જો કુંનીપાપ કરહ તો શેતાનનાં આહાં કાહાકાં શેતાનનાં કામાં નાશ કરુંલા સાટી દેવનાં પોસા આનેલ.
\v 9 . દેવ કન જલમનાહાં તો પાપમાં કાયીમ નિહી રહ, કાહાકાં દેવનાં ગુન તેનેમાં આહાં તો પાપ નિહી કર કાહાકાં તો દેવ કન જલમનાહાં.
\v 10 . ઈસા કરી કુંન દેવનાં પોસા અન કુંન શેતાનનાં પોસા તે પારખાયતાહાં જો કુંની ખરાં તી નિહી કર અન તેને ભાવુસલાં મયે નિહી કર, તો દેવનાં પોસા નિહી.
\v 11 . આપલે એક દુસરે વર મયે કરું, યીજ તુમી પુડ હુંન આયકેલ ગોઠ આહાં.
\v 12 . જો શેતાનનાં હતા અન પદરને ભાવુસલાં મારી ટાકતીલ તે કાયીમને સારુક નોકો હુંયસે કાહાકાં કાયીમ તેલાં મારી ટાંકનેલ? પદરનાં કામાં વેટ અન તેને ભાવુસ નાં કામાં ખરાં હતાત તાહાં.
\v 13 . માનાં ભાવુસ, દુને તુમાલાં વેટ સાંગીલ ત આયકાયસે નોકો.
\v 14 . આપલે આપલે ભાવુસ સાસલા મયે કરજહન તેવર હુંન જાનજહન કા, આપલે મરનને વાટમાહુન નીગીની જીવનને વાટમાં યીરહનાહાંવ જો તેને ભાવુસલાં મયે નીકર તો મરનને વાટમાંજ આહાં.
\v 15 . પદરને ભાવુસલાં વેટ ગનહ તો ખૂની આહાં જો માનુસનાં ખૂન કરહ તેનેમાં કાયીમના જીવન નીરહ તી તુમી જાનતાહાસ.
\v 16 . ઈસુ ખીરીસતા આપલે સાટી જીવ દીના,તેવર હુંન મયે તી કાંય ઈસા જાનજહન આપલે પન આપલે ભાવુસ સાટી જીવ દેવલા પડ.
\v 17 . જો દુનેને મિલકતવાળા એક માનુસ તેને ભાવુસની ખોટ જાનીની તેવર દયે નીહી કર ત તેનેમાં દેવની મયે કીસીક કરી રહીલ?.
\v 18 . બોલી કનજ નિહી પન આપલા કામાં અન ખરી ગોઠ કન આપલી મયે દાખવુંલા પડ.
\v 19 . ઈસા કરી આપલે જાનું કા, આપલાં જો ખરાં આહાં તેનાં આહાંવ ઈસી ખાતરી દેવને વંગ આપલે મનમાં હુંયીલ.
\v 20 . પન આપાલાં મન આપાલાં ભૂલ ઠરવીલ ટ દેવ જો આપલે મનને કરતાં મોઠા આહાં તો આખાજ જાનહ.
\v 21 . માને મયેનાં લોક, આપાલાં મન આથાબા ભૂલ નિહી ઠરવ ત દેવને વંગ આપાલાં હિમંત રહીલ.
\v 22 . તાહાં આપલે જી માંગુ તી દેવ પાસુન મીળીલ કાહાકાં આપલે તેનાં વચન પાળીની તેલાં ગમ તીજ કરજહન.
\v 23 . તેનાં હુંકુમ યો આહાકાં, તેનાં પોસા ઈસુ ખીરીસતાને નાંવવર ઈસવાસ થવીની તો સાંગના તીસા એક દુસરા વર મયે કરુંલા પડ.
\v 24 . જો તેનાં હુંકુમ પાળહ તો દેવ હારી રહહ અન દેવ તેનેમાં રહહ તેની દીયેલ પવિતર આત્મા કન આપલે જાનજહન કા, દેવ આપલે હારી રહહ.
\c 4
\p \v 1 . માનાં મયેનાં લોક, દેવનાં આત્મા માનેમાં આહાં ઈસા સાંગત તે આખે શાહવર ઈસવાસ નોકો કરા પન તેહનેમાં દેવનાં પવિતર આત્મા આહાં કા, ઈસા પારખી હેરજા કાહાકાં દેવની ગોઠ ઈસા ખોટાં સીકવત દુનેમા હીડ તાહાં.
\v 2 . ઈસુ ખીરીસતા માનુસને રૂપમાં આનેલ ઈસા જો આત્મા કબુલ કરહ તો દેવ પાસુન યીયેલ આહાં ઈસા કરી તુમી દેવનાં આત્મા પારખસે.
\v 3 . જો આત્મા ઈસુલાં કબુલ નીકર, તો દેવનાં આત્મા નિહી યેવલાં આહાં ઈસા તુમી આયકેલ ખીરીસતાનાં ઈરુદી આત્મા તો યોજ આહાં તો આતાં પન દુનેમાં આહાં. 
\v 4 . પોસા; તુમી દેવનાં આહાંસ, તુમી તેહાલાં જીતનાં હાસ, કાહાકાં દુનેમાંકરતાં  જી કાહી આહાં તેને કરતાં તેને કરતાં તુમનેમાં જી આહાં તો મોઠા આહાં.
\v 5 . તે યે દુનેનાં આહાંત તાહાં દુનેની ગોઠ લાવતાહાં દુનેહી તેહના આયકહ.
\v 6 . આમી દેવનાં આહાંવ જો કુંની દેવલા વળખહ તો આમનાં આયકહ, જે દેવનાં  ની આહાંત તે આમનાં ની આયકત યેવરહુંન ખરાં આત્માલાં ભુલવનાર આત્મા પાસુન પારખી સકહજન.
\v 7 . મયેનાં લોક આપલે એક દુસરે વર મયે કરું કાહાકાં મયે દેવની આહાં મયેવાળા દેવ કન જલમનાહાં અન દેવલા વળખહ.
\v 8 . મયે વગરનાં દેવલા નીવળખ દેવ મયેનાં આહાં.
\v 9 . દેવનાં એકનાં એક પોસા કન આપલે જગું તે સાટી તેલાં યે દુનેમાં દવાડના યે વર હુંન દુને વર દેવની મયે ઉધાડ હુંય નિહી.
\v 10 . આપલે દેવ વર મયે કરનાવ તેમાં નિહી પન તો આપાવર મયે કરીની આપલાં પાપ કાડુંલા સાટી તેને પોસાલાં દવાડના તેમાંજ મયે ઉધાડ હુંય નિહી.
\v 11 . મયેનાં લોક દેવ આપાવર હોડી મયે કરનાહાં તાહાં આપલેહી એક દુસરાવર મયે કરુંલા જ પડ.
\v 12 . દેવનાં કુંની કદી ની હેરનેલ પન આપલે એક દુસરે વર મયે કરું ત તો આપલેમાં રહીલ પન તેની મયે આપલેમાં પૂરે-પુર હુંયીલ.
\v 13 . તેની દીયેલ પવિતર આત્મા કન આપલે જાનજહન કા, આપલે તેનેમાં રહજહન અન તો આપલેમાં રહહ. 
\v 14 . દેવ બાહસ પોસા ઈસુલાં દુનેમાં બચવનાર ઈસા દવાડનેલ તી આમી હેરીની તેની સાકસી પુર જહન.
\v 15 . જો કુની ઈસુ દેવનાં પોસા આહાં ઈસા કબુલ કરહ તેનેમાં દેવ રહહ અન તો દેવમાં રહહ.
\v 16 . આપાવરલી દેવની મયે આપલે જાનીની તેવર ભરોસા થવજહન દેવ મયેનાં આહાં જો કુની મયે કરેજ કરહ તો દેવમાં અન દેવ તેનેમાં રહહ.
\v 17 . કાયદાને દિશ આપાલાં હિમત રહીલ તે સાટી દેવની મયે આપલેમાં પૂરે-પુર હુંયહ કાહાકાં ખીરીસતા જીસા હતા તીસા આપલે દુનેમાં જગજહન.
\v 18 . મયેમાં કાહી ભેદ નિહી પૂરે-પુર મયે ભેવલાં કાડી ટાંકહ, સજામાં ભેવ આહાં જો કુની બીયહ તેનેમાં પૂરે-પુર મયે ની આહાં.
\v 19 . આપલે મયે કરુંલા પડ કાહાકાં તો પુડ આપાવર મયે કરના.
\v 20 . જો કુની દેવવર મયે કરહ ઈસા સાંગીની પદરને ભાવુસલાં ઈરુદ કરહવા ત તો ઠગ આહાં વંગ આહાં તે ભાવુસલાં મયે નીકર તો ની હેરાયજ તે દેવલા કીસાક મયે કરીલ.?
\v 21 . દેવવર મયે કરહ તો તેને ભાવુસલાં મયે કરુંલા પડ યો હુંકુમ દેવની આપાલાં દીદાહાં. 
\c 5
\p \v 1 . જો કુંની ઈસુજ ખીરીસતા ઈસા ઈસવાસ કરહ તો દેવ કન જલમેલ આહાં જો કુંની જલમ દેનાર વર મયે કરહ તો તે કન જલમેલ સાહવર હી મયે કરહ.
\v 2 . દેવ વર મયે કરીની તેનાં હુંકુમ માનીની રહું ત દેવનાં પોસા સાહ વર હી મયે કરજહ ઈસા આપલે જાનજહન.
\v 3 . આપલે દેવનાં હુંકુમ માનીની રહું તીજ દેવ વર આપલી મયે આહાં તેનાં હુંકુમ ખોબ ભારી નીઆહાં.
\v 4 . દેવ કન જલમેલ તો દુનેલાં જીતીલ આપલે ઈસવાસ કનજ દુનેલાં જત જહન.
\v 5 . દુનેલાં કુંન જીતીલ? જો ઈસુ દેવનાં પોસા ઈસા ઈસવાસ કરહ તોજ દુનેલાં જીતીલ.
\v 6 . દુનેમાં આનેલ તો ઈસુ યોજ આહાં તો પાની કન બાપ્તિસમાં લીનેલ અન મરનમાં રગત દીનેલ તો પાની કન હોડાજ નિહી પન પાની અન રગત દોન કન આનેલ યેની સાકસી પવિતર આત્મા પુરહ પવિતર આત્મા ખરાં આહાં.
\v 7 . દુનેમાં તીન સાકસી આહાંત.
\v 8 . પવિતર આત્મા પાની અન રગત યે તીનીસી સાકસીજ આહાં.
\v 9 . માનુસની સાકસી આપલે માનજહન પન દેવની સાકસી તેને કરતાં મોઠી આહાં  કાહાકાં દેવ તોજ તેને પોસાની સાકસી આહાં.
\v 10 . દેવને પોસા વર ઈસવાસ થવહ તો યી સાકસી ધરી રાખહ ઈસવાસ નીકર પોસા વર ઈસવાસ થવહ તો યી સાકસી ધરી રાખહ ઈસવાસ નીકર તો દેવલા ઠગ ઠરવહ કાહાકાં તો દેવ તેને પોસાની જી સાકસી દીનેલ તેવર તો ઈસવાસ નીકર.
\v 11 . યીજ તેને સાકસી આહાં દેવની આપાલાં કાયીમના જીવન દીદાહાં તી જીવન તેને પોસાલાં આહાં.
\v 12 . જો કુંની ખીરીસતાનાં આહાં તેનેમાં જીવન આહાં જો ખીરીસતા વગરનાં આહાં તેનેમાં જીવન ની આહાં.
\v 13 . દેવને પોસાને નાંવવર ઈસવાસ કરતાહાસ તુમી જાનુંલા પડ કા, તુમાલાં માં લીખનાહાવ.
\v 14 . દેવને ઈચાર પરમાને જી કાહી આપલે તે પાસી માગુન ત તો આપાલાં આયકહ ઈસા ભરોસા આપાલાં આહાં.
\v 15 . જી કાહી આપલે માગું ત તો આપાલાં આયકહ ઈસા આપલે જાનજહન તાહાં ત જી કાહી આપલે માંગનાવ તી આપાલાં જડીજ ગેહે ઈસા આપાલાં ખબર.
\v 16 . તુમના એક ભાવુસ મરન નીલાગ તીસા પાપ કરતાં હેરના હવાસ ત તુમી તેને સાટી પરાથના કરજા. તાહાં તો તેલાં જીવન દીલ જે પાપની સજા મરન નીલાગ તેહાલાજ કને-કને પાપની સજા મરન આહાં તીસા પાપ કરતાહાં તેહને સાટી પરાથના કરુંલા માં નીસાંગા.
\v 17 . ખોટાં કામાં પાપ આહાં તરી મરન નીલાગ તીસા પાપહી આહાંત.
\v 18 . આપલે જાનજહન કા, દેવ કન જનમેલ કુંની પાપમાં નીરહ કાહાકાં દેવ કન જલમેલ તેલાં દેવ સાચવહ, શેતાન તેલાં કાહી નીકરી શક.
\v 19 . આપલે જાન જહન કા, આખી દુને શેતાનને હાતમાં આહાં તરી આપલે દેવનાં આહાંવ.
\v 20 . દેવનાં પોસા દુનેમાં યીની ખરાં દેવલા વળખુલા આપાલાં અકલ દીનાહાં ઈસા આપલે જાન જહન, ખરાં આહાં તે દેવનાં પોસા ઈસુમાં આપલે આહાંવ તોજ ખરાં દેવ અન કાયીમના જીવન આહાં.
\v 21 . માનાં પોસાં મુરતે પાસુન ચેતીની દુર રહજા.  
