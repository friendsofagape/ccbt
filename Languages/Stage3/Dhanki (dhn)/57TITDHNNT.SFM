\id TIT
\ide UTF-8
\rem Copyright Information: Creative Commons Attribution-ShareAlike 0 License
\h તિતસનં પત્ર
\toc1 તિતસનં પત્ર
\toc2 તિતસનં પત્ર
\mt1 Titus
\mt1 તિતસનં પત્ર
\c 1
\p
\v 1 . દેવનાં હારી અની ઈસુ ખીરીસતાનાં દવાડેલ સેવક પાવુલ.
\v 2 . ઈસવાસમાં ખરાં પોસા તીતસ વર લીખેલ કાગદ કદી પન ખોટાં નિહી બોલો તો દેવ જી કાયીમને જીવનનાં વચન પુડ પાસુન દીનાહાં, તે કાયીમને જીવન વર આશા કરીની જેહાલાં દેવ નીવડી કાડનાહાં.
\v 3 . યેહના ઈસવાસ પાકાં કરુંલા સાટી અન ભકતી ભાવની અકલ ઉધાડ કરુંલા સાટીમાં સેવક હુંયનાહામ નીમેલ ટાયીમમાં/સમયમાં દેવ તેની બેશ ગોઠ કન તેનાં વચન ઉધાડ કરનાહાં.
\v 4 . આપાલાં બચાવનાર દેવનાં હુંકુમ પરમાને દેવની બેશ ગોઠ ભાસન માલા સોંપેલ આહાં દેવ બાહાસ અન આપલાં બચાવનાર ઈસુ ખીરીસતા પાસુન તુલા દયે અન શાંતિ હુયું દે.
\v 5 . જે કામાં અર્ધા આહાંત તે પૂરાં કરુંલા સાટી અન માને હુંકુમ પરમાને શાહરુન-શાહારામાં મંડળેસા વડીલ ઠરવુંલા સાટીમાં તુલા ખીરીસતામાં રાખનાહાંવ.
\v 6 . જો માનુસ નીરદોસ/નિર્દોષ હવા અન એકજ બાયકોનાં ગોહો હવા અન જેનાં પોસા ઈસવાસી હવાત પન બાંન્ડની હારી ભળ નિહી હવાત ઈસે માનુસલાં ઠરવ.
\v 7 . તે દેવનાં કારભારી આહાંત તાહાં નીરદોસ/ નિર્દોષ રહુલાં પડત, પદરને ઈચાર પરમાને કરનાર કા, રગીટ કા, દારુંડે કા, ઝોડનાર કા,લોભી જીદ્દી વેટ કામાં કરનાર નિહી રહુલાં પડત.
\v 8 . પન પાહાનાં-ચાકરી કરનાર, જી બેશ આહાં તી ગવસનાર પદરલાં કપજામાં રાખનાર, ખરાં, પવિતર અન પદરલાં કાબુમાં રાખનાર રહુલાં પડ.
\v 9 . ઉપદેશકન ઈસવાસ થવાયજત ઈસા વચનનાં બેશ કરી ધરી રહુલાં પડ, તાહાં ખરે ઉપદેશકન દુસરે સાહલાં સીકવીલ અન સામે/ હાંબે હુંયતાહાં તેની ગોઠ બાતલ કરી ટાકીલ.
\v 10 . કાહાકાં યહુદી માસુન આનાહાંત તે વારભળ અરથા/ અર્થ વગર પીપટનાર અન ઠગ આહાંત.
\v 11 . તેહનાં ટોન્ડ બંધ/ બંદ કરી દેવલા પડત વાય લાબને સાટી નિહી સીકવુંલા પડ તીસા સીકવીની તે આખે કુટુંબ સાહલાં ફીરવી તાકતાહાં.
\v 12 . કોરનથીના માનસા નીશ ઠગ અન જંગલી જનાવરાસે સારકાં આહાંત, તે જગારે અન ખાવમુહે સારકાં આહાંત, ઈસા તેહને માસલાં એક દેવની ગોઠ સાંગનાર પદર સાકસી/સાક્ષી સાંગ.
\v 13 . તેની ગોઠ ખરી આહાં તાહાં તેહના ઈસવાસ પાકાં હુંય તે સાટી તેહાલાં બરાબર ઠપકા દેત.
\v 14 . તાહાં તે યહુદીસી બનાવટી ગોઠ નિહી માનત અન ખરી ગોઠ માસુન ફિરી જાતાહાં તીસે માનસાસે હુંકુમ વર ધેન નીહીદેત.
\v 15 . ચોખે મનવાળે સાહલાં આખાં મન ચોખાં આહાંત, પન વેટ અન ઈસવાસ વગરને સાહલાં આખાં વેટ રહીલ, તેહનાં મન અન ઈચાર વેટ હુંયેલ આહાંત.
\v 16 . તે દેવલા વળખજહન ઈસા સાંગતાહાં પન તેહને કામાં કન દેવલા નકાર કરતાહાં તે નીસટેલ અન કાહી નિહી માનત, અન કનાહી બેશ કામ કરુંલા તેહની કિંમત નિહી આહાં.
\c 2
\p \v 1 . પન તું ત ખરાં ખીરીસતી સીકસન દીજો.
\v 2 . ડાહે, ગોહોસી પદરલાં કપજામાં રાખત, આબરૂદાર રહત, ખમીની રહત,ધીર રાખત, પાકાં ઈસવાસ અન મયેનાં રહત ઈસી અકલ દે.
\v 3 . ડાહે બાયકાંસી આબરૂના જીવન જગુલાં પડ તે ચાહડી નિહી કરુંલા કા, દારુ નિહી પેવલાં પન તે જી બેશ આહાં તી જુવાન બાયકાં સાહલાં સિકવુંલા પડ.
\v 4 . પરભુને ગોઠની ટીકા નિહી હુંય તીસા જુવાન બાયકાં તેહને ગોહોલાં નિહી પોસા સાહલાં મયે કરુંલા પડ.
\v 5 . બાયકાં પદરલાં કપજામાં રાખીની એકજ ગોહોળા ધરી રહતીલ અન ઘરનાં આખાં કામ કરીની; મયે રાખીની પદરને ગોહોલાં માનીની રહતીલ ઈસા પન સિકલવતીલ. 
\v 6 . તીસા જુવાન પદરલાં કપજામાં રાખત તે સાટી તેહાલાં સીકસન દે. 
\v 7 . બેશ કામાં કરીની આખે ગોઠમાં તું તેહાલાં નમુના હુંયજો, તુંને ઉપદેશમાં પરમાનીક અન નેમ સરનાં  રહજો.
\v 8 . કાહી પન ભુલ નિહી નીગ ઈસે ખરે ગોઠનાં સીકસન દે, તાહાં ઈરુદવાળા સાહલાં  આપલે ઈરુદ બોલુલા કાહી નિહી જળ, તાહાં લાજી જાતીલ.
\v 9 . ચાકર પદરને ધનીલા માનીની આખે રીતી તેલા ખુસ રાખા ચાકર તેહને માલીકસે ઈરુદ બોલુલા નીહી.
\v 10 . તે તેહનાં કાહી ચોરી  ની લેવલા પડ પન આખે ગોટમાં ભરુંસા થવાયજ ઈસા હુયુલા સીકસન દે તાહા આખે ગોટમાં આપલે બચવનાર દેવને સીકસનલા તીગાગવરતીલ.
\v 11 . કાહા કા આખે માનસાંસે બચાવને સાટી દેવ તેની દયે ઉઘાટ કરનાહા.
\v 12 . તી દયે આપાલા ઈસા સીકસન દેહે કા,ધરમ વગરના અન દુનેના ઈચાર સોડીની યે દુનેમાં પદરલા કપજામાં રાખીની પરમાનીક અન દેવના ભેવ રાખીની જગુ.
\v 13 . અન આપલા મોઠે માનવાળા દેવ અન બચવનાર ઈસુ ખીરીસતા તેને મોઠાયમાં ઉધાટ હુયીલ તે ચાંગલે દીસની આસા રાખીની વાટ હેરી રહું.
\v 14 . તો આપાલા આપલે આખે વેટ કામાંપાસુન બચવીની તેના વતીતર અન બેસ કામાં કરુલા તયેર રહું તીસા તેની પરજા બનવુલા સાટી તો પદરલા અરપન કરના.
\v 15 . યે ગોઠી તું તેહાલા સાંગીની ઉપદેસ દીની પુરે અધીકાર કન ઠપકા દે કુની તુલા વેટ ની સુમજ તેની કાળજી રાખ.
\c 3
\p \v 1 . રાજ કરતાહા તે અધીકારીસાહલા માનીની રહુલા અન આખા બેસ કામાં કરુંલા તયેર રહુંલા.
\v 2 . દુસરેને ઈરુદ ખોટા ની બોલુલા કા ઝગડા નીહી કરુલા પન આખે માનસાસે હારી પુરેપુર સાન્તીમાં રહતીલ ઈસા ઈસવાસી લોકાંસાહલા આઠવ કરજા.
\v 3 . કાહા કા, આપલેપન પુડ અકલ વગરના ની માનત ઈસે ખોટે વાટલા જાયેલ વાયલે મોજ મજાના અન વેટ ઈચારના હારી હતાવ,ખોટા ઈચાર અન આહાય કરતાજ આપલે દીસ કાડનાંવ ઈસાં આપલે વેટ ગનાયજન અન દુસરેલાહી વેટ ગનજન.
\v 4 . પન આપાલા બચવનાર દેવની દયે અન માનસાંસાહવર તેની મયે ઉધાટ હુયની.
\v 5 . તાહા આપાલાં ખરા કામાંકન નીહી પન તેને દયેકન નવા જલમ દેહે તે પાનીકન અન નવા જીવન દેહે તે પવિતરઆતમાકન આપાલા બચવનાહા.
\v 6 . દેવ આપાલા બચવનાર ઈસુ ખીરીસતાકન આપાવર પવિતર આતમા ખોબ ઉબરી દીનાહા.
\v 7 . તાહા તેને દયેકન ખરા હુયીની આપલે આસા રાખજહન તીસાં કાયીમને જીવનના વારસ હુયજહન.
\v 8 . યી ગોઠ ખરી આહા જે દેવવર ઈસવાસ કરતાહાં તે બેસ કામાં કરુંલા કાળજી રાખત તે સાટી તું યે ગોઠી તેહાલા બેસ કરી સીકવસી ઈસા માના ઈચાર આહા યે
\v 9 . પન અકલ વગરની બોલી આડતેડ અન ખરા નેમવર હુંન બોલા-બોલી,
\v 10 ઝગડા કકાસ ઈસે પાસુન દુર રહજા, કાહાહાં, ઈસે ગોઠી ફાયદા વગરને અન નકામને આહાંત.
\v 11 . જો મંડળીનાં ભાગ પાડહ તેલાં એકદા દોનદા ચેતવની દે, માગુન તેલાં સોડી દે. 
\v 12 . ઈસા માનુસ ખોટે વાટલાં નીગી જાયની તેને પાપ કન તોજ ગુંનેગાર હુંયી જાહાં.
\v 13 . જદવમાં આરથી માસલાં નિહી ત તુખીકસલા તુપાસી દવાડીન તદવ તું માપાસી નીકોપોલીસલા મુસાફરીમાં કાહી ખોટ ની પડ ઈસા તયેર કરી દવાડજો.
\v 14 . આપલે લોકાસાં જીવન ફાયદા વગરનાં નિહી હુંયત પન તેહાલાં લાગ તી મેળવુંલા સાટી બેશ કામાં કરતાં સીકુંલા પડત. 
\v 15 . માને હારી આહાંત તે આખાં તુલાં સલામ સાંગતાહાં આપલે મયેને ઈસવાસી સાહાલાં માની સલામ સાંગજોશ, દેવની દયે તુમને આખે સાહવર રહું દે.     
