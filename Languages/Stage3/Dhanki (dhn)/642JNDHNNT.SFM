\id 2JN
\ide UTF-8
\rem Copyright Information: Creative Commons Attribution-ShareAlike 0 License
\h 2 યોહાન
\toc1 2 યોહાન
\toc2 2 યોહાન
\mt1 2 John
\mt1 2 યોહાન
\c 1
\p
\v 1 . પસંદ કરેલ બાયું વર અન તેને પોસા સાહવર વડીલના કાગદ માં તુમાવર ખરે રીતી મયે કરાહાં માં એખલાજ નીહી જે ખરી ગોઠ જાનતાહાં તે આખાં મયે કરતાહાં.
\v 2 . કાહાકાં ખરી ગોઠ આપલેમાં આહાં અન તી કાયીમ આપલેમાં રહીલ.
\v 3 . દેવ બાહાસ પાસુન દેવની મોઠી મજત, દયે અન શાંતિ તુમાવર ખરે રીતે અન મયેમાં રહુંદે.
\v 4 . જીસા દેવ બાહાસની આપલાં હુંકુમ કે તીસા તુમના થોડાક પોસા ખરી ગોઠ પરમાને જગતાહાં તી માં હેરનાહાંવ, તાહાં માલા ખોબ હાવુંસ હુંયહ.
\v 5 . બાયું માં તુલા નવાં હુંકુમ નિહી પન પુડ પાસુન આપાલાં મીળેલ હુંકુમ લીખીની માંગની કરાહાં કા, આપલે એક દુસરે વર કર.
\v 6 . આપલે તેનાં હુંકુમ પરમાને ચાલું તીજ મયે આહાં, તુમી પુડ પાસુન આયકલા તીસા મયેમાં ચાલજા તોજ હુંકુમ આહાં.
\v 7 . દુનેમાં ભુલવનાર લોક ખોબ ઊભાં હુંયનાહાત ઈસુ ખીરીસતા માનુસને રૂપમાં આનાહાં તી જે કબુલ ની કરત તેજ ભુલવનાર અન ખીરીસતાને ઈરુદી આહાંત.
\v 8 . તુમને મેહનતનાં ફળ નાશ નીહુંય પન પૂરે-પુર મીળ તે સાટી ચેતીની રહજા.
\v 9 . જે ખીરીસતાને સીકસનમાં રહે વગર હદને બાહેર જાતાહાં તેહનેમાં દેવ નીહી, જે સીકસનલાં ધરી રહતાહાં તેહનેમાં દેવ બાહાસ અન પોસા ઈસુ આહાંત.
\v 10 . જો કુંની તુમાપાસી યીલ અન યી સીકસન નીહી પન વાયલાં સાંગતીલ ત તેલાં ઘરમાં નોકો યેવ દેશે તેલાં સલામ સાંગસે પન નોકો.
\v 11 . કાહાકાં જો તેલાં સલામ સાંગહ તો તેને વેટ કામાંસા ભાગીદાર હુંયહ.
\v 12 . માં તુમાલાં સાંગુલા ટ ખોબ આહાંવ પન કાગદમાં લીખુલાં માં નીમાંગા પન તુમાલાં ટોંડા- ટોંડ મીળીની આખી ગોઠ સાંગુલા માંગાહાં તાહાં તુમની હાવુંસ પૂરે-પુર રહીલ.
\v 13 . પસંદ કરેલ તુને બીહનીશના પોસા તુલા સલામ સાંગતાહાં.?
