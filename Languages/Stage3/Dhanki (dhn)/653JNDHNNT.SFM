\id 3JN
\ide UTF-8
\rem Copyright Information: Creative Commons Attribution-ShareAlike 0 License
\h 3 યોહાન
\toc1 3 યોહાન
\toc2 3 યોહાન
\mt1 3 John
\mt1 3 યોહાન
\c 1
\p
\v 1 . જેવર માં ખરાજ મયે કરાહાં તે ગાયેસ વર વડીલના કાગદ.
\v 2 . મયેનાં દોસ્તાર, જીસાં તું આત્મિક જીવનમાં બેશ આહાંસ તીસા આખે ગોઠમાં અન તબેતમાં બેશ રહુલાં સાટી માં પરાથના કરાહાં.
\v 3 . કાહાકાં તઠુંન આનલા તે ભાવુસીસ તું સતી ગોઠમાં ચાલહસ અન તુના જીવન ખરાં આહાં ઈસા સાકસી પુરનાત તી આયકીની માલા ખોબ હાવુસ હુંયની.
\v 4 . માનાં પોસા ખરી ગોઠ પરમાને ચાલતાહાં ઈસા આયકુલા માલા ખોબ હાવુસ હુંયહ, તેને કરતાં માલા દુસરી હાવુસ ની આહાં.
\v 5 . માનાં મયેનાં દોસ્તાર તું ઈસવાસી સાહલાં અન પારકાં સાહલાં જી મજત કરહસ તી તું ખરે રીતી કરહસ.
\v 6 . તે તેની મયે મંડળીમાં સાંગનાત તું તઠુંન તેહાલાં દવાડસી તાહાં દેવલા ગમ તીસી સાકસી તેહાલાં કરજોશ.
\v 7 . કાહાકાં તે ઈસુને સાટી બાહેર નીગનાહાત અન પારકાં લોક પાસુન કાહી મજત નીલેત.
\v 8 . સતી ગોઠને કામમાં આપલેહી ભાગીદાર હુયું તે સાટી આપલે તેહની મજત કરુંલ પડ.
\v 9 . માં મંડળીલાં લીખનેલ પન દીયોતી રેફેસ જો તેહના મુદલ હુયુલા માંગહ તો આમનાં નીમાનતીલ.
\v 10 . તો આમને ઈરુદ ખોટાં-ખોટાં બોલીની જે કામાં કરહ તી માં યીન તાહાં આઠવ કરીન તો પદર સેવક સાહલાં બોલવી નીલે હોડાજ નિહી જે બોલવી લેવલાં કરતાહાં તેહાલાં હી અટકહ અન તેહાલાં મંડળી માહુન કાડી ટાંકહ.
\v 11 . માનાં દોસ્તાર, વેટ નિહી પન બેશ કાયતી કરુંલા લાગી રહજો જો બેશ કામાં કરહ તો દેવનાં આહાં અન વેટ કામાં કરહ, તો દેવલાં ની હેરનેલ.
\v 12 . દેમેતીરેમની સાકસી આખાં બેશ પુરતાહા, અન તેનાં ખરાં કામાહી તેની સાકસી પુરતાહાં માહી તેની સાકસી પુરાહાં અન માની સાકસી ખરી આહાં તી તું જાનહસ.
\v 13 . માં તુંવર લીખુલાં ઈસા ત ખોબ હતા, પન પેનસીલ કન લીખુલાં માલા ની ગમ.
\v 14 . લેગ માં તુલા હેરીન ઈસી આશા રાખાહાં તાહાં આખાં ટોંડા-ટોંડ ગોઠી લાવું.
\v 15 . તુલા શાંતિ હુયુંદે દોસ્તાર આખાં તુલા સલામ સાંગતાહાં તુને અઠ આમનાં દોસ્તાર આખેસા નાંવ લીની તું સલામ સાંગ.
