\id 2TH
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 થેસ્સલોનિકીઓને
\toc1  2 થેસ્સલોનિકીઓને
\toc2  2 થેસ્સલોનિકીઓને
\mt1  2 Thessalonians
\mt1 2 થેસ્સલોનિકીઓને
\c 1
\p \v 1 પોરમેહેરા આપહે આબા એન પ્રભુ ઈસુ ખ્રિસ્તામાંય જી ધર્મમંડળી તેસાલોનિકામાંય હેય, તુમાહાન આમા પાઊલ, સિલવાનુષ, એન તીમુતીયુસ સલામ આખજેહે
\v 2  એન ઓહોડી પ્રાર્થના કોઅજેહે કા પોરમેહેર આબો એન પ્રભુ ઈસુ ખ્રિસ્ત તુમાહાન મોયા એન શાંતિ દેય
\v 3  બાયાહાંય આમાહાન તુમેહેલેદે કાયામ પોરમેહેરા આભાર માનાં જોજે, એન માનાં જ પોડે, કાહાકા તુમેહે ઈમાન ઓલો ડીગ્ગો વોદી ગીયો, એન તુમા યોકાયોક જાઆ યોક બીજાવો ઓલી ડીગ્ગો મોયા રાખાતાહા,
\v 4  કા આમા બી ફુલાઈ જાજે એન પોરમેહેરા બાદી ધર્મમંડળિયે માંય તુમેહે દાખલો રાખજેહે તુમાહાન ઓલા બાદા દુખ પાડતા, તુમેહે ઓલી મુશ્કેલીયો સોતા તુમા કોહોડા દિર પોડીન ઈમાન થોવતાહા
\v 5  ઈ પોરમેહેરા ખોરા ન્યાયા નિશાની હેય, કાહાકા તુમા ઈ દુખ વેઠિ રોયહા, ત્યા હાટી પોરમેહેર તુમાહાન રાજ્યા હાટી લાયક ગોણેહે
\v 6  જ્યે માઆહાંય તુમાહાન દુખ દેતેહે, ત્યાહાન ત્યા નિયા પુરમાણે દુખ દી,
\v 7  તુમાહાન દુખ વેઠ્નારહાન એન તુમહે, ત્યાહાન બી આરામ દી,પ્રભુ ઈસુ પાસો યેહે તો દીહી તો ત્યા  બોબાકતી જાળેવાળી આગે આરે હોરગામાઅને પ્રગટ ઓરી 
\v 8  જયે માઆહાય પોરમેહેરાલ નાય જાઆત, એન આપેહે પ્રભુ ઈસુખ્રિસ્તા ખુશ્ખોબાર નાય માનેત, ત્યાહાન ઓહોડી શિક્ષા કોરી,
\v 9 કા પ્રભુવા દર્શના પાઆને એન ત્યા ગોતીયે મોઠાઈયે પાઆને દોઉ રોઈન જોઈન જોલામજૂગીયા નાશ બોગવા પોડી
\v 10 તો દીહી પ્રભુ યી એન બાદા પવિત્ર લોક  ત્યા સ્તુતિ કોરી એન  ત્યાવો બોરહો થોવનારા બાદા ત્યા સ્તુતિ કોરી, એન તુમા હોગા બોરહો થોવનારા જાયા કાહાકા તુમાહાંય આમેહેં ગોઠ માની લેદી
\v 11 તુમેહેં હાટી આમા કાયામ પ્રાર્થના કોઓજેહે કા આપે પોરમેહેરે જ્યા હાટી તુમહાન નિવડલે , ત્યાહાટી તુમ્હાન લાયાક બોનાવે, એન ત્યા ગોતીયે કોઈન તુમા જી પવિત્ર વિચાર રાખતાહા એન બોરહો રાખીન જી કામ કોતાહા તી બાદા પુરા કોરા દેય
\v 12 એન એહે કોઈન આપે પ્રભુ ઈસવા નાવ તુમ્હેમાય મોઠાં મોનાય, એન એલામાય આપે પોરમેહેર એન પ્રભુ ઈસુખ્રિસ્તા મોયાયે કોઈન તુમ્હાન મોઠાઈ મીળે
\c 2
\p \v 1 આપહે પ્રભુ ઈસુખ્રિસ્ત કેહેન કોઈન પાસો યેહે, ઓન આપા ત્યા આરે કેહે કોઈન ભેગા ઓઓઈ જાહુ, ત્ય વિશે , બાયાહાય,
\v 2 જોવે ઓહોડી અચાનક બોમ ઓય  કા પ્રભુવા દીહિ યેય ગિયો, આત્મા બા આખ્યાં, કા આમાહાય બા લોખ્યાં કા આખ્યાં, તોવે મેરબાની કોઈન તુમા ગોબરાહા મા એન બીયાહાં મા
\v 3 તુમ્હાન કાદા માઅહું એહે કોઈન સેતરે નાય કાહાકા તો દિહિ યેહે ત્યા આગાડીયા ડીગે જાય ટાકી પોડી, એન એલો કાયદા નાય માનનારા માઅહુ, જો મોતા નાશ ભોગવા હાટી જનામિયો,
\v 4  તો યી ઓન પરમેહેરા વિરુદ એન જી કાય પવિત્ર હેય ત્યાં વિરુદ ઓઅયન ત્યાં હુમે બોલી, એન દેવાળા માય બોહિન  “આય દેવ હેતાવ”, ઓહડો દાવો કરી
\v 5 તુમ્હાન ફોમ ઓરીકા જોવે આય તુમ્હે ઈહી રોવ આતો , તોવે માયે તુમ્હાન ઈ બાદા આખ્યેલ
\v 6 એન ત્યા અધર્મિ માઆહાન કાય રોકે , તી તુમ્હાન ખોબાર હેય બાકી ત્યા દીહી યી તોવે તો દેખાયી, ઈ બી ખોબાર હેય
\v 7 કાહાકા એલા અધર્મિ માઆહા રાજ યેજગીયાં, બાકી ખાનગીયેમાય, કાહાકા રોકી લેનારો હેય રોકી લેનારો જાતો રોહોય 
\v 8 તોવે તો ખુલ્લો દેખયી, એન પ્રભુ ઈસુ મુયાહાહા કોઈન ત્યાલ માય ટાકી, ઈસુ મોઠાઈમાય યેહે તોવે ત્યાં નાશ કોરી 
\v 9 એન જોવે અધર્મિ માઅહુ ખુલ્લો દેખયી તોવે સેતાના આધાર લેયને તો ડીગી ગોતિ દેખાડી એન ખોટી નીશાનીઓ એન નોવે કામે કોરી
\v 10 એન બાદી જાત્યે પાપાહા કોઈન ત્યાહાન છેતરી જાય નાશ ઓનારે હેતે,કાહાકા ત્યાહાય સત્ય ગોઠ પોસાંદ નાય કોઓયી, પોસાંદ કોતેહે તોવે બોચી જાતે
\v 11 ત્યા હાટી પોરમેહેરે ત્યા મોના માય યોક ઓહોઢી રખડાવનારી શક્તિ દોવાડેહે કા ત્યો ખોટી ગોઠ માની લેતહે 
\v 12 એહે કોઈન જે માઅહે સત્ય ગોઠ નાય માનતેહે,પેન ખોટા કામ કોરા પોસાંદ કોતેહે ત્યાહા નિયા પોરમેહેર દેખાડેહે 
\v 13 બાકી તુમ્હે વિશે, પોરમેહેરા મોયાળા બાયાહાય, તુમ્હે વિશે આમાહાન લાગહે કા કાયામ પોરમેહેરા આભાર માના પડહે, કાહાકા ત્યે તુમ્હાન પોયલારે નીવડી લેદા, પવિત્ર આત્મા કોઈન પવિત્ર બોના હાટી એન સત્ય ગોઠેવ બોરહો થોવા હાટી, એહેકોઈન તારણ પામા હાટી 
\v 14 ત્યે આમહે મુયે કોઈન ખુસખોબાર આખાડીન આપહે પ્રભુ ઈસુખ્રિસ્તા મોઠઈમાય ભાગ લા તુમ્હાન હાદ્યા
\v 15 ત્યા હાટી ટેક રાખીન રોજા એન  વોડિલાહા પાઅને લેયને આમાહાય તુમ્હાન મુયે કોઈન જી આખ્યાકા કાગળા લોખીન જી કાય હીકઢીયા તી મક્કમ માની લીયા
\v 16 આપહે પ્રભુ ઈસુખ્રિસ્ત, એન આપહે આબો પોરમેહેર ત્યે આપહાન મોયા કોઓઈ, એન ત્યા જ ઈચ્છાયે કોઈન આપહાન જોલામ જુગીઓ બરહો એન ખુબહરી સોબતી આશા દેની,
\v 17  તોજ તુમ્હાન ઈમાન દેય એન તુમા જી કાય આખતહા એન કોતાહા તી બાદા હારા જ કોરા હાટી ગોતી દેય 
\c 3
\p \v 1  સેલ્લે બાયાહાંય આમેહે હાટિ પ્રાર્થના કોઆ, આમેહે મુયે કોઈન પ્રભુવા ગોઠ હીદાજ માંય આગાડી ચાલે એન મનાઈ જાય,તુમેહે ઈહી બોનયાહાતેહે કોઈન,
\v 2  એન લુચ્યાયા ખોટા માઅહા આથહામાઅને આમાહાન બોચાવે, કાહાકા ઓહોડે માઅહે બી હેતે,- ત્યે નાંય માંતેહે-
\v 3  બાકી પ્રભુ હાચો હેય, તો તુમાહાન ટોકાવી રાખી એન ખોટા પાઅને બોચાવરી
\v 4  એન પ્રભુવામાંય આમાહાન ઓહોડો બોરહો લાગહે કા આમેહે આખલા તુમા કોઓતાહા એન કોઅતારાહા
\v 5  પોરમેહેરા મોયા એન ખ્રિસ્તા વાટ એઅના એછે પ્રભુમાન વાળી લેય
\v 6  આપેહે પ્રભુ ઈસુ ખ્રિસ્તા નાવે, તુમાહાન બાઆય આખજેહે, બાયાહાંય, કા જોવે યોકતો બાહા વાટે માઅને નીગીન ચાલે, કા આમાહાય તુમાહાન હિકાડ્યા ત્યા પુરમાણે નાંય ચાલે, તોવે ત્યા પાઅને ઓટી જાયા
\v 7  આમેહે દાખલા પુરમાણે કેહે કોઈન ચાલના તી તુમાહાન ખોબાર હેય તુમેહે ઈહી રોયન આમાહાંય આળાહાંય નાંય કોયીહી, તી તુમાહાન ખોબાર હેય તુમેહે ઈહી રોયન આમાહાંય આળાહાંય નાંય કોઅયીકોઅયી,
\v 8  કાદા પાઅને બાખે ઓહોડીજ નાંય માગી ત્યા બદલે રાત દીહી મેઅનાત મજુરી કોઈન, તુમાહાન કાદાલ ખોર્ચો નાંય કોઆડીયો
\v 9  ઓક્ક તે આમેહે આતો,તેરૂ તુમાહાન નમુનો દાઆ હાટી એહે કોઅયા
\v 10  આમા કોયા તુમેહે ઈહી રોજે તોવે તુમાહાન ઓહોડૉ નિયમ દેનોકા, “જોવે માઅહુ કામ કોરા તીયારી નાંય રોહોય તોવે ત્યાલ ખાઆના બી નાંય”
\v 11  આમી ઓહોડી ગોઠ વોનાજેહે કા તુમેહે ઈહી કોલહેક જાઆય આળાહાંય કોઅય રોઅલે, કાંય જ કામ નાંય કોઅત, ગોઠારાજ ફિઅતાહા
\v 12  પ્રભુ ઈસુખ્રિસ્તા નાંવ લેઈન ઓહોડા માઆહાન આખજેહે એન હુકુમ કોઅજેહે કા “ઓગાજ રોયન કામ કોઆ એન જાતે મેઅનાત કોઈન જીવા”
\v 13  બાયાહાંય હારા કામ કોઓતા કોદરાય જાઆના નાંય
\v 14  યા કાગળાં માંય આમા જી આખજેહે તી જોવે યોકતો નાંય માને, તોવે ત્યાલ એઅજા, એન ત્યા આરે પોડના નાંય એહે કોઈન ત્યાલ શરમ યી 
\v 15  ત્યાલ દુશ્માન એહે નાંય ગોણના, બાકી બાહાલ એહે ત્યાલ હોમજાડા 
\v 16  આમી શાંતિ દેનારો પ્રભુ તુમાહાન બાદી રીતે શાંતિ દેયપ્રભુ તુમા બાદાહા આરે રોય
\v 17  હુદ માઆ આથે આંય પાઊલ સલામ આખતાહુ- માઆ બાદા કાગળાંહામાંય ઓહોડી સોય હેય, એહે કોઈન આખતાહુ
\v 18  પ્રભુ ઈસુ ખ્રિસ્તા મોયા તુમા બાદા આરે રોઓય
