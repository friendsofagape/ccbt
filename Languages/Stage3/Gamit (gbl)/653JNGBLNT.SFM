\id 3JN
\ide UTF-8 
\rem Copyright Information: Creative Commons Attribution-ShareAlike 4.0 License 
\h  3 યોહાન
\toc1  3 યોહાન
\toc2  3 યોહાન
\mt1  3 John
\mt1 3 યોહાન
\c 1
\p
\v 1  લોકનાર આંય વોડીલ તુલ, મોયાળુ ગાયુસ સલામ આખતાહું, સોત્ય પુરમાણે તોઓવે મોયા રાખતાહું
\v 2  મોયાળા, આંય પ્રાર્થના કોઅતાહું કા જેહેં કોઈન તોઓ મોન હારા હેય, તેહેં જ કોઈન તોઓ તબીયત બી હારી રોય એન તોઓ બાદા કામ હારા ચાલે
\v 3  આપે માઆહાંય ઈહી યેઈન માન આખેત કા તું હાચુલુજ હારો હેતો, એન તું મોયા રાખતોહો, તોવે આંય ડીગ્ગો રાજી જાયો
\v 4  જોવે માન ઓહોડી ખોબાર પોડેહે કા માંઆ પોહે સોત્ય પુરમાણે ચાલતેહે, તોવે માંન મોઠામાંય મોઠો આનંદ મીળેહે
\v 5  મોયાળા ગાયુસ, યેં માઆહાંય આપે હોમજુક ખ્રિસ્તીયેં હેતેં તુયે ત્યાહાન નાંય વોળખ્યે તેરૂ ત્યાહાન હાદિયેં, ઈ તુયે ખુબ હારાં કામ કોઅયા
\v 6  એલાહાંય ઈહી ધર્મમંડળીયેમાંય યેઈન તોઓ હારા કામા ખોબાર દેની જોવે તું પોરમેહેરાલ હારાં ગોમે એવી રીતે ત્યાહા વાટેમાંય જાંઆ હાટી મદાદ કોઅતે તોવે હારાં
\v 7  એલેં ખ્રિસ્તા નાવાં હાટી નીગીયેં, એન વિદેશીયાહા પાઆને કાંય નાંય લેએના, ઓહોડા નોક્કી કોઅયાં
\v 8  હાચુલ ઓહોડા માટડાહાંન ઓઓ હાદા જોજે, તોવે સોત્ય સેવાયેમાંય આપાં હોગા બાગીયા બોની જાજેહે
\v 9  ધર્મમંડળીયેલ માંયે કાગળાં લોખ્યાં, બાકી દીયોત્રેફેસ આમાહાંન નાંય હાદેહે, એલો બાં આગેવાન
\v 10  ત્યા હાટી જોવે આંય યીહી, તોવે આંય ત્યા કામ ઉગાડા પાડીહી, તો આમે હુમે કહોડા ખોટા ખોટાં આખીન ટિકા કોઅહે, ઓલાજ નાંય, તો આપે માઆહાંન નાંય હાદેહે, એન જ્યે માંઆહાંય ત્યાહાન હાદા કોઓત, ત્યાહાન દોમકાડે એન મંડળીયેમાંઆને કાડી ટાકેહે
\v 11  મોયાળુ બાયા, ખોટા નમૂના પુરમાણે નાંય કોઓનાં, બાકી હારા નમૂના પુરમાણે જી માઆહું હારાં કામ કોઅહે, તો પોરમેહેરા એસલીયો હેય જી માંઆહુ ખોટા કોઓહોય, ત્યેં પોરમેહેરાલ એઅયો નાંય
\v 12  આખી દુનિયા દેમેત્રિયુસા હારા આખતેહે એન સોત્ય ગોઠ બી ત્યા સાક્ષી દેહે, એન આમેહે બી સાક્ષી હેય- આમેહે સાક્ષી ખોરી હેય, ઈ તુલ આખાં નાંય પોડે
\v 13  તુલ માંઆ આજુ ડીગ્ગા આખના હેય તેરૂ કાગળામાંય નાંય લોખું
\v 14  ત્યા બોદલે થોડીહી વાઆમાંય તુલ મીળીન મુઈયે કોઈન ગોઠ આખની આશા હેય
\v 15 તુલ શાંતિ મીળેદોસ્તારાહાંય તુલ સલામ આખતેહે બાદા દોસ્તારાહાંન યોકાયોકાલ સલામ આખજે
