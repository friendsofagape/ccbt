\id REV
\ide UTF-8 
\rem Copyright Information: Creative Commons Attribution-ShareAlike 4.0 License 
\h  પ્રકટીકરણ
\toc1  પ્રકટીકરણ
\toc2  પ્રકટીકરણ
\mt1  Revelation
\mt1 પ્રકટીકરણ
\c 1
\p \v 1  યે ચોપડીયેમાંય ઈસુ ખ્રિસ્તેં જીં દેખાડયાં તીં લોખલાં હેય થોડીહી વાઆમાંય જીં બોની જાવાના હેય, તીં પોરમેહરેં ઈસુ ખ્રિસ્તાલ ત્યા ચાકારાલ દેખાડાં આખ્યાં, એન ઈસુ ખ્રિસ્તેં ત્યા દેવદુતાલ દોવાડીન ત્યા ચાકાર યોહાનાલ યે ગોઠયેહે ખોબાર કોઅયી
\v 2  એન યોહાને જોલાં દેખ્યાં પોરમેહરા ગોઠ એન ઈસુ ખ્રિસ્તા સાક્ષી, તી બોદા સાક્ષી દેની
\v 3  યે ભવિષ્યવાણી ગોઠયો જીં માંઅહું વોનાય એન વોનાડે એન ત્યેહેમાંય જીં લોખલાં હેય તીં પાળે તો સુખી કાહાકા દિહી પાહાય યેઈ ગીયો/ગીયહો
\v 4  આસીયા રાજ્યામાંય જ્યો હાંત માંડળીયો હેત્યો, તુમાહન આંય યોહાન સલામ આખતાહું, આંય ઓહડી પ્રાર્થના કોઅતાહું કા જો હેય એન આતો એન યેવાનો હેય ત્યા પાંઅને એન ત્યા રાજગાદિયો હુમે જ્યા હાંત જીવ રોયહા ત્યાહા પાંઅને,
\v 5  એન બોરહાવાળા સાક્ષિયા ઈસુ ખ્રિસ્ત, જો મોઅલાહામાંઅને પોયલો જીવતો કોઅલો પોહો હેય, એન દોરત્યે રાજાહા રાજા હેય, ત્યા પાંઆને તુમાહન મોયા એન શાંતી મીળે તો આપેહેવો મોયા રાખે, એન ત્યેં ત્યા લોયે કોઈન આપાહાન આપેહે પાપાહા/ ગુનહાં માંઅને સોડાવીયા,
\v 6  એન આપાહાંન ત્યા રાજ બોનાવ્યાં, પોરમેહર ત્યા આબાહા યાજક બોનાવ્યો, ત્યાલમાન એન ગોતી સોબે જોલામજુગ આમીન
\v 7  લે, તો વાદળાહાવો બોહીન યેહે, યોકાયોક માંઅહું ત્યાલ એઅરી, જ્યાહાંય ત્યાલ ડોચી દેનો, ત્યેં હોગેં એન ત્યાલ દેખીન દોરત્યેવો બાંદીયો જાતીયો છતી કૂટીન રોડાં લાગરી હાચુલ, આમીન
\v 8  જુગ દોરતીયે રાજા, પોરમેહર પ્રભુ, જો હેય એન આતો એન યેનારો હેય, તો એહેં આખેકા “આંય પોયલો એન છેલ્લો હેતાંઉં”
\v 9  આંય યોહાન તુમેહે બાહા, દુખામાંય એન રાજામાંય આરીયો, એન તુમે આરે યોકહાઠાંજ ઈસુવા વાટ એઅનારો, પોરમેહરા ગોઠ એન ઈસુવાલ સાક્ષીયે હાટી પાતમોસ નાવ્યા ડીપલામાંય આતો 
\v 10  પ્રભુવાઆરે જીવે માન દોઅયો, એન માંઆ પાહાલ તુતારો વાજે ઓહડો મોઠો અવાજ આંય વોનાયો
\v 11  ત્યેં આખ્યાં “તુલ જીં દેખાય, તીં ચોપડીયેમાંય લોખ, એન એફેસુસ પર્ગામોમ , તુવાતીરા, સારદીસ, ફીલાદેલફીયા, એન લાવદીકાયા, યેહે હાંત માંડળીયેહેમ દોવાડ
\v 12  માન કું બોલે ત્યાલ એરાં આંય પાહાલા ફીયી પાહાલા ફિયો તોવે માંયે હોના હાત દીવાત્યાહેં દેખ્યા,
\v 13  સેન દીવહાવોસમાંય યોક જાંઆ માંઆહાં પોહો એહેં દેખાયો તો પાગાહા પાટલીયે લોગું લાંબો ડોગાલ પોવલો, સાતીયેલ હોના પોટો બાંદલો,
\v 14  ત્યા ટોલપી એન ત્યા કેહેંઊજળા ઉના એન હીંયા રોકેં ઉજળેં આતેં આગિયે જાળ ઓહડા ત્યા આવાજ
\v 15  બાઠીયે માંય બાંગારા તોપીન જીંગાહાય, તોહડા ત્યા પાગ, દોરિયો ગોંગરેહે તોહડો ત્યા આવાજ
\v 16  ત્યા જેંવા આથામાંય, તો હાંત ચાંદાલાહાંન દોઅઈ રોઅલો ત્યા મુંયામાંઅને યોક બેન દાઆયેવાળી ચીંદળી તારવાઈ નીંગી રોઅલી ખોરા બોપરેહેં દિહા રોકાં ત્યા મુંઉ જીંગહાય
\v 17  ત્યાલ દેખીન આંય મોઅલો એહેં ત્યા પાગે પોડયા પેન ત્યેં ત્યા જેવો આથ માન લાવીન આખ્યાં, “બીયહે માં આંય પોયલો હેતાંઉ, એન પાહાલો
\v 18  આંય જીવતો હેતાઉં આંય મોંઅઈ ગીયો, એન લે આંય જીવતો હેતાઉં જોલામજુગા, એન મોતા કુચી, એન બોસામ કોળીયે કુચી માંયે પાંય હેય
\v 19  આમી તુંયે જીં દેખ્યાં તીં લોખી લે, જીં આમી હેય તીં બી, એન આમી પાસેં બોનાવની હેય તીં બી
\v 20  માંઆ આથામાંય હાંત ચાંદાલાહાન તુયેં દેખ્યાં, એન હોના હાંત દીવા, ત્યા મતલબ ઓહડો હેય: હાંત ચાંદાલેં મતલબ હાંત માંડળીયેહેં, એન હાંત દીવા મતલબ હાંત માંડળીયો
\c 2
\p \v 1 એફેસુસમાંસ માંડળી હેય ત્યે દેવદુતાલ એહેં લોખ: “જો પોતા આથામાંય હાંત ચાંદાલાહાન દોઓય રોયહો, એન હોના હાંત દીવાહા વોસમાંય ફીએ, તો એહેં આખેહે કા
\v 2  તોઓ બોદાં કામ આંય જાંઆતાહું, તોઓ મેએનાત આંય જાંઅતાંહું, એન તું દિર પોડી રોયહો તીં માન ખોબાર હેય ખોટેં માંઆહાંય તુલ નાંય ગોમતેહેં જયેં પોતાલ પ્રતિનિધીયા આખેત, તેરું હેતેંજ નાંય, ત્યાહા ખાતરી તુયેં કોઅયી એન ત્યાહા પોલા પોકડાઈ(ઠોગ્યેલ તી દોરાઈ ગીયા)
\v 3  તું દિર પોડી રોયહો, માંઆ નાંવા લેદે તુયેં વેઠી લેદાં એન કોદરાઈ નાંય ગીયો
\v 4  તેરું તોઓ હુમે માંઆ આખનાં હેય કા કોયો તું મોયા કોઓય તીં તુયેં સોડી દેની
\v 5  કોલો ઉચેરે તું પોડી ગીયો, તીં ફોમ કોઓ એન પાસો વોળી યે, એન આસાલ એહેં ચાલ નાંય તે તોઓ પાંચ યેતાહું, એન તું નાંય વોળી યેહે, તોવે તોઓ દીવાલ ત્યા જાગા વોને ફેડી લિહીં 
\v 6  બાકી તોઓ ઓલાં કામ હારાં હેય કા તુલ નોકોલાઈયાહા કામ નાંય ગોમે, તીં માન બી નાંય ગોમે
\v 7  જ્યાલ કાન હેતા, તોઓ માંડળીયેહેન જીંકાય આખેહે તીં વોનાયા તોવે હારાં: “જો જીતે ત્યાલ એલા જાડા ફળ આંય ખાંઆ દિહીં જીં પોરમેહરા વાડીયેમાંય હેય”
\v 8  એન સ્મુરણામાંય માંડળીયે,હેય ત્યે દેવદુતાલ એહેં લોખ: જો પોયલો હેય એન પાહાલા, જો મોઓય ગીયો એન જીવતો જાયહો, તો એહેં આખેહે,
\v 9  “તોઓ આબદા એન ગોરીબી આંય જાંઅટતાહું, બાકી તું માલદાર હેતો એન માન ખોબાર હેય કા તોઓ ચાડી જ્યા કોઓતાહા, ત્યા બા યહુદીયા હેતા, તેરૂ ત્યા યહુદીયા નાંય બાકી સેતાન માંડળી હેતા
\v 10  તુલ જીં દુખ યેવાના હેય ત્યા લેદે તું ગાબરાઈ માંઆ જાહે, એઅજા, તુમેહેં ખાતરી કોરાં હાટી સેતાન તુમાહાન કોલાહાક જાંઅહાંન જેલમાંય કોંડાડી ડી, એન દોહો દિહી લોગું તુઆમાહાન આબ્દા પોડી મોતા હુદું ઈમાન/ઈમાતરાખ, તોવે તુલ આંય જીવાના મૂગટ દિહી:
\v 11  જ્યાલ કાન હેતા તો માંડળીયેહેંન જીં જીવ કાંય આખે, તીં વોનાય તોવે હારાં: “જો જીતે ત્યાલ બીજાં મોત નાંય નોડી”
\v 12 એન પેરગામમાંય જીં માંડળી હેય,ત્યે દેવદુતાલ એહેં લોખ: જ્યા પાંય ચીંદળી બેન-દાઆયેવાળી તારવાઈ હેય એહેં આખેહેં
\v 13  તુંકેસ રોતોહો,તીં માન ખોબાર હેય તાંઆ સેતાના રાજગાદીહેય બાકી તુયેં માઆ નાંવા ઈમાન નાંય સોડીયો, એન માંઆ ખોરો સાક્ષીયા આંતીપાસ, જો તુમેહેં ઈહીં સેતાન રોયહો તાંઆ મારાઈ ગીયો, ત્યા દીહામાંય બી માંઆ બોરહો નાંય સોડીયો
\v 14  બાકી તોઓ હુમે માંઆ વાહાય આખના હેય તોઓ ઈહીં તું ઓહડાં માંઅહાન રાખતોહો જ્યા બાલામ પાઠ પૂરમાણે ચાલતાહા બાલામે બાલકાલ એહેં હોમજાડયો કા ઈસરાયેલી યાહાંન પાપ કોઆડ, ત્યાહાંન મુરતીયેહેંન બેટાડલાં/બાટાલાંખાંઅના ખાંઆ આખ, વ્યભીચાર કોરાં આખ
\v 15  તેહેંજ કોઈન તોઓ ઈહીં બી ઓહડા લોક હેતા જ્યા નીકોલાઈયાહા ચાલતાહા
\v 16  આમી તું હુદરી જો, નાંય તે આંય હોડદેહેં યેતાહું એન માંઆ મુયામાંય જીં તારવાઈ હેય તી લેઈન ત્યાહાન માઆહીં
\v 17  જ્યાલ હેતા તો માંડળીયેહેન  જીવ કાય આખે તીં વોનાય: “જો જીતે ત્યાલ આંય દુબાડલાં માન્ના દિહી, એન ત્યાલ યોક ઉજળી દોગડી દિહી એન દોગડ્યેવો નોવાં નાંવ લોખલાં, તીં નાંવ કાદો નાંય જાંઆય, લેનારો યોખલો જાંઆય”
\v 18  સેન તુવાતીરામાંય જીં માંડળી હેય ત્યે દેવદુતાલ એહેં લોખ: પોરમેહરા પોહો, જ્યા ડોળા આગીયે જાળે રોકા હેતા, એન પાગ દોગીન તાવાઈ ગીઈલા બાંગારા રોકા હેતા,  તો એહેં આખેહે 
\v 19  “તોઓ બોદા કામ આંય જાંઅતાહું, તોઓ મોયા, તોઓ ઈમાન, તોઓ સેવા ચાકરી, એન તું દિર પોડીન રોયહો, એન પોયલા કોઅતા તોઓ આમીયા કામ ડીગ્ગાં હેય તીં આંય જાંઅતાહું
\v 20  બાકી તોઓ હુમે ઓલાં હેય કા તું પોલી જેઝાબેલ રાખતોહો, તી બા ભવિષ્યકોઅનારી આતી, એનમાંઆ ચાકારાહામ ખોટાં હિકાડીન બુરવે, વ્યભિચાર કોઆડે એન મુરતીયેહેન બેટાડલાં ખાંઆ આખેહે 
\v 21  માંયે ત્યેલ વોળી યાં હાટી વાયદો દેનો, બાકી ત્યેં વ્યભિચારા પાંઅને તી નાંય વોળી યાંઆ કોઅહેય
\v 22  આમી ત્યેલ આંય ખાટલામાંય હુવાડી, એન ત્યે આરે જયેં વ્યભિચાર કોઅતેહેં ત્યેં એલીયે દોંદામાંઅને વોળા નાંય યેત તોવે, ત્યાહાન ડીગ્ગી આબદા દોવાદિહી:
\v 23  એન ત્યેં પાહાહાંન માંઆઈ ટાકાડી, એહેં કોઅઈન બાદિયે માંડળીયેહેમાંય ખોબાર પોડી જાય કા મોન પૂરમાણે બોદલો દિહીં
\v 24  બાકી તુવાતીરાવાળા તુમા બીજા બોદા, જોલાહાંય ઈં ખોટી શિક્ષણ નાંય લેદી, તી બા સેતાના ખાનગી વિદીયા, તી તુમાહાંય નાંય હિકી લેદી, તુમાહાન બીજા કાંય નાંય આખું,
\v 25  જીં મિળીયાં તીં હાચવીન રાખા, આંય વિદેશીયાહાવો રાજ કોરાં દિહીં
\v 26  એન કાદવા વાસને ફોડી ટાકતેહેં તેહેં કોઅઈન તો ત્યાહાંન લોખીંડા હોરીયો કોઅઈન તાંગાડી
\v 27  જ્યા કાન હેતા, તો માંડળીયેહેન જીવ કાય આખે, તીં વોનાય તોવે હારાં
\v 28 એન આંય ત્યાલ ઉજાળ્યો ચાંદલો દિહીં
\v 29 જ્યા કાન હેતા તો ધર્મોમંડળીહયેન આત્મા કાય આખે, તીં વોનાય તોવે હારાં
\c 3
\p \v 1  એન સારદેશમાંય જીં માંડળી હેય, ત્યેદેવદુતાલ એહેં લોખ:“જ્યા પાંય પોરમેહરા હાંત આત્મા એન હાંત ચાંદાલા હેતા, તો એહેં આખેહે; તું કોહડો ચલતોહો તીં માન ખોબાર હેય, તું બા જીવતો હેતો બાકી તું મોઅલોજ હેતો
\v 2  ઊઠ સેન બાકી રોયા તીં બી મોઅઈ જાંઆ કોઅહોય, તીં જાગતા રાઆ કાહાકા તોઓ કામ માંઆ પોરમેહરા આગલા માન પૂરાં નાંય જોડયાં
\v 3  તું કેહેં કોઈન વોનાઈન માની ગીયો, તી ફોમ કોઓ, એન વીળગીરોઓ, એન વોળીયે, જોવે તું નાંય ઉઠેહે, તોવે તોઓ ઈંહીં બાંડએહે આંય યીહીં, એન માંઆ યેઅના ગેડી તુલ ખોબર નાંય પોડી
\v 4  તેરું તોઓ ઈહીં સારદીસમાંય થોડેં નાંવેં હેત, ત્યાહાંય ત્યાહા ફાડકેં બોગાડયેં નાંય ત્યેં ઉજળેં ડોગલેં પોવીન માંઆ આરે ફિરી, કાહાકા લાયાકહેતેં
\v 5  જો જીતે ત્યાલ એહેં કોઈન ઉજળાં ફાડકાં પોવાડી દિહીં, માંઆ આબા એન ત્યા દેવ્દુતાહા આગલા ત્યા નાંવ આંય વોળખી લીહીં
\v 6  જ્યા કાના હેતા, તો માંડળીયેહેન જીવ કાય આખે, તી વોનાય તોવે હારાં
\v 7  ફિલાદેલફીયામાંય માંડળી હેય, ત્યે દેવદુતાલ એહેં લોખ: જો પવિતર હેય,સોત્ય હેય, એન જોવે તો ઉગાડેહે, તોવે કાદાલ ડાકાયનાંય, એન જોવે તોઓ ડાકેહે તોવે કાદાલ ઉગાડાય નાંય, તો એહેં આખેહે
\v 8  કોહડો ચાલતોહો, તીં માન ખોબાર હેય તોઓ કોરે માયેં યોક બાઉં ઊગાડયાં, તીં કાદાં ડાકી નાંય હોકે, કાહાકા તોઓ વોસી ગોતી સોતાં તુયેં માંઆ ગોઠ હાચવી રાખી, એન માંઆ નાંવ સોડયાં
\v 9  લે, આંય સેતાના માંડળીયેહે વાળાહાન તોઓ પાંય લેઈન યીહીં, ત્યેં બા યહુદીયે હેતેં, તેરું નાંડાજ સેતારતેહેં લે, ત્યેં યેઈન તુલ પાંગેં પોડી, એન ત્યાહાન ખોબાર પોડી જાય કા માંયે તોઅવે માયા રાખીહી 
\v 10  આંય તાબાડ રાખીન માંઆ ગોઠ હાચવીન રાખી, ત્યા હાટી જો ખાતરીયે દિહી આખી દોરત્યેવો, યેહે, દોરત્યેવો બોદા વોહતી કોઅનારા ખાતરી કોરાં હાટી, ત્યામાંઅને તુલ આંય બોચાવી રાખીહીં
\v 11 આંય તાબાડ યેતાહું, તોઓ મુગુટ બીજો કાદો નાંય લેઈ તીં એએજે ત્યા હાટી, તોઓ પાંયજીં હેય તીં હાચવીન રાખ
\v 12 જો જીતેત્યાલ માંઆ પોરેહરા દેવાળામાંય યોક થાંબલો બોનાવીદિહીં, એન પાછેં તાંઆને તો બાઆ નાંય નીંગી, એન માંઆ પોરમેહરા નાંવ લોખીહીં, એન માંઆ પોરમેહરા શેઅરા નાંવ લોખીહીં, એટલે નોવાં  યેરુશાલેમ જીં માંઆપોરમેહરા પાઆને હોરગામાંઅને ઉતી યેહે, એન માંઆ નાંવ લોખીહીં
\v 13  જ્યા કાન હેતા, તો માંડળીયેહેન જીવ કાય આખે, તીં વોનાય તોવે હારાં
\v 14  લાવદીકાયામાંય જીં માંડળી હેય, ત્યે દેવદુતાલ એહેં લોખ; જો આમીન હેય, બોયેહાવાળો સોત્ય સાક્ષીયો, પોરમેહર જીં ઉસબાડીયાં ત્યા મૂળ, તો એહેં આખેહે
\v 15  “તું કોહડો ચાલતોહો, તીં માન ખોબાર હેય તું હેળો બી નાંય હેતો એન તાતો બી નાંય તું હેળો રોતો નાંય તે તાતો, તોવે હારાં
\v 16  એહેંતે તું હુમહુમોજ હેતો, એન હેળાં બી નાંય એન તાતોં બી નાંય, ત્યાહાટી માં મુંયામાંને વોકી કાડહીં
\v 17  તું એહેંહો આખતોહો કા “આંય માલદાર હેતાઉં, એન માતી ગીયો, એન માંન કાંય વોસાં નાંય પોડે” એન તુલ ખોબાર નાંય કા તોઓ પાંય કાંયજ નાંય મીળે, દયા લાગે ઓહડોં બોની નાગરો
\v 18  ત્યાહાટી આંય સલાહ હેતાંહું, તું માંયે પાઆને બાઠીયેમાંય પારાખલાંહોનાં વેચાતાં લે, તોવે તું પોવી લેહે એન તોઓ લાજવાના નાગડાઈ જાય; એન ડોળહા મલમ વેચાતો લે એન ડોળાહાંન ચોપાડ, તોવે તું દેખતો ઓઅઈ જાહેં
\v 19  જ્યાહાવો આંય મોયા રાખતાહું ત્યાહાન બોદાહાન આંય હુદારતાહું એન શિક્ષા કોઅતાહું તું ખોરા મોના કોઈન ચેતીન યે
\v 20  એએ, આંય બાઆવાં પાંય ઊબો રોઈન ખોખડાવતાહું જીં માંઆહું માંઆ આવાજ હાંબળે એન બાઆઉં ઉગાડે, ત્યા આરે આંય બોહીન ખાહીં, એન તોઓ માંઆ આરે
\v 21  જો જીતે, ત્યાલ આંય માંઆ રાજગાદિયેવો જાગો દિહીં, કાહાકા આંય હોગો જીત્યોએન માંઆ આબા રાજગાદીયેવો બોદી ગીયો
\v 22  જ્યા કાન હેતા તો માંડળીયેહેંન જીવ કાય આખે તીં વોનાયા તોવે હારાં”
\c 4
\p \v 1 ત્યા પાછેં માન ઓહડો દેખાડો/દર્શન જાયાં: હોરગામાંય બાઉં ઉગાડી દેનેલ, એન તુતારો વાજે ઓહડો આવાજ આંય પોયલાં વોનાયેલ,તોજ માન આખે “ઈહીં ચોડી યે, આમી પાસે જીં બોનાવાનાં હેય તીં તુલ દેખાડું”
\v 2  યોકાટીહીજ માન સમાદી ચોડી એન માંયે હોરગામાંય યોક રાજગાદી ગોઠાવલી દેખી, એન રાજગાદીયેવો યોક જાંઆ બોઠલો
\v 3  જહોડી જસપી એન શારદિયે રોહણી તોહડી ત્યા મુંયા રોહણી રાજગાદિયે ચોમખિરે સાત રંગાહા પટ્ટો દેખાયાં
\v 4  એન રાજગાદીયે ચોમખીરે યોકવીહી ને ચાર ગાદિયો ગોઠાવલીયો, એન ગાહીયેહેવો યોકવિહી ને ચાર વોડીલેં આતેં, ત્યેં ઊજળેં ફાડકેંપોવલેં, એન ટોલપ્યેવો હોના મુગુટ
\v 5  એન રાજગાદિયે પાઆને વીજ એન ગાજ્યા આવાજ નીંગ્યાજ કોએત રાજગાદીયે હુમે હાંત ચુડા બોળેત, ત્યા પોરમેહરા હાત જીવ
\v 6  રાજગાદિયે આગલા જાંઆય કા દોરિયો, જો ચોખ્ખાં ચમકનારો ઊજવાળો એહેં દેખાય રાજગાદીયે વોસમાંઆને ચોમખી આરે વોળા ચાર જોનાવારેં ત્યાહાલ આગલાઆગલા એન પાહાલા ડીગ્ગાખાન ડોળા આતા
\v 7  પોયલાં જોનાવાર સિહીવાગલા રોકાં દેખાય બીજા ડાંણગાં રોકાં, તીજાં જોનાવારાં મુંઉ માંઅહાં મુંયાં રોકાં દેખાયએન ચૌથાં જોનાવાર તીં ઉડતા ગરૂડ રોકાં દેખાય 
\v 8  ત્યાચારજોનાવારાહા સોવ-સોવ પાખડેં આતેં, એન ચોમખીરે ડીગ્ગાખાન ડોળા આતા, ઊપે બી એન માજે બી રાત દિહી ત્યેં ગીત આખેત, “પવિતર, પવિતર,પવિતર, પ્રભુ ગોતીયેવાળો પોરમેહ, તુંજ આતો, એન તું હેતો,એન તુંજ યેવાનો હેતો”
\v 9  એન જોવે જોવે જોનાવરેં રાજગાદિયે, જોલામજુગ જીવનારાલ મોઠાઈ એન માન એન આભાર માનેત
\v 10  તોવે ચોવિહી વોડીલેં ઉબડાપોડીન રાજગાડીયેવો બોહનારાલપાગે પોડેત, એન ત્યાહા મુગુટ ઉતાડીન, ગાદીયે આગલા ચોડવેત, એન એહેં આખેત
\v 11 ”તું આમેહે પ્રભુ, તું આમેહે પોરમેહર તુલુજ મોઠાઈને માન ગોતી સોબે, કાહાકા તુંયે જુગ દોરતી ઉસબાડીહી એન તોઓ ઊકુમ કોઅઈન બોદા ઊસબી ગીયાં એન બોની ગીયાં”
\c 5
\p \v 1  જો રાજ્યાસન વોય બોઠલો આતો માય ત્યાંઅ જોમણા અથામાંય યોક ચોપડી દેખી જીઅ અંદાર એન બારે લેખલી આતી,એન ત્યેંનસાત સિક્કા મરીન બોંદકોઅલી આતી
\v 2  પાસેં માય યોક તાકાતવાળો દેવદુત દેખ્યો જો બોંબલીન પ્રચાર કોઅતો આતો,“ યેં ચોપડીલ ખોલનાં એન ત્યેં સિક્કા તોડના લાયકે કુઉં હેય?”
\v 3  બાકી હોરગામાંય, નાંયદોરત્યેં વોય, નાય દોરત્યેં નીચેં કાદાં ત્યેં ચોપડ્યેંલ ખોલનાં કા ત્યે વોય નોજાર ટાકનાં બી લાયકેં નીગ્યાં
\v 4  તોવે આંય ઉહંકા ટાકી-ટાકીન રોડા લાગ્યો,કાહાકા ત્યેં ચોપડ્યેંલ ખોલના કાંઅ ત્યેં વોય નોજાર ટાકના બી કાદાં ત્યેંઅ લાયકેં નાય મિળ્યાં
\v 5  ત્યાવોય ત્યાંઅ વોડિલહાં મારેં યોકાંય માન આખ્યાં,“રોડહેં મા; એઅ,યહુદા કુળા માઅરેં યોક સિંહ હેય જો દાઉદાઆ મૂળ હેય,ત્યેં ચોપડ્યેંલ ખોલનાં એન ત્યેંઅ સાતઅ સિક્કાહાંલ તોડાહાટી વિજય જાયહો”
\v 6  તોવે માંય ત્યાં રાજ્યાસન એન ચાર જાનાવાહાં એન ત્યાંઅ વોડિલહાં વોચમાંય, લાવારા યોક માંઅઇ ટાકલાં મેંડાં દેખ્યાં ત્યાસાત હિંગડે એન સાત ડોળા આતા;યેંઅ પોરમેહેરા સાત આત્મા હેતેં જ્યાંહાંલ બોદી દોરત્યેં વોય દોવાડલેં હેય
\v 7  ત્યાંઅય યીએન ત્યાઅ જોમણા આથાઅ માઅરે જોઅ રાજ્યાસન વોય બોઠલો આતો ત્યેં ચોપડ્યેંલ લીઅ લેદી
\v 8  જોવે ત્યાંઅય ચોપડી લેઅઇ લેદી,તોવે ચારી જોનાવારેં એન ચોંવીહીં વોડીલ ત્યાઅ મેંડા હુંબુર પોડી ગીયા ત્યાંહાંમ હર એકા આથાહાં માંય વીણા એન ધુપ, જ્યો પોવિત્ર લોકહાં પ્રાર્થના હેત્યોં, જ્યોં હોનાં બોઅલાં વાટકા આતા
\v 9  ત્યેં ઇઅ નોવાં ગીત આખાંલાગ્યેં,“તું યેં ચોપડ્યેં લેઅના,એન ત્યેં સિક્કા ખોલનાં લાઇકે હેય;કાહાકા તુંય મોંયન પોતા રોક્તા થી હર યોકા કુળેંલ એન ભાષા એન લોક એન જાતિહીં મારેં પોરમેહેરા હાટી લોકહાંન વેચાતેં લેદલેં હેય,
\v 10  એન ત્યાંન આપે પોરમેહેરા હાટી યોક રાજ્ય એન યાજક બોનાડ્યોં;એન તોઅ દોરત્યેં વોયરાજ્ય કોઅહેં”
\v 11  જોવે માય દેખ્યાં, તોવે ત્યાંઅ રાજગાદી એન ત્યાં જોનાવારહાં એન ત્યાં વોડીલહાં ચ્યાંરી ચોમખ્યેં ખુબ દેવદુતહાં આવાજ વોનાયો, જ્યાહાં ગોણતીલાખો એન કરોળહાંમાંય આતી
\v 12  એન ત્યેં ઉચા આવાજા માંય આખ્તા આતા,“માય ટાકલાં મેંડાજ સામર્થ્ય એન જ્ઞાન એન શક્તિ એન આદર એન મહિમા એન ધન્યવાદને લાયકે!”
\v 13  પાસે માંય  હોરગામાય એન દોરત્યેં વોય એન દોરત્યેં નીચે દોર્યાઅ બોંદી બોનાળલી ચીજહેંન, એન જીઅ કાંઇ ત્યાંમ હેય, ઇઅ આખતાં વોનાયો,“ જોઅ રાજ્યાસન પે બોઠોહો  હેય ત્યાઅ એન મેંડા ધન્યવાદ એન આદર એન મહિમા એન રાજ્ય યુગાનુયુગ રોએ!”
\v 14  ચ્યાંરી જોનાવારહાંય આમીન આખ્યાં, એન વોડીલય બી પાગે પોડીન આરાધના કોઅયી
\c 6
\p \v 1  પાછેં માય દેખ્યાં કા મેંડાય ત્યાંઅ સાત સિક્કાહાં માઅનેં યોકાલ ખોલ્યો; એન ત્યાંહાં ચ્યાંરી જાનાવારહાં માઅને યોકાંય ગર્જના કોઅનાં આવાજ વોનાયો,“આ!”
\v 2  માયનોજર કાયી, એન દેખ્યાં, યોક ઉજડો ગોડો હેય, એન ત્યાઅ સવારી બાંણ લેદલાં હેય; એન ત્યાંઅન યોક મુગુટ દેના, એન તીંઅ જ્ય કોઅતો નિગ્યો કા ત્યાંન પાછીં જય મેળવા હાઠી
\v 3  જોવે ત્યાંઅય બીજો સિક્કો ખોલ્યો,તોવે બીજા જોનાવારા ઇઅ આખ્તો વોનાયો,“ આ!”
\v 4  પાસેં  યોક બીજો  ગોડો નિગ્યો લાલ રોંગા આતો;ત્યા સોવારેંન ઓ આદીકારદેનલો આતોકા દોરતી વોરે શાંતી લીએ લે, કા લોક યોક-બીજાલ માઇ ટાકે; એન ત્યાઅલ તોક મોઠી તાલવાર દેવામાય યેની
\v 5  જોવે ત્યાંઅય તિસરો સિક્કો ખોલ્યો,તોવે માય તિસરા જોનાવારાય ઇઅ આખતાં વોનાયોં,“ આ!” માય નોજાર ટાકી એન દેખ્યાં, યોક કાળો ગોડો હેય,એન ત્યાઅ સોવારી આથામાંય યોક તારાજાં હેય;
\v 6  એન આંઇ ત્યાંઅ ચ્યાંરી જોનાવારહાં માને યોક આવાજ વોનાયાં યેનો,“ દિનાર આ હેર બોઇન ઘઉં, એન દિનારઆ તીન હેર જૌવ નાકી તેલ એન દ્રાક્ષાહાંરોહો નાય બોગાડનાં”
\v 7  જોવે ત્યાઅય ચૌથો સિક્કો ખોલ્યો, તોવે માઇ ચૌથા જોનવારા  શબ્દ ઇઅ આખતાં વોનાયો,“ આ!”
\v 8  એન નોજાર ટાકી, એન દેખ્યાં, યોક પીવડો ગોડો હેય; એન ત્યાઅ સોવારી નાવ મોરાણ હેય, એન આધલોક ત્યાઅ પાહલાં હેય; એન ત્યાંલ દોરતી વોય ચૌથા બાગા આદિકાર દેનલો આતો કા તાલવાર, એન દુકાળ, એન બીમારી,એન દોરત્યેં જોંગલી જોનાવારહાં દુવરેં લોકહાંન માય ટાકે
\v 9  જોવે ત્યાંય પાંચવો સિક્કો ખોલ્યો, તોવે માઇ વેદ્યેં તોળે ત્યાં જીવહાંન દેખ્યાં જ્યાંઅ પોરમેહેરા વોચનાંહાં હાટી એન સાક્ષીહાટી એન જ્યોંઅ ત્યાહાંય દેંલ્યો માઅઇ  ટાકલેં આતે
\v 10 ત્યાહાંય મોઠા આવાજથી બોંબલીન આખ્યાં,“ ઓ માલીક,ઓ પવિત્ર એન સત્ય; તું કોવે હુંદી ન્યાય નાય કોઅહે?એન દોરત્યેં વોય રોનારહં વોરે આમેં બોદલો કોવે હુંદી નાય લેહે?”
\v 11 ત્યાંહાં મારે હોરેકાંન ઉજળા દોગલાં દેના એન ત્યાંહાંન આખવામાંયયેનાંકા થોડાકખાંન દિહ્યાં હુદી આરામ કોરાં,જાંવ હુદી કા તુંમ્હેં આર્યા સેવાક એન બાહા જ્યાં તુમ્હેં રોકા મોઅનારા હેય ત્યાંહા બી ગોણાત્રી પુરી નાય એઅ 
\v 12 જોવે ત્યાંય છઠવો સિક્કો ખોલ્યો, તોવે માય દેખ્યાં કા યોક મોઠો દોરતીકંપ જાયો,એન સૂર્ય કામળી રોકો કાળો એન ચાંદા રોકો લાલ એય ગીયો
\v 13  આકાશા તારા દોરત્યેં વોય એહેંકે પોડ્યાં કા જેહેકે વાવાઝોડા કોઇ આંલીન અંજીરા જાડા વોઅરે કાચેં અંજીરે ખેખરાય પોડતેહે
\v 14  એન આકશ એંહેંકેહોરકી ગીયા કા જેહેકે પાત્રાં લાગાડતાજ હોરકી જાહેં; એન હોરેક દોગા, એન ડિપલા, ત્યાહાં-ત્યાંહા જાગાવોરે હોરકી ગીયા
\v 15  તોવે દોરત્યેં રાજા, એન પ્રધાન, એન આદિકારી એન મોઠ-મોઠા માતલા લોક, એન તાકાતવાન, એન હરેક ચેલહાંન એન હર એક આઝાદ ડોગાહાં ગુફાહાં માંય એન ખોડકાહાં એઠા જાઇન દોબી ગીયા,
\v 16  એન ડોગહાં એન ખોડકાહાંન આખતાહાં કા,“ આમ્હેં વોય ટુટી પોડા; એન આહાંલ ત્યાંઅ રાજ્યાસના વોય બોઠલોહેય ત્યાંઅ મુયા હુબુરને એન મેંડા ગુસ્સા કોઇન આમ્હાંન દોબાડી લા 
\v 17  કાહાકા ત્યાંઅ ગુસ્સો મોઠો ભોયાનોક દિહી યીંઅ પોંઅચ્યાંહો, આમી કુંઅ ટીકી શેકી?”
\c 7
\p \v 1  ત્યાર પાસેં માય દોત્યેં ચારેં ખુણાહાં વોય ચાર હોરગાદુત ઉબા રિલાં દેખ્યાં ત્યાંઆ દોરત્યેં હાવાલ ઓટકાડી રિલાં આતા કાહાકા દોરત્યેં કા કોહાબી જાડવાવેં વોય વારો નાય ચાલે
\v 2  પાછેં માય યોક હોરગા દુતાન જીવતા પોરમેહેરા સિક્કો લેદલો દિહી ઉગતા એસે જાતા દેખ્યો: ત્યાંય ત્યાઅ ચ્યાંરી હોરગાદુતાલ જ્યાહાંલ દોરતી એન દોર્યાલ નુકશાન પોચાડનાં આદિકાર દેનલો આતો, ઉચા આવાજ કોઇન આખ્યાં,
\v 3  જાવ હુદી આમે પોરમેહેરા ચાકારાહા ટોલપામાંય  સિક્કોનાય લાગાડજે તાવ હુદી દોરત્યેં  એન દોર્યા એન જાડવાહાંન નુકશાન નાય પોંચાડનાં”
\v 4  જ્યાંહાં વોય સિક્કો મારલો ત્યાંહાં ગોણતરી હાંબડ્યોં, એટલે ઇસ્ત્રાઇલા પાહહાં બોદા કુળા માંય યોક લાખ ચુમ્માળીસ ઓજારહાંપેં સિક્કા માર્યા: 
\v 5  યહુદા કુળામાને બારા ઓજારહાં પેં સિક્કા માર્યા; રુબેંહાં કુળા માઅને બીરા ઓજર વોય,એન ગાદા કુળા માઅને બારા ઓજાર વોય
\v 6  યહુદિયા કુળા માએને બારા ઓજાર વોય, નફતાલી કુળા માઅરે બારા ઓજાર વોય, મનશ્શા કુળા માઅને બારા ઓજાર વોય,
\v 7  સિમોના કુળા માઅરે બારા ઓજાર વોય, લેવી કુળા માઅરે બારા ઓજાર વોય, ઇસ્કારા કુળા માઅરે બારા ઓજાર વોય,
\v 8  ઝબલુના કુળા માઅરે બારા ઓજારહાં વોય, યુસુફા કુળા માઅને બારા ઓજારહાં વોય, બીન્યામીના કુળા માઅને બારા ઓજારહાં વોય સિક્કો માર્યા
\v 9  યાઅ પાસે માય નોજાર ટાકી, એન દેખ્યાં, હર યોક જાતી એન કુળા એન ભાષા માઅને યોક યોક ઓહડી સભા, જ્યેલ કાદાંઅ ગોણી નાય શેકે, ઉજડે ડોગલે પોવલે એન ત્યાંહાં આથાંહાં માંય  ખોજરી ડાળખેં લીન રાજ્યાસના હુંબુર એન મેંડા હુબુરઉબલી હેય
\v 10  એન મોઠા આવાજા કોઇન આખ્હે,“ ઉધ્દ્રારા હાટી આમે પોરમેહેરા, જો રાજ્યાસના વોય બોઠલો હેય,એન મેંડા જય-જય કાર કોઆ!”
\v 11 એન બોદા હોરગા દુત ત્યાંઅ રાજ્યાસન એન વોડીલહાં એન ચ્યાંરી જોનાવારહાં ચ્યાંરી દિશા માંયઉબલા હેય; પાસેં ત્યાંઅ રાજ્યાસના હુબુર ઉબડે મુયેં પોડ્યેંએન પોમેહેરાલ પાગે પોડીન આખ્યાં,“
\v 12  “ આમીન ! આમે પોરપોરમેહેરા સ્તુતિ એન મહિમા એન જ્ઞાન એન ધન્યવાદ એન આદર એન ગોતી એન શક્તિ યુગાનયુગ બોની રોય આમીન!
\v 13 ” ત્યાંઅ વોય વોડીલહાં માઅરે યોકાય આખ્યાં,“ યેં ઉજડા ડોગલે પોવલે કુંઅ હેતે?એન કેસરે યેંનહે?”
\v 14  માય ત્યાંહાંન આખ્યાં,“ ઓ માલિક, તુંજ જાંઅતો હો” ત્યાંઅય આખ્યાંઆખ્યાં,“ યેં ત્યેં હેય જ્યેં મોઠા દુ:ખામાઅને નીગીન યેંનહેં; ત્યાંહાય પોત- પોતા દોંગલે મેંડા રોક્તા થી દોવીન ઉજડે કોયહેં
\v 15  યાઅ કારણ થી ત્યેંઅ પોરમેહેરા રાજ્યાસના હુબુર હેય, એન ત્યાઅ મંદિરા માય ત્યાઅ રાત દિહી સેવા કોતેહે, એન જોઅ રાજ્યાસના વોય બોઠલો હેય, તોઅ ત્યાંહાં ઉપે ત્યાઅ તંમ્બુ તાણી
\v 16  ત્યેં પાછેં બુખ્યેં એન તોરસ્યેંનાય ઓરી; એન ત્યાંહાં વોય તિડકો, કા ના કાઇ ઝાળ ત્યાહાં વોય પોડી
\v 17  કાહાકા મેંડા જીઅ રાજ્યાસન વોચમાંય હેય ત્યાંહાં રાખવાળી કોઅરી,એન ત્યાંહાંલ જીવન રૂપી પાંઅયાં ઝોરાહીં લેઅઇ જાયા કોઅરી; એન પોરમેહેર ત્યાંહાં ડોળાહાં બોદે રોજ્યેં નુસી ટાકી
\c 8
\p \v 1  યોવે ત્યાંય સાતવે સિક્કા ખોલ્યો, તોવે  હોરગા માય કોલાકા હુદી યોકદામ શાંતી એય ગીયી
\v 2  તોવે ત્યાઅ સાત હોરગા દુતહાંલ દેખ્યાં જ્યાઅ પોરમેહેરા હુબુર ઉબા રોતહાં, એન ત્યાહાંન સાત તુતારા દેને
\v 3  પાછીં યોક હોરગા દુત હોના ધુપદાન  લીન યેનો,એન વેદી પાહી ઉબો રીયો; ત્યાંલ ખુબ ધુપ દેનોકા બોદા લોકહાં પ્રર્થના આરે હોના વેદી વોય, જોઅ રાજ્યાસન હુબુર હેય ચોડવે
\v 4  ત્યાઅ ધુપવાં દુંકળાં પવિત્ર લોકહાં પ્રાર્થના સહિત હોરગા દુતા આથાકેં પોરમેહેરા હુબુર પોઅચી ગીયા
\v 5  તોવે હોરગા દુતાય ધુપદાન લીન ત્યામેં વેદયેં આગ બોઅયી એન દોરત્યેં વોય ટાકી દેનીએન ગર્જના એન આવાજ એન વિજળુનાં એન દોરતીકંપ ઓરાં લાગ્યાં
\v 6  તોવે ત્યાઅ સાતીં હોરગા દુત જ્યાહાં વોય સાત તુતારા આતા ત્યાહાન વાજાડા તૌઅયાર જાયા
\v 7  પોયલાં તુતારં વાજાડ્યાં એન રોક્તા માંય મિળલ્યો ગાર્યો એન આગ પેદા જાયી,એન દોરત્યેં વોય ટાકી;  દોત્યેં ત્રીજો બાગ બોળી ગીયો, એનજાડવાહાં ત્રીજો બાગ બોડી ગીયો,એન બોંદો ચારો બોડી ગીયો
\v 8  બિજા હોરગા દુતાય તુતારાં વાજાડ્યાં, તોવે આગી રોકો બોળતો  યોક ડોગો દોર્યા માંય ટાક્યોં; એન દોર્યો ત્રીજા બાગ રોગાત એઅઇ ગીયા
\v 9  એન દોર્યા ત્રીજા બાગને જોનાવારે મોઅઇ ગીયે, એન ત્રીજા બાગને  જાહાજહાં નાશ એઅયાં
\v 10  ત્રીજા હોરગા દુતાયં તુતરાંવાજાડ્યાં , એન યોક મોઠો તારો દિવા રોકો બોડતો આતો તો હોરગામાને ટુટ્યોં, નોંયહીં ત્રીજા બાગા માંય એન પાંઅયાં ઝોરાહાં વોય પોડ્યો
\v 11  ત્યાઅ તારા નાંવકડવાદૌના હેય;એન ત્રીજા બાગા પાંઅયાં વોય કડવાદૌના રોકાં કોડવાં એઅઇ ગીયાં એન ખુબ માંઅહેં પાંઅય કોડવા એય ગીયાં ત્યાંઅ હાટી મોંઅઇ ગીયે
\v 12  ચૌથા હોરગા દુતાય તુતારાં વાજાડ્યાં એન સુર્યા ત્રીજો બાગ એન ચાંદા ત્રીજો બાગ એન તારાંહાં બાગ વોય વિપત્તિ યેની,એહેકે બી જાયાં કા ત્યાહાં ત્રીજા બાગા માંય આંદારાં એય ગીયા એન દિહ્યા ત્રીજા બાગા માંય ઉજવાડો નાય રિયો;એન એહેંકેજ રાતી બી
\v 13  જોવે માય પાસી દેખ્યા, આકશા વચ્ચે યોક ગોરૂડાલ ઉડતા એન ઉચા આવાજ કોઇન આખતા વોનાયો,“ત્યાઅતિન હોરગા દુતહા તુતારાં આવાજા કારણે, જ્યાહાંન આજુંન વાજાડના બાકી હેય, દોરત્યેં વોય રોનારહાં વોય હાય, હાય, હાય!”
\c 9
\p \v 1  જોવે પાંચવા હોરગાદૂતહાય રણસીંગણા ફુંક્યા,તોવે તોવે માય હોરગા માને દોરતી વોય યોક તારો પોળતો દેખ્યઓ,એન ત્યાલ ઉડા ખાડા કુંચી દેવામાય યેની
\v 2  ત્યાય ઉંડા ખાડાલ ખોલ્યો,એન ખાડા માને મોઠી ભટ્ટીમાને ઓહડા દુંવારા નીગ્યા,એન ખાડા દુંવારા કોય સૂર્યો એન વાતાવરણ આંદારામય ઓય ગોયા
\v 3  ત્યા દુંવાર માને દોરતી વોય ટોડે નીગ્યા,એન ત્યાંહાલ દોરતી ના વીંછી ઓહડી શક્તિ દેવામાય યેની
\v 4  ત્યાહાલ આખવામાય યેના કા નાય દોરતી નીળા ચારાલ,નાય કાહીં હરિયાલીલ,નાય કોઓહાબી  જાડાલ દુ:ખ પોચાડી,કેવળ ત્યાજ માઆહાલ દુ:ખ પોચાડી જ્યાહા ટોલપા વોય પરમેહેરા સીક્કો નાય હૈય
\v 5  ત્યાહાલ લોકહાઆલ માય ટાકનાતે નાય પેન પાંચ મોયના હુંદુ પીડા દેયના અધીકાર દેવામાય યેન્હા:એન ત્યાંહા પીડા ઓહડી આતી જેહેકોય વીંછી ચાવલા દ્વારા માઆહાલ પીડા ઓહે તેહેકોયજ
\v 6  ત્યા દીંહીહામાય માઆહે મરણાલ હોદી એન ત્યાહાલ મરણ નાય યેય;એન મોઓના લાલસા કોરી,એન મરણ ત્યાહા કોઈ દુર જાય
\v 7  ત્યા તીંડહા આકાર યુંધા હાટી તીયાર કોઓલા ગોડહા ઓહડા આતા,એન ત્યાહા ટોલપા વોય હોના મુગુટ આતા;એન ત્યાહા મુય માઆહા ઓહડે આતે
\v 8  ત્યાહા જ્યોટે  થેઈહી જ્યોટયાહા ઓહડે એન દાંત સિંહ દાંતા ઓહડે આતે
\v 9  ત્યાં લોખીંડા ઓહડા છાતી ડાકણા પોવલા આતા;એન ત્યાહા પાંખડા આવાજ ઓહડો આતો ;એન ખુબ ગોળહાલ જ્યા યુધા માય દાહદુતહા,
\v 10  ત્યાંહા સેપ્ટી વીંછી ઓહડી આતી એન ત્યાહા માય ચાવના ડંખ આતો,એન ત્યાહાલ પાંચ મોયના હુંદુ માઆહાલ દુ:ખ પોચાડના જી શક્તિ મીડ્યી આતી,તી ત્યાહા સેપ્ટી માય આતી
\v 11  ઉડા ખાડા દૂત ત્યાહા વોય રાજા આતો;ત્યાહા નાવ ઈબ્રુ ભાષામાય આબધન,એન યુનાની માય અપોલ્યોન હૈય
\v 12  પોઈલી આપત્તી વીતી ચુકીલી,આમી યા પાસે બેન આપત્તી આજુ યેનારી હૈય
\v 13  જોવે છોઠ્ઠા હોરગદૂતાય રણસીંગણા ફુંકી તોવે હોના વેદી જી પરમેહે હુંબુર હૈય ત્યાહા હીગડાં માને માય ઓહડો આવાજ વોનાયો,
\v 14  જર કાદો સાહવો હોરગા દૂત,જ્યાહા વોય રણસીંગણા આતાં, આખી રોયહો, “ત્યાં ચાર હોરગા દૂતહાલ જ્યાં મોઠી નોયી ફૂરાતા હી બાદલે હેય ખોલી દા”
\v 15  તે ચારી દૂત ખોલી દેવામાય યેના જ્યાં ત્યે વેડે,એન દીંહ,એન મોયના,એન વોરહાં હાટી માઆહા તીસરો ભાગ માય ટાંકના હાટી તીયાર કોવામાય યેને આતે
\v 16  ત્યાંહા લશ્કરાહા ગણતરી વીસ કરોડ આતી;માય ત્યાંહા ગણતરી વોનાયો
\v 17  માન યા દર્શના કોય ગોડા એન ત્યાંહા ઓહડા બોહલા દેખ્યા જ્યાહા છાતી ડાંકણે આગ,એન દુંવારા,એન ગંધકા ઓહડા આતે,એન ત્યાં ગોડહા ટોલપા સિંહા ટોલપા સારકા આતા;એન ત્યાંહા મુયા માને આગ, દુંવારો એન ગંધકનીગા આતા
\v 18  યો તીન માહામારી એટલે આગ,દુંવારા એન ગંધક કોય,જી માઆહા મુયા માને નિગા આતા માઆહા તીસરો ભાગ માંય ટાકવામાય યેના
\v 19  કહાકા ત્યાં ગોડહા ગોતી ત્યાંહા મુયામાય એન ત્યાંહા સેપ્ટી માય આતા;યા હાટી ત્યાંહા સેપ્ટી હાપડાહા ઓહડી આતી,એન ત્યાં હાપડાહા મુયે બી આતે એન ત્યાંહા કોય જ તે પિડા દા આતે
\v 20  બાકી માઆહે જી તીં માહામારી કોય નાય મોયે આતે,પોતાના આથા કામા કોય મન નાય ફીરયા,કા દુષ્ટઆત્મા કોય,એન હોના એન ચાંદી એન પિતળા,એન ડોગળા એન લાકડાહા મુરતી પુંજા નાય કોરા જી નાય દેખે,નાય વોનાય,નાય ચાલી હોકે;
\v 21  એન જી હત્યાં,એન જાદુટોના,એન વ્યભિચાર,એન ચોરી ત્યાહાય કોયી આતી,ત્યાંહા કોઇન મન નાય ફિરવ્યા 
\c 10
\p \v 1  પાસે માય યોક શક્તિશાળી હોરગાદૂતાલ વાદળા ફાંગીન હોરગાં માને ઉતતા દેખ્યા ત્યાં તોલપાવોય મેઘધનુષ્ય આતાત્યાં મુય સૂર્ય સારકા એન ત્યાં પાગ આગા ખાંઆબા સારકા આતા
\v 2  ત્યાં આથામાય યોક હાની ચોપડી ખોલલી આતી ત્યાંય પોતાનો હુંદો પાગ સમુદ્રવોય એન બીજો પાગ પૃથ્વી વોય થોવ્યો,
\v 3  એન ઓહડો મોઠા આવાજાકોય બોબલ્યા,જેહેકોય સિંહી બોબલેહે;એન જોવે ત્યાં બોબલ્યા તોવે સાત આવાજ વોનાયા યેના
\v 4  જોવે સાતી મોઠા આવાજ વોનાય ચુંક્યે,તોવેમાય લીખ્યાં,પેન માય હોરગા માને ઓ આવાજ વોનાયો, “જ્યો ગોઠયો મોઠા આવાજા કોય ત્યાં સાત આવાજા કોય વોનાયો ત્યાહાલ દોબલા રાખ,એન મા લીખહે”
\v 5  જ્યાં હોરગા દૂતાલ માય સમુદ્રા એન દોરતીવોય ઉબલો દેખ્યો આતો,ત્યાય પોતાનો હુંદો આથ હોરગા એસે ઉઠાવ્યો,
\v 6  એન જો યુગાનાયુગ જીવીત હૈય,એન જ્યાય હોરગાલ એન જી કાય ત્યાં માય હૈય,એન દોરતીલ એન જી કાય ત્યાં વોય હૈય,એન સમુદ્ર એન જી કઈ ત્યાં માય ઉત્પન્ન કોય, ત્યાજ કોસામ ખાઇન આખ,આમી તે વોદારી વાઆ નાય ઓરી
\v 7  એન પાસે સાતવો રણસીંગણો ફૂકવા દ્વારા ઓનારા આવાજા દીહાંઆ માય પરમેહેરા દોબલી યોજના ત્યાં શુભ સંદેશા અનુસર જી ત્યામાય પોતાના દાસ ભવિષ્યવક્તાલ દેના,પુરા ઓરી”
\v 8  જ્યાં આવાજાલ માય હોરગા માને બોલતા વોનાયો આતો, તો ફીરીન પાસો માઆ આરી ગોઠયો કોરા લાગ્યો, “જાઆ,જો હોરગા દૂત સમુદ્ર એન પૃથ્વી વોય ઉબલો હૈય,ત્યાં આથા માને ખોલલી ચોપડી લીલે”
\v 9  માય હોરગા દૂતહા પાહી જાઇન આખ્યા, ‘ઈ વાહની પુસ્તક માન દે”ત્યાય માન આખ્યા, “લે યીલ ખાઈલે;ઈ તે તોઓ ડેળ ખારાબ કોરી,પેન તોઓ મુયામાય મોદા ઓહડી મીઠી લાગી”
\v 10  તોવે આય તી વાહની પુસ્તક ત્યાં હોરગાં દૂતા આથામાને લીન ખાઈ લેદાતીં માઆ મુયા માય મોદા હોસ તે લાગી,પેન જોવે આય ખાય ગોયો,તો વે માઆ ડેળ કોડવી ઓઈ ગોયી
\v 11  તોવે માન ઈ આખવામાય યેના, “તુલ કાંહી લોકહા,એન જાતી,એન ભાષાઆ એન રાજહા વિષય માય પાસે ભવિષ્યવાણી કોઆના રોય”
\c 11
\p \v 1  પાસે માન માપા હાટી યોક પોટી દેવામાંય યેની,એન કાદાય આખ્યા, “ઉઠ એન પરમેહેરા મંદિર એન વેદી,એન ત્યાંમાય આરાધના કોઓનારહાલ માપી લે
\v 2  પેન મંદિરા બારેનો વોટલો સોડી દે ત્યાલ નાય માપતો કહાકા તીં અન્યજાતિલ દેવામાય યેન્હા,એન ત્યે પવિત્ર નગરમાય બેતાળીસ મોયના હુંદુ ખોદી
\v 3  આય પોતાના બેન સાક્ષીદારહાલ ઓ અધિકાર દિહી કા ટાટ ફાગીન યોક ઓજાર બોઓસો સાંઠ દિંહી હુંદુ ભવિષ્યવાણી કોરી
\v 4  ઈ તીંજ જેતુંના બેન જાડ એન બેન દીવા હૈય, જ્યાં જાગામાય પ્રભુ હુંબુંર ઉબે રોતહૈ
\v 5  જર કાદા ત્યાંહાલ દુ:ખ પોચાડા માગહે,તોવે ત્યાંહા મુયા માહને આગ નીગીન ત્યાં દુશ્મનહાલ નાશ કોઓ હૈ;એન કાદા ત્યાલ દુ:ખ પોચાડા માગ હૈ,તોવે એહેકોયજ યીં રીતી કોય માય ટાકવામાય જાય
\v 6 ત્યાહાલ અધિકાર હૈય કા આકાશાલ બોદ કોરેકા ત્યાંહા ભવિષ્યવાણી દીહાંમાય પાય નાય પોડે;એન ત્યાંહાલ બાદા પાય વોય અધિકાર હૈય કા ત્યાલ લોય બોનાડે,એન જોવે જોવે માગે તોવે તોવે જોગાવોય બાદા પ્રકારની વિપત્તી લીયે
\v 7  જોવે ત્યે પોતાની સાક્ષી દી ચુકી,તોવે ત્યાં પશું જો ત્યાં ઉડા ખાણા માને નીગલો,ત્યાય જુલાઈન ત્યાલ જીતી એન માય ટાંકી
\v 8  ત્યાંહા શરીર ત્યાં મોઠા શેહેરા ચોક માય પોડી રોય,જી આત્મિક રૂપા કોય સદોમ એન મિસ્ત્ર આખવામાય યૈહે,જાઆ ત્યાંહા પ્રભુ બી ક્રુસ વોય ચોડાવામાય યેનો આતો
\v 9  બાદા લોકહા એન કુળા એન ભાષા એન જાતિ લોક ત્યાહા શરીરાલ સાળે તીન દીહાં તાવ એતે રોય,એન ત્યાંહા શરીરાલ કબર માય થોવા નાય દી
\v 10  પૃથ્વી વોય રોઈનારે ત્યાંહા મરણા કોય આંનદિત એન મગન ઓરી,એન યોક બીજા વોય ભેટ દોવાડી,કહાકા યા બેની ભવિષ્યવક્તાય પૃથ્વી વોય રોઓયનાઆરહાલ સતાવ્યા આતા
\v 11  પેન સાડે તીન દીહાં પાસે પરમેહેરા એસેને જીવના શ્વાસ ત્યાંહામાય ભોરાય ગોયો,એન ત્યે પોતાના પાગાવોય ઉબે રોય ગોયે,એન ત્યાંહાલ દેખનારહાલ મોઠો ભય ઉત્પન્ન ઓઈ ગોયો
\v 12  તોવે ત્યાંહાલ હોરગા માને યોક આવાજ વોનાયા યેનો, “ઈહીં ઉંચે યા !”ઈ વોનાયને વાદળા વોય બોહીન પોતાના શત્રુ દેખતા દેખતા હોરગા માય ચોડી ગોયે
\v 13  પાસે ત્યાજ વેડે યોક મોઠો દોરતીકંપ ઓયો,એન શેહેરા દસમો ભાગ તૂટી પોળ્યો;એન ત્યાં દોરતીકંપ કોય સાત આજાર માઆહે મોય ગોયે,એન કાહી બીઈ ગોયે એન હોરગા પરમેહેરા મહિમા કોયી
\v 14  બીજી વિપત્તી વીતી ગોયી;દેખા,તીસરી વિપત્તિ મહારીજ યેનારી હૈય
\v 15  જોવે સાતવા દૂતાય રણસીંગણા ફુંક્યા,તોવે હોરગામાય યા વિષયમાય મોઠો મોઠો આવાજ ઓરા લાગ્યો: “જોગા રાજ્ય આમે પ્રભુ એન ત્યાં મહિમા ઓય ગોયો,એન તો યુગાનયુગ રાજ્ય કોરી”
\v 16  તોવે ચોવીસ વોડીલ જ્યા પરમેહેરા હુંબુંર પોતા પોતાના સિંહાસન વોય બોઠા આતા,મુયે પોડીન પરમેહેરા પાગે પોડ્યા
\v 17  એન ઈ આખા લાગ્યા, “ઓ સર્વશક્તિમાન પ્રભુ પરમેહેરા,જી હૈય એન જી આતા,આમા તોઓ ધન્યવાદવાદ કોઓત હૈ કા તુંયે પોતાની મોઠી સામર્થાલ કામામાય લી યેની રાજ્ય કોયહા
\v 18  જાતિય ક્રોધ કોયા,પેન તોઓ ક્રોધ યી પોડયો,એન તો સમય યી પોચીહ્યો કા મોઓલહા ન્યાય કોરા જાય,એન તોઓ દાસ ભવિષ્યવક્તા એન પવિત્ર લોકહાલ એન ત્યાં હાના મોઠહાલ જ્યાં તો નાવા કોય બીઈત હૈ બોદલો દેવામાય જાયે,એન પૃથ્વીલ બીગાડનારહા નાશ કોઓવામાય જાયે”” “’’
\v 19  તોવે પરમેહેરા મંદિર હોરગામાય હૈય તી બોલવામાય યેના,એન ત્યાં મંદિર માય ત્યાં વાયદા પેટી દેખાય દેની;એન એન વીજ એન આવાજ એન ગર્જન એ દોરતીકંપ ઓયો એન મોઠા ઓળા પોડયા
\c 12
\p
\v 1  પાસે હોરગા માને યોક મોઠી નીશાની દેખાય દેની,યોક થૈએ જી સૂર્ય ફાગલી આતી, એન ચાંદ તીયે પાગહા નીચે આતો,એન તીયે ટોલપા વોય બારા તારહા મુગટ આતો
\v 2  તીં ગર્ભવતી ઓયી,એન બોબલા આતી, કહાકા દુખાવાની પીડા માય આતી
\v 3  યોક બીજી નિશાની હોરગા માને દેખાય દેની;એન દેખા,યોક મોઠો લાલ અજગર આતો,જ્યાં હાત ટોલપે એન દાહા હીંગળે આતે,એન ત્યાંહા ટોલપાવોય સાત રાજમુગુટ આતા
\v 4  ત્યાં સેપ્ટીય આકાશા તારા યોક તીસરો ભાગ ખેચીન દોરતીવોય ટાંકી દેનાતો અજગર તીં થૈએ હુંબુર જી પોહા આતા,ઉબા રોયા કા જોવે તીં પોહાં જન્મ ઓય તોવે તીં ત્યાલ ગીળી ગિયો જાય
\v 5  તીયે પોહાંઆલ જન્મ દેનો જો લોખીંડા ડેગારી કોય બાદી જાતિવોય રાજ કોનાવોય આતા,એન તીં પોહાં યોકાયોક પરમેહેરા પાહી એન ત્યાં રાજગાદી પાહી ઉઠાળીન પોચાડી દેના;
\v 6  એન તીં થૈએ જોંગલા નાહી ગોયી જાઆ પરમેહેરા એસેને ત્યાં હાટી યોક જાગા તીયાર કોરા યેની આતી કા તાઆ તી યોક ઓજાર બોસો સાઈઠ દિંહી હુંદુ પાલી જાય
\v 7  પાસે હોરગા માય લોડાય ઓયી,મીખાંઈલ એન ત્યાંહા હોરગા દૂત અજગર એન ત્યાં દૂત ત્યાંકોય જુલાયા લાગ્ય,
\v 8  પેન સફળ નાય ઓયા,એન હોરગા માય પાસે ત્યાહાહાટી જાગા નાય રોયી
\v 9  તોવે તો મોઠો અજગર,એટલે તો જુનો હાપડો જો ઇબલીસ એન શેતાન આખવામાય યેહેં એન આખા સંસારાલ બોરમાવનારો હૈય,દોરતી વોય ટાંકી દેવામાય યી,એન ત્યાં આરીના દૂત બી ટાંકી દેવામાય યેના
\v 10  પાસે માય હોરગા માને ઓ મોઠો આવાજ યેતા વોના ‘‘ આમી આમ્હે પરમેહેરા ઉદ્વાર એન સામર્થ એન રાજ્ય એન ત્યાં મસીહી અધિકાર પ્રગટ ઓય હો,કહાકા આમે બાઆહાઆ વોય દોષ લાગવુંનારા,જ્યા રાત દિંહી આમે પરમેહેરા હુંબુર ત્યાંહા વોય દોષ લાગવીયા કોરા આતા,ટાંકી દેવામાય યેન્હા
\v 11  તીં મેંડા લોયા કારણે એન પોતાની સાક્ષી વચના કારણે ત્યાં વોય વિજય ઓયો,ત્યાંહાલ પોતાના જીવ પ્રિય નાય જાયો,યા હુંદુ કા મરણ બી સેહી લેદા ””
\v 12  યા કારણે ઓ હોરગા એન ત્યાંમાય રોયનારા મગ્ન ઓરા;ઓ દોરતી,એન સમુદ્ર,તુમા વોય અફસોસ ! કહાકા શેતાન મોઠા ક્રોધા આરી તુમ્હા પાહી ઉતી યેન્હો,કહાકા જાઆહેકા ત્યાં થોડોજ સમય બાકી હૈય
\v 13  જોવે અજગરાય દેખ્યા કા આય દોરતી વોય પોડી ગોયહો,તોવે તી થૈએ જી પોહાલ જન્મ દેનો આતો,સોતાવ્યો
\v 14  પેન તીં થૈએલ મોઠા ગરૂડાલ બેન બેન પાંખડે દેવામાય ગોયે કા હાપડા હુંબુરને ઉડીન જંગલામાય ત્યાં જાગાવોય પોચી જાય,જાઆ તી યોક પાસે સમય એન સમય,એન આરદો સમય પાડલો જાય
\v 15  એન હાપડાય તીં થૈએ પાસલા પોતાના મુયા કોય નોયી સારકા પાપ વોવાડી દેય
\v 16  પેન દોરતીય તીં થૈએલ મોદાદ કોયી,એન પોતાનો મુય ખોલીન તી નોયીલ જી અજગરાય પોતાના મુયાકોય વોવાડી આતી પીઈ લેદી
\v 17  તોવે આજગર થૈએયી વોય ગુસ્સો ઓયો,યા તીયે બાકી પોહાલ,જ્યા પરમેહેરા આજ્ઞા માનતે એન ઈસુ ગવાહી દેનામાય સ્થિર આતે,
\v 18 જુલાયા ગોયેએન તી સમુદ્રા રેતી વોય જાય ઉબી રોયી”
\c 13
\p \v 1  તોવે માંયે દોર્યામાંઅને યોક જનાવોર નિગતા દેખ્યાં, જ્યા દસ હિંગડે ને સાત ટોલપે આતેં, ત્યાહા હિંગડાહાવોય દોહો રાજા મુગુટ એન ત્યાહા ટોલપ્યેહેવોય પોરમેહર નિંદા કોઅના નાવે લિખલેં આતેં
\v 2  જી જનાવાર માયે દેખ્યેલ તી ચિતા રોકા આતા, એન ત્યા પાગ આસાલ્યે એન મુંય સિહી વાગા રોકા આતા, ત્યે અજગારે ત્યા તાકાત એન ઉંચે બોહના રાજગાદી એન મોઠો ઓદિકાર ત્યાલ દેય દેના
\v 3  માયે ત્યા ટોલપાહામાયને યોકાલ ઓહોડા લાગલા દેખ્યાં તી જાણે મોઅના પાયરેયજ આતા, પાસે ત્યા જી ખુબૂજ લાગાલા તી હારા જાયા, એન આખ્યે દોરત્યેવોય ત્યા જનાવારા પાહાલા-પાહાલા નોવાય પામતે ફિરેત
\v 4  લોકાહાય ત્યા અજગારા પૂજા કોઅયી, કાહાકા ત્યાય ત્યા જનાવારાલ ઓદિકાર દેય દેનેલ, એન એહે આખીને ત્યા પૂજા કોઅયી, “યા જનાવારા હારકા કોઉં હેય?કુંઉ યા આરે લોડાઈ કોઅઈ હોંઅકી?”
\v 5  મોઠયો મોઠયો ગોઠયો આખા એન નિંદા કોઅરા હાટી ત્યાલ યોક મુંય દેય દેવાયેલ, એન ત્યાલ બેતાલીસ મોયના હુદી કામ કોઅરાં ઓદિકાર દેવામાય યેનો
\v 6  ત્યા પોરમેહરા નિંદા કોઅરાં હાટી ત્યા મુંય ખોલ્યાં કા, ત્યા નાવ એન ત્યા માંડવો એટલે હોરગામાય રોનારાહા નિંદા કોઅય
\v 7  ત્યાલ ઓ બી ઓદિકાર દેવામાંય યેનો કા ન્યાયી માંઅહા આરે લોડા એન ત્યાહાવોય વિજય મેળવે એન ત્યાલ હર યોક જાત એન લોક એન ભાષા એન જાત્યેવોય ઓદિકાર દેવામાય યેનો
\v 8  દોરત્યેવોય જયેં બારે રોનારે, જ્યાહા નાવ કા જ્યા ઈસુવા જીવના ચોપડ્યેમાંય નાવ લોખલાં ઓરી, જો દુનિયા ઉબજાડના સમાયાવોયને નુકસાન ઓઅલાં હેય ત્યા જનાવારા પૂજા કોઅરી
\v 9  જ્યા કાન હેય ત્યેં વોનાયે
\v 10  જ્યાલ કોચરયેમાય પોડના હેય તો કોચરેયમાય પોડી જી તલવારયેકોય માંઅરી, જરૂર તી તારવાયેકોય મોઅઈ જાય પવિત્ર/ ન્યાયી લોકહા ધીરજ એન બોરહો યામાય હેય
\v 11  પાસી માયે યોકા જનાવારાલ દોરત્યેમાયને નીગતો દેખ્યો ત્યા મેંડા રોકેં બેન હિંગડેં આતેં એન તો જાનાવારા હારખા બોલતા આતા
\v 12  તી ત્યા પોયલા જનાવારા આખો ઓદિકાર ત્યા આગલા કામામાંય લેતા આતા, એન દોરતી એન ત્યાવોય રાનારા ત્યા પોયલા જનાવારા, જ્યા ખુબૂજ લાગલા ઘાવ હારા ઓઈ ગીઅલા, પૂજા કોઆડે
\v 13  તો મોઠે મોઠે કામે દેખડાતો આતો, ઓલેહુદી કા તો હોરગામાયને માંઅહા આગાડી દોરત્યેવોય આગ ઉડાવતો આતો
\v 14  એન યા કામાહા કારણે, જ્યાંય ત્યા જનાવારા આગલા દેખાડના ઓદિકાર ત્યાલ દેવામાય યેનેલ તો દોરત્યેવોય રોનારાહાલ બેઅકાડી દેય, બટકાડી દેય,એનદોરત્યેવોય રોનારાહાલ આખે કા જ્યા જનાવાર તારવાય લાગ્યેલ તીં તે જીવી ગિયહાં, ત્યા તે મુર્તી બનાવા
\v 15  ત્યાલ ત્યા જનાવારા મુરત્યેમાય જીવ દેયના ઓદિકાર દેનેલ યાહાટી કા તી જનાવાર મુર્તી બોલતી લાગે એન જ્યા લોક ત્યા જનાવારા મુરત્યે પાગે નાય પોડે ત્યાહાલ માંઆઈ ટાકાડે
\v 16  ત્યાંય હાના મોઠા માતલા કા ગોરીબ, સ્વતંત્ર કા ગુલામ બોદાહા જેવા આથાલ નાયતે નિંદાળામાય યોક યોક નિશાણી કોઈ દેની
\v 17  કા ત્યાલ છોડીને જ્યાવોય નિશાણી એટલે ત્યા જનાવારા નાવ નાયતે પાસે ત્યા નાવાં આકડો રોય, ત્યાશિવાય લેયના નાય કોઈ હોકે
\v 18  ઓકાલ ત્યામાંય હેય; જ્યાલ ઓકાલ હેય તો યા જનાવારા આકડો લેય કાહાકા તો માંઅહા આકડો હેય; એન ત્યા આકડો હેય- (છસો છાસેઠ હેય)
\c 14
\p \v 1  પાસી માયે એઅયાં કા એન એઅરા તો હલવાન સીયોન ડોગાવોય ઊબો હેય, એન ત્યા આરે યોક લાખ એન ચુમ્માળીસ ઓજાર સંત હેય જ્યાહા નિંદાળાવોય ત્યાહા એન ત્યા આબાહા નાવ લોખલાં હેય
\v 2  એન હોરગામાયને યોક ઓહડો શબ્દ વોનાયા યેનો જો ખુબૂજ પાંઅયા દાઆયો એન મોઠો આવાજનો શબ્દ આતો એન જો શબ્દ આંય વોનાયેલ તો એહેંકોય આતો કા પાવી વાજનારા પાવી વાજતાહા
\v 3  તીં રાજગાદી આગલા એન ચાર જનાવારાહા એન વડીલાહા આગાડી નવા ગીત આખી રોઅલા ત્યા યોક લાખ ચુમ્માલીસ ઓજાર જાંઅહાલ છોડીને જ્યા દોરત્યેવોયને વેચાતા લેદલાં આતા, કાદાજ તી ગીત હિકી નાય હોકતા આતો
\v 4  ત્યેં યે હેતે કા થેઅયેહે આરે અશુદ્ધ વોગડયાહા નાય પેન ત્યા કુવારા હેય; ત્યા યા હેય કા જા કેસ હલવાન જાયહા ત્યે ત્યા પાછલા જાથે, યે તે પોરમેહરા હાટી પોયલાં ફળ ઓઅરાં  હાટી માંઅહામાયને વેચાતેં લેદેહેં
\v 5  ત્યાહા મુંયામાઅરે કોદહીજ ખોટા નાય નીગ્યેલ, ત્યા નિર્દોષ હેતા
\v 6  પાસી માયે યોક હોરગ્યા દુત જુગાવચ્ચ્માય ઉડતો દેખ્યો, જ્યાપાય દોરત્યેવોય રોનારી બોદીજ જાત્યે, એન કુળ એન ભાષા, એન વોનાહા હાટી કાયામનો હારી ગોઠ આતી
\v 7  ત્યાય મોઠા શબ્દાકોય આખ્યા, “પોરમેહરાલ બિઅયા, એન ત્યા મહિમા કોઆ; કાહાકા ત્યાહા ન્યાય કોઅના સમાય યેય ફૂગ્યોહો; એન ત્યાં ભક્તી કોઆ, જ્યાય હોરગા દોસ્તી એન દોરયા એન પાંઈયા જરયા બોનાવ્યા”
\v 8  પાસી ત્યાય પાસલા યોક બીજો, હોરગ્યો દુત ઈં આખતો યેનો; “ટુટી પોડયો તો મોઠો બાબીલ ટુટી પોડયો, જ્યાય પોતે વ્યભિચારા કોપરુપી દારાખા રોહો બોદયે જાત્યેલ પાજ્યોહો,”
\v 9  ત્યા પાસે બીજો આજુ યોક, “જો કાદો ત્યા જનાવારા એન ત્યે મુરત્યે પૂજા કોઅરી, એન પોતાના નિંડાળાલ નાયતે પોતે આથાવોય ત્યા નિશાણી કોએ
\v 10  તી પોરમેહરા શિક્ષા દારાખારોહા, જી ત્યા ખીજવાયલા  ટાકવામાય યેનહી, પીઅઈ એન પવિત્ર હોરગ્યા દુતાહા આગાડી એન હલવાન આગલા આગ એન ગન્ધકા પિયાયેમાય પોડી
\v 11  ત્યા દુખા જી દુમાડા કાયામ નિગતા રોઅરી, એન જી ત્યા જનાવાર એન ત્યે મુરત્યે પુજા કોઅતેહે, એન જયેં ત્યા નાવા નિશાણી લેતહે ત્યાહાલ રાત-દિહી આરામ નાય મિળી
\v 12  પવિત્ર લોકાહા ધીરજ ઈહીમાયજ હેય,જી પોરમેહરા હુકુમ માનહે એન પોરમેહરાવોય બોરહો રાખતેહેં
\v 13  પાસે માયે હોરગામાયને ઓ આવાજ વોનાયો “જયે મોઅનારે પ્રભુમાય મોઅતેહે, ત્યે આમીનેજ ધન્ય હેય” આત્મા આખેહે “હાં, કાહાકા ત્યે પોતે બોદીજ મેઅનાતે આરામ મેળવી, એન ત્યાહા કામે ત્યાહા આરે ઓઈ જાતેહે”
\v 14  માયે દેખ્યાકા પાસી એઆ, યોક ઉજળા વાદળાં હેય, એન ત્યા વાદળાવોય માંઅહા પોહા રોકો બોઠલો હેય; જ્યા ટોલપ્યેવોય હોના  મુગુટ એન આથામાય ચોખ્ખો દાઅયેવાળો ઓસીયો હેય
\v 15  પાસી યોક હોરગ્યા દુતેમંદિરામાયને નિગીને, ત્યાલ જો વાદળાવોય બોઠ્લો આતો, મોઠા આવાજાકોય બોમલીને આખ્યાં, “તું ઓસ્યો લાવીને વાડ, કાહાકા વાડના સમાય યેય ગીયહો, કાહાકા દોરત્યેવોયને ખેતી પાકી ચુકહી”
\v 16  છેલ્લે જો વાદળાવોય બોઠ્લો આતો ત્યેય દોરત્યેવોય પોતે ઓસ્યો લાવ્યો, એન દોરત્યેવોયને વાડની કોઅવામાય યેની
\v 17  પાસી યોક હોરગ્યો દુત ત્યા મંદિરામાયને  નિગ્યો જો ઓદિકાર હેય એન ત્યાપાયબી દાઅયેવાળો ઓસ્યો આતો
\v 18 પાસી યોક આજુ હોરગ્યો દુત જ્યાલ આગ્યેવોય ઓદિકાર આતો, વેદયેમાયને નિગ્યો, એન જ્યાપાય દાઆયેવાળો ઓસ્યો આતો, ત્યાલ ઉંચે આવાજાકોય આખ્યાં, “તો દાઅયેવાળો ઓસ્યો ચાલાડીન દોરત્યેવોયને દારાખાહા ગુસ વાડી લે, કાહાકા ત્યે દારાખેં પાકી ગીયહેં”
\v 19  તોવે ત્યેં હોરગ્યેદુત દાઅયેવાળો ઓસ્યેકોય દોરત્યેવોયને દારાખાહા ડાહાગ્યા વાડીને પોરમેહરા પ્રોકોપા મોઠો દારાખાકુંડામાંય ટાકી  દેનો
\v 20  એન દારાખાકુંડામાંય જી આતા તી શેઅરા બારે દારખેં છુંદયે એન દારાખાકુંડામાંયને ઓલા લોય નિગ્યા કા ઘોડાહા લગામે હુદી પોઅચે ઓલા, એન તી હોવ અંતાર વોવી ગીયા
\c 15
\p \v 1 પાસી માયેં હોરગામાંય યોક મોઠો એન નોવાય લાગે ઓહોડા નિશાણી દેખી એટલે સાત હોરગ્યા દુત જ્યાહાપાય આખરી વિપત્યો આત્યો કાહાકા ત્યાહા પારવાય જાયના પાસે પોરમેહરા પ્રોકોપ અંત હેય
\v 2  તોવે માયે આગ મેળાવલા કાસા સરખા દોરયો દેખ્યો, એન જ્યા લોક ત્યા જનાવારા ઊપે એન ત્યા મુરત્યેવોય એન ત્યા નાવ આકડાવોય વિજય મોળાવલેં આતેં, ત્યાહાય ત્યા કાસા દોરીયાપાહાય પોરમેહરા પાવ્યો લેયન ઉબલા દેખ્યો,
\v 3  ત્યા પોરમેહરા સેવાક મુસા ગીત, એન હલવાના ગીત આખી આખીને એહેકોય આખેત કા, “ઓ બોદી ગોતીવાળા પ્રભુ પોરમેહર, તો કામે મહાન એન અજાયબ હેય, ઓ કાયામના રાજા, તો કામે ચાલ ઠીક એન હાચીજહેય
\v 4  “ઓ પ્રભુ, કુંઉ તોથી નાય બીયે એન તો નાવા મહિમા નાય કોઅરી? કાહાકા તુંજ યોખલો પવિત્ર હેતો,બોદીજ જાતીના યેયને તો આગલા પાગે પોડી, કાહાકા તો ન્યાય કામ જાહીર ઓઈ ગીયહે
\v 5  ત્યા પાસે માયે દેખ્યાં કા હોરગા માય સાક્ષીદારહા તંબૂઆ મંદિર ખુલી દેના
\v 6  એન ત્યા હાતી હોરગ્યા દુત જ્યાહાપાય હાતી વિપત્યો આત્યો ચોમાકાનારે ચોખ્ખાં એન ચોમાકનારો ડોગલેં પોવલે એન છાતીયેવોય હોના પોટ્ટો બાંદલો મંદિરા માયને નિગ્યા
\v 7  તોવે ત્યા ચારી જનાવારાહા માયને યોકાજ ત્યા હાત હોરગ્યા દુતાહાલ પોરમેહર, જો જોલામજૂગ્યા જીવતો હેય, ત્યા પ્રોકોપામાય બોઅલા હાત વાટકા દેના
\v 8  એન પોરમેહરા મહિમા એન ત્યા તાકાતે કારાણે મંદિર દુમાડાકોય બોરાય ગીયા, એન જાઉં હુદી ત્યા હાતી હોરગ્યાદુતાહા હાતી વિપત્યો પુરયો નાય જાયા તાવ હુદી કાદાજ ત્યા મંદિરામાય નાય જાય હોંઅક્યા
\c 16
\p \v 1  પાસી માયે મંદિરમાય કાદાલ તેરૂ ઊંચા આવાજામાય ત્યા હાંતી હોરગ્યાદુતાહાલ ઈ આખતા વોનાયો, “જાયા પોરમેહરા પ્રોકોપા હાતીં વાટકાહાલ દોરતીવોય રેડી દા”
\v 2  આખરી પોયલે હોરગ્યેદૂતે જાયને પોતાના વાટકો દોરતીવોય રેડી તોવે ત્યા માંઅહા, જ્યાવોય ત્યા જનાવારા નિશાણી આતી એન ત્યેં મુરત્યે પુજા કોઅત, યોક્યે જાત્યો ખારાબ એન દુખ દેનારાં ફૂડકાં નિંગ્યા
\v 3  બીજે હોરગ્યે દૂતે બી ત્યા વાટકો દોરત્યેવોય રેડી દેનો, એન ત્યા મોઅલા માંઅહા લોયે હારાકાં ઓઈ ગીયાં, એન દોરીયા માયને બોદેંજ જીવજંતુ મોઅઈ ગીયેં
\v 4  તીજે હોરગ્યે દૂતે બી પોતા પાયનો વાટકો નયો એન વોવતા જરાહાવોય રેડી દેના, એન ત્યા લોય બોની ગીયા
\v 5  તોવે માયેં પાંઅયા હોરગ્યા દુતાલ એહેં આખતા વોનાયો “ઓ પવિત્ર, જો હેય ને જો આતો, તું ન્યાયી હેય એન તુંયે ઓ ન્યાય કોઅયો
\v 6  કાહાકા ત્યામાંય પવિત્ર લોક એન ભવિષ્યવક્તાહા લોય વોવાડલા આતા, એન તુંયે ત્યાહાલ લોય પાજ્યાં, કાહાકા ત્યા યા લાયકે હેય,
\v 7  પાસી માયે વેદીવોયને ઓ આવાજ વોનાયો, “હા, ઓ મોઠી ગોતીવાળા પ્રભુ પોરમેહર, તો નિર્ણય ઠીક એન હાચોજ હેય”
\v 8  ચૌથા હોરગ્યા દૂતે ત્યા વાટકો દીહ્યાવોય રેડી દેના, એન ત્યાલ માઅહાલ બાળી ટાકના ઓદિકાર દેનો,
\v 9  માંઅહેં વોદારી ગરમીથી બોળી ગીયેં એન પોરમેહરા નાવા જ્યા યે વિપત્ત્યેવોય ઓદિકાર હેય, નિંદા કોઅયી પેન ત્યા મહિમા હાટી મોન નાય ફિરવ્યાં
\v 10  પાંચવા હોરગ્યા દુતાય પોતાના વાટકો ત્યા જનાવારા રાજ્યાસનાવોય રેડી દેનો, એન ત્યા રાજ્યાવોય આંદારા ઓઈ ગીયાં, લોક પીડા મારે પોતે જીબ ચાવા લાગ્યા,
\v 11 એન ત્યેં પીડા એન ફુંડકા કારણે હોરગ્યા પોરમેહરા નિંદા કોઅયી પેન પોતે-પોતાના કામાહાથી મોન નાય ફિરવ્યા
\v 12  છઠ્ઠા હોરગ્યા દુતેં ત્યા વાટકો મોઠી નોય ફરાતવોય રેડી દેના, એન ત્યા પાંઆઈ ઉખાઈ ગીયા એન દિહી ઉદ્યા માયના રાજાહા હાટી મારગ તીયાર ઓઈ જાય
\v 13  પાસે માયે ત્યા અજગાર મુંયાથી, એન ત્યા જાનાવારા મુયાથી, એન ત્યા ઠોગ ભવિષ્યવક્તાહા મુયેથી તીન બુતા આત્માહાલ ડેડકા રુપામાય નિગતા દેખ્યાં,
\v 14  યે મોઠે કામે કોઅઈદેવાડનારે બુતા આત્મે હેય, જયેં બાદા દુનિયા રાજાપાય નિગીને જાતેહે કા ત્યાહાલ મોઠી ગોતીવાન પોરમેહરા તો મોઠા દીહા લડાયે હાટી યોકઠા કોઈ,
\v 15  “એઅરા, આંય બાંડા હારકો યીહીં; ધન્ય હેય જો જાગતો રોહે, એન પોતે ફાડકે હાચવી રાખહે કા તો નાગો નાય ફિરે, લોક ત્યા નાગાપણ નાય દેખે”
\v 16  એન ત્યાહાય ત્યાહાલ ત્યે જાગે યોકઠા કોઅયા જ્યાલ હિબ્રુમાંય હર માગીદોન આખાયેહે,
\v 17  હાતવા હોરગ્યા દૂતે પોતાના વાટકો વારાવોય રેડી દેનો,એન મંદિરા રાજ્યાસના થી ઓ મોઠો આવાજ જાયો, “ઓઈ ગીયાં!”
\v 18  પાસે વિજળ્યેંહેં ચમકારા ઓઅયા ને આવાજ પાસો જાયો, એન યોક ઓહડો દોરતીકંપ યેનો કા જોવે તે માંઅહા દોરત્યેવોય તીયારી જાયા, તોવેપાયને ઓહડો મોઠો દોરતી કંપ કોવેજ નાય યેનેલ
\v 19  યોકાનયોક ત્યા મોઠા શેઅરા તીન ટુકડા ઓઈ ગીયા, એન જાત્યે-જાત્યે શેએરટુટી પોડ્યાં; એન મોઠા બાબીલોના યાદ પોરમેહરા ઈહીં જાયા કા તો પોતાના ગુસ્સાની કોપા પિયાલો ત્યાહાલ પાજે,
\v 20  એન હર યોક ડીપલા પોતાના જાગાવોયને નાઠા, એન મોઠા મોઠા ડોગહા પોત્તો નાય લાગ્યો
\v 21  એન જુગામાયને આમાહાવોય મોણા-મોણા ગાર્યો પોડયો, એન યાહાટી કા ઈ વિપત્તી ખૂબ ભારે આતી લોકાહાપ ગાર્યો પોડયો ત્યા આબદા લીદે પોરમેહરા નિંદા કોઅઈ
\c 17
\p \v 1 એન એલા હાત વાટકીયો દોઓઈ રોઅલા હાત દેવદૂતાહામાંઆને યોક દેવદૂત યેઈન માંઆ આરે બોલતો લાગ્યો, એન ત્યે આખ્યાં “ચાલ, એલી મોઠી રામજાણી થેએ, જી ડીગ્ગા પાંઆયા મેરે બોઠલી હેય, ત્યે શિક્ષા તુલ દેખાડું
\v 2  દોરત્યે રાજાહાંય ત્યે આરે વ્યભિચાર કોઓયી, એન દોરત્યેવો રોનારાહાંય ત્યેં વ્યભિચાર્યે  દારૂ પીને પીદલેં બોની ગીયેં”
\v 3  દેખાડામાંય તો માન ઉજાડીયેમાંય લેઈ ગીયો, એન માંયે યોક થેએયેલ દેખી, તી રાતા જોનાવારાવે બોઠી, તીં જોનાવાર ખોટી નિંદાયે નાંવે બોઅલાં આતાં, ત્યા હાત ટોલપેં એન દોહો હીગડેં આતેં
\v 4  થેએયે જામલીયા એન લાલ ફાડકેં પોવલેં એન હોના એન હીરા મોતીયે કોઈન સોબા કોઓલી, એન ત્યે આથામાંય હોના વાટકી, વાટકીયેમાંય ત્યે વ્યભિચારા બાદાં મેલા કામ, બાદાં વોત્સાળ બોઓલાં,
\v 5  ત્યે નિંડાળે યોક નાંવ લોખલાં, જ્યા ખાનગી મોતલબ ઓહોડો ઓહોડો હેય “મોઠીબાબેલ, આખી દોરત્યે રામજીણી થેએયેહે એન બાદાં ખારાબ  આયોહો”
\v 6  એન માયે થેએયેલ દેખી, તી પોરમેહેરા માટડાહા લોય એન ઈસુવા સાક્ષિયાહા લોય પીઈન પીદલીજ આતી ત્યેલ દેખીન માન ઝાઝ નોવાઈ લાગી
\v 7  એન દેવદૂતે માંન આખ્યાં “કાહા નોવાઈ લાગી ? થેએયે ખાનગી મોતલબ તુલ દેખાડું, એન  જ્યા જોનાવારાવો તી સવારી કોઓહોય, હાત ટોપલે એન દોહો હીગડાવાળા જોનાવારા ખાનગી મતલબ તુય દેખાડું
\v 8  તુયે જોનાવારાલ દેખ્યા, તી કોયા આતા, આમી નાંય હેય, એન નરકામાંઆને ચોડી યેવાના હેય, એન નાશ ઓઅઈ જાય એન દોરત્યેવો રોનારે બાદેં માંઆહાંય જ્યાહા નાંવ જીવાના ચોપડીયેમાંય જૂગદોરતી ઉસબીગીયાં ત્યા આગલારીયા લોખલે નાંય હેતે, ત્યાહાન નોવાઈ લાગી જોવે ત્યાહાંન ખોબાર પોડી કા જોનાવાર આતાં એન નાંય હેય, એન યેવાનાં હેય
\v 9  ઇહી વિદિયાવાળા મોના કામ હેય હાત ટોલપે મતલબ હાત ડોગ હેતા, ત્યાહાવો થેએ બોઠીહી એન હાત રાજા બીં હેતા,
\v 10  ત્યાહામાંઆને પાંચ તે ઓઈ ગીયા, યોક હેય એન યોક આજું નાંય યેનો યેહે તોવે થોડાહાજ દીહી રોહોય
\v 11  જી જોનાવાર કોયાં આતાં એન નાંય હેય, તી આઠમા, એલા હાતીયાહા આરીયોજ હેય, એન તો નાશા વાટે જાય
\v 12  એન તુયે દોહો હીગડેં દેખલે, ત્યેં દોહો રાજા હેતા, ત્યાહાંન આજુ રાજ નાંય મીળીયાં, બાકી જોનાવારા આરે ત્યાહાંન રાજા એહે ગોતી મીળી
\v 13  ત્યા બાદાહા યોકુજ વિચાર રોહોય, ત્યાહા ગોતી એન ઓદિકાર જોનાવારાલ દાઆ કોઓત
\v 14  ત્યેં લોવારા હુમે લોડાઈ કોરી એન લોવારો ત્યાહાંન આરવી દી, કાહાકા તોજ બાદા દોનારાહા દોનારો,બાદા રાજાહા રાજા હેય, એન ત્યા આરે જ્યેં માંઆહાંય હેતેં ત્યેં હાદલેં એન નીવડી લેદલેં, એન બોરાહાવાળેં હેતેં”
\v 15  એન ત્યે માન આખ્યાં “તુયે પાંઆને દેખ્યાં, ત્યા મેરે રમજીણી થેએ બોઠી, તી પાંઆય હેય લોકાહાંય એન ટોળાહાંય, જાતીયો એન બોલીયો
\v 16  તુયે દોહો હીંગડે દેખ્યે, ત્યે જોનાવારા આરે રોઈન રામજીણીયેં હુમે ફીરી, ત્યેલ ખેદાન મેદાન એન ઉગાડી કોઓઈદી, ત્યે માહા ખાઈ જાય, એન ત્યેક આગીયેમાંય બાળી ટાકી
\v 17  કાહાકા પોરમેહેરે પોતે જી નોક્કી કોઓયા તીંજ પૂરા કોરા હાટી એલા રાજાહા મોનાહાંમાંય ત્યેજ હૂજ દેની, ત્યાહાન હોમજૂક અહોડો વિચાર કોરાં દેના કા ત્યાહા રાજ જોનાવારાલ હોંઅપી દેએનાં, જાઆ લોગુ પોરમેહેરા ગોઠ પૂરી ઓઅઈ જાય
\v 18  એન તુયેં થેએયેલ દેખી, તી એલા મોઠાં શેએર હેય, જીં દોરત્યે રાજાહાવો રાજ કોઓહોય
\c 18
\p \v 1  ત્યા પાસે માંયે યોક બીજા દેવાદુતાલ  હોરગામાઆને ઉતતો  દેખ્યો, ત્યા ડીગ્ગી ગોતી આતી, એન ત્યા માંડળા પોરગાળા આખી દોરત્યેવો પોડે,
\v 2  એન તો મોઠા આવાજે બોમલેહે, “પોડી ગીઈ  મોઠી બાબેલ પોડી ગીઈ તી બુતાહાં ધોર બોની ગીઈ, બાદા મેલાં આત્મા, બાદા ખોટાં નાય હારાં ચીદાહાં ગુઉં બોની ગીઈ,    
\v 3  કાહાકા ત્યે વ્યભિચારી શિક્ષાવાળો હોરો બાદા લોકાહાય પીદો, એન દોરાત્યે રાજાહાય ત્યે આરે વ્યભિચાર કોઓયીહી, એન દોરાત્યે વેપારી ત્યે મોજાયે જોરે લેઈન માલદાર બોની ગીયા
\v 4   પાસે હોરગામાઅને બીજો આવાજ આંય બોલતો વોનાયો, કા “એલીયેમાંઆનેનીગી યેજા, માઆ લોકાહાંય, એલીયે પાપામાંય તુમા બાગીયા માં બોનાહા એન એલીયે શિક્ષા તુમાહાન નાંય મીળે, ત્યા હાટી નીગી યેજા
\v 5  કાહાકા ત્યે પાપાહા ડિગલો જૂગાલ લાગિ જાય ઓલો ઉચે વોદી ગીયો, એન પોરમેહેરે ત્યે બાદાં ખોટાં કામ ફોમ કોઓયાં
\v 6  ત્યે દેનાં તોહોડાં જ ત્યેલ દીયા, ત્યે જીં કોઓયા ત્યા બેન પટ વાળીદીયા, ત્યે વાટકીયેમાંય જોલા રેડીયાં, ત્યા બેન પટ ત્યેલ રેડી દીય્યા
\v 7  ત્યે જોલી મહિમા કોઅયી એન મોજા કોઓયી, તોલાં વાળીન ત્યે દુખી કોઆ એન રોડાવી દીયા તી ત્યે મોનામાંય આખેહે, “આંય રાણી બોઠીહી, આંય વિધવા નાંય હેત્યાઉ લે, માન કાંય બિ દુખ નાંય”
\v 8  ત્યા હાટી યોકુજ ગેડીયેમાંય ત્યે દખ હોલગાંજ યી જાય, મોત એન પસ્તાવો એન બૂખમોરો, એન આગીયેમાંય તી બોળી કાહાકા જ્યે ત્યે હુમે ચુકાદો દેનો પોરમેહર તો ગોતીવાળૉ પ્રભુ હેય
\v 9  એન ત્યે આરે દોરત્યે રાજાહાંય વ્યભિચાર કોઓયેલ, એન મોજા કોઓયી ત્યા દુખી ઓઅઈન રૉડી ત્યેલ આગ લાગી ત્યા દુવારા દેખીન,
\v 10  ત્યે દુખા દાકે દુઉ ઉબા રોઈ, ત્યા આખરી, “ઓ માઆ આબારા, ઓ માંઆ આયાવા, ઓ મોઠા શેએરા બાબેલ, ઓ ગોતીવાળા શેએર, યોકુજ ગેડીયેમાંય તોઓ શિક્ષા યેઇ ગીઈ”
\v 11  દોરતીયે વેપારીયા ત્યે લેદે રોડી એન પાસ્તાઈ જાય, કાહાકા ત્યાહા માલ આમી કાદા નાંય લેહે,
\v 12  હોના ચાદી, ઇરા મોતી, હુના ફાડકા, જામલીયા એન રેશમી કાપાડ, એન લાલ કાપાડ, બાદી જાતી સુખડ, આથીદાતા વાહાણે, કીમતી લાકડા વાહાણે, બાગારા, લોખીડ એન મરમરા બાદે વાહણે,
\v 13  તજ, એલાયેચી, દૂપ, એન બોળ, એન સુગંધ, દારાખારોહો, તેલ, ગઉ એન કૂટ, મેંડેં, ડોબે, ગોડેં, ગાડીયો, ચાકાર એન માણેહે જીવ,
\v 14  જી કાંય તોઓ મોન હોદે, તી બાદા ઓજમ એઅઈ ગીયા તઓ બાદે કીમતી ચીજે, તોઓ મહિમા તુયે પાંઆને દુઉ જાતે રોયે, આમી પાસે તુલ કાદે દીહે નાંય મીળી”
\v 15  યા બાદા માલા વેપારીયા, જ્યા એલીયેલેદે માલદાર બોની ગીયા, ત્યા ત્યે દુખા દાકે દુઉ ઉબા રોઇન રોડી એન પાસ્તાઈ જાય
\v 16  એન ત્યા આખરી: “હાય, હાય,, ઓ મોઠા શેએરા જો હુણા ફાડકા પોવલા, લાલ એન જામલીયા ફાડકા પોવલા, હોના એન ઈરા મોતીયા કોઈન સોબા કોઓલી,
\v 17  યોકુજ ગેડીયેમાંય ઓલો બાદો માલ લેવાઈ ગીયો” એન જાહાજ આકાલનારા એન દોરીયામાંય મુસાફરી કોઓનારા બાદા, જાહાજામાંય કામ કોઓનારા, એન દોરિયામાંય દંદો કોઓનારા બાદા, દુઉ ઉબા રોઈન,
\v 18   તી બોળેહે ત્યા દુવારા દેખીન બોમાલતા લાગ્યા કા “યા મોઠા શેએરા રોકાંબીજા મીળેજ નાંય”
\v 19   એન ટોલપીયેહેવો બુંબુંહુ ટાકીન રોડતા લાગ્યા, “ઓ માંઆ બાદા જાહાજાવાળા ત્યા મીલકાતેમાંઆને માલદાર બોની ગીયા, યોકુજ ગેડીયેમાંય બાદાં નાશ ઓઅઈ ગીયા”
\v 20  “ઓ હોરગ, ત્યે લેદે તુ આનંદ કોઓ, એન તુમા હોગા, પોરમેહેરા પવિત્ર માટડાહાય, પ્રતિનિદિયાહાંય એન ભવિષ્યવક્તાહાંય, કાહાકા ત્યે શિક્ષા કોઈન પોરમેહેરે તુમેહે નીયાય કોઅઇ દેનોહો, તુમેહે દાવો પુરો કોઓયો”
\v 21  એન યોક ગોતીવાળા દેવદુતે ગોંઓટીયે પુડા ઓલો મોટઃઓ દોગાડાલ ઉસઈન દોરિયામાંય ઉડવી દેનો ત્યે આખ્ય, “એલી મોઠિ શેએર બાબેલ એહે કોઈન જોરમાંય આફળાઈ જાય, એન પાસેં દેખાયીજ નાંય
\v 22  સીતાર વાજાડનારા એન વાજા વાજાડનારા અવાજ તુયેંમાંય આમી પાસે કાદે દીહી વોનવાય નાંય, પાવી એન ડૉવાડા અવાજ વોનાવાયી નાંય, તોઓ ઈહી કાદે દીહી દંદાવાળા કારીગર નાંય મીળી, આમી પાસે કાદે દીહી તુયેમાંય ગોઠીયે અવાજ વોનાવાયી નાંય
\v 23  આમી પાસે તુયેમાંય કાદે દીહી દીવા પોરગાળ દેખાયી નાંય, આમી પાસે તુયેમાંય કાદે દીહી વોવડા વોવડીયે ગીતેં વોનાવાયી નાંય કાહાકા તોઓ વેપારીયા દોરિયામાંય મોઠા આતા, એન મેલી વિદિયાયે કોઈન તુયે આખી દોરત્યેલ છેતરી
\v 24  પોરમેહેરા પવિત્ર માટડાહા લોય, ભવિષ્યવક્તાહા લોય, ત્યેમાંય જોડી ગીયા, એન દોરિયામાંય જ્યે મારાઈ ગીયે, ત્યા બાદાહા લોય એલીયેમાંય જોડી ગીયાં”
\c 19
\p \v 1  ત્યા પાછે આંય ઓહોડો અવાજ વોનાયો કા જાંઆય યોક મોઠી ગિરદી હોરગામાય બોલે “હાલેલુયા સૂટકો એન મહિમા એ ગોતી આપેહે પોરમેહેરા હેય  
\v 2  કાહાકા ત્યા ચુકાદા ખોરા એન નીયાયી હેતા, ત્યેયતી મોઠી રામજીની થેએ, જ્યે આખી દોરત્યેલ વ્યભિચારિ કોઈન નાશ કોઓઈ દેતી, ત્યે હુમે ચુકાદો દેનો એન ત્યે  પાઅને પોતા ચાકરાહા લોયા બોદલો લેદો”
\v 3  એન ત્યાહાય આજુ આખ્યા, પોડીન રાજ ગાદિયે વો બોઠલા પોરમેહરાલ પાગે પોડ્યા એન ત્યાહાંય આખ્યા, “આમીનહાલેલૂયા”
\v 4 એન ચોવહી વોડીલેં એન ચાર જનાવરેં ઉમબેડેં પોડીન, રાજગાદીવો બોઠલા પોરમેહરાલ પાગેં પોડયા એન ત્યાહાંય આખ્યાં આમીન હાલ્લેલુયા
\v 5  પાસે રાજગાદીયે પાઅને ઓહોડો અવાજ યેનો કા “ઓ પોરમેહરાહા ચાકારાહાંય, એન ત્યા દાક રાખનારાહાંય, હાને મોઠે બાદે, પોરમેહરા સ્તુતિ આખા”
\v 6  એન જાઆય કા મોઠી ગીરદી બોલે એન મોઠો દોરિયો ગોગરેહે એન ડીગ્ગા ગાજે એન કોકડાય, ઓહોડો અવાજ આંય વોનાયો: “હાલેલૂયાપ્રભુ ગોતીવાળૉ પોરમેહરરાજ કોરા લાગ્યો
\v 7  આપા આનંદ કોઅતા એન નાચતા, એન ત્યા સ્તુતિ આખતા, કાહાકા લોવારા વોરાડ હેય એન ત્યા વોવડી તીયારી ઓઅઈ ગીઈ 
\v 8  એન ત્યેલ પોવા હાટી ચોખ્ખા ઊજળા હૂણા ફાડકા આંઅય દેના, (હુણા ફાડકા મતલબ સોતીલોકાહા ધર્મા કામ)” 
\v 9  એન ત્યે માન આખ્યા, ઈ લોખજે : જ્યાહાન લોવારા વોરાડા જેવાણામાંય આમત્રણ દેના ત્યે સુખી એન ત્યે માન આખ્યા: “યો ગોઠ્યો પોરમેહરા ખોર્યો ગોઠીયો હેત્યો”
\v 10  એન ત્યાલ આંય પાગે પોડા કોઅહુ, એન ત્યા પાગાહા પાંય ઊબડો પોડી ગીયો એન ત્યેય માન આખ્યા, “માઆ ? કાહાકા આંય તો આરીયો સેવાક હેતાઉ એન તોઓ બાહા, જ્યા ઈસુવા સાક્ષીરાખતાહા ત્યાહા આરીયો હેતાઉ પોરમેહરાલ પાગે પોડ” ઇસુવા સાક્ષી મોતલાબ ભવિષ્યવક્તાહામાંય બોલનારી આત્મા  
\v 11  પાસે માયે દેખ્યા કા હોરગ ઉગડી ગીયો, એન યોક ઊજળો ગોડૉ દેખાયો, ત્યાવો સવારી કોઓનારા નાંવ “બોરહાવાળૉ”એન “ખોરો”, એન ત્યા ચૂકાદો નીયાયી હેય એન તો નીયાય હાટી લોડેહે
\v 12  ત્યા ટૉળા આગીયે જાડ હેતા, એન ત્યા ટૉલપિયે વોય ડીગ્ગ્યો કોલગીયો હેત્યો ત્યા લોખલા નાંવ હેય, તી નાવ તોજ જાઆય, બીજો કાદો નાંય
\v 13  એન લોયામાંય છાટાયેલો ડોગલા પોવલા આતા, પોરમેહરા શબ્દ એહે ત્યા નાવ આખાય 
\v 14  હોરગામાંય લશ્કાર ઊજળા ગૉડાહાવો બૉહીન, એન ઊજળા હુણા ડોગલા પોવીન ત્યા પાહાલા ચાલેત
\v 15  ત્યા મુયામાઆને યોક ચિદડી તારવાય નીગી રોયલી, તી લેયન તો લોકાહાન ઠોકહે તો ત્યાહાન લોખીનડા હોળીયે કોઈન તાગાડી લેઈ જાય એન તો દારાખાકુડીયેહે માંય દારખા પીયેહે ત્યામાંય ખુબ ગોતીવાળા પોરમેહરા ડોડ એન શિક્ષા બોલી હેય
\v 16  એન ત્યા ડોગલાવો એન જાગીયેવો નાંવ લોખલા હેય: રાજાહા રાજ, પ્રભુવા પ્રભુ
\v 17  પાસે માંયે દીહીયામાંય ઊબો રોયલો યોક દેવદુતાલ દેખ્યો જૂગામાંય ઉચે ચોડતા ચિદાહાન ત્યેય મોઠેરે બોબલીન આખ્યા: “ચાલા, પોરમેહરા મોઠા જેવાણ ખાઆ હાટી ટૉળો ઓઅઈ જાયા,
\v 18  જારાહા એન માલદારાહા એન ગોતીવાળા લોદનારાહા માહા ખાઆ હાટી એન ગોદડાહા એન ત્યાવો સવારી કોઓનારાહા, એન દોનારાહા એન ચાકારાહા, હાના મોઠા બાદાહા માહા ખાઆ હાટી ચાલા”
\v 19  એન માયે દેખ્યા કા જોનાવાર એન દોરત્યે બાદા રાજા એન ત્યાહા લોશ્કાર ટોળો વોળ્યે, જો ગોડા ઊપે બોઠલો આતો ત્યા હુમે એન ત્યા લશ્કારા હુમે લોડાઈ કોરા
\v 20  એન જોનાવાર દોઅરાઇ ગીયો, એન ત્યા આરે એલો ખોટા ભવિષ્યવક્તા હોગો, જ્યે જોનારા સેવાયેમાંય નિશાનીયો કોઅઈન જોનાવારાહા ડીલૉ લેનારાહાન એન ત્યા મુરતિયે પાગે પોડનારાહાલ છેતરીયેલ, તો હોગો દાઆયો, એન ત્યા બેની જાઆ આગ્યેકુડીમાંય જીવતા ઊડવી ટાક્યા, તાઆ ગોંદરાક બોળહે 
\v 21  ગોદડાવો સવારી કોઅનારે ત્યા મુયા માઅને નીગી રોઅલી તારવય લેયને, બીજાન બાદાહાન માઆઈ ટાક્યા, એન બાદે ચીડે ત્યાહા માહા ખાઈ ખાઈન દારાઈ ગીયે
\c 20
\p \v 1  એન માંયે યોક દેવદૂતાલ હોરગામાંઅને ઊતતો દેખ્યો ત્યા પાંય નોરકા કુચી આતી, એન ત્યા આથાવો મોઠી હાકાળ
\v 2  ત્યેં મોગાડાલ દોઓયો, તો જ ડાયૉ હાપડૉ સેતાન, મોઠો બૂત, એન ત્યાલ ઓજાર વોરાહા લોગૂ બાંદી દેનૉ,
\v 3  એન ત્યાલ નરકામાંય આફડી દેનો એન ટાળા લાવીન સિક્કો ઠોકી દેનો, યા હાટી કા તો લોકાહાન પાસે ઠોગે નાય , ઓજારવોરહે પૂરે ઓઅઈ જાય તાઉ લોગુ ત્યા પાસે ત્યાલ થોડાહા દીહી હુદુ સુટો કોરા પોડી 
\v 4  એન માયે રાજ ગાદીયેહેન દેખ્યો એન તિહીયેવો બોહોય ગીયા એન ત્યાહાન નીયા ચાલાડનાં કામ હોપી દેનાં એન માંઆહાંય ઈસુવા સાક્ષીયે હાટી, એન પોરમેહરા ગોઠીયે હાટી ત્યા જીવ દેનો, એન જોનાવારાહાલ પાગે નાંય પોડ્યે એન ત્યા મુરતીયેલ બી નાંય, એન જોનાવારાલ ટીલો પોતા નીડાળે કા આથાવો નાંય લેદેલ, ત્યાહાન માયે દેખ્યાત્યા  જીવી ગીયા એન ઓજાર વોરહા હુદુ ખ્રિસ્તા આરે રાજ કોરા લાગ્યા
\v 5  ઓજાર વોરેહે પુરે ઓઅય જાય તા હુદુ બીજે મોઓલે માંઆહાય નાંય જીવી ઉઠી ઈ પોયલા જીવતાઉઠના
\v 6  યા પોયલા જીવતા ઉઠના માંય જ્યાલ બાગ મીળે તો સુખી, તો પવિત્રઓહોડાહાવો બીજા મોતા ઉકુમ નાંય ચાલી, ત્યા પોરમેહરા એન ખ્રિસ્તા યાજક રોય એન ત્યા આરે ઓજાર વોરાહા હુદુ રાજ કોરી   
\v 7  એન ઓજારવોરહે પુરે ઓઅય જાય તોવે સેતાન જેલયેમાંઆને સૂટી, 
\v 8  એન દોરત્યે ચારી ખુણાંહામાંય રોઅતા લોકાહાન, મતલબ ગોગ એન માગોગાહાન, સેતરા હાટી નીગી, લોડાઈ કોરાં હાટી ત્યાહાન ટૉળૉ કોરાં, ત્યાહા સંખ્યા દોરિયા રેટાહા કોના ઓલી ઉસબી, 
\v 9  એન ત્યે દોરત્યે મેદાન બાગાવો ચોડી યેને એન સોતી લોકાહા પોડાવ એન પોરમેહેર જ્યા શેએરાલ મોયા કોઓહોય, ત્યાવો ચોમખીરે ચોડી યેને એન હોરગામાંઆને આગ યેની એન ત્યાહાન બાળી ટાક્યાં
\v 10  એન ત્યાહાન સેતારનારો મોઠો બુત તો આગ એન ગોંદરાકા કૂડીયેમાંય આફળાઈ ગીયો, જ્યેમાંય જોનાવાર એન ખોટા ભવિષ્યવક્તા બી આતા, એન રાત દીહી ત્યાહાંન દૂખ બોગવા પોડી જોલામજૂગ
\v 11  એન માયે યોક મોઠી ઉજળી રાજગાદી દેખી, એન રાજગાદીયેવો યોક જાંઆ બોઠલો આતો- ત્યા નોજારે પાંઆને જૂગ એન દોરતી નાહી પોડ્યે એન ત્યાહા પોતોજ નાંય જોડ્યો
\v 12  એન જ્યે મોઓય ગીયે, હાને મોઠેં, ત્યાહાન રાજગાદીયે આગાડી માંયે ઉબેં કોઓલે દેખ્યેં એન ચોપડે ઉગાડ્યે, એન બીજા યોક ચોપડા ઉગાડીયાં, જીવાના ચોપડા એન મોઓઈ ગીયેલાહાય કાય કોઓયો
\v 13  એન દોરિયામાંય જ્યે મોઓલે આતે ત્યાહાન મોત એન બસામકોડી જાંઆ દેને, ત્યાહા યોકાયોકા ત્યા કામા પુરમાણે નીયા કોઓયા
\v 14  એન મોત એન નરક આગીયે કુંડીયેમાંય આફળાઈ ગીયે ઈ બીજા મોત હેય, મોતલબ આગીયે કૂડી
\v 15  એન જોવે યોકતો જીવાના ચોપડામાંય લોખલો નાંય જાણાયો, તો આગીયે કુડીયેમાંય આફળાઈ ગીયો
\c 21
\p \v 1  એન માંયે નોવો જૂગ એન નોવી દોરતી દેખી કાહાકા પોયલો જૂગ એન પોયલી દોરતી જાતી રોયેલ, એન દોરિયો નાંય મીળે
\v 2  એન માંયે પવિત્ર શેએર, નોવી યેરૂસાલેમ, હોરગામાંઆને પોરમેહેરા પાઆને ઉતતી દેખી, વોવડી પોતે વોવડા હાટી સોબાતી દેખાહાંય, તહોડી તી તીયારી કોઓલી
\v 3  એન રાજગાદીયે પાંઆને આંય ઓ મોઠો અવાજ બોલતો વોનાયો કા “લે, ઈ માણેહેમાંય પોરમેહેરા તંબુ એન તો ત્યાહા આરે રોહી, ત્યેં ત્યા લોક રોઈ, એન પોરમેહેર ત્યાહા આરે રોઈ,
\v 4  એન ત્યાહા ડૉળામાંઆને  તો બાદા આહાવે નૂસી ટાકી, એન મોત પાસે નાંય ઉસબી, નાંય દુખ, નાંય રોડના, નાંય કાંય બી મુશ્કેલી, કાહાકા જી પોયલા આતા, તી બાદા અજમ ઓઅઈ ગીયાં
\v 5  એન જો રાજગાદી બોઠલો આતો, ત્યે આખ્યાં, લે, બાદાં નોવા કોઅઈ દેતાહુ” એન ત્યે આખ્યા, “ઈ લોખ કા ઈયો ગોઠીયો ખોરીયો સોત્ય ગોઠીયો હેતીયો”
\v 6  એન ત્યે માન આખ્યા, “બોનીગીયાહા આંય આલફા હેતાઉ એન ઓમેગા, પોયલો એન છેલ્લો જ્યાલ પીહી લાગી, ત્યાલ જીવાના પાંઆયાં જોરામાઆને પાજી દીહી, અહોડાંજ
\v 7  જી માંઆહુ જીતે ત્યાલ ઈ બાદા વારસાઈ મીળી એન આંય ત્યા પોરમેહેર રોહી, એન તો માઆ પોહો રોહોય
\v 8  બાકી જ્યે ઈમાતવાળે એન બોરહાવાળે નાંય હેતે, જ્યે મેલે હેતે, ખૂની માંઅહે, વ્યભિચારી, મેલી વિદિયાવાળેં, મૂરતી પુંજનારે, એન બાદે લોબાડીયે, ત્યાહા બાગ આગ એન ગોંદરાક બોળતી કૂડીયેમાંય હેય, ઈ મોત બીજા મોત”
\v 9  એન એલા હાત દેવદુત જ્યાહા પાંય સેલ્લા હાત દુખાહા કોઈન બોઓલીયો વાટકીયો આતીયો, ત્યાહામાંય યોક દેવદૂતે માયે પાંય યેઈને આખ્યા, “ચાલ તુલ આંય પૂહી દેખાડું,લવારા વોવડીયેલ” 
\v 10  એન મોનામાંય માન યોક મોઠા ઉચા ડોગામાંય લેઈ ગીયો એન પવિત્ર શેએર યેરૂસાલેમ હોરગામાંઆને પોરમેહેરા પાઆને નીચે યેતી માન દેખાડી 
\v 11  ત્યે રોહોણી પોરમેહેરા રોહોણી આતીતી કીમતી ઈરા એહે દેખાય, સૂર્યકાંત એહે સોબાતી દેખાય,
\v 12  ચોમખી ઉચી મોઠી કોટ આતી એન બાર બાઆવેં, એન બાઆવા પાય બાર દેવદૂત, એન બાઆવા વો નાંવે લોખલે ત્યે ઈસરાયેલા પાહાહા બાર જાતીયેહે નાંવે,
\v 13  દીહુદ્યા એસે  તીન બાંઆવેં, દક્ષીણ એસે તીન બાંઆવે, ઉતર એસે તીન બાંઆવે, એન દીહી બુડતા એસે તીન બાંઆવેં
\v 14   એન શેએરા કોટા બાર પાયાવાળા દોગાડ આતા, એન યોકાયોક દોગાડાવો લવારા બાર પ્રતિનિદિયાહા બાર નાવે લોખલેં આતેં
\v 15  પેન જો માંઆ આરે બોલેહે ત્યા પાંય હોના માપ-પટ્ટી આતી, શેએર એન ત્યાહા બાઆવે એન કોટ માપી લાંઆ હાટી
\v 16  શેએર તી ચોરસ આતી, ત્યે લાબાઈ ઓલીજ ત્યે પોગળાઈ આતી માપ પટ્ટી લેઈન ત્યે શેએર માપી લેદા, તી બાર ઓજાર સ્તાડીયા લંબાઈ આતી, એન ત્યા પોગળાઈ એન ઊચાઈ તોલીજ આતી 
\v 17  એન ત્યે કોટ માપી લેદો, યોક હોવ ચૂમાળીહી આથ, દુનિયા આથ વાપરેહે તોજ દેવદૂત વાપરે
\v 18  કોટ જશપી માંઆને બોનાવલો આતો, એન શેએર આખાં હોના આતા, ચોખ્ખા કાચ એહે ચોખ્ખાં દેખાય
\v 19  શેએરા કોટા પાયાપથાર બાદીજાતી કીમતી પોથારાહા કોઈન મોડલાં આતા, પોયલો પાયો જસપી, બીજો સાફીર તીજો કાલકેદોન, ચોથો સ્મરાગદ,
\v 20  પાંચમો સરદોનખ, છોઠો સારદી, હાતમો હોના પથર, આઠમો બેરૂલ, નવમો તોપાસ, દોહોમો હોનારંગી, અગ્યારમો વાકિંત, બારમો અમેથુસ્ટ
\v 21  એન બાર બાઆવેં આખે યોકયોક મોતી, ત્યે યોકયોક બાઉં યોક આખા મોતીયેમાંઆને બોનાવલાં એન શેએરા મારાગ હુદ ચોખ્ખા હોના, કાચ એહે ચોખ્ખાં દેખાય
\v 22  શેએરામાંય માયે દેવાળ નાંય દેખ્યો, કાહાકા શેએરા દેવાળ પ્રભુ ગોતીવાળો પોરમેહેર એન લવારો હેય
\v 23  એન શએરાલ ઉજાળાદેખાયા હાતી દીહા જરૂ નાંય પોડે, ચાંદ બી નાંય, કાહાકા પોરમેહેરા રોહોણી ત્યાલ ઉજાળા પાડેહે, એન લવારો ત્યા દીવો હેય
\v 24  એન શેએરા ઉજાળામાંય વીદેશીયા લોક ફીરી એન દોરત્યે રાજા પોતાહા બેટ ત્યા પાંય લેઈન યી
\v 25  એન ત્યા બાઆવે દીહાયે ઉગાડેંજ રોહોય, રાત તે તાઆ મીળેજ નાંય
\v 26  એન વિદેશીયાહા પાંઆને ત્યાલ માન એન મહિમા મીળી
\v 27  એન ત્યામાંય કાંય બી સાદારણ નાંય ઉરાઈ જાય, મેલાં કામ કોઓનારા નાંય, ખોટોં નાંય, જ્યાહા નાંવે લવારા જીવાન ચોપડીયેમાંય લોખલેં હેતેં, ત્યાહા સીવાય બીજૉ કાદો નાંય
\c 22
\p \v 1  પાસી ત્યાય માન એન હલવાના રાજ્યામાયને નીગનારી સ્પટીકાસારખી ચમકાનારી જીવાના પાંઅયા નોય શેહેરા અદવોચ્યે રસ્તામાય દેખાડી
\v 2  ત્યા શેઅરા સડકે વચ્ચેવોયને  વોવતી આતી નોયે યે મેરે ને ત્યે મેરે જીવના જાડ આતાં; ત્યાહાલ બારા જાત્યેં ફળ લાગેત, એન ત્યાલ દર મોયને ફ્ળેં યેતે આતે, એન ત્યા જાડાવા પાનાહાથી જાત્યે-જાત્યા લોક હારા ઓઅતા આતા 
\v 3  પાસે હારાપ નાય રોય, એન પોરમેહેરે એન હલવાના રાજગાદી ત્યા શેઅરામાંય રોય એન ત્યા સેવાક ત્યા સેવા કોઅરી
\v 4  ત્યેં ત્યા મુંય એઅરી, એન ત્યા નાવ ત્યાહા નિંડાળાવોય લોખલાં રોય
\v 5  પાસી રાત નાય રોય એન ત્યાહાલ દિવા એન દિહા ઊજવાડા જરૂર નાય પોડી, કાહાકા પ્રભુ પોરમેહર ત્યાહાલ ઉજવાડો દિ, એન ત્યા કાયમને કાયામ રાજ કોઅરી
\v 6  પાસે ત્યાંય માન આખ્યાં, “યો ગોઠયો બોરહો થોવારોક્યો એન ખોરયો હેય, પ્રભુ જો ભવિષ્યવક્તાહા આત્માહા પોરમેહેર હેય, ત્યા પોતાના હોરગ્યા દુતાલ યાહાટી દોવાડ્યેલ કા પોતાના સેવાકાહાલ ત્યો ગોઠયો, જી કાય પૂરાં ઓઅનારા હેય તીં ત્યેં દેખાડયા;
\v 7  “એએ, આંય નોક્કી યેનારો હયે! ધન્ય હેય તીં, જીં કાદાં યે ચોપડ્યેમાયને ભવિષ્યવાણીયે ગોઠયો માન્હે”
\v 8  આંય તો યોહાન હેય, જો યો ગોઠયો વોનાતો એન એઅતા આતો, જોવે માયે વોનાતો એન દેખ્યા, તે જો હોરગ્યોદુત  માન યો ગોઠયો દેખાડતો આતો, આંય ત્યા પાગહા આગલા યેયને પાગે પોડા લાગ્યો,
\v 9  પેન ત્યાંય માન આખ્યાં, “એએ, એહેંકોય માં કોઅહે; કાહાકા માયે તો,એન તો બાહા ભવિષ્યવક્તા, એન યે ચોપડ્યેમાયને ગોઠયો માનનારાહા આંય આર્યો સેવાક હેતાંવ પોરમેહરાલુજ તું પાગે પોડ”
\v 10  પાસે ત્યાંય માન આખ્યાં, “યે ચોપડયેમાયને ભવિષ્યવાણી ગોઠયો તું બંદ માં કોઅહે; કાહાકા સમાયપાહી હેય
\v 11  જો અન્યાય કોઅહે, તો અન્યાય કોઅયાજ કોઅરી, એન જો મેલો હેય, તો નમેલોજ બોની રોય,એન જો ન્યાયી હેય, તો ન્યાયી બોની રોય, એન જો પવિત્ર હેય, તો પવિત્ર બોની રોય”
\v 12  “એએ, આંય નોક્કીજ યેનારો હેય,” એન હર યોકા કામાપૂરમાણે ત્યાલ બદલો દેયના ફળ માયેપાય હેય
\v 13  આંય અલફા એન ઓમેગા, પોયલો એન છેલ્લો, આગલ્યો એન છેલ્લો હેતાંવ
\v 14  “ધન્ય હેય ત્યા, જી પોતાને ફાડકે દોવલેં રાખેહ, કાહાકા ત્યાહાલ જીવના જાડાપાય યેયના ઓદિકાર મિળી, એન એન ત્યા ગેટમાયને ઓઈને શેઅરા મજામાય જાય
\v 15  પેન કુત્રેં એન જાદુગાર, એન વ્યભીચાર કોઅનારા, એન ખૂન કોઅનારા એન, મુરત્યે પાગે પોડનારા, એન હર યોકા ખોટાં માનનારા એન કોનારા ત્યા બારે રોય
\v 16  “આંય ઈસુવે માઆ હોરગ્યા દુતાલ યાહાટી દોવાડ્યેલ કા તુમેહે આગ્લા માંડળ્યેહે બારામાય યે ગોઠયેહે સાક્ષી દેય, આંય દાઉદા થુડ એન પોહો એન હાકાળેહે ચમાકનારો ચાંદાલો હેતાવ”
\v 17  આત્મા એન વોવડી યો બેની આખત્યોહો, “યે!” એન વોનાનારાબી આખેં “યે!” જો પિહો હેય તો યેય, એન જી ત્યાલ જોજહે તીં જીવાના પાંઅઈ મોફાત લેય
\v 18  આંય હર યોકાલ, જો યે ચોડ્યેમાયને ભવિષ્યવણ્યે ગોઠયો વોનાયહે, સાક્ષી દેતાહાવ; જર કાદા માંઅહું યે ગોઠયેહેમાયને કાયબી વોદાડી તે પોરમેહેર ત્યે આબદાયો, જ્યો યે ચોપડ્યેમાંય લોખલ્યો હેય, ત્યાહાવોય વોદાડી
\v 19  એન જી કાદાં યે ભવિષ્યવાણ્યે યે ચોપડ્યેમાય ગોઠયેહેમાયને કાય કાડી ટાકી, તે પોરમેહેર ત્યે જીવના જાડ એન પવિત્ર શેઅરામાયને, જ્યા વિષાય યે ચોપડ્યેમાય હેય, ત્યા વાટો કાડી ટાકરી
\v 20  જો યે ગોઠયેહે સાક્ષી દેહે તો ઈં આખેહે, “હાં આંય નોક્કી યેનારો હેય” આમીન ઓ પ્રભુ ઈસુ યે!
\v 21  પ્રભુ ઈસુ કૃપા/દયા પવિત્ર લોકાહાવોય રોય આમીન
