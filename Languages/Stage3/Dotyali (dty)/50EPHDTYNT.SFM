\id EPH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इफिसियों
\toc1  इफिसियों
\toc2  इफिसियों
\mt1  Ephesians
\mt1 इफिसियों
\c 1
\p \v 1 येशू ख्रीष्टका धर्म चेला पावोल बाटहै अफेससमा भएका सन्तहरुलाई |
\v 2 हामारा पिता प्रभु येशु ख्रीष्टका नाउमा तमुनलाई शान्ती मिलउ |
\v 3 हामारा पिता प्रभु येशु ख्रीष्टका नाउमा तमुनलाई शान्ती मिलउ |
\v 4 तबै हाम उनारा अगाडी मायामि पवित्र रे निर्दोष हौ भणिवर उनले हामलाई संसार बनाउनाहै अगाडी छान्यो |
\v 5 पई उनरा असल भावनाको इच्छा मुताविक हामुनलाई  येशु ख्रीष्ट द्वारा पैल्ली धर्मपुत्र ठरायो |
\v 6  उनरो अनुग्रहको महिमाका प्रसंसाका निउति जै अनुग्रहमा उनले हाम्लाई ग्रहणयोग्य बनायो |
\v 7 उनमि हाम्ले उनरो अनुग्रहको धन मुताविक उनरो रगतले छुट अथवा पापको क्षमा पाएका छौ |
\v 8 जो अनुग्रह उनरी सारा बुद्दी रे समझसित हाम्लाई खुवै दियो |
\v 9 आफै भित्तर संकल्प अर्याको आफनु असल इच्छा को रहस्य हामसित प्रकट आर्यो |
\v 10 वगत पूरा भयापछा उनले सबै कुरणी स्वर्ग रे पृथ्वीकि सबै 
\v 11 जैले सबै कुरणि आफनै इच्छाको सल्लाह मूताविक आफनो संकलप मूताविक हाम्ले उन्मी पैतृक सम्पतिलै पाइराइछौ |
\v 12 एसो भया हुनाले , जैले उनमी पइल्लीनै भरोसा राखरैछौ , उनरो माहिमाको प्रसंसाका कारण होवो |
\v 13 उनैमि तमले सत्यको वचन अथवा मुक्तिको सु-समाचार सुणिवर भरोसा राख्या | उनैमी तमुनले विश्वास आर्या पछा प्रतिज्ञाको पवित्र आत्माले तमुनलाई छाप लाग्यो
\v 14 जो कि किनेका सम्पतिको छुटकारा का बगत सम्म , हामारा पैतृक – सम्पतिका  वैना हुन् ; उनरोई महिमाको प्रसंसाका निउति |
\v 15 इसो भया हुनाले प्रभु येशूमा भएको तमरो विश्वास रे अरु पवित्र मान्स सङ्को तमरो विश्वास रे अरु पवित्र मान्स सङ्को तमरो प्रेमको विषयमा सुणिवर 
\v 16 म लगै आफ्ना प्राथनामा तमूनलाई  सम्झना अद्दै रे धन्यवाद चढाउन भुल्लैन
\v 17  ताकी हामरा प्रभु येशू ख्रीष्टका परमेश्वर , महिमाका पिताले तमुनलाई  आफनी पछयाण मि बुद्दी रे प्रकाशको आत्मा दिउन 
\v 18 रे तमुनका मनका आँखा' उज्याला भएका होउन , जैले कि उनरो वोलावटको आशा के रैछ रे पवित्रजनका विचमि उनरो पैतृक – सम्पतिको महिमाको धन के रहेछ 
\v 19 रे उनरो शक्तिसाली सामर्थ्यको काम मुताविक विश्वास अद्या सित उनरो सामर्थ्यको अपार महानता के रैछ तै जान्न सक
\v 20 जो सामर्थ्य उनले ख्रीष्टमि काम लाग्यो जैले उन मर्यालै जीउना अर्रर्यो
\v 21 रे आफ्ना दाइन हात तिर सबै अधिकार संसारमा मात्तर होइन आउने दिनकिलाई लै सबै नाउ भन्ना महान बनायो रे स्वर्गमि बसाल्यो 
\v 22  रे सबै चिज उनरा खुट्टातली पाडीदियो रे उनलाई सबैका शिर हुनलाई मण्डलीलाई दि-दियो 
\v 23 जो उनरो शरिर हो अथवा उनरो पूर्णता जैले सवै मि सबै कुरणी भरि दिनाहान 
\c 2
\p \v 1 पइ तमुन अर्थात अपराध रे पापमि मरेकालाई उनले जिउना वनाइदियो
\v 2 तिन पापैमि तमुन पैल्ली येइ संसारको रित अन्सार अग्गासका अधिकारको शासक अर्थात् तै आत्मा अन्सार हिड्थ्या जै ले अच्याल तिन आज्ञा नमान्या सन्तानहरु मि काम अरन्छ 
\v 3  तिनराइ बिचमि हाम सबैले शरिरै रे मनैका लालसाहरु पुरा अद्द अद्दाइ पैल्लीकि वखत आफ्ना शरिरका कुइच्छाहरुमि जीवन विताया , स्वभावैले हामलगै अरु जसाई क्रोधका सन्तान थ्या 
\v 4 पैले परमेश्वर जो दया अद्दाइ धनवान हुन , आफ्ना महान प्रेमका कारणले , जई बटहै हामलाई प्रेम अर्यो   
\v 5 हाम आफ्ना अपराधमि मरेका हुन हुनाई प्रभले हामलाई ख्रीष्ट संगै जीउन वनाइ हाल्यो अनुग्रहले तमूनले मुक्ति पाइराइछौ 
\v 6  पइ हाम्लाई लै ख्रीष्ट सितै जीउना वनाइवर स्वर्गीय स्थानमि उनैसित वसाल्यो
\v 7 येशुमि हामतिर भएको दया बटहै पछ , आउने युगहरुमी उनरो अनुग्रहको अपार धन देखाउनका निउति
\v 8 क्या किकि विश्वासै वटहै अनुग्रहले तमूनले मुक्ति पाया हो यो तमून आफैले होइन , यो परमेश्वरको दान हो
\v 9 कामहरु वटहै होइन नति त कसैले घमण्ड अरलो 
\v 10 क्याकिकि हाम निका कामै निउति ख्रीष्ट येशुमि वनाइएका परमेस्वोरका हातका कारिगरि हौ जै काममा हामले हिट्टूपडन्छ भणिवर परमेश्वरले पैल्लीइ बनाया हो 
\v 11 तवइकीलाई तमून याद अर पैल्लीकि बगत शरिर अनुसार तमून अन्य जाति थ्या जो खतना आर्याका थ्या उन तमखि ' बेखतना ' भणन्थे
\v 12 तइ बगत तमून ख्रीष्ट विहिन थ्या , इस्राएलका नागरिकता बटहै अलग , प्रतिज्ञा वाचा वटहै दुर , आशा नभएका रे संसारमि परमेश्वर रहित 
\v 13  अब त ख्रीष्ट येशूमि तमून जो पैल्ली जसा टाढा थ्या ख्रीष्टका रगतले नजिक भया छौ
\v 14 क्या किकि उन हमारा मेल मिलाप हुन | उनले दुएइलाई एक वनायो रे बिचको अलग पड्डया बान्नो भत्काइ दियो 
\v 15 पइ मेलमिलाप अराइवर आफैमि दुइजना बटहै एक नया मान्स सृष्टी अद्दाइलाई उनले विधीविधानमि भयका आज्ञाहरुको व्यवस्था अर्थात् शत्रुता आफ्नाइ शरिरमि मेटाइ दियो 
\v 16 पइ क्रुस वटहै एक शरिरमि दुएइलाई परमेश्वर सित मिलाप अराउनकिलाई उनले सत्रुतालाई तइ क्रुस वटहै नाश अरदियो |
\v 17 पइ उन आइबर तमूनलाई जो टाढा थ्या उनून जो नजिक थ्या मेलमिलापको सु-समचार  सुणायो
\v 18 क्याकिकी उनै वटहै हाम सबै एकै आत्मा वटहै परमेश्वर पिता का वां पुगद् सक्दाउ 
\v 19 तवइ अव तमून अर्काका अथवा परदेशी होइनउ , पवित्र मान्स जसा नागरिक हौ , रे परमेश्वरका घराना हौ 
\v 20 पइ तमून धर्म चेलाहरु रे भविष्यवक्ताहरुका जगमा बनाइएका जैका कुनाको ढुङो येशू आफै हुन् 
\v 21  जैमा सारा घर टम्म मिलवर प्रभुमा एक पवित्र मन्दिर वन्नलाई वड्दोइ जान्छ
\v 22  जैमि तमूनलै आत्मा वटहै परमेश्वरको घर वन्नाइलाई एकैसित बनिदै जान्छौ |
\c 3
\p \v 1  यिसो भया हुनाले म पावल,  तम अउर जातिका पक्षमि ख्रीष्ट येशूको कैदी - 
\v 2 तमुनका निउती मलाई दिया परमेश्वरका अनुग्रहको जिम्मा बारेमि तमुनले लइ सुणिराइछौ भण्न्या मलाई लागिरइछ|
\v 3 जो चाइ प्रकाश बटहै मलाई था अराया रहस्य हो|  जइको बारेमि मइले तमुनलाई पइल्लि बटहै छोट्टोइ लेखिराईथ्या |  ४
\v 4 जब तमुन यो पड़न्छौ, ख्रीष्टको रहस्य बारे मेरो भितरको समज  के छ,  त्यो तमुन बुज्ज सकन्छौ|  ५
\v 5 जइ कुरणी उनरा पवित्र धर्म चेलान रे अगमवक्तालाई पवित्र आत्मा  बटहै अइल धेकाइराईछ, त्यो अउर पुस्ता मान्सलाई जणाया थेइन, 
\v 6 कि सुसमाचार बटहै अउर जाति हकवाला हुन् ,  एकै शरीरा अङ्गइ रे येशू ख्रीष्टमि रया प्रतिज्ञाका सज्ज्या हुन्| 
\v 7  उनरा बलको काम अन्सार मलाई दिया परमेश्वरको अनुग्रहको वरदान अन्सार यइ सुसमाचारको म सेवक बनिरइथ्या |
\v 8 सबै सन्तमि म बड्ताइ तुच्छ भएल्लइ ख्रीष्टको अगम्य सम्पतिको सुसमचार अउर जातिलाई प्रचार अरु भणिबर मलाई यो अनुग्रह दियो| 
\v 9 सबै कुरा बनाउन्या परमेश्वरमि जुग-जुग धेकी लुक्या रहस्यको योजना के हो, त्यो सबै मान्सलाई खुलस्त अराउन्या अनुग्रह मलाई दियो, 
\v 10 ताकि यिसेरी चर्च बटहै परमेश्वरका भौत किसिमका ज्ञान स्वर्गका ठाँउमि शासक रे अख्तियारवालाका बिचमि धेक्या |  ११
\v 11  यो चाइ येशू ख्रीष्ट हामरा प्रभूमि उनले पुरा अर्या अनन्त उद्देश्य अन्सार थ्यो| 
\v 12 उनमि राखिया हामरो विश्वास बटहै साहस रे पक्का भरोसामि हाम परमेश्वरमि जान पाउनाउ | 
\v 13 तसोइ भया हुनाले म तमुनलाई निवेदन अद्दउ,  कि तमरा निउती मइले पाया कष्टमि तमुन जन आतिय| यो तमुनको घमण्ड हो | 
\v 14 तसोइ भया हुनाले म पिताका अगाडी आफना घुँडा टेक्दउ,
\v 15 जइ बटहै स्वर्ग रे धरतीमि भया हरेक परिवारको नाउँ राखिरइछ|
\v 16 म प्रार्थना अद्दउ, कि उनरो महिमा सम्पति अन्सारका बलले उनरो आत्मा बटिहै भितरी इच्छामि तमुनलाई बलियो पाड़ुन,
\v 17 रे विश्वास बटहै ख्रीष्ट तमरा मनमि बसुन, रे प्रेममि जड़ा गाड़िया रे बलिया होइबर,
\v 18 सबै सन्त सँङ फइल, लामो, उच्चोइ रे गइलो के रइछ त्यो बुज्या शक्ति पाउन सक,
\v 19  रे ज्ञानलाई माथ अदद्या ख्रीष्टको प्रेम था पाउन सक, ताकि परमेश्वरको सारा पूर्णताले तमुन भरिन सक | 
\v 20 उनलाई, जइले हाम भितर काम अदद्या उनरो बल अन्सार हामले माग्या कि सोच्या भण्ना बड्ताइ मात्रामि अद्द सक्दाहन् ,  २१
\v 21  उनैलाई पुस्ता-पुस्ता सम्म चर्च रे येशू ख्रीष्टमि सदा सर्वदा महिमा होइरउ| आमिन | 
\c 4
\p \v 1 तसोइ भया हुनाले, म प्रभूको निउती एक कैदी, तमुनलाई आग्रह पुर्वक बिन्ति अद्दउ, कि जइ बोलावटमि तमुन बोलाइरइछौ तसोइ योग्य जीवन यापन अर|  २
\v 2 सबै दीनता, नम्रताइ रे धैर्यसँङ एकले अर्खासँङ प्रेममि सइबर,
\v 3 शान्तीका बन्धनमि पवित्र आत्माको एकता कायम राख्द्या कोशिश अर | 
\v 4 शरीर एकै हो, रे पवित्र आत्मा एकै छन्-  जसेरी तमुन बोलाउन्ज्या एकै आशामि बोलाइरइथ्या, जो आशा तमुनो बोलावटमि गाबिरइछ-  ५
\v 5 एकै प्रभू, एकै विश्वास, रे एकै बप्तिस्मा, 
\v 6 हाम सबैका एकै परमेश्वर पिता, जो सबैमि, सबैका बिच रे सबैमि छन् 
\v 7 पइ ख्रीष्टको वरदानको नाप अन्सार हाम सबैलाई अनुग्रह दिइराइछ|  ८
\v 8  इसोइ भया हुनाले यिसो भणिरइछ :  “ उन उच्चमि चड़िबर जान्ज्या कैदलाई बन्दी बनाइबर लैय्या, रे मान्सलाई वरदान दियो|” 
\v 9 "( अब यो "" उच्चमि चड्डु""  भण्या चाइ के हो? केवल यइ हो कि उन धरतीका तल्ला भागमि लइ ओल्या| "
\v 10 उन जो ओलिबर आया उनै सारा स्वर्ग भण्ना धेरै मल्तिर चड़िया, यइ हेतुले कि सबै चिजलाई उनले भरी बनाई सकुन|) 
\v 11 उनरा वरदान यिनै हुन् ,कि कोइ धर्म पुत्र, कोइ अगमवक्ता, कोइ प्रचारक, कोइ चर्चका पास्टर रे कोइ मास्टर बनिजाउन,  
\v 12 कि ख्रीष्टको शरीर बनौ रे सेवा काम अद्दाइ सन्त सजिउन, 
\v 13  जब सम्म हाम सबैले विश्वासको रे परमेश्वरका चेला ज्ञानको एकता पाउनाइन, रे पाको मान्स बनिबर ख्रीष्टको पूर्णताको नाप सम्म पुक्दाईन| 
\v 14 यिसेरी हाम छालले अगाडी पछाडी फालिया, धार्मिक-सिद्दान्तमि प्रत्येक बतासइ रे मान्सका जालझेल, धुर्तता रे फटाइले इथ उथ उड़ाया बच्चा जसा जन हो|  १५
\v 15 बरु माया सँङ सत्य बोल्लाई हरेक कुरामि हाम उन सम्मै, कि ख्रीष्ट सम्मै बड्डाइ जा, जो शिर हुन् |
\v 16 उन बटहै जम्माइ शरीर प्रत्येक जोड़ बटहै जोड़िया रे बादिया होइबर प्रत्येक भागले ठिक-ठिक काम अरि सुगठित हुन्याहो रे प्रेममि बड्डै जान्याहो | 
\v 17 आब म यो जोर दिइबर प्रभूमि भण्नउ रे प्रभूमि गवाही दिनउ, कि अउर जाति जसेरी तिनरो विचारको व्यर्थतामि जिउना हन् तसेरी तमुन आब बटहै जन जीय|
\v 18  तिनरा हृदयको कठोरताले लेया तिनरा अज्ञानता कारणले तिनून परमेश्वरका जीवन धेकी बिराना होइरइछन्, रे तिनरो समज अनाराले भरिरइछ| 
\v 19  तिनून कठोर होइरइछन्, रे हर किसिमका अशुद्द काम अदद्या लालचमि पड़िबर तिनून छाड़ा होइरइछन् | 
\v 20 पइ ख्रीष्टलाई त तमुनले यिसेरी जाँण्याँ आथिनौ |
\v 21 येशूमि भया सत्यता अन्सार उनरो बारेमि तमुनले सुण्याँ रे सिकाइराइछौ भणि म माण्नउ |
\v 22 छली लालसा बटहै भ्रष्ट भया तमरो अगाडीको जीवनको ढाँचा सँङ सम्बन्ध भया तमरो पुरानो स्वभाव त्यागदिय| 
\v 23  रे आफनो भितरको वर्तावमि नयाँ होइजा,
\v 24 रे परमेश्वरका रुपमि साँचो धार्मिकता रे पवित्रतामि बनाइया नयाँ स्वभाव धारण अर | 
\v 25 तसोइ भया हुनाले झुटो त्यागिबर आफना छिमेकी सँङ सत्य बोल, क्याकि कि हाम एकै शरीरका एक अर्खाका अङ्ग हौ |
\v 26 क्रोध अर्या, पाप जन अर्या|  घाम ओछाउना हइ पइल्लि तमरो रीस मरउ, 
\v 27 रे शैतानलाई मौका जनदिय|
\v 28 चोद्द्याले आब जन चोरउ|  बरु उइले मिहिनेत अरउ| उइले आफना हातले ईमान्दारीसित मिहिनेत अरउ,  रे जइलाई आथिन उइलाई दिन सकउ |
\v 29  तमुना मुख बटहै खराब आँखर जन निकाल,  समय स्वाउन्या रे सुधाद्या मिठो बोली बोल्या अर, जइ बटहै सुण्न्यालाई अनुग्रह मिलउ|
\v 30 परमेश्वरका आत्मालाई दु:ख जन पुर्या,  जइमि उद्दारका दिनका निउती तमुन छाप लागिरइछौ |
\v 31  सबै तितोपना, क्रोध रे रीस, हल्ला रे निन्दा, सबै किसिमका रीस तमुनले त्यागिदिय |
\v 32 जसेरी परमेश्वरले ख्रीष्टमि तमुनलाई क्षमा अरिराइछ,  तसेरी एक अर्खालाई क्षमा अरिबर तमुन एक अर्खा प्रति कोला मनका रे दयालु होइजा | 
\c 5
\p \v 1 तवइ तमून प्यारा वालक जसा परमेश्वरका धेकासिकी अद्द्या हो ओ 
\v 2  रे प्रेमसित हिट जसेरी ख्रीष्टले लै हामलाई प्रेम अर्यो रे मिठो वास आउने सुगन्ध हुनाइलाई भेटी रे वलिदान रुपमा आफैलाई हामरा निउती परमेश्वरका वाँ अर्पण अर्यो
\v 3 जसो पवित्र मन्सलाई स्वाउछ तसोइ तमूनका विचमी व्यभिचार , सवै असुद्ध कुरणी अथवा लोभको नाउ सम्म जनलिया 
\v 4 नकि गन्धा कुरणि अथवा मुर्खताकि कुरणि न ढट्टा दिल्लगी , यिन स्वाउने कुरणि होइनन बरु धन्यवादै चाडाइयो
\v 5  क्या किकी तमून यो जाणन्छकि , कसै व्यभिचारीले वा असुद्ध मान्सले वा लोभी मान्सले जो मुर्तिपुजक हो ख्रीष्टको रे परमेस्वरको राज्यमि केइ पैतृक सम्पति पाउने होइन 
\v 6  कमै मान्सले तमूनलाई सुदिसार जन ठगउ क्याकिकी यीन कुरणिले अद्दतक परमेश्वरको क्रोध आज्ञा नमान्या सन्तान मी आइपणन्छ 
\v 7 तवइ तमून तिनून सित संङै जन मिसीय
\v 8 क्याकिकी पैल्ली त तमून लै अन्धकारै थ्या अव त् तमून प्रभुमा ज्योति हौ , ज्योतिका सन्तानै जानि हिट
\v 9 क्याकिकी सवै मलाई धार्मिकता रे सत्यता मि आत्माको फल हुन्छ 
\v 10 प्रभुलाई निको लाग्दया के हो तसो जाणिराख
\v 11  अन्धकारका निष्फल कार्यमि भाग जनलिय, बरु तिनलाई धेकाईदिय| 
\v 12 क्याकिकी तिनून जो गुप्तमा अद्दाहान तिनरी कुरणि अददु लगै लाजै हो
\v 13 जति कुरणिका दोष प्रकट अरिएका छन ति सव ज्योति बाटहै प्रकट अरिएका छन क्याकिकी हरेक जैले प्रकट अरन्छ त्यो ज्योति हो 
\v 14 "तावैलाई उन मन्नाहान "" हे निनाउन्या विउज रे मुर्दाहरुका विचैनिहै उठ रे  ख्रीष्ट तमूनमी चम्कने हुन् "
\v 15 तवइ तमून ध्यान दिबर हिट्टाछौकि नइ हेर , बुद्धिहिन जसा होइन तर बुद्दिमानै जनी हिट 
\v 16 बगत खाली जनफाल क्याकिकी दिन खराब छन 
\v 17 तवइकिलाइ , मुर्ख जन हो, तर प्रभुको इच्छा क्या छ, त्यो बुज| 
\v 18 दारुका नशामा जन लाग जैमि चरित्रहिनता हुन्छ तर आत्माले भरपूर बन
\v 19 आफु आफुमि भजन , स्तुतुगान , आत्मिकी गीतहरु बटहै कुरणि अर , प्रभुका निउती आ-आफ्ना ह्रदयमा गाआ रे भजन अर
\v 20 हामरा प्रभु येशूका नाउमा परमेश्वर बुवालाई  सवै  कुरणिकि निउति सदान धन्यवाद चढाउ
\v 21  परमेश्वरका डरमा एक अर्काका अधिनतामा आफुलाई सुम्प 
\v 22 हे पत्नीहरु हो प्रभुको अधिनमा रएइ जनी आ-आफ्ना बैकानका अधिनमा सुम्पीअ
\v 23 क्या किकी वैकान स्वानिका शिर हुन जसेरी ख्रीष्ट लगै मण्डलीका शिर हुन ; उनै हुन शरिरका मुक्तिदाता लगै
\v 24 तवइ जसेरी मण्डली ख्रीष्टका अधिनमि छ उसेरी स्वानिन लगै आ-आफ्ना बैकानका अधिनमि रअ 
\v 25 हे बैकानौ आ-आफ्नी स्वानिनलाई प्रेम अर जसेरी ख्रीष्टले लगै मण्डलीलाई पीरम अर्यो , तइका निउती आफैलाई अर्पण अर्यो
\v 26 इतिकीलाई कि उनले तैलाई पनिले धोइवर वचन बटहै पवित्र पार्न सकुन
\v 27  रे दाग अथवा नचिमणियाको उज्यालो मण्डली अफन्नाइ वाँ वनाउन सकून जो कि निस्खोट रे पवित्र होउ 
\v 28 तसेरी वैकानले आ-आफ्नी स्वानीलाई माया अद्दु पणन्छ आफनि स्वानिलाई निको अद्दाले आफैलाई निको अरिन्छ 
\v 29 क्या किकी कसै मान्सले कमैले आफ्नो शरिरलाई घृणा अद्दैन तर तइको कदर अरन्छ पालनपोषण अरन्छ जसेरी ख्रीष्टले लगैआफ्नो मण्डलीको निउती अद्दाहन
\v 30 क्याकिकी हाम उनरा शरिर अंग हौ
\v 31 तवैकिलाई मान्स आफना इजा बा छाडीवर आफनि स्वानिसित सधै मिलिवर रुन्छ रे तिन दुएइ एक शरीर हुनाहन
\v 32 यो एक ठुलो रहस्य हो | यो कुरणि म ख्रीष्ट रे मण्डलीका सम्बन्धका बारेमि बोल्लउ
\v 33  जे भय लगै तमून हरेकले आफनि स्वानिलाई आफैलाई जसेरी पिराम अर रे स्वानिहरुले लै आफना वैकानको आदर अर्यो |
\c 6
\p \v 1 चेलाचेली हो, प्रभूमि आफना इजा बुवा भण्या माण,  क्याकि कि यो निको हो|
\v 2  आफना इजा बाको मान अर|  ( जो प्रतिज्ञा सितो पइलो आज्ञा हो ) ,
\v 3  कि तमुनलाई भलो होइजाउ, रे धरतीमि तमुन दिर्घायु भया | 
\v 4  बुवा हो, आफना चेलाचेलीलाई रीस जन उठा, तिनूनलाई प्रभुको अनुशासनइ रे शिक्षामि हुर्का | 
\v 5 कमारा हो, डरइ रे कामनसित साँचो मनले ख्रीष्टलाई अर्या जसो यइ संसारका तमुनका मालिको भण्या माण |
\v 6 मान्सलाई खुशी पाड्या जसो आँखाका अगाडी मान्तरै धेकावटि काम जन अर,  ख्रीष्टका दास जसो साँचो मनले परमेश्वरको इच्छा पुरा अर|
\v 7 मान्सका निउती होइन,  प्रभुको निउती जसो अरी सदिच्छाले सेवा अर,
\v 8 यो जाँणिबर कि चाइ त्यो नौकर हौउ, चाइ फुक्का, जइले असल काम अरन्छ,   तइले प्रभू बटहै त्यइ बमोजिम पाउन्छ |
\v 9 मालिक हो, आफना नौकर सँङ तसोइ व्यवहार अर, रे धम्कि जन दिय, यो जाँणिबर कि तमुन दुएका मालिक स्वर्गमि छन् ,  रे उनमि पक्षपात आथिन | 
\v 10 आब छाड्डिबार, प्रभूमि रे उनरो शक्तिको सामर्थ्यमि बलियो होइजा|
\v 11  शैताना युक्तिका विरोधमि कल्लीनाइलाई परमेश्वरका सब्बै हात हतियार धारण अर|
\v 12  क्याकि कि हामरो लड़ाइ शरीर रे रगतका विरोधमि होइन,  कि प्रधानता विरोधमि, शक्तिका विरोधमि, अइलका अन्धकारका संसारका शासका विरोधमि रे स्वर्गका ठाउँमि भया दुष्ट्याइका आत्मिक सेना विरोधमि हो| 
\v 13  तसोइ भया हुनाले परमेश्वरका सब्बै हात हतियार उठा, रे यिसेरी खराब दिनको सामना अद्द सक,  रे सबै काम अरिबर खड़ा हुन सक्द्या हउ | 
\v 14 तसोइ भया हुनाले आफना कण्न सत्यले कसिबर, धार्मिकताको छाती-पाता लाइबर, खड़ा होइजा,
\v 15 रे खुट्टामि मिलापको सुसमाचारका जुता लाइबर बटिय|   
\v 16 सँङै विश्वासको ढाल उठा,  जइ बटहै तमुन दुष्टका अग्निबाण निमाउन सकन्छौ |
\v 17  मुक्तिको टोप लगा, रे पवित्र आत्मा तरवार समा, जो परमेश्वरको वचन हो| 
\v 18 सारा प्रार्थना रे निवेदन सँङ सबै समय पवित्र आत्मामि प्रार्थना अर| यइ उद्देश्यले लगनशील रे सतर्क होइबर सबै सन्ता निउती प्रार्थना अरिराख | 
\v 19 मेरा निउती लइ प्रार्थना अर, कि जब म आफनो मुख खोल्लउ तब मलाई वचन देउन, रे म बिना डरले सुसमाचारको रहस्य घोषणा अद्द सकूँ,
\v 20 जइका निउती म साङलाले बानिया एक राजदुत हुँ, रे जसेरी मइले बोल्लु पड्या हो, तसेरी म साहस सँङ बोल्ल सकूँ | 
\v 21 म कसो छु रे क्याद्दाछु,  त्यो तमुनलाई लइ था होइजाउ भणिबर प्यारो बुदी रे प्रभूमि विश्वासी सेवक तुखिकसले सबै कुरणी तमुनलाई बताउने हो| 
\v 22  हामरो हालचाल कसो छ तमुनलाई था होइजाउ रे तमुना मनलाई खुशी मिलउ भण्न्या विचारले मइले तइलाई तमुना वाँ पठाईराइछु | 
\v 23 परमेश्वर पिता रे प्रभू येशू ख्रीष्ट बटहै दाइ-भाइलाई शान्ती रे विश्वास सहितको प्रेम!
\v 24 हामरा प्रभू येशू ख्रीष्टलाई अमर प्रेम अदद्या सबैसँङ अनुग्रह रइजाउ |  
