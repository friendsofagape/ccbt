\id 1PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 पतरस
\toc1  1 पतरस
\toc2  1 पतरस
\mt1  1 Peter
\mt1 1 पतरस
\c 1
\p \v 1 येशू ख्रीष्टको प्रेरित पत्रुस बटहै , पोन्टस गलातीय , कापाडोकिया , एशिया रे बिथिनिया भरि निर्वासित होइवर छरपष्ट भएका हरुलाई ,
\v 2 येशू ख्रीष्टको आज्ञापालन रे उनरा रगतको छिटकाइको निउति पबित्र आत्मा बटिहै शुद्द भई परमेश्वर पिता बटहै उनरो पूर्व ज्ञानअन्सार चुनिएकाहरुलाई अनुग्रह शान्ति बड्डोइ जाउ |
\v 3 परमेश्वर रे हामरा प्रभु येशू ख्रीष्टका पिता धन्यका हुन , उनले महान कृपाले मृतक बटिहै येशू ख्रीष्ट को पुनरुत्थान बटिहै एक जीवित आशाको निउति हाम नया अरि जन्मेका छौ |
\v 4 स्वर्गमि तमूनका निउति साँची राख्याको उत्तराधिकार अविनाशी , विशुद्द रे नओइलाउने किसमका छन |
\v 5 आखिरी समयमि प्रकट हुनाइ बटिया मुक्तिका निउति तमून बिश्वास बटिहै परमेश्वरका शक्ति बटहै सुरक्षित राखिएका छौ |
\v 6 तमून इसैमि रमाउछौ , पइलकै अइल थोक्काइ समयका निउति तमूनले विभिन्न ‍किसमका कष्ट भोग्दु पणन्छ |
\v 7 आगो बटिहै खारीने तर नष्ट होइबर जाने सुन भंण्ना लै तमूनको बिश्वास अकरो छ | तमूनको यो बिश्वास साँचो प्रमाणित होस रे येशू ख्रीष्ट प्रकट हुन्ज्या प्रशंसा , महिमा , आदरको योग्य बनोस |
\v 8 तमूनले नधेक्यालै उनलाई माया अरन्छौ | उनलाई तमून अइल धेक्दानौ पइलकै उनमाथि बिश्वास अरन्छौ रे अवर्णनिय रे गौरवमय आनन्दमि रमाउछौ |
\v 9 तमूनका निउति हुन आउने अनुग्रहका बिषयमि अगमवाणी बोल्ल्या अगमवक्ताहरुले येइ मुक्तिको खोजि रे तलाश अर्या थ्यो |
\v 10 तमूनका निउति हुन आउने अनुग्रहका बिषयमि अगमवाणी बोल्ल्या अगमबक्ताहरुले येइ मुक्ति को खोजि रे तलाश अर्या थ्यो |
\v 11 तिनून भितर भएका ख्रीष्टको आत्माले ख्रीष्टका कष्टहरु रे तइपछा आउने महिमाको भविष्यवाणी अद्द तक धेकाएको समय रे परिस्थितिको बारेमि तिनूनले खोजि अर्याथ्यो |
\v 12 तिनूनलाई यो प्रकट अरियाथ्यो कि तिनूनले आफना होइन तर तमरो सेवा अरन्थ्या | यी कुरा स्वर्ग बटिहै पठाइएका पबित्र आत्मा बटिहै तमूनलाई प्रचार भएको सुसमाचार सुणाउनेहरु बटहै अइल तमूनलाई घोषणा भएको छ | स्वर्गदूतहरु लै यी कुरा हेद्दाइ उत्सुक छन |
\v 13 इसो भयाहुनाले आफनु मन बाद , संयमि होऔ रे येशू ख्रीष्ट प्रकट हुन्ज्या तमूनका वां आउन लाग्या अनुग्रहमि तमूनको आशा पूर्णरुपले राख |
\v 14 आज्ञाकारि बालखहरु भया हुनाले अगाडी को अजान अवस्था का कुइच्छामि तमून अब जनलाग |
\v 15 तर तमूनलाई बोलाउन्या जसा पवित्र छन तमून आफैले लइ जीवनका रहनसहनमि पवित्र होउ |
\v 16 क्यकिकी यो लेखिएको छ , “ तमून पवित्र होओ , क्यकिकी म पबित्र छु |”
\v 17 पनपक्ष नअरिबर मान्सको काम अन्सार इन्साफ अद्द्यालाई पिता भंणि पूकारा अद्दाउ भंण्या तमूनका प्रवासको सम्पूर्ण समय डरसित बिता |
\v 18 तम जाणन्छौ कि आफना पिता पुर्खा बटिहै आयाका ब्यर्थका कुराहरु देखि सुन वा चाँदी जसा नाश हुने थोक हरु बटिहै दाम तिरि तमून छुट्ट्याइएका होइनौ |
\v 19 तर निष्खोट रे निष्कलंक थुमाको जसो ख्रीष्टकै अनमोल रगत बटिहै दाम तिरि छुट्ट्याइएका छौँ |
\v 20 उन सृष्टि भंण्ना अगाडी बटिहै निउक्त भया थ्या तर तमूनका खातिर समयका अन्तमि प्रकट भया |
\v 21 उन बटिहै परमेश्वरमाथि तमूनको भरोसा , जैले ख्रीष्टलाई मृतक बटिहै जीउना पाणिबर महिमा दियो ताकि तमूनको बिश्वासरे आशा परमेश्वरमि रहोस |
\v 22 अब सत्यको पालन बटिहै तमूनले आफैलाई शुद्द पाण्या हुनाले दाजूभाइलाई निष्कपट अर रे हृदय बटहै एकले अर्कालाई प्रेम अर |
\v 23 परमेश्वरको जीवित रे नित्य रहने बचन बटिहै बिनासी होइन तर अविनाशी बिर्य बटहै तमून नया अरी जन्मेका छौ |
\v 24 "क्यकिकी "" सबै प्राणी घाँस जसाइ हुन रे तिनरा सबै गौरव घासका फूल जसा| घाँस ओइलाउछ रे फूल झणि जान्छ |"
\v 25 "तर प्रभुको बचन सदा सर्वदा रहिरहन्छ "" पइ तमूनलाई प्रचार अरिएको सुसमाचार को बचन यही हो |"
\c 2
\p \v 1 इसो भया हुनाले सबै दुष्टता सबै छल रे कपट रे इर्ष्या रे सबै निन्दाहरुलाई त्याग |
\v 2 नया जन्म्या बालक जसा शुद्द आत्मिक दुधको तृष्णा अर रे तइ बटिहै तमून आफनो मुक्तिमि बड्डाइ जान सक्नेछौ |
\v 3 क्यकिकी प्रभु कृपालु हुन भंण्न्या कुराको स्वाद तमूनले पाया छौ |
\v 4 उनारा वां जाओ जो जीवित पत्थर हुन | मान्स बटिहै इन्कार भयाका तर परमेश्वरका नजरमि उन चुनिएका रे बहुमूल्य हुन |
\v 5 तमून लकै येशू ख्रीष्ट बटिहै परमेश्वरका नजरमि ग्रहणयोग्य आत्मिक बलिदान चड़ाउन्या पवित्र पुजारीगिरिका निउती जीवित पत्थर जानि आत्मिक घर बन्नाइ जा |
\v 6 "क्यकिकी धर्मशास्त्रमि भंण्या छ "" हेर शियोनमि एक छानिएको रे बहुमुल्य कुने ढुङो म बसाल्लौ , रे जैजैले उनमि बिश्वास अरन्छ त्यो शर्ममि पड्डया आथिन "" |"
\v 7 "तबै तमून जैले बिश्वास अरन्छौ तमूनका निउति उन बहुमुल्य छन , तर बिश्वास न अद्दे किलाई चाइ "" जै ढुङालाई भवन निर्माण अद्द्याले रद्द अर्यो त्यइ ढुङो कुनाको शिर ढुङो बन्यो "" |"
\v 8 एक ढुङो जैले मान्सलाई ठेस खान लाँउछ , एक पखान जैले तिनूनलाई लोट्ट लाउँछ | “क्यकिकी तिनून बचन उलंघन अद्दाहान् रे लोट्टाहान् | तिनूनकि निउती इसोइ हुन तोकिएको थ्यो |
\v 9 तर तमून त चुनिएका वंश , राजकिय पूजाहारिगीरी, पबित्र जाति , परमेश्वरका निजि प्रजा हौ | उनले तमूनलाई अनारा बटिहै उनरो उदेकको ज्योति मि लेयो , ताकि तमून उनरा अचम्मका कामको घोषणा अद्द सक |
\v 10 एक बेर तमून प्रजा थ्यानौ , तर अब तमून परमेश्वरका प्रजा भया छौ | एक बेर तमूनले कृपा पायाका थ्यानौ तर अब तमूनले कृपा पाएका छौ |
\v 11 प्रिय हो म तमूनलाई आग्रहपूर्वक बिन्ती अद्दउ कि बिदेशी रे प्रवासी हरु हौ भंणि जाँणिबर तमूनका आत्माको बिरुद्दमि लडाइ अद्द्या शारीरिक अभिलाषा हरु बटिहै अलग बस |
\v 12 अन्यजातिहरुका बिचमि तमूनको चालचलन निको होस , कसैले तमूनलाई कुकर्मी भंणि तमूनका बिरुद्दमि बोले लकै तिनूनले तमूनका निका कामहरु धेकुन् रे आगमनका दिनमि तिनूनले परमेश्वरको महिमा अरुन् |
\v 13 प्रभुका खातिर मान्सका हरेक शासनको अधिनमि बस , चाहे त्यो सर्वोच्च राजाको होउ ,
\v 14 अथवा हाकिमको होउ, जो दुष्टकाम अद्द्यालाई डण्न दिन रे निको काम अद्द्यालाई प्रसंसा अद्द उनै बटिहै खटाइएका हुनाहान् |
\v 15 क्यकिकी परमेश्वरको इच्छा येइ छ कि निको अरिबर नै तमूनले मूर्ख मान्सका अज्ञानतालाई चुप अराउनु पणन्छ |
\v 16 स्वतन्त्र मान्सइ जनि जीवन बिताओ | स्वतन्त्रतालाई कुकर्म अद्धा बाहाना जन बना तर परमेश्वरका दासहरुइ जनि चल |
\v 17 सबै मान्सलाई आदर अर | भाइबन्दुहरुलाई प्रेम अर , परमेश्वर सित डराउ , राजाको आदर अर |
\v 18 कमारा हो , सम्पूर्ण आदरपूर्वक आफना मालिकका अधिनमि बस | तमूनमि दयालु रे भला हुनेहरुका अधिनमि मान्तर होइन तर निर्दयीहरुका अधिनमि लकै बस |
\v 19 -परमेश्वरलाई सम्झीबर कसै मान्सले अन्याय पूर्ण कष्ट सन्छ भंण्या त्यो परमेश्वरमि प्रसंसनिय छ |
\v 20 क्यकिकी तमूनको खराब काम अरिबर पिटाइ खान्ज्या धैर्य सित सया भंण्या येइमि ठूलो कुरा के छ रे ? तर तमूनले निको अरिवरलै दु:ख भोग्दु पणि सया भंण्या यो परमेश्वरमि ग्रहणयोग्य हुन्छ |
\v 21 क्यकिकी इसैका निउति तमून बोलाइएका हौ | ख्रीष्टले लकै तमूनका निउति कष्ट भोग्यो पई तमूनका निउति एक उदाहरण छाड़िबर गया रे तमून उनराइ पाइलामि हिट्टू पणन्छ |
\v 22 "“ उनले कभै पाप अरेन रे उनरा मुखमि कोइ छलको कुरा पाइएन "" |"
\v 23 तिनूनले उनलाई अपमान अद्दतक उनले बदला लिएन | दु:ख भोग्दतक धम्कि दिएन | तर उचित न्याय अद्धा माथि उनले भरोशा राख्यो |
\v 24 हाम पापका निउति मरिबर धार्मिकताका निउति बाँच्यौ भंणि उनले क्रुसमि आफनाइ शरीरमि हामरा पाप बोक्यो | उनराइ चोटहरु बटिहै तमून निका भया |
\v 25 क्यकिकी तमून भेडाहरु जसाँ बरालिएका थ्या तर अब तमूनका आत्माको गोठालो रे संरक्षक का वाँ फर्कि आया छौं | 
\c 3
\p \v 1 स्वानी हो तमूनलकै आफना पतिका अधिनमि बस रे इसेरी तिनून को बचन पालन नअरेलेलै आफना स्वानीका आचरणले अद्दा शब्दबिना लै तमूनका मनको परिवर्तन हुन सकन्छ 
\v 2 तमूनका जीवनका शुद्दता रे श्रदा धेक्दा तिनूनको परिवर्तन हुनेछ |
\v 3 केशको सिंगार , सुनको गहनापात रे दामि बस्त्र तमूनको बाइरी सिंगारपटार जन होस |
\v 4 तमूनका भित्रि हृदयलाई भलो रे शान्त आत्माको अविनाशी रत्नले सजा , जो परमेश्वर का दृष्टिमि साह्रै मूल्यवान छ |
\v 5 क्यकिकी एइ किसमले अगाडी अगाडी परमेश्वरमि आशा राख्दया पबित्र स्वानीलेलै सिंगार अरन्थिन रे आफना पतिका अधिनमि बसन्थिन 
\v 6 साराले जनि, जैले अब्राहमलाई स्वामि भंणिबर तिनरो आज्ञा पालन अरन्थिन , यदि तमूनले उचित काम अर्या रे केइ कुरामि डर मण्याँनौ भंण्या , तमून उनराइ चेलाचेली ठहरिन्छौ |
\v 7 पति हो , त्यसोई अरि आफनी स्वानी सित बिचारशिल होइबर बस, स्वानीलाई अवला माँणि आदर अद्धा अर , क्यकिकी तमून जीवनका अनुग्रहका साझे हकदार हौ , इसै हेतुले कि तमूनका प्रार्थनामि बाधा नपणौ |
\v 8 अन्त्यमि तमून सबैमि आत्माको एकता राख, एक अर्खालाई सहानुभुति धेका, भातृ प्रेम अर कोमल हृदयका होउ रे नम्र मनका होउ |
\v 9 खराबिको बदला खराबि नअद्दे अथवा अपमानको बदला अपमान नअद्द्या बरु तइका सट्टामि , आशिष दिने होउ , क्यकिकी यिसैको निउति तमून बोलाइएका छै कि तमूनले आशिष प्राप्त अद्दसक |
\v 10 क्यकिकी , जैले जीवनलाई प्रेम अरन्छ रे निको दिनहरु धेक्दा इच्छा अरन्छ तैले आफनो जीवणोलाइ खराबि बटिहै रे आफना थोललाई छलि कुरणि बोल्ल बटहै अलग राखौ |
\v 11 त्यो खराबि बटिहै फर्कोस् रे निको अरौ , तैले शान्तिको खोजि अरौ रे तइका पछा लागौ |
\v 12 क्यकिकी परमेश्वरको नजर धर्मात्माहरुसित रन्छ रे उनरा कान तिनरा प्रार्थना तिर खुला रनाहान्  तर परमप्रभुको मुहार खराबि अद्द्याहरु का बिरुद्दमि हुनाहान् |
\v 13 यदि तमून मलाई कि निउति उत्साहित छौ भंण्या , तमूनको हानी अद्द्या को छ रे ?
\v 14 तर ख्रीष्टलाई प्रभु माणिबर तमरा हृदयमि उनरो श्रदा अर |तमूनमि भयाको आशा को बिषयमि कसैले सोधपूछ अरेले तइको जवाफ दिनाइ सघाइ तत्पर बस , तर त्यो काम नम्रता रे श्रदासित अर |
\v 15 तर ख्रीष्टलाई प्रभु माणिबर तमरा हृदयमि उनरो श्रदा अर |तमूनमि भयाको आशा को बिषयमि कसैले सोधपूछ अरेले तइको जवाफ दिनाइ सघाइ तत्पर बस , तर त्यो काम नम्रता रे श्रदासित अर 
\v 16 तमूनका बिबेक शुद्द राख , ताकि तमूनका बिरोधमि बोल्ले रे ख्रीष्टमि तमूनका चालचलनका निन्दा अद्द्या लज्जित होउन |
\v 17 यदि परमेश्वरको इसोइ इच्छा छ भंण्या खराबी अरिबर दु:ख भोग्दु भण्ना भलाइ अरिबर दु:ख भोग्दु नै निको हो |
\v 18 क्यकिकी हामलाई परमेश्वरका वाँ ल्याउन ख्रीष्ट लकै पापका निउति सदैको निउति एक बेर मर्या |
\v 19 इसै आत्मामि उन गया रे कैदमि पणेका आत्माहरुलाई लकै प्रचार अर्यो |
\v 20 ती आत्माहरुले प्राचिनकालमि आज्ञापालन अरेन , जब नोआका समयमि जहाज बनाउन्ज्या परमेश्वरले धैर्य धारण अरि पख्याथ्या | तइ जहाजमि थोकाइ अर्थात आठ जना मान्तर पानी बटहै बचाइया |
\v 21 येइ पानी बप्तिस्माको एक रुप हो जइले तमूनलाई बचाउछ | यो शरिरको मैला हटायाजसो होइन तर शुद्ध बिबेकको निउति परमेश्वर तर्फको एक प्रतिज्ञा हो | यइको मृतक बटिहै भएको येशू ख्रीष्ट को पूनर्उत्थान बटिहै तमूनलाई बचाउछ |
\v 22 उन स्वर्गमि गया रे स्वर्गदुतहरु , अधिकारहरु रे शक्ति हरुलाई बसमि पाणि परमेश्वरको दाइन हाततिर बिराजमान छन |    
\c 4
\p \v 1 जसेरि ख्रीष्टले शरीरमि दु:ख भोग्यो तसेरिइ तमूनले लकै तसोइ किसमको विचार धारण अर , क्यकिकी जैले शरीरमि दु:ख भोग्याछ तइले पाप अद्द छाडया हुन्छ |
\v 2 इसेरी तैले आफनु जीवनको रहल समय आँजी मान्सका कुइच्छामि होइन तर परमेश्वरका इच्छामि बिताउन्छ |
\v 3 बितेका दिनमि अन्यजातिहरुले अरेइ जनी तमूनले , व्यभिचार , कुबासना , मद्ध्यपान , मोजमज्जा पियक्कडपन रे घृणित मूर्तिपूजामि प्रसस्त समय बितायो 
\v 4 तमून तिनूनसित भ्रष्टताको बाटामि नहिट्या धेकिवर तिनून छक पड्डाहान रे तमूनको बदख्ँवाइ अददाहान |
\v 5 तर जीउना रे मर्याका न्याय अद्दाइ तत्पर हुनुहुन्यालाई तिनूनले लेखा दिनु पड्डया हो |
\v 6 इतिकीलाई मृतकहरुलाई सुसमाचार सुणाइयो , ताकी तिनूनले मान्सै जनी शरीरमी इन्साफ पाएवरलै अत्मामी तिनून परमेश्वरै जनि जिउन |
\v 7 सबै कुराको अन्त नजिकै आइरैछ | तबै आफना प्रार्थनाका निउति शुद्दमनका रे सचेत होइरअ |
\v 8 सबै भंण्ना बढी एक अर्खा प्रति तमूनको प्रेम अटल होस, क्यकिकी प्रेमले नै असंख्य पापलाई ढोकन्छ |
\v 9 बिना गनगन एक अर्खाको अतिथि सत्कार अर 
\v 10 जैले जसो बरदान पायाको छ परमेश्वरका अनुग्रहको विभिन्न बरदान पाएका भण्डोरइ जनी ती एक अर्खाकि निउति प्रयोग अर |
\v 11 यदि कसैले बोलन्छ भंण्या , परमेश्वरको बचन बोलेइ जनी त्यो बोलउ | यदि कसैले सेवा अरन्छ भंण्या परमेश्वर दियाको शक्ति बटिहै तइले त्यो अरौ , येइ हेतुलेकि सबै कुरामि येशू ख्रीष्ट बटिहै परमेश्वरलाई नै प्रशंसा होस , उनैलाई महिमा रे पराक्रम सदासर्वदा होस आमेन
\v 12 प्रिय हो तमूनलाई पारख अद्ध्या अग्निमय परिक्षा , तमूनमि आइपड्डतक केइ अनौठा कुरा भए जनी छक्क जनपडअ |
\v 13 तर ख्रीष्टका कष्ट भोगमि सहभागी हुन्ज्या रमाओ ताकि उनरो महिमा प्रकट हुन्जा तमूनलै हर्षित रे आनन्दित हुन सक |
\v 14 यदि ख्रीष्टका नाउमि तमून निन्दित भया भंण्या तमून धन्यका हौ | क्यकिकी महिमाका रे परमेश्वरका आत्मा तमूनमि रनाहान |
\v 15 तर तमून मध्य कसैले लकै हत्यारा, वा चोर वा खराबी अद्ध्या वा अर्खाका कुरामि हातहाल्ल्याइ जनी दु:ख जन भोग 
\v 16 तर कसैले ख्रिष्टियन भएकै कारण दु:ख भोगन्छ भंण्या त उइले लाज जनमाणौ तर तसै नाउमि उइले परमेश्वरलाई महिमा देओस |
\v 17 क्यकिकी न्याय परमेश्वरकै परिवार बटिहै शुरु हुने समय आया छ रे यदि यो हाम बटहै शुरु हुन्छ भंण्या त परमेश्वरको सुसमाचार नमाण्न्याहरुको अन्त्य कसो होलो ?
\v 18 पइ यदि धर्मिजनको उद्धार कठिनसित हुन्छ भंण्या अधर्मी रे पापीको के गति होली 
\v 19 तबै परमेश्वरको इच्छा बमोजिम दु:ख भोग्द्या हरुले भलाइ अरुन रे तिनूनले आफना आत्मा बिश्वासयोग्य सृस्तिकर्ता का वाँ सूम्पनू |
\c 5
\p \v 1 ख्रीष्टका कष्टको साक्षी रे प्रकट हुने महिमाक सहभागी भयका नाताले रे एक संगी एल्डर हैसियतले तमून मध्येको एलडरहरुलाई म आग्रह अददौ |
\v 2 तमूनको देखरेखमि राखिएको परमेश्वरका बगालको हेर चाह अर | करले होइन तर स्वइच्छाले धनका लोपले होइन तर उत्साहसित |
\v 3 तमूनका जीम्मा मि रया हरु माथि अधिकार जमाइबर होइन तर बगालका निउति उदाहरण होइबर |
\v 4 रे जब मूल गोठालो प्रकट हुनेछ तब तमूनले महिमाको नओइलाउने मुकुट पाउनेछौ |
\v 5 तस्याइ ज्वान हो , बुढापाकाका अधिनमी बस | एकअर्खाका अधिनमि रैबर तमून सबैले नम्रताको बस्त्र धारण अर क्यकिकी परमेश्वरले अहंकारीहरुको बिरोध अद्दाहान तर नम्र हरुलाई अनुग्रह अद्दाहान 
\v 6 तबै परमेश्वरको शक्तिशाली बाहुलीमि तमून् आफइलाई बिनम्र बना रे उनले उचित समयमि तमूनलाई उच्च पाड्डया हुन |
\v 7 तमूनका सारा फिकिरी उनैलाई सुम्पिदिय , क्यकिकी उनैले तमरो वास्ता अद्दाहान |
\v 8 सचेत रह , जागा रह, तमूनको शत्रुर दियाबलास कै पाऊ रे खाइ हाँलु भंणिबर गर्जने सिहै जनी खोजि हिटन्छ |
\v 9 बिश्वासमी बलिया होइबर तइको बिरोध अर , क्यकिकी संसार भरि नै तमूनका दाइ भाइ ले लकै इसोई कष्ट अनुभव अददु पण्याछ |
\v 10 सबै अनुग्रहका परमेश्वरले ख्रीष्टमि आफनो अनन्त महिमाकि निउति तमूनलाई बोलायाको छ तमूनले केइ बेर कष्ट भोग्या पछा उनले नै तमूनलाई आंजी नया पाड्डयाहुन , स्थिर अद्ध्या रे शक्तिशाली पाड्डया हुन |
\v 11 उनैलाई पराक्रम रे शक्ति सदासर्वदा होइरौ | आमेन 
\v 12 बिश्वासयोग्य भाइ सिलासलाई यो छोटो पत्र लेखाउन्ना रयाउ | अर्ति दिनोई म यो घोषणा अददा रयाँउ कि परमेश्वरको साँचो अनुग्रह येइ हो | येइमि तमून दृढ भइ खडा होउ 
\v 13 बेबिलोनमि भएकी तमूनै जनी चुनिएकि ले रे मेरा चेला मर्कुशले लै तमूनलाई अभिबादन पठाया छ |
\v 14 एकले अर्खालाई प्रेमका चुम्बनले अभिबादन अर ख्रीष्ट मि भयका तमूनका सबैलाई शान्ति |
