\id JAS
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  याकूब
\toc1  याकूब
\toc2  याकूब
\mt1  James
\mt1 याकूब
\c 1
\p \v 1 परमेश्वर रे प्रभु येशू ख्रीष्टका सेवक याकूब बटिहै ठाउँ ठाउँ मि छरिएका बार कुललाई अभिवादन |
\v 2 मेरा भाइ हो , तमून माथि बिभिन्न किसमका आपदबिपद आउन्ज्या तिन्लाई पूरा आनन्दको कुरा सम्झ |
\v 3 क्यकिकी तमून जाँणन्छौ , तमूनका बिश्वासको जाँचले धैर्य उत्पन्न अराउछ |
\v 4 धैर्यलाई तइ को पूरा काम अद्द दिय , ताकि तमूनमि केइ कुराको अभाव नहोइबर तमून परिपक्व रे पूर्ण होओ |
\v 5 तर यदि तमून मध्य कसैलाई बुद्दिको कमि छ भंण्या उइले परमेश्वरलाई मागउ जैइले सबै मान्सलाई मन खोलिबर दिनाहान् रे हकाद्दाइन् रे उइलाई दिइनेछ |
\v 6 -तर उइले कत्तिलै शंका न अरिवर बिश्वास सित मागउ: क्याकिकी जैले शंका अरन्छ , उ बतास बटिहै बहाइएको इथउथ पाण्याको समुद्दरका छाल जसो हो |
\v 7 क्याकिकी तइ मान्सले म, प्रभु बटहै केइ चिज पाउन्या हुँ भंणि जन सम्झौ |
\v 8 दुइ जीवणाको मान्स आफना सबै चालचलनमि चञ्चल हुन्छ |
\v 9 तल्लो स्तरको भाइले उ उच्च पाणियाको छ भंण्ने कुरामि आनन्द अरौ |
\v 10 तर धनवानले चाई उ निच्चा पाण्याछ भंण्न्या कुरामि ; क्यकिकी घाँसको फूलजसोइ उ बितेर जानेछ |
\v 11 क्यकिकी पोल्या धुपसित घाम झुल्कन्छ रे घाँसलाई ओइलाई दिन्छ पइ तइको फुल झणन्छ , रे तइको सुन्दर रुप नाश हुन्छ , इसोइ प्रकारले धनि मान्सलै आफना बाटाहरुमि ओइलिएर जानेछ |
\v 12 धन्य हो त्यो मान्स जो परिक्षामि थीर रन्छ , क्यकिकी उइको जाँच होइसक्या पछा उइले जीवनको मुकुट पाउनेछ , जो मुकुटको , प्रतिज्ञा प्रभुले आफलाई प्रेम अद्द्या सित अरिराइछ |
\v 13 परिक्षामि पड्या बेला कसै मान्सले लै परमेश्वर बटिहै परिक्षामि पण्युं भंणि जन भणौ ; क्यकिकी खराब कुराहरु बटिहै परमेश्वरको परिक्षा हुन सक्दैन न त उन आफलाई कसै मान्सलाई परिक्षा अद्दाहान् |
\v 14 तर हरेक मान्स आफना अभिलाषा बटिहै खिचिबर रे फसिबर परिक्षामि पणन्छ |
\v 15 तइ पछा जब अभिलाषा गर्भवति हुन्छ तब तइले पापलाई जन्माउछ पइ पाप पूरा बढ्या पछा तइले मृत्यु उत्पन्न अराउछ |
\v 16 मेरा प्रिय भाइहरुहो भुलमि जन पणअ |
\v 17 हरेक असल दान रे हरेक सिद्द दान मल्तिर बटहै हो , रे ज्योतिहरुका पिता बटहै तल्तिर आँउछ , जैसंग अदलबदल हुनैन न त परिवर्तनको छाँया छ |
\v 18 उनरा सृष्टी अरिएका हाम एक प्रकारको पहिलो फल होंऔ भंणिबर उनले हामलाई आफनाइ इच्छा अन्सार सत्यको बचन बटहै जन्मायो |
\v 19 तबैकिलाई मेरा प्रिय भाइहरु हो हरेक मान्स सुण्नाइलाई छिटो बोल्लाइलाई ढिलो , रिसाउनाइलाई ढिलो होओस |
\v 20 क्यकिकी मान्सकि रिसले परमेश्वरको धार्मिकता उत्पन्न अद्दैन 
\v 21 तबै सबै फोहोरिपना रे दुष्टताको भरपुरी हटाइबर रोपिएको बचन नम्रतापूर्वक ग्रहण अर , जैले तमूनका प्राणहरुलाई बचाउन सकन्छ |
\v 22 तर तमून बचन पालन अद्द्या बन , सुण्न्या मान्तर होइन , जैले आफइलाई धोका दिन्छ |
\v 23 क्यकिकी यदि कसैले बचन सुणन्छ तर पालन अद्दैन भंण्या , उ तइ मान्स जसो हो जैले आफनु प्राकृतिक अनार दर्पनमि तकन्छ |
\v 24 क्यकिकी उइले आफैलाई तकन्छ रे आफना बाटो लागन्छ ; पइ उ कसो थ्यो तत्कालै भुलिजान्छ |
\v 25 तर जैले स्वतन्त्रताको सिद्द व्यवस्था भितर ध्यान दिबर हेरन्छ रे तसैमि लागि रन्छ ; उ सुणिबर बिसद्द्या होइन तर तइ कामलाई अद्द्या मान्स भया हुनाले त्यो मान्स आफना काममि आशिसित हुन्छ |
\v 26 तमूनका बिचमि यदि कसैले आफलाई धर्मी हुँ भणि समझन्छ रे आफना जीवणामि लगाम लाउनैन भंण्या तर आफनाइ हृदयलाई धोका दिन्छ भंण्या तइ मान्सको धर्म चाई खालि हो |
\v 27 परमेश्वर रे पिताका सामने चोखो रे शुद्द धर्म यइ हो - टुहुराहरु रे बिधवाहरुलाई उनरा दु:खमि हेद्दु आफलाई संसार बटहै निष्कलंक राख्दु |
\c 2
\p \v 1 हे भाइहरुहो, महिमाका प्रभु अर्थात हामरा प्रभु येशू ख्रीष्ट माथि तमूनको विश्वास बिना पक्षपातको  होउ |
\v 2 क्यकिकी तमूनका सभामि कोइ मान्स सुनकि अँङौठी लाइबर निका निका लत्ता लाइबर आयो भंण्या , संङै एक गरिब मान्सलै झुत्त्रे लत्ता लाईबर आयो भंण्या ;
\v 3 पइ तमूनले तइ निका लत्ता लाउन्या लाई आदर अरिबर , ' तम याँ निका ठाउँमि बस ' भंणि भंण्या रे तइ गरिबलाई चाई ' तम ताई कल्लिय कि त तलतिर बस भंण्या भंणे |
\v 4 के तमून आपसमि पक्षपात अद्द्या भयान ब ? खराब बिचारले न्याय अद्द्या भयानब ?
\v 5 मेरा प्रिय भाइहरुहो सुण ; के परमेश्वरले येई संसारका गरिबहरुलाई विश्वासमि धनि रे राज्यका हकदारहरु हुनलाई चुन्या आथिन ब ? जै राज्यको प्रतिज्ञा चाई उनले आफलाई माया अद्द्याका निउती अरीराइछ |
\v 6 तर तमूनले तइ गरिबलाई तुच्छ माण्या छौ | के धनि मान्सले तमूनलाई थिचोमिचो अद्दाइनन् ब ? रे तमूनलाई न्याय आशनका सामने घचिटिबर लै जानइन ब ?
\v 7 के तमूनले तइ उत्तम नाउको निन्दा अद्दाइन ब जै नाउले तमून बोलाइन्छौ ?
\v 8 "यदि तमूनले साँच्ची पबित्रशास्त्र मूताबिक "" तमूनले आफना छिमेकिलाई आफइलाई जनि माया अर "" भण्ने राजकिय व्यवस्था पूरा अर्या भंण्या तमूनले निको अरन्छौ |"
\v 9 तर तमूनले पक्षपात अर्या भंण्या तमूनले पाप अरन्छौ रे ब्यबस्था बटिहै अपराधी ठरिन्छौ |
\v 10 क्यकिकी जै कसैले सम्पूर्ण ब्यबस्था पालन अरन्छ पइलकै एकै कुरणिमि लै चुक्यो भंण्या उ सबै कुरणिमि दोषी ठहरिएको छ |
\v 11 क्यकिकी जैले व्यभिचार जन अर भंण्यो , उनले हत्यालै जन अर भंण्यो | अब तमूनले व्यभिचार न अरेलकै हत्या अर्या भंण्या तम ब्यबस्था भंग अद्द्या भया |
\v 12 स्वतन्त्रताको ब्यबस्था बटिहै जैको न्याय हुनेछ , उनुनै जनी तमून बोल रे काम अर |
\v 13 क्यकिकी जैले दया धेकाया आथिन उइको न्याय बिना दया हुनेछ पइ दयाले न्यायका बिरोधमी घमण्ड अद्द्या छ |
\v 14 ओ मेरा भाएउ, म सित विश्वास छ भंणि कसै मान्सले भंणलो तर उइसित कामहरु आथिनन भंण्या के फाइदा भयो रे ? के बिश्वासले उइलाई बचाउन सकन्छ ?
\v 15 कोइ भाइ वा बैनि नाङ्गी छ रे दिन भरि चाइन्या खानेकुराको हर्जा छ ;
\v 16 "पइ तमून मध्ये कसैले उन्खी भणन्छौ , शान्ति सित जा , तातो अरिवर बस रे पेटभरि खा "" पइलकै तमूनले उनूनका शरीरका निउति चाइने कुराहरु दियान भंण्या के फाइदा भयो रे ?"
\v 17 इसो प्रकारले बिश्वास लकै यदि तइका कामहरु आथिनन भंण्या एकलो भइ मरेको हुन्छ |
\v 18 "तर कोइ भंणन्ना ; तम सित बिश्वास छ रे म सित कामहरु छन ; तमरो बिश्वास तमरा काम बिना मलाई धेका रे म तमलाई मेरो बिश्वास मेरा कामहरु बटिहै धेकाउने छु "" |"
\v 19 परमेश्वर एकै हुन भणि तम बिश्वास अरन्छौ ; तमूनले निकोइ अरन्छौ | दुष्ट आत्माले लै बिश्वास अरन्छ रे थरथर कामन्छ |
\v 20 हे बिकम्मा मान्सौ , काम बिनाको बिश्वास मरेको हुन्छ भंणि के तम जाण्न्न चाहन्छौ ?
\v 21 हामरा पिता अब्राहमले जब आफना चेला इसाहक लाई बेदीमि चढाए तब के उन काम बटिहै धर्मि ठहरिएका थेइनन ब ?
\v 22 उनरा कामहरु सित बिश्वासले काम अरिराइथ्यो , रे कामहरु बटिहै बिश्वास सिद्द पाणियो के तमूनले धेक्या ?
\v 23 पइ पबित्रशास्त्रको बचन पूरा भयो , जैले भणन्छ ' अब्राहमले परमेश्वरलाई बिश्वास अर्यो , पइ यो उनरि निउती धार्मिकता गणियो ' ; पइ परमेश्वरका साक्षी भंणियो |
\v 24 अब त तमूनले बिश्वास बटिहै मान्तर होइन तर कामहरु बटिहै मान्स धर्मि ठरिन्छ भंण्न्या कुरा धेक्या |
\v 25 इसोइ प्रकारले के राहाब बेश्या लै जब उनले दुतलाई स्वागत अरिन रे उनलाई अर्खा बाटा बटहै पठाइन , तब क्या काम बटिहै धर्मि ठहरिएकि थिइनन ब ?
\v 26 क्यकिकी जसेरी शरीर आत्मा बिना मरेको हुन्छ उसेरी बिश्वास लै कामहरु बिना मरेको हुन्छ |
\c 3
\p \v 1 हे मेरा भाइहरु हो धेरै जाना गुरु जन बनो , यो जाँणिबरकि हामले झिक बढ्ता दण्ड पाउनेछौ |
\v 2 क्यकिकी हाम सबै धेरै कुरामि चुक्दाउ | यदि कोइ मान्स बचनमि चुक्दैन भंण्या उइ सिद्द मान्स हो , जैले जम्माइ शरीरमि लगाम लाउन लै सकन्छ |
\v 3 हेर हाम घोडाहरुका मूखमि , तिनूनले आफनो इच्छा पालन भंणिबर लगाम लाउनाउ रे हाम तिनूनका सम्पूर्ण शरीर घुमाउनाउ |
\v 4 जहाजहरुलाई लै तक – तिन भौत ठूला हुनाहान् रे भयङ्कर बतास बटिहै चलाइनाहान् पइलकै एक नानो पतवार बटिहै कर्णधारले जाँ चाहन्छ वाँइ घुमाइनाहान् |
\v 5 इसोइ प्रकारले जिबणो लै एक नानो अंग हो रे ठूलाठूला कुराको घमण्ड अरन्छ | हेर एक नानो आगोले कति ठूलो बनमि आगो लाइ दिन्छ |
\v 6 पइ जिबणो एक आगो हो , अधर्मको एक संसार हो | जिबणो हामरा अंगहरुका बिचमी इसेरि राखिएको छ , येइले शारा शरीर लाई अशुद्द पाणन्छ रे प्रकृतिका चक्रमि आगो लाई दिन्छ ; पइ येइमि नरक बटिहै आगो लागेको छ |
\v 7 पइ जिबणो एक आगो हो , अधर्मको एक संसार हो | जिबणो हामरा अंगहरुका बिचमी इसेरि राखिएको छ , येइले शारा शरीर लाई अशुद्द पाणन्छ रे प्रकृतिका चक्रमि आगो लाई दिन्छ ; पइ येइमि नरक बटिहै आगो लागेको छ |
\v 8 तर जिबणालाई कसै मान्सले बन्धनमि राख्द सक्दैन ; यो प्राणनाशक बिषले भरिएको बशमि नआउने दुष्टता हो |
\v 9 हाम परमेश्वर रे पिताको स्तुति इसैले अद्दाउ रे इसैले हाम परमेश्वरका स्वरूपमि बन्याका मान्सलाई श्राप दिनाउ |
\v 10 एकै मुख बटिहै श्राप रे आशिर्वाद निकलन्छ | हे मेरा भाइहरुहो यी कुरा इसो हुनु पड्डैन |
\v 11 के धाराले एकै मुहान बटिहै मिठो रे तितो पानी निकालन्छ ब ?
\v 12 हे मेरा भाइहरु हो , के तिमूलको बोटले जैतुन वा दाखका बोटले तिमूलो फलाउन सकन्छ ब ?इसेरि कसैले धाराले दुएइ निनिलो रे ताजा पानी दिन सक्दैन
\v 13 तमूनका बिचमि को बुद्दीमान रे समझदार छ ? उइले निको चालचलन बटिहै आफना कामहरु बुद्दीको नम्रतासित धेकाओस |
\v 14 तर तमूनका हृदयमि तितो डाहा रे बिरोध छ भंण्या घमण्ड जनअर रे सत्यको बिरोधमि झूटि जनबोल |
\v 15 यो चांइ मल्तिर बटिहै आउनेइ बुद्दी होइन तर यो त संसारिक , शारीरिक रे शैतानी हो |
\v 16 क्यकिकी जाँ डाहा रे बिरोध हुनाहान ताँ गडवडी रे हर प्रकारको दुष्ट काम हुन्छ |
\v 17 तर जो बुद्दी मल्तिर बटिहै आउछ , त्यो पैल्ली पबित्र हुन्छ , तइपाछा मिलनसार , कोमल मनाउन्जा माणिहाल्ल्या, दया रे निको निको फलले भरिएको पक्षपात रहित रे कपट रहित हुन्छ |
\v 18 पइ मेलमिलाप अराउनेका निउति धार्मिकताको फल मेलमिलापमि छणिन्छ |
\c 4
\p \v 1 तमूनका बिचमि लडाइ झगणा काँ है आउनाहान ? के तमूनका अङ्ग अङ्ग मि लणाइ अद्द्या तमूनका सुखबिलास बटहै होइन ब ?
\v 2 तमून लालसा अरन्छौ तर पाउनानौ ; तमून हत्या रे डाह अरन्छौ तर प्राप्त अद्द सक्दानौ ; तमून लडाइ रे झगडा अरन्छौ, पइ लकै तमून पाउनानौ ; क्यकिकी तमून माग्दानौ |
\v 3 तमून मागन्छो तर पाउनानौ ; क्यकिकी आफना सुखबिलासमि उडाउनाका निउति बेठिक बिचारले मागन्छौ |
\v 4 हे व्यभिचारि रे व्यभिचारिणिहरु हो संसारसितको मित्रता चाइ परमेश्वर सितको शत्रुता हो भणि के तमून जाण्नानौ ? तबै जो संसारको मित्तुर हुन चाहन्छ उइले आफलाई परमेश्वरको शत्तुर बनाउछ |
\v 5 अथवा के तमून सुचन्छौ कि पवित्रशास्त्रले खालि भणन्छ ? ' जै आत्माले हाम भित्तर बास अर्याछ, उनले इर्ष्यालु होइबर चाहना अद्दाहान् | '
\v 6 तर उनले बढता अनुग्रह दिनाहान् |तबै उन भण्नाहान : ' परमेश्वरले घमण्डीलाई बिरोध अद्दाहान् तर नम्रहरुलाई अनुग्रह दिनाहान् | '
\v 7 तबै आफलाई परमेश्वरका अधिनतामि सुम्प |  शैतानको सामना अर रे त्यो तमून बटिहै माग्दे हो |
\v 8 परमेश्वरका नजिकमि जा रे उनलै तमूनका नजिकमि आउन्या हुन् | हे पापीहरु हो आफना हातहरु शुद्द पाण, हे दुइ चित्रेहरु हो, आफना हृदय पवित्र पाण |
\v 9 दु:खि होओ, शोक अर रे रोओ, तमूनको हाँसो शोकमि, रे तमूनको आनन्द सुर्तमि बदलि होओस |  
\v 10 प्रभुका समन्ने आफलाई नम्र बना रे उनले तमूनलाई मल्तिर उठाउन्याहुन |
\v 11 हे भाइहरुहो एकले आर्काकी बदनामी जन अर | जैले आफना भाइको बदनामी अरन्छ रे आफना भाइको न्याय अरन्छ , तइले ब्यबस्थाको बदनामी अरन्छ रे व्यवस्थाको न्याय अरन्छ ; तर यदि तमूनले ब्यबस्थाको न्याय अरन्छौ भंण्या तम ब्यबस्था पालन अद्धा होइन तर न्याय अद्द्या भया |
\v 12 -व्यबस्था दिनेबाला एकै हुन जैले बचाउनलै नाश अद्दलै सक्दाहान् ; आर्का न्याय अद्धा तम को हौ ?
\v 13 "अब आस तमून जो इसो भण्न्छौ, "" आज वा भोल हाम फलाना शहरमि जान्या हुँ रे ताँ एक बर्ष रन्या हुँ रे ब्यापार अद्या हुँ पइ नाफा कमाउन्या हुँ | '' "
\v 14 तर मोल के हुन्या हो सो तमून जाण्नानौ | क्यकिकी तमूनको जीवन के हो रे ? यो त बाफ हो, जो थोक्काइ समयका निउति धेकिन्छ रे तइ पछा हराइ जान्छ |
\v 15 यइका सट्टामि तमूनले भन्नु पणन्थ्यो ; '' प्रभुले इच्छा अर्यो भण्या हाम बाँच्च्या हुँ रे यो अथवा त्यो अद्देइ थ्या | ''
\v 16 तर अब तमून आफना सेखिमि घमण्ड अरन्छौ ; इसो सबै घमण्ड खराब हो | 
\v 17 तबै जैले भलाई अद्द जाणन्छ तर अद्दैन,  तइकि निउति यो पाप हो |  
\c 5
\p \v 1 अब आस, हे धनवान मान्सौ, तमून सित आइ पड्डया आफना बिपतिहरुका निउति डाको छाडि रोओ |
\v 2 तमूनका धन सम्पति सडेका छन्, तमूनका  लत्ता कपडामि किणा पण्या छन् | 
\v 3 तमूनका सुनै रे चाँदी खयो लाग्या छ ; पइ तिनूनको खयो नै तमूनका बिरोधमि साँचि बन्नेछ रे आगोले जनि तमूनको मासु खानेछ |  तमूनले अन्तिम दिनहरुमि सम्पति थुपाण्याछौ | 
\v 4 हेर तमूनका खेत बारीका बाली काट्टया खेतालाहरुको ज्याला डाण हाल्लाछ, जो तमून बटिहै छल अरिबर राखिएको छ, पइ कटनी अद्देहरुका दुहाइहरु सेनाहरुका प्रभुका कानहरु भित्तर पसेका छन् | 
\v 5 येइ पृथ्वीमि तमुन मोजमजामि बस्या छो रे भोग बिलासमि बाच्चाछो, तमूनले आफना हृदय काटमारका दिनमि जनि पोस्याएका छो |
\v 6 तमूनले धर्मिलाई दोषी ठर्याया छौ रे मर्या छौ ; पइ उनले तमरो सामना अद्दाइननन् |
\v 7 तबै किलाई भाइहरु हो प्रभुको आगमन सम्म धिरज धर | हेर, किसानले पृथ्वीका बहुमुल्य फलको बोटा हेरन्छ रे जब सम्म येइले अघिल्लोइ रे पछिल्लोइ वर्षा पाउनाइन तब सम्म येइका निउति खुबै धिरज धरन्छ |
\v 8 तमूनले लै धिरज धर | आफना हृदयहरु स्थिर अर ; क्यकिकी प्रभुको आगमन नजिकै छ | 
\v 9 हे भाइहरु हो एकले अर्खाको बिरोधमि गनगन जन अरो, नति त तमून दोषी ठहरिने हो, हेर न्यायकर्ता म्वालका अगाडी कल्लिरइछन्  |
\v 10 हे मेरा भाइहरु हो, प्रभुका नाउमि बोल्ल्या भविश्यवक्ताहरुलाई कष्ट भोगाइ रे धिरजको नमुना सम्झ |
\v 11 हेर, धिरज धर्नेहरुलाई हाम धन्यका सम्झनाउ | तमूनले अयुबको धिरजका विषयमि सुण्या छौ, पइ प्रभु बटहै परिणाम धेख्या छो क्यकिकी प्रभु अतिनै खाँती माण्न्या रे दयालु हुन् |
\v 12 तर सबै कुराहरु भण्नालै बढता हे मेरा भाइहरु हो, कसम जनखा, नत स्वर्गका नाउमि नत पृथ्वीका नाउमि नत और कसैका नाउमि | तर तमून को ' हो ' चाइ ' हो ' रे ' होइन ' चाइ ' होइन ' रहोस नतित तमून दण्डमि पणला |  
\v 13 के तमूनमि कसैले कष्ट पाया छ ? उइले प्रार्थना अरौ | के कोइ आनन्दित छ ? उइले भजन गाओस |
\v 14 के तमूनका बिचमि कोइ बिरामि छ ? उइले मण्डलीका अगुवाहरुलाई बोलाओस पइउनूनले प्रभुका नाउमि उइलाई तेल घसिबर उइकिलाई प्रार्थना अरुन | 
\v 15 पइ विश्वासका प्रार्थनाले बिरामिलाई बाचाउछ रे प्रभुए उइलाई उठाउन्या छन् | पइ  यदि उइले पापै अर्या भएलै उइलाई ति क्षमा हुनेछन् |
\v 16 तमून निको हुनाइनीउती एक अर्खाका सामने आफना भुल चुक माणिलिय, रे एक अर्खाका निउति प्रार्थना अर | धर्मिजनको प्रभाबकारी प्रार्थनाले धेरै कुरा प्राप्त हुन्छ |
\v 17 एलिया लकै हाम जसाइ दु:ख सुख भोगि मान्स थ्या, पइ उनले पानी जन पणौ भणि यत्न सित प्रार्थना अर्यो, रे तीन बर्ष छ महिना सम्म पृथ्वीमि पानी पणेन | 
\v 18 पइ उनले आँजि प्रार्थना अर्यो, तब अग्गासहै मेघ आयो रे पृथ्वीले आफनु फल फलायो | 
\v 19 हे भाइहरु हो तमून मध्ये कोइ सत्य बटहै भड्कियो भण्या रे कसैले तइलाई फर्काइबर ल्यायो भण्या |
\v 20 उइले जाणौ- जइले तइ पापीलाई तइका बाटाको असत्यता बटहै बचाउनेछ रे अनेकौ पापहरु ढाक्नेछ |  
