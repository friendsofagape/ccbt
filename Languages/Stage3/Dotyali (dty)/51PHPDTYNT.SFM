\id PHP
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलिप्पियों
\toc1  फिलिप्पियों
\toc2  फिलिप्पियों
\mt1  Philippians
\mt1 फिलिप्पियों
\c 1
\p \v 1 ख्रीष्ट येशूको सेवक पावल रे तिमोथी बटहै प्रणाम| ख्रीष्ट येशूमी विश्वास अर्या रे फिलिप्पीमी भयाका विशपहरु, डिकनहरु रे जम्माइ सन्तहरुलाई,
\v 2 परमेश्वर रे प्रभू येशू ख्रीष्टको अनुग्रह रे शान्ति तम सबैमि होस्|
\v 3 जब लइ म तमूनलाई सम्जनौ, परमेश्वरलाई धन्यवाद लइ चढाउनौ|
\v 4  बेला बेलामी म तमरो निउती परमेश्वरसंङ प्रार्थना अदउ रे म आनन्दले प्रार्थनामि तमूनलाई सम्जनौ|
\v 5 मान्सहरुलाई सु-समाचार सुणाउन्ज्या तमूनमे मलाई मदत अर्या हुनाले म परमेश्वरलाई धन्यावाद भण्न्नउ| 
\v 6 परमेश्वरले तमरा जीवनमी काम अद्दाछन् रे अइल सम्म लइ अर्राइछन्| जब येशू ख्रीष्ट आउन्या हुन् तब त्यो काम अरिबर सक्द्याहुन्|यो निश्चय छ|
\v 7 तमुन सबैकिलाई मइले यिस्याँ सुच्चु ठिक छ, क्याकी कि म तमुन सबैलाई मेरा हृदयमि राख्दौ, क्याकी भण्याँमेरा कैद रे सुसमाचारको रक्षा अद्दाई रे सहमतको काम दुएइमि तमुनम सँङ अनुग्रहका सहभागि भया छौं | 
\v 8 म तमूनलाई भिट्टाइ बड्ताई खुशी होइरइछु यो कुरणी परमेश्वर जाण्न्नाहान्| येशू ख्रीष्टको प्रेम संङै म तमूनलाई माया अद्दउ| 
\v 9 तमरान का निउती मेरो प्रार्थना छ कि तमून बुदि रे विवेकले तमून परमेश्वरका प्रेममि अउर अगाङी बड्ड सक,
\v 10 म प्रार्थना अद्दउ कि तमून असल लइ खराब लइ के हो जाण्न्न सक, तइ पाछा निको के हो जाँण ताकि जइदिन येशू ख्रीष्ट आउने हुन तमून पवित्र भई दोष रहित हुन सक|
\v 11  परमेश्वरको महिमा रे प्रशंसाको निउती येशू  ख्रीष्ट द्वारा आउन्या धार्मिकताका फलले तमुन भरिपूर्ण होइजा| 
\v 12 दाइ-भाइ, दिदी रे बैनी, तमूनले यो जाण भण्न्या चहानउ कि ममि आइलाग्या कुराले सुसमाचारलाई अगाडी बड़ाउन्या काम होइरइछ, 
\v 13 म बन्दी होइरइछु क्याकि भण्या यो निकेरी धेकिरइछ|  म एक विश्वासी हु| सम्राटका महलमिका सिपाइ रे जम्माइ मान्सले यो बुजिराइछ|
\v 14 म बन्दी छु भणि जाणिबर लइ धेरै जसा विश्वासी नडराइबर, साहस सित सुसमाचार सुणाउन्ना छन्|
\v 15 कोइ मान्स रिस रे इख मनमी लिइबर रे कोइ मान्स अउरलाई मदत अद्दाइलाई प्रचार अद्दाहन्| 
\v 16 सुसमाचारको सुरक्षा राख्दाइ म याँ छु भणि जाँण्या  मान्स माया धेकाइबर प्रचार अद्दाहान् 
\v 17 तर अउर मान्स बेइमानी रे लोभले प्रचार अद्दु हो भणिबर समजनाहन्, क्याकिकि म झेल छु भणि जाणिबर यिनून मखिलाई दु:ख दिनाइलाई ठिक सम्जनाहन्|
\v 18 तिनूनले मलाइ दु:ख दिएल्लइ म मतलब राख्दैइन क्याकि भण्या तिनून सुसमाचार सुणाउन्नाछन् यो मुख्य कुरणी हो| म यो छहानउ कि तिनूनले निका मनले प्रचार अरुन्| खराब विचारले अरेल्लइ ख्रीष्टको प्रचार अद्दाछन् इतेईमि म खुशी होइरइछु |
\v 19 येशू ख्रीष्टको आत्माले म यो जाण्नउ कि तमून मेरा निउती प्रार्थना अद्दाछौ, यइले म जाण्नउ कि सबै कुराले मुक्ति ल्याउन्ना छ| 
\v 20 म ख्रीष्टलाई कभइ लइ विसद्द्या आथिन भण्न्या मेरो पक्का आशा राख्या छु, म जब लइ यइ शरीरमी रन्याहु उनरो महानता धेकाउनइ रन्याहु, म मरु कि बाचु यइ काम अद्दइ रन्याहुँ|
\v 21  मेरो निउती बाच्चु भण्या ख्रीष्ट हो रे मद्दु भण्या निको हो, 
\v 22 म शरीरमि बाँचिइया भण्या म प्रभूको निउती काम अरिरन्या हु, म जाण्नैइन म मरु कि बाँचु|
\v 23 मद्दु लइ बाँच्चु लइ छान्नु असजि छ यइ शरीर छाडिबर ख्रीष्ट संङै बस्सु निको क्याकी यो भौत निको छ,
\v 24 तमून निउती शरीरमी रनु निको छ|
\v 25 म यो जाण्न्नौ कि म तमून संङ रनउ, तमून संङ रइबर तमूनका संङ आत्मिक जीवन अगाडी बड़ाउनाइ म तमूनलाई मदत अद्दउ
\v 26 जब म तमून संङ रने हु तमूनको आनन्द आँजी ताजा हुने हो
\v 27 होस् अर्या, कि तमूनको जीवनको चालको सुसमाचार ख्रीष्ट संङ मिल्या होस् रे तमूनको बारेमि म निकी कुरणी सुण्न सकु| तमून एकै उदेश्य लैजाइबर परमेश्वरमि अगाडी बड्या रे निको काम अर्या म सुण्न सकु|
\v 28  तमूनका शत्तुर धेकिबर तमून डराउन्या होनू, तिनरो सामना अद्देहउ तमून तिन शत्तुर बटहै बाँच्चे हौउ| 
\v 29 परमेश्वरले तमूनलाई ख्रीष्टमि विश्वास अद्द्या मात्र होइन तर ख्रीष्टका निउती दु:ख लइ पाउनु पणन्छ| 
\v 30 जइबेला म तमून संङ थिउँ मैले अर्या संघर्स जाणिराइछौ रे सुणिराइछौ| तमून ले लइ तसोइ संघर्स अद्द पड्डे हो|
\c 2
\p \v 1 यदि ख्रीष्टमि केइ हौसला छ भण्या प्रेमको केइ प्रेरणा, पवित्र आत्मा केइ संगति, केइ माया रे सहानुभूति छ भण्या, 
\v 2  तमुन एकै मनका होइबर, एकै प्रेम राखिबर पुरा सहमति सित एकै चित्तका होइबर मेरो आनन्द पुरा अर| 
\v 3  जब केइ कुरा अरन्छौ भण्या, लोभ रे घमण्ड ले जन अर्या| नम्र होइबर एकले अर्खालाई आफु भण्न्ना ठुलो माण| 
\v 4 आफ्नै लागि मात्तरै इच्छा नराखिबर अउर को जीवन लइ इच्छा अर|
\v 5 आफना जीवनमि येशू ख्रीष्ट जसेरी सोच| 
\v 6 येशू ख्रीष्ट सबै कुरामी परमेश्वर जसा रे उनरा बराबरीमि थ्या| उनरा बराबरीलाई आफना निउती राख्या सम्पत्ती जसो माणेइन|
\v 7 उन मान्सको रूपमी जन्मिबर परमेश्वरसंङ उनरो ठाउँ उनले छाडिदियो रे उन सेवक भया| 
\v 8 जइ बेला उन येइ धरतीमि रइरइथ्या उनले आफुलाई खुबै नम्र बनायो| उन मरन्ज्या सम्म आज्ञाकारी होइबर क्रुसमि मर्या|
\v 9 ख्रीष्टले परमेश्वरको आज्ञालाई माणिबर उसलाई परमेश्वरले उच्च ठाउँमि राखिदिया| परमेश्वरले ख्रीष्टको नाउलाई अउर नाउ भण्न्ना महान् बनायो|
\v 10 स्वर्ग रे पृथ्वीमि जतिलइ छ, जम्माइले उनरा नाउमि घुँडा टेक्दु पड़न्छ| 
\v 11 येशू ख्रीष्ट प्रभु मात्तरै हुन् भणिबर एक एक जीबड़ाले स्वीकारीबर यइले परमेश्वरको महिमा हुनेछ|
\v 12  मेरा प्यारा साथीभाईहरु!तमूनले भण्या, कुरणी माणिराइछौ| जइ बेला म तमूनसंङ थियुँ तमून परमेश्वरका आज्ञाकारी होइरइथ्या| यो आँजइ महत्वपूर्ण छ कि म नहुन्ज्या लइ तमूनले परमेश्वरको आज्ञा माण्या रे मेरो मदत बिना लइ तमूनले मुक्तिको लागि परमेश्वरको डर रे आदर अरिबर यिसो अर|
\v 13 परमेश्वरले तमूनमी काम अद्दाछन्| उनलाई क्याले खुशी पाड़न्छ त्यो अद्दाइ उनैले मदत अद्द्याहुन रे शक्ति लइ दिन्याहुन| यो अद्दाइलाई उनैले शक्ति दिनेहुन|
\v 14 गनगन रे वादविवाद नअरिबर जम्माई काम अर|
\v 15 तमून का बाल बच्चाहरु दुष्ट मान्सका अगाडी निर्दोष, परिपूर्ण रे परमेश्वरका निष्कलंकित भइबर सँसारमि च्म्कन्या तारा जसाइ हुने हौउ|
\v 16 जीवन पाउन्या शिक्षा बलियो अरिबर समाईराख,  पइ लगइ म खालि दकुणेइन, रे मइले खालि मिहिनेत अरेईन भणिबर ख्रीष्टका दिनमि म घमण्ड अद्द सक्दउ|
\v 17 तमरो विश्वासले तमरो जीवन परमेश्वरको सामने एक बलि जसोइ हुने हो| तमूनको बली पुरा अद्दाइलाई मैले आफनो रगत दिनु पड़न्छ भण्या लइ तमून जम्माइ संङ खुशी रे आनन्द हुन्याहु|
\v 18 तसेरी तमून लइ म संङ खुशी रे आनन्द हुनु पड़न्छ|
\v 19 तमूनका वां तिमोथिलाई छटाँइ पठाउँलो भणि म येशूमि आशा राख्दउ| तमूनका बारेमि सुणिबर म खुशी हुनउ|
\v 20 तिमोथी जसो मान्स अउर कोइ लइ आथिन उइको तमून प्रति निकोइ चासो छ|
\v 21 अउर मान्स त आफुइ रमाइरइछन् तिनूनलाई येशूको कामको केइ लइ मतलब आथिन|
\v 22 तिमोथी कसो मान्स हो तमूनलाई सबै था छ|  तमून यो लइ जाणन्छौ कि एक चेलाले आफना बाको कसेरी सेवा अरन्छ, तसेरी तिमोथिल्लइ सुसमाचारका काममि मलाई सेवा अरिराइछ| 
\v 23  मलाई के हुने हो त्यो जाँण्या पछा तिमोथी लाइ तमूनका वां छट्टाइ पठाउनउ|
\v 24 म यो लइ आशा अद्दउ कि तमूनलाई भिट अद्दाइलाई प्रभुले मलाइ मदत अद्द्याहुन| 
\v 25 इपाफ्रोडिटस ख्रीष्टमिका मेरा भाइ हो, ख्रीष्टका दलका उन लइ म संङ काम लइ सेवा लइ अद्दाहान्| जइबेला मलाई चाइया थ्या तइबेला तिनूनले तइलाई मेरा वां पठाया हुन्, अब म उइलाइ तमूनका वां पठाइ दिउलो भण्न्या विचार अद्दार्याँउ|
\v 26 म तइलाइ इसेरील्लइ पठाउन्नार्याँउ कि तमून लाइ भिट्टाइलाई उ बड्ताइ व्याकुल होइरइछ| जइबेला तमूनले तइ बिमार होइरइछ भण्न्या सुणे बटहै उ बड्ताइ चिन्ता माण्न्नाथ्यो| 
\v 27 हाइ, उ साँच्ची बिमार होइबर कालका मुखमि पुगिरइथ्यो| मइले बड्ताइ चिन्ता अद्दु पड़ेइन क्याकि कि परमेश्वरले उइमि मात्तरै नभइबर ममिलइ दया धेकायो| 
\v 28 यसैले उइलाइ पठाउनाइलाई भौतइ इच्छा लागिरइछ| उइलाई धेकिबर तमून लइ खुशी हुने हउ रे मइले तमूनको चिन्ता अद्द पड्डैन्|
\v 29 प्रभुमि उइलाइ बडा आनन्दले स्वागत अर इपाफ्रोडिटस जसा मान्सलाई आदर अद्दु पड़न्छ|
\v 30 ख्रीष्टको कामको निउती मलाई मदत अद्दाइ उइले आफनो परान संकटमि हालिबर झण्न्नैइले उ मरिगइथ्यो| तसो मदत अद्दाइ तमूनले सक्यान|
\c 3
\p \v 1 अब मेरा दाइ भाइ रे दिदी बुदी, प्रभुमि आनन्दित होइजा| त्यो तमूनको सुरक्षाको लागि भया हुनाले तइ कुरणी लेख्दाइ म झर्को माण्नैन|
\v 2 दुष्ट काम अद्द्या मान्स बटहै होस् अर्या तिन कुकुर जसा छन्| तिनून हड़इनि लुच्छाई आउनाहान्|
\v 3 क्याकि कि परमेश्वरलाई आत्मामि पुज्या, ख्रीष्ट येशूमि घमण्ड अद्द्या रे शरीरमि भरोसा नराख्द्या साँच्ची खतना अर्या मान्स हाम हौं|
\v 4 म आफइमि भर पड्ड सक्दउ तर लइ म पड्डैन यदि कसैले भणन्छ कि पारे त्यो आफैमि भर पड्ड़ाछ तब म आँजी बड्ता भर पड्डउ|
\v 5 म जन्मया आठ दिनमि मेरो खतना भयो हो| म इस्राएल जाति बटहै बेन्यामिन कुलको हुँ, मेरा इजा बा यहुदी भया हुनाले मलाइ यहुदी हुँ, व्यवस्थाको विषयमि हो भण्या म एक फरिसी हुँ|
\v 6 म यहुदी धर्मको कट्टर मान्स भया हुनाले मैले मण्डलीलाई सतायाहुँ, धार्मिक्ताको विषयमि हो भण्या व्यवस्थामि भया धार्मिकता अन्सार निष्खोट धेकि रइछु|
\v 7 यिन सबै चिज मेरा निउती असल थ्या, तर मैले सम्ज्या कि तिन ख्रीष्टको अगाडी केइ लइ होइन्, जम्माइ खालिसारा हुन्|
\v 8 साँच्ची हो भण्या ख्रीष्ट प्रभुलाई पछेण्न पाउन अमुल्य कुराको तुलनामि अउर सबै कुरा नुक्सानी भया माण्नउ| ख्रीष्ट येशूलाई भिटु भणिबर मैले सबै कुरा छाडिदिया रे अइल तिन सबै बेकार माण्नउ|
\v 9 रे सम्पूर्ण रुपले म ख्रीष्टमि भया म चहानौउ| व्यव्स्थामी आधार भया मेरो आफ्नै धार्मिकता होइन, तर मेरो धार्मिकता चाँही ख्रीष्टमि भर पड्या छ, जो विश्वासले परमेश्वर बटहै आउन्या धार्मिकता हो|
\v 10  म उनलाइ रे उनरो जिउना (पुनरुत्थान) भया शक्ति जाण्न्न सकु, रे उनरो मराइमि उन जसा भइबर उनरा दु:खमि सहभागि हुन सकुँ|
\v 11  म आशा अद्दउ कि मरिबर म आँजी जिउनो हुन्याहु|
\v 12 मइले यिन सबै कुरणी पैल्ली बटहै पाइ सक्या छु, म पैल्ली बटहै सिद्द होइरइछु भणिबर लइ होइन तर जइ कुराको निउती ख्रीष्टले मलाइ समाइराइछ, तइ कुरा समाउनाइलाई म अगाडी जान्नाछु|
\v 13 दाइ- भाइ, दिदी, बुदी म जाण्नौ कि म तइ लक्ष्यसम्म त पुग्या आथिन, तर एक काम म अदाइ अद्दउ कि म पछाडीका कुरा विसरिबर अगाडीका कुरातिर जोरले अगाडी बड्डौ|
\v 14 ख्रीष्ट येशूमि परमेश्वरको  स्वर्गीय बोलावट (चुनिएका) मि पाइने पुरुस्कारको निउती निशाना तिर म जोरले अगाडी बड्डै जान्नार्याँउ|
\v 15 हाम जो पाको होइरइछौ, सबै यिसाई मनका हुन सकउँ रे तमूनको आँजी अउर विचार छन् भण्या परमेश्वरले तमूनलाई त्यो लइ स्पष्ट पाड़दिन्या हुन|
\v 16 इति मात्तरै हो कि हामले जे पाइराइछौ तइमी बलिया होइबर बस्साउ|
\v 17  भाइ हो, तमून सबै मेरो अनुकरण अर भणिबर म चाहनउ| अनि तिनूनलाई हेर जसेरी हामले भण्या तरिकामी बाँचिरइछन्|
\v 18 यइले धेरै चोटि भण्या मान्सहरुका बारेमी म आँजी लइ म तमूनलाई रुनइ भण्नउ कि तिनून ख्रीष्टको क्रुसका शत्तुर होइबर बाँचिरइछन्|
\v 19 विनाश तिनरो अन्त हो, पेट तिनरो ईश्वर हो, रे निनून आफना लाजमि घमण्ड अद्दाहान् रे तिनरो मन संसारको कुरातिर लागिरन्छ|
\v 20  तर हामरो नागरिकता स्वर्गमि छ| ताँ बटहै आउन्या मुक्तिदाता, मतलब प्रभु येशू ख्रीष्टलाई हाम पखिरइछौ|
\v 21 उनले जइ शक्तिले सबै कुरालाई उनरो अधिनमि ल्याउन सक्दाहान्, हामरा हिन शरीरलाई आफनो महिमाको शरीर जसो बनाइ दिनाहान्| 
\c 4
\p \v 1 मेरा प्यारा दाइ भाइ, दिदी बुदिहरु, म तमूनलाई माया अद्दउ, रे तमूनलाई चहानौ लइ तमून मेरा आनन्द रे मुकुट हौउ मेरा प्यारा, यिसेरी नै प्रभुमि थिर रया|
\v 2 मइले इयोदिया रे सन्तुखेलाई लइ प्रभुमि एकै मनका हो भणिबर विन्ति अद्दउ|
\v 3 विश्वासी साथी संगी, तमूनलाई यो विन्ती लइ अद्दउ कि यिन आइमाइलाई लइ मदत अर क्याकिकि यिनूनले मेरो संङ संङै सुसमाचारको काममि क्लेमेस संङ रे मेरा अउर बाँकि संङगी संङ मिहिनेत अरिराइछ, जइको नाउ जीवनका किताबमि लेखिरइछ|
\v 4 प्रभुमि सदान आनन्द अर| म आँजी लइ भण्नउ आनन्द अर| 
\v 5 तमून कति सहनकारी छौ त्यो अउर मान्सल्लइ थाहा पाउन् प्रभु नजिकै छन्|
\v 6 केइ कुरणीमी लइ चिन्ता जनअर, तर हरेक कुरामी प्रार्थना रे निवेदनले धन्यवाद सित तमूनका विन्ति परमेश्वरमि जाउन|
\v 7  रे दिमागले बुज्ज नसकिन्या परमेश्वरको शान्तिले तमूनका हृदय रे तमूनका मनलाई येशूमि सुरक्षा अद्देहो|
\v 8 अन्तमी भाइ हो, जे सत्य, जे आदरणिय, जे न्याय-संगत, जे शुद्द, जे प्रेम-योग्य, जे कृपा केही श्रेष्ठता, प्रशंसा अद्द्या योग्य छ भण्या तइकुराको विचार अर|
\v 9  तमूनले जइ कुरणी म बटहै सिक्यारे ग्रहण अर्या रे सुण्याँ रे ममि धेक्या, तसोइ अर रे शान्तिका परमेश्वर तनुन संङ रइरनाहान्|
\v 10 म प्रभुमी बड्ताइ आनन्दित होइरइछु कि अब धेरै दिन पाछा म तिर तमरो फिक्रि आँजी पलाइरइछ| तमून मेरो निउती चिन्तित थिया रे तमूनकिलाई त्यो मौका मिलेइन्|
\v 11 खाँचो पड्यो भणिबर मइले तमूनलाई गुनासो पोख्या होइन्, क्याकिकि जसो सुकै बेला लइ मइले तइमि सन्तुष्ट रन सिकिराइथ्या|
\v 12 कसेरी होचिनु रे कसेरी बड्डु म जाण्नउ| पुर्णतामि हौउ या भोक भोकै हौउ या कममि हौउ सबै परिस्थिति अवस्थामि सन्तुष्ट रन मइले सिकिराइछु|
\v 13 जइले मलाई शक्ति दिइराइछ, उनमी म सबै अद्द सक्दउ|
\v 14 पइ लइ मेरा दु:खमी तमून सहभागी भया त्यो निकोइ अर्या|
\v 15 तम फिलिप्पीहरु, आफुइ लइ जाणन्छौ कि सुसमाचारको शुरुमि माकेडोनिया बटहै छुटिन्या बेला लेन देनमि तमून बाहेक अउर कोइ मण्डली को सहभागित थ्येइन,
\v 16  क्याकि कि थेसलोनिकीयी तमूनले मकिलाइ एक बेर नइ रे कति बेर मेरो निउती मदत पठाया|
\v 17 मइले भेटी खोज्या होइन, तर म यिसो फलको आशा राख्दउ कि जो तमूनका हिसाबमी जम्मा होइबर जान सकउ|
\v 18 मइले जो पाउनुहो तइ भण्न्ना बड्ता पाइराइछु| इपाफ्रोडिटसका हात तमूनले पठाया निको बास भया रे परमेश्वरलाई मन पड्डया रे ग्रहणयोग्य बलि पाइबर म भरिरइछु|
\v 19 मेरा परमेश्वरले आफनो महिमामी उनरो सम्पती अन्सार तमूनको सबै खाँचो ख्रीष्ट येशूमि पुरा अरिदिन्या हुन्|
\v 20  अब हाम्मी परमेश्वर रे पितालाई सदाइ भरि महिमा होइरउ| आमिन!
\v 21  ख्रीष्ट येशूमी सबै पवित्र मान्सलाई अभिवादन दिया म संङ भया भाइले लइ तमूनकिलाई अभिवादन पठाइराइछ|
\v 22  जम्माइ सन्त रे विशेष अरिबर कैसरका घरानाले तमून सबैलाइ अभिवादन पठाइराइछ|
\v 23 प्रभु येशू ख्रीष्टको अनुग्रह तमूनको आत्मामि होइरउ|  
