\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1 येशू ख्रीष्टको दास रे प्रेरित सिमोन पत्रुस बटहै रे हामरा परमेश्वर रे मुक्तिदाता येशू ख्रीष्टको धार्मिकतामि हामै जसो अनमोल विश्वास प्राप्त अद्दयाहरुलाई |
\v 2 परमेश्वरको रे हामरा प्रभु येशूका ज्ञानमि अनुग्रह रे शान्ति तमूनमि बड्डोइ जाउ |
\v 3 आफनो महिमा रे श्रेष्ठता बटहै हामलाई बोलाउनु हुनेलाई हामले चिन्या हुनाले परमेश्वरको दिब्य शक्ति बटिहै जीवन रे मुक्तिकि निउति हामलाई चाइ प्रत्येक थोक हामलाई दिराइछ |
\v 4 इसै बटहै उनले हामलाई उनरो अनमोल रे महान प्रतिज्ञाहरु दिइराइछ कि येइ संसारका कुइच्छा बटहै आउने भ्रष्टता बटहै उम्किबर तमून इश्वरीय स्वभावका सहभागी होउ |
\v 5 तबै सबै किसमका प्रयत्न बटिहै तमूनको विश्वासमि सद्गुण रे सद्गुणमि ज्ञान थप | 
\v 6 ज्ञानमि आत्मा संयम, आत्मा संयममि धैर्य, धैर्यमि भक्ति |
\v 7 भक्तिमि भात्रिस्नेह, भात्रिस्नेहमि प्रेम थप |
\v 8 क्यकिकी इन कुराहरु तमूनमि प्रसस्त छ भण्या हामरा प्रभु येशू ख्रीष्टको ज्ञानमि यी कुराहरुले तमूनलाई बेकम्मा रे निष्फल हुन बटहै बचाउने छ | 
\v 9 क्यकिकी यी कुराहरुमि अभाब भयाको मान्स चाइ पुराना पाप बटहै सुद्द भया कुरा बिसरिबर अन्धा रे टाढाका कुरा नधेक्या जसो हुन्छ |
\v 10 तबै भाइ हो तमूनको बोलावट रे चुनाउ निश्चय अद्दाइलाई आँजी जोशिला होउ क्यकिकी यी कुरा अद्दाले तमून कभै लोट्या आथिनो |
\v 11 क्यकिकी इसेरी हामरा प्रभु रे मुक्तिदाता येशू ख्रीष्टको अनन्त राज्य भित्तर तमूनलाई भब्य स्वागत सित प्रवेश मिल्या हो |
\v 12  क्यकिकी इसेरी हामरा प्रभु रे मुक्तिदाता येशू ख्रीष्टको अनन्त राज्य भित्तर तमूनलाई भब्य स्वागत सित प्रवेश मिल्या हो |
\v 13 जब सम्म म येइ शरिरमि छु तमूनलाई सम्झना अराउनै सचेत पाड्ड म उचित ठान्नौ |
\v 14 क्यकिकी म जाण्नौ हामरा प्रभु येशू ख्रीष्टले मलाई धेकाइ दियाको छ कि मेरो यो शरिर त्याग्ने बेला छटा्इ आउन्नाछ |
\v 15 मेरो मृत्यु पछा लै तमूनले यी कुराहरु कसै बेलालै सम्झन सक भणि म प्रयत्न अद्दया हुँ |
\v 16 क्यकिकी हामले तमूनलाई हामरा प्रभु येशू ख्रीष्टको महा शक्ति रे आगमनको सुसमाचार दिनतक धुर्तता सित रचिएका दन्त्य कथाहरुको हामले अनुसरण अरेनौ तर उनरो वैभव प्रत्यक्ष धेक्ने हाम साचि हौं |
\v 17 " उनले परमेश्वर पिता बटहै आदर रे महिमा प्राप्त अर्यो जब तइ तेजस्वी महिमा बटिहै एक बाणी निकलिबर आइ "" यिन मेरा प्यारा पुत्र हुन जैसित म अति प्रशन्न छु | ''"
\v 18 तइ पवित्र डाङामि हाम उनसित छन्ज्या स्वर्ग बटहै आयाको त्यो बाणी हाम आफैले सुण्या हुँ |
\v 19 हामसित भयाका अगमवक्ताहरुका वचन झिक निश्चित भएका छन् | झिसमिस्या उज्यालो नहुन्ज्या रे तमूनका हृदयमि बिहानको तारा नउदाउन्ज्या अन्धकारमि बलिरहेको दियोलाई जनि तमूनले तइ वचनलाई ध्यान दिया भण्या असल अद्दया हो |
\v 20 सर्वप्रथम तमूनले यो बुज्जु पणन्छकि पवित्र धर्म शास्त्रको कुनै अगमवाणी व्यक्तिगत विषयको ब्याख्या होइन् |
\v 21 क्यकिकी मान्सका इच्छा बटहै कुनै अगमवाणी आएन तर पवित्र आत्मा बटहै प्रेरणा पाइबर मान्सले परमेश्वरका तर्फ बटहै बोल्या हुन् |
\c 2
\p \v 1 जसेरी इस्राएलीहरुका बिचमि झुटा अगमवक्ताहरु लकै थ्या तसेरी तमूनका बिचमी झुटा शिक्षकहरु खडा हुनेछन | यीनले गुप्त रुपले विनाशकारी झुटा शिक्षा ल्याउनेछन, याँ सम्म कि तिनूनलाई उद्दार अद्दया स्वामीलाई रे तिनूनले इन्कार अद्दया हुन रे आफइ माथि छटाइ बिनाश ल्याउनेछन् |
\v 2 रे धेरै जनाले तिनूनका बिलासी आचरणको अनुसरण अरन्ना रे तिनूनका कारण सत्यका मार्गको बदनामी हुनेछ |
\v 3 लोपका बसमि पड़िबर तिनूनले झुटी कुरणि बनाइबर तमून बटहै फाइदा उठाउने छन तिनूनका दण्डको कुरा अगाडी बटिहै निर्णय होइसक्याछ रे तिनूनका बिनासको कुरा जागै छ |
\v 4 स्वर्गदुतहरुले पाप अरन्तक परमेश्वरले तिनूनलाई बाँकी राखेन तर तिनूनलाई नरकमि खितिदियो रे न्यायका दिन सम्मको निउति पातालका अन्धकारमि जकणिराख्यो |
\v 5 उनरो प्राचिन संसारलाई बाँकी राखेन, तर भक्तिहिनता को संसारमि जल प्रलय अराउन्ज्या धार्मिकताका प्रचारक नोआ रे और सात जनालाई सुरक्षित राख्यो |
\v 6 उनले सदोम रे गमोरा सहरहरुलाई भष्म पाणिबर तिनरो अस्तित्वनै मेटाइदियो रे भक्तिहिनहरुका सामने तिनूनलाई एक उदाहरण बनायो | 
\v 7 उनले दुष्टहरुका कामुकता बटिहै अति दु:खित भएका धार्मिक लोतलाई बचायो |
\v 8 ति मान्सका बिचमि बस्सा रे दिन प्रति दिन तमूनका कुकर्म तक्दा रे सुन्दा तिन आफनो धार्मिक आत्मामि ब्याकुल हुन्थे | 
\v 9 इसेरी भक्तलाई परिक्षा बटहै बचाउन र भक्तहिनहरुलाई न्यायको दिन सम्म दण्डमि जकणिराख्दाइ  प्रभु जाण्नाहान, 
\v 10 विशेष अरि तिनूनलाई जो असुद्द पाण्न्या काम बासनामि डुबी रनाहान रे अधिकारको अबहेलना अद्दाहान | यिनून हटि रे अहंकारी हुनाहान रे स्वर्गीय प्राणीहरुको निन्दा अद्दाइ डर माण्नाइन |
\v 11 तर स्वर्गदुतहरु शक्ति रे सामर्थमि झिक उच्च भए लकै प्रभुका सामने ति प्राणिहरुलाई निन्दापूर्ण दोष दिनाइन |
\v 12 तर इन मान्स आफइले नबुजेका कुराको निन्दा अद्दाहान, यिन बिबेकहिन जराहरु जसा छन रे स्वाभाविक इच्छाहरुका बसमि रनाहान् | यिनून पकड़िबर मरिनलाई जन्मेका जसा छन रे यिनून पशुहरु जन्याइ नष्ट हुनेछन् |
\v 13 आफले अर्याका खराबीहरुका निउति तिनून आफैले लै खराबी भोग्द्या हुन | दिनैमी भोग बिलासमि मग्न रनु यिनून खुसि माण्नाहान् | तिनून धब्बा रे खोटहरु हुनु रे तमूनसित खानाइ बसन्तक तिनून बेस्सरी खानाइ पिनाइ मस्त रनाहान् |
\v 14 तिनूनका आँखा व्यभिचारले भरिएका हुनाहान रे जति पाप अरेलेलै न अघाउने हुनाहान | तिनूनले चन्चल मन भएकाहरुलाई फुस्लाउनाहान | तिनूनका हृदयले लोपमि  तालिम पायाको हुन्छ | तिनून श्रापित सन्तान हुन् |
\v 15 सिधा बाटो छाणिबर तिनून कुमार्गमि लाग्या छन् | खराब कामको लाभ असल माण्ने बओरको चेलो बलामका पछा तिनून लाग्या छन् |
\v 16 तइले आफनाइ अपराधको निउति हप्की पायको थ्यो | लाटो गधाले मान्सकि बोलिमि तइ अगमवक्ताको पागलपनालाई रोकिदिएको थ्यो |
\v 17 तिन पानी नभएका मुहानहरु हुन, हुरीले उडायका तुवाला हुन | तिनूनका निउति पतालको अन्धकार साँचिएको छ |
\v 18 तिनून मुर्खता पूर्ण ठूलाठूला अहंकारका कुरा हाँक्दाहान रे कुमार्ग बटहै मुर्खलै उम्किबर आएकाहरुलाई शरिरका बिलासमय कामबासनका कुराले फसाउछ |
\v 19 तिनूनलाई स्वतन्त्रता दिलाइ दिने प्रतिज्ञा अद्दाहान, तर तिनून आफइ भ्रष्टताका दास छन, क्यकिकी जै कुरणिले कुनै मान्सलाई जितन्छ भण्या तसै कुरणिले तइलाई दास बनाउछ |
\v 20 तर यदि तिनूनले हामरा प्रभु रे मुक्तिदाता येशू ख्रीष्टलाई चिनिबर लै संसारका दुषित अराउने कुरा बटहै उम्कि सक्या पछा आँजी पापमि फसिबर तइका बसमि पण्या भण्या तिनूनले पछिल्लो अवस्था अगाडीको भण्ना झिक खराब हुन्छ |
\v 21 क्यकिकी तिनूनलाई दिएको पवित्र आज्ञा जाणिबरले पछा हट्टु भण्ना त बरु तिनूनलाई धार्मिकताको मार्ग कमै थाह नभया भए असल हुन्थ्यो |
\v 22 "यी सत्य उखान अन्सार नै तिनूनलाई इसो भया छ "" कुकुर आफनाइ बान्तामि फर्की आउछ "" | रे न्वाइ दिएको सुंङर लेताइमि लडिबुणी खेलन्छ | "
\c 3
\p \v 1 प्रिय हो यो तमूनलाई लेख्याको दोसरो पत्र हो रे दुएइ पत्रमि कति कुराको याद दिलाइबर तमूनका निष्कपट मनलाई उत्साहित अर्याको छु |
\v 2 कि पवित्र अगमवक्ताहरुका अगवाणी रे तमूनका प्रेरितहरु बटिहै दिएको प्रभु रे मुक्तिदाताको आज्ञालाई तमूनले सम्झनु पणन्छ |
\v 3 सर्वप्रथम तमूनले यो बुज्जु पणन्छकि पछिल्ला दिनहरुमि गिल्ला अद्दया गिल्ला अद्दाइ तिनूनका आफनाइ अभिलाषामि इसो भणिबर आउनेछन् |
\v 4 उनरा आगमनको प्रतिज्ञा काँ गायो ? क्यकिकी पिता पुर्खाहरु सि सकेका दिन बटहै सबै कुरा सृष्टिका सुरु बटिहै चलि आय जसो आजलकै छनैछ |
\v 5 जाणि बुजिबरलै तिनून येइ कुराको वास्ता अद्दाइनकि परमेश्वरको वचन बटिहै स्वर्गहरु अैमूखै बटिहै थ्या रे पृथ्वी चाई पानी बटहै रे पानी बटिहै बनाइयो |
\v 6 तसै पानी बटहै तइ समयको संसार जल प्रलयमि डुबिबर नाश भयो |
\v 7 तर त्येइ वचनले भक्तिहिन मान्सको इन्साफ रे बिनासका दिनसम्मको निउति अइलको आकाश रे पृथ्वी आगोको निउति साँची राखिएकाछन् | 
\v 8 तर प्रिय हो यो एक कुरा न भुलकि प्रभुको निउति एकदिन हजार बर्षे जनि रे हजार बर्ष एक दिन जसोइ हुन्छ |
\v 9 आफना प्रतिज्ञाको बारेमि प्रभु ढिलो अद्दाहान भण्न्ने कसै कसैको भणाइ भया लकै उन ढिलो अद्दाइ, तर कोइ लकै नष्ट नहुन रे सबै जनाले पश्चताप अरुन भण्ने इच्छा अरिबर प्रभु तमून प्रति धैर्यवान हुनाहान |
\v 10 तर प्रभुको दिन त चोरै जनि झट्टै आउने हो, जैमि अग्गास चाइ ठूलो आवाजसित बिति जानेछ, तत्वहरु आगाका रापले पग्लिने छन रे पृथ्वी रे तइमि भएका सबै थोक भष्म हुनेछन |
\v 11 यी सबै कुराहरु इसेरी पगल्नाहान भण्ने जणिबर पवित्रता रे मुक्तिको जीवनमि तमून कसा किसमका मान्स हुनु पणन्छ ?
\v 12 तमून परमेश्वरको दिन प्रतिक्षा अरन्छौ रे तइ दिनलाई नजिक ल्याउन चाहन्छौ जै दिन अग्गास जलेर भष्म हुनेछन रे तत्वहरु आगाका रापमि पगल्लेछन् |
\v 13 तर उनरो प्रतिज्ञा बमोजिम हाम नया स्वर्ग नया पृथ्वीको बाटो हेद्दाउ जैमि धार्मिकताले बास अरन्छ | 
\v 14 तबै प्रिय हो तमून इन कुराको प्रतिज्ञा अद्दया भया हुनाले उनरा दृष्टिमि दाग वा खोट नभयाहरु रे शान्तिमि बस्या हक हुनाइ प्रयत्न अर |
\v 15 हामरा प्रभुको धैर्यलाई मुक्ति जसोइ माण हामरा प्रिय भाइ पावलले लै उनलाई दिएको बुद्दि अन्सार तमूनलाई येइ कुरा लेखे |
\v 16 उनरा सबै पत्रहरुमि लै उनैले यिन कुरणि उल्लेख अर्या छन, तिनरा केइकेइ कुरा बुज्ज कठिन छ, रे अशिक्षित रे चन्चल मान्सले यी कुरालाई और धर्मशास्त्र हकलाई जस्याँ उल्टा पाल्टा पाड्डाहान रे आफनइ बिनास ल्याउनाहान |
\v 17  तबै प्रिय हो अगाडी बटहै यिन कुरा जाणेर होशियार रहो दुष्ट मान्सको मुल कुरामि अलमलिएर आफनु आफनु जन गुमा | 
\v 18 तर हामरा प्रभु रे मुक्तिदाता येशू ख्रीष्टको अनुग्रह रे ज्ञानमि बढदै जाओ | उनलाई अइलै रे सदा सर्वदा महिमा होस |  आमेन 
