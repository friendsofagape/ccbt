\id 2TH
\ide UTF-8
\rem Copyright Information: Creative Commons Attribution-ShareAlike 4.0 License
\h 2 थिस्सलुनीकियों
\toc1 2 थिस्सलुनीकियों
\toc2 2 थिस्सलुनीकियों
\mt1 2 Thessalonians
\mt1 2 थिस्सलुनीकियों
\c 1
\p \v 1 पावल, सिलास रे तिमोथी बटहै परमेश्वर हामरा पिता रे प्रभु येशू ख्रीष्टमि थेसलोनिकि हरुको मण्डलीलाई :
\v 2 परमेश्वर पिता रे प्रभु येशू ख्रीष्ट बटिहै तमूनलाई अनुग्रह रे शान्ति |
\v 3 भाइ हो तमूनका निउति परमेश्वरलाई सदान धन्यबाद चढाउन हाम बाध्य छौँ | यो योग्यलै छ, क्यकिकी , तमूनको बिश्वास, प्रसस्त अरि बड्डा छ रे एक अर्का प्रति तमून हरेक को माया बड्डा छ |
\v 4 तबै तमूनका सबै सतावट रे तमूनले सैरया कष्टहरुका बिचमि तमूनका स्थिरता रे बिश्वास को निउति परमेश्वरका मण्डलीहरुका बिचमी हाम ज्यादाई गर्व अद्दाउ |
\v 5 परमेश्वरको धार्मिक इन्साफको साक्षी यहि हो , कि तमून परमेश्वरका राज्यको योग्य ठरिन सक जैकि निउति तम दु:ख भोग्दा छो |
\v 6 परमेश्वर न्यायी हुन, उनले तमूनलाई दु:ख दिन्याहरुलाई दु:ख दिनाहान् ,
\v 7 रे तम कष्ट पाएकाहरुलाई हामूनसितै आराम दिनाहान् | यो तब हुन्छ, जब प्रभु येशू आफना शक्तिशाली स्वर्गदूतहरु सित बल्या आगामि स्वर्गहै प्रकट हुन्ना |
\v 8 परमेश्वरलाई नपछेण्न्यालाई रे हामरा प्रभु येशूको सुसमाचार नमान्नेलाई उनले दण्ड दिनाहान् |
\v 9 तिनूनले अनन्त बिनाशको डण्न तथा प्रभुको उपस्थिति रे उनरा शक्तिको महिमा बटहै अलग हुने डण्न भोग्दाछन्
\v 10 जब तइ दिन उनरा सन्तहरुमि महिमा पाउन रे बिश्वास गर्नेहरु सबैलाई अचम्म पाड्डाइ उन आउनेछन , क्यकिकी तमूनलाई दिइएको हामरो साक्षीमि विश्वास अर्या |
\v 11 येइ हेतुले हाम तमून सबैका निउति निरन्तर प्रार्थनालै अद्दाउ , कि हामरा परमेश्वरले तमूनलाई आफनो बोलावोटको योग्य बनाउन , रे हरेक असल उदेश्य रे विश्वासको कामलाई उनरो शक्ति बटिहै पूर्ण अरिदिउन् |
\v 12 -ताकि हामरा परमेश्वर रे प्रभु येशू ख्रीष्टको अनुग्रह अन्सार हाम्रा प्रभु येशूको नाउ तमूनमि महिमित होस रे तमून उनमि |
\c 2
\p \v 1 भाएउ हामरा प्रभु येशू ख्रीष्टको आगमनको बिषयमि रे उनलाई भिट्ट हाम एक साथ भेला हुने बिषयमि हाम तमूनलाई विन्ती अद्दाउ |
\v 2 कि कुनै अगमवाणी वा बचन वा कुनै पत्रले प्रभुको दिन नजिक आएको छ भंणि बतायो भंण्या , ती हाम बटहै आएका भंणिबर तमूनको मन छट्टाइ बिचलित जनहोउ ,  अथवा तमून जन आत्तिय |
\v 3 कसैले केइ तरिकालेलै तमूनलाई धोका जन देउ | क्यकिकी पैल्लि बिद्रोह नभयासम्म , पापको मान्स अर्थात सर्वनाशको चेलो प्रकट नभया सम्म त्यो दिन आउन्या होइन |
\v 4 तइले इश्वर कहलिएका सबै अर्थात पूज्य चिजहरुको बिरोध अरन्छ रे तिन भंण्ना आफइलाई ठूलो माणन्छ , याँ सम्मकि आफइलाई परमेश्वरै घोषणा अरिवर परमेश्वरका मन्दिरमि त्यो बसन्छ |
\v 5 के तमूनलाई याद आथिन म तमूनसित छन्ज्या नै मैले यीन कुरणी तमूनलाई भंण्या थ्या |
\v 6 त्यो आफना बखत मि प्रकट होउ भंण्ने हेतुले कै कुराले तइलाई अइल सम्म रोकिराइछ , यो तमून जाणन्छौ |
\v 7 क्यकिकी अधर्मका रहस्यले पैल्लीबटहै काम अरिराइछ | अइलसम्म जैले तइलाई रोकिराइछ   नहटन्ज्या तइलाई रोकिइ राख्दा हुन 
\v 8 तब तइ पापको मान्स प्रकट हुनेछ जैलाई प्रभु येशूले आफना मूखका सासले नाश पाड्डयाहुन रे उनरा आगमनको प्रकाशले तइलाई नाश अद्द्याहुन |
\v 9 शैतानका कामकाज बमोजिम पापको मान्स सारा शक्ति रे छलपूर्ण चिन्हहरु रे चम्तकार सहित ,
\v 10 रे नाश हुनेहरुलाई छलमि पाड्डया जम्माई दुष्टता सहित आउनेछ , क्यकिकी तिनूनले सत्यतालाई माया अद्द रे तसेरि बाँच्चा इन्कार अर्यो |
\v 11 तबै तिनूनले झूटा कुरणिमि बिश्वास अरुन भणिबर परमेश्वरले तिनूनमाथि एक शक्तिसाली पठाउन्याहुन |
\v 12 ताकि सत्यमाथि बिश्वास नअद्द्या तर अधार्मिकतामि आनन्द मनाउने सबै जना दोषी ठरिउन |
\v 13 प्रभुले प्रेम अर्याका भाइनौ , तमूनका निउति हाम परमेश्वरमि सदान धन्यबाद चढाउनाइ बाध्य छौँ , क्यकिकी पैल्ली बटिहै पबित्र आत्माको पबित्र बनाउन्या काम बटहै रे सत्यता माथिको विश्वास बटिहै, बाँच्नलाई परमेश्वरले तमूनलाई चुन्यो |
\v 14 इसैको निउति हामरो सुसमाचार बटिहै हामरा प्रभु येशू ख्रीष्टको महिमा प्राप्त अद्दाइ उनले तमूनलाई बोलायो |
\v 15 तबै ए भाइनौ, बलिया होइबर खडा होओ रे चाहे मुखको वचन बटहै होस चाहे हामरा पत्र बटहै होस, तमूनले जे शिक्षा पाइराइछौ तिनलाई थामिराख |
\v 16 अब हामलाई माया अद्द्या रे अनुग्रह बटिहै अनन्तको सान्त्वना रे उत्तम आशा दिन्या हामरा प्रभु येशू ख्रीष्ट आफइले तथा परमेश्वर हामरा पिताले,
\v 17  तमूनका हृदयलाई सान्त्वना देउन रे हरेक असल काम रे वचनमि तमूनलाई स्थिर  अराउन |
\c 3
\p \v 1 अन्त्यमि भाइ हो हामरा निउति प्रार्थना अर, ताकि प्रभुको वचन छट्टाइ फैलिओस रे विजय होस, जसेरी तमूनका बिचमि भया लै थ्यो |
\v 2  रे भ्रष्ट रे दुष्ट मान्स बटिहै हाम छुट्कारा पाउन सकौ, क्यकिकी सबै सित विश्वास हुनैन |
\v 3 तर प्रभु त विश्वासयोग्य हुन उनले तमूनलाई स्थिर अराउन्या हुन रे दुष्ट बटिहै सुरक्षित राख्द्या हुन् |
\v 4 हाम जै कुराको आज्ञा दिनाउ ति तमून अद्दाछौ रे अद्दा लै हो भण्न्या हामले तमूनका बारे प्रभुमि भरोशा राख्या छौ |
\v 5 प्रभुले तमूनका हृदयलाई परमेश्वरको प्रेम रे ख्रीष्टको धैर्य तिर डोर्याउन | 
\v 6 आब भाइ हो, हामरा प्रभु येशू ख्रीष्टको नाउमि हाम तमूनलाई आज्ञा दिनाउकि हाम बटहै तमूनले पाएका शिक्षामि नचल्ल्या हरेक अल्छे भाइ बटि अलग बस | 
\v 7 क्यकिकी तमूनले कसेरी हामरो अनुकरण अद्दु पणन्छ सो तमून आफइ जाणन्छो | हाम तमून सित छन्ज्या अल्छे होइबर बसेनौ |
\v 8 हामले कसैकि रोटा सुदिसार खाएन | तर तमून कसैलाई भार जन होउ भणिबर हामले रातदिन मिहनतले काम अर्या |
\v 9 सहायता पाउने हामरो हक नहोइबर होइन, तर हामरो आचरण तमूनकि निउति एक आदर्श बनौ भणिबर हामले तसो अर्या |
\v 10 "तमून सित छन्ज्या हामले तमूनलाई यो आज्ञा दियका थ्या, "" कसैले काम अद्दैन भण्या तैले जन खाउ | "" "
\v 11  क्यकिकी हाम सुण्नाउकि तमून मध्ये कतिले अल्छे जीवन बिताउन्नाछौ | तिनून आफ केइ काम अद्दाइनन तर अर्खा काममि खालि हात हाल्लाहान् |
\v 12 अब इसा मान्सलाई प्रभु येशू ख्रीष्टका नाउमि हाम आज्ञा रे अर्ति दिनाउ, कि तिनूनले चुपचाप आफना काम अरुन् रे आफनु जीवन चलाउन् |
\v 13 तमून चाइ भाइ हो, भलाई अद्दाइ थकित जनहो |
\v 14  येइ पत्रमि हामले भण्या कुरा यदी कसैले पालन अद्दाइ इन्कार अरन्छ भण्या, तइ मान्सलाई पछ्याणि राख रे तइसित केइ सम्बन्ध जन राख रे तइकि लाज होउ |
\v 15 पइ लकै तइलाई दुष्मन जन माणो, तर भाइलाई जनि तइलाई चेताउनि दिय |
\v 16 अब शान्तिका प्रभु आफइले सबै समय हरतरहले तमूनलाई शान्ति देउन प्रभु तमून सबै सित रहुन |
\v 17 म पावल आफनाइ हातले यो अभिबादन लेख्दार्याउ | मेरा सबै पत्रको चिनारी येइ हो तस्याँइ म लेख्दार्याउ |
\v 18 हामरा प्रभु येशू ख्रीष्टको अनुग्रह तमून सबै सित रइरहोस |  
