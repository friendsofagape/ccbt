\id COL
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  कुलुस्सियों
\toc1  कुलुस्सियों
\toc2  कुलुस्सियों
\mt1  Colossians
\mt1 कुलुस्सियों
\c 1
\p \v 1 परमेश्वरका इच्छा बटिहै ख्रीष्ट येशूका प्रेरित पावल रे हामरा भाइ तिमोथी बटहै :
\v 2 ख्रीष्टमि भयाका कलास्सेका सन्तहरु रे विश्वासी भाइहरुलाई ; परमेश्वर हामरा पिता बटहै अनुग्रह रे शान्ति |
\v 3 तमूनकी निउति प्रार्थना अद्द तक हाम आफनो प्रभु येशू ख्रीष्टका पिता परमेश्वरलाई सदाई धन्यबाद चढाउनौ |
\v 4 क्यकिकी ख्रीष्ट येशूमि तमूनको बिश्वास रे सबै सन्तहरुप्रति तमूनका प्रेमको बिषयमि हामले सुण्याछौ |
\v 5 जो चाइ तमूनका निउति स्वर्गमि राखिएको आशाको कारणले नै हो ? यइ बिषयमि तमूनले अगाडी सत्यको बचन अर्थात सुसमाचार सुणेकाछौ |
\v 6 यो सुसमाचार तमून का वां आइरैछ रे साँच्ची सारा संसारमि फलदाइ होइबर बढीरैछ | सत्यता मि परमेश्वरको अनुग्रह तमूनले सुणेको रे बुझेका दिन बटहै उसो सुसमाचारले तमूनका बिचमी लै तस्याइ काम अरिेराइछ |
\v 7 जो कुरा तमूनले हामरा प्यारो संङी – दास इप्राफास बटिहै सिक्या | तिन हामरा पक्षका ख्रीष्टका एक विश्वासी सेवक हुन |
\v 8 तिनले पबित्र आत्मामि भएको तमूनका प्रेमका बिषयमि हामलाई भण्या छन |
\v 9 तबै हामले त्यो सुण्या दिन बटहै उनरा इच्छा को ज्ञानले सारा आत्मिक बृद्दी रे समझमि तमूण पूर्ण होउ भणिबर बिन्ति अरि तमूनका निउति प्रार्थना अद्द छाड्या आथिनौ 
\v 10 रे उनलाई पूर्णरुपले प्रसन्न पाड्डया प्रभु को योग्य जीवन बिताउनै रे प्रत्यक निको काममि फलवन्त हुनै परमेश्वरका ज्ञानमि बड्डाइ जनसक |
\v 11 उनरो महिमित शक्ति अन्सार आनन्द सित सबै सहनशीलता रे धैर्यका निउति तमून सारा शक्ति सित बलिया होउ |
\v 12 उजालामि सन्तहरुका उत्तराधिकारका सहभागी हुनाइ हामलाई सक्षम बनाउने पितालाई धन्यबाद चढा |
\v 13 उनले हामलाई अन्धकारका राज्य बटिहै छुटायो रे आफना प्रिय पुत्रका राज्य भितर हामलाई सार्या को छ |
\v 14 उनमि हामरो उद्धार अर्थात पापको क्षमा छ |
\v 15 उन अदृष्य परमेश्वरको प्रतिरुप सारा सृष्टिका जेठा हुन |
\v 16 क्यकिकी उनैमी सबै थोक सृष्टि भया थ्या | स्वर्गमि रे पृथ्वी माथि भएका दृश्य रे अदृश्य थोकहरु चाहे सिंहासन हरु चाहे प्रधानताहरु , चाहे अधिकार हरु , सबै थोक उनै बटिहै उनराइ निउति सृजियेका हुन |
\v 17 उनै सब कुरा भंण्ना अगाडी हुन रे उनैमि सबै कुरा बादीएर रयाछन |
\v 18 उन शरीर अथवा मण्डलीका शिर हुन | उनै शुरु हुन , मरेका हरु बटिहै जीउना हुनेहरुमि उन जेठा हुन ताकि प्रत्येक कुरा माथि उन सर्वोच्च होउन |
\v 19 क्यकिकी उनरो आफनु सारा पूर्णता ख्रीष्टमि बास अर्या हुनाले परमेश्वर प्रशन्न भया |
\v 20 परमेश्वरले उनरो क्रुसको रगत बटिहै शान्ति अराइबर पृथ्वीको होस वा स्वर्गका होस उनै बटिहै नै सबै थोकलाई आफुसित मिलापमि लेया |
\v 21 बितेका समयमि दुष्ट काम अरिवर तमून बिराना होइवर आफना मनमि बिरोधि भएका थ्या |
\v 22 तर आफना सामने तमूनलाई पबित्र निर्दोष , निष्खोट प्रस्तुत अद्दाइ ख्रीष्टका मासुको शरिरमि उनरो अब मिलापमी ल्याया छ |
\v 23 यदि तमून आफना बिश्वासमि अटल रे स्थिर होइरया भंण्या तमूनले सुणेका सुसमाचारको आशा बटहै हटेनौ भंण्या | यइनै त्यो सुसमाचार हो , जो स्वर्गमुनि हरेक , प्राणीलाई प्रचार अरिएको छ | जैको म पावल धर्म सेवक भयुं |
\v 24 अब तमूनका खातिर मेरा दु:ख भोगमी म आनन्द मनाउनौ रे ख्रीष्टका कष्टहरुको कमिलाई उनरा शरीरका खातिर , अर्थात उनरी मण्डलीका खातिर म आफनु देहमि पुरा अद्दाउ |
\v 25 तमूनका खातिर मलाई दिइएको इश्वरीय काम अन्सार परमेश्वरको बचन सम्पूर्ण रुपले प्रचार अद्दाइ म धर्म सेवक भयुं |
\v 26 जुग जुगरे पुस्तौ बटहै गुप्त रया यो रहस्य अब उनरा सन्तानहरुलाई प्रकट भएको छ |
\v 27 येइ रहस्यको महिमामय सम्पति अन्यजातिहरूमि कति महान् छ त्यो कुरा आफना सन्तहरुलाई प्रकट अद्दाइ परमेश्वरले चुन्यो | यो रहस्य ख्रीष्ट तमूनमि हुनु हो , जो महिमाको आशा हो |
\v 28 प्रत्येक मान्सलाई चेतावनी दिनै रे प्रत्येक मान्सलाई सारा बृद्दीमि सिकाउनाइ हाम उनलाई घोषणा अद्दाउ , येई हेतुलेकि , प्रत्येक मान्सलाई ख्रीष्टमि परिपक्व बनाई प्रस्तुत अद्द सकौं |
\v 29 मेरा अन्तस्करणमि उनले नै जोण सित प्रेरणा दिएको शक्तिअन्सार म इसैको निउति कठोर परिश्रम अद्दउ |
\c 2
\p \v 1 तमूनले यो जाण भण्न्या म चाहनौ कि कसेरि तमून रे लाउडिकियामि भएकाहरु रे मेरा मुखै नधेक्द्या सबैका खातिर म कठोर परिश्रम अद्दउ |
\v 2 कि प्रेममि एकसाथ बादीबर तिनूनका हृदय प्रोत्साहित होउन रे पक्का समझका परिपूर्णता को सम्पति रे परमेश्वरका रहस्यको ज्ञान , अर्थात ख्रीष्टलाई प्राप्त अरुन 
\v 3 उनैमि ज्ञान रे बुद्धिका सारा सम्पति लुकेका छन |
\v 4 म यो भंण्नाउ कि बहकाउने बचनले कसैले तमूनलाई जनछलौ |
\v 5 क्यकिकी शरीरमि म अनुपस्थित भए लकै आत्मामी म तमून सितै छु रे तमूनका सुव्यवस्था रे ख्रीष्टमि तमूनका बिश्वासको स्थिरतामि म रमाउनौ |
\v 6 तबै जसेरी ख्रीष्टलाई तमूनले ग्रहण अर्या तसेइ उनमि जीवन बिता |
\v 7 धन्यबाद दिनमी प्रसस्त हुनाइ तमूनलाई शिक्षा दिए बमोजिम उनमी जणा गाणिएका रे निर्माण भएका रे बिश्वासमि दणा भयका होउ |
\v 8 ध्यान दिय कि कसैले दर्शनशास्त्र रे खोकलो छल बटिहै तमूनलाई सिकार जनबनाउ जो ख्रीष्ट का अन्सार होइनन , तर मान्सका परम्परा रे विश्वका आधारभूत सिद्दान्तमि अडिएका हुँनाहान |
\v 9 क्यकिकी ख्रीष्टमि इश्वोरतत्वो को सारा परिपूर्णता शरिरमि बास अरन्छ |
\v 10 उनैमिइ जीवनको परिपूर्णतामि तमून आया छो , समस्त शासनको अधिकारको शिर उनै हुन |
\v 11 ख्रीष्टको खतनामी पापमय स्वभावको देहलाई त्यागीबर हातबिना अरिएको खतना बटिहै उनमि तमूनको खतना होइरैछ |
\v 12 बप्तिस्ममि तमून उनैसित गाणिएका थ्या , मरेका बटहै उनलाई जीउना बनाउन्या परमेश्वरको काममि बिश्वास राख्द्याले यइ बप्तिस्ममि तमून लइ उन सितै जीउना पाणिया |
\v 13 तमून आफना अपराध रे शरीर अन्सार बेखतनामि मर्याथ्या , तर परमेश्वरले हामरा सबै अपराध क्षमा अरिदिबर उन सितै जीउना पाण्यो |
\v 14 हामरा बिरुद्धमि रयाको तमसुकै रे तइका सबै कानुनि दावीहरुलाई क्रुसमि किला ठोकी रद्ध अरदियो |
\v 15 -उनले प्रधानताहरु रे शक्तिहरुलाई निशस्त्र पाणी ति सबै माथि क्रुसमि बिजय पायो रे तिनलाई खुल्लमखुल्ला तमाशा बनाइ दियो |
\v 16 तबै खानाई रे पिउनाइ वा काजबारका दिन वा औसी वा शाबाथका दिन माण्ने बिषयमि कसै मान्सले तमूनलाई दोष जनदेओ |
\v 17 यी चाइ आउन्या कुराका छाँया मान्तर हुन तर बास्तबिकता चाई ख्रीष्टमि हुन्छ |
\v 18 आफनुइ शरीर लाई सास्ती दिनेइ कुरणिमि जिद्दि अरिवर स्वर्गदुत लाई पुज्ज लाईवर आफना दर्शनमि अडिवर , आफना अभिलाषी मन ले  ,कारण बिनाका घमण्डले फुलिवर कसैले तमूनलाई इनाम गुमाउन्या जन बनाउ |
\v 19 यिसानले ख्रीष्ट अर्थात शिरलाई समाइ राख्दाइनन , जै बटहै पोषण पाई जोर्नी रे ग्रन्थी बटहै एकसंगै गाँसिबर सारा शरीर परमेश्वरले दियाको बुद्दि अन्सार बड्डोइ जान्छ | 
\v 20 यदि संसारका आधारभूत सिद्दान्तहरु प्रति ख्रीष्टसित तमून मरेका छौ भंण्या यइ संसारका जसा होइबर क्याकि तमून बाचीरन्छौ , नियमहरुका अगाडी क्याकि झुकन्छौ ?
\v 21 “जनसमा, जन चाख , जन छो  ”
\v 22 (यीन जम्माइ कुरणि ब्यबहार अद्दा अद्दाइ जाँनाहान) यीन कुरणी मान्सका आदेशहरु रे सिद्दान्तहरु मि आधारित छन |
\v 23 उपासलाई कष्टदाइ बनाइबर आफैलाई हियाएर , रे शरीरलाई शास्ती दिबर तिनूनले बुद्दिको स्वाङ त पाड्डाहान तर शरीरका अभिलाषालाई काबुमि ल्याउन यी कुराहरु केइ मोलका हुनाइनन 
\c 3
\p \v 1 तबै यदि तमून ख्रीष्टसितै जी उठेका छौ भंण्या मल्तिरका कुराहरुको खोजि अर , जाँ ख्रीष्ट छन रे परमेश्वरका दाइन हाततिर बस्याछन |
\v 2 -माथिका कुरामि मनला पृथ्वीमि भया कुरामि होइन |
\v 3 क्यकिकी तमून मरेका छौ रे तमूनको जीवन परमेश्वरमि ख्रीष्टसित लुकाइएको छ |
\v 4 ख्रीष्ट जो हामरो जीवन हुन , उन प्रकट हुइयाँ तमूनलकै महिमामि प्रकट हुन्या हौ |
\v 5 तबै तमूनमि जो संसारिक स्वभावका कुराहरु छन तिनलाई मार: व्यभिचार , अशुद्द्ता कामुकता खराब इच्छा रे लोप जो मूर्तिपूजा हो |
\v 6 यिनै कुराका खातिर परमेश्वरको क्रोध , आज्ञा नमाण्नेहरुमाथि आउछ |
\v 7 तमूनलै यीन कुरणिमि रइयाँ अगाडी एक समय इसाइ कुरामि चलन्थ्या |
\v 8 तर अब तमूनले लइ यीन सबै कुरा त्याग : रिस , क्रोध, डाह, निन्दा, आफना मूख बटहै निकल्लेइ फोहरबोली |
\v 9 -रे नया स्वभाव धारण अर्यार्छो , जो आफनु सृष्टिकर्ताको रुपअन्सार ज्ञानमि नया होइरैछ |
\v 10 याँ ग्रीक रे यहूदि खतनाका रे बेखतनाका , अशिक्षित , असभ्य , कमारा रे फुक्काको भेद रहन्याछैन , तर ख्रीष्टनै सबै कुरा रे सबै कुरामि छन |
\v 11 याँ ग्रीक रे यहूदि खतनाका रे बेखतनाका , अशिक्षित , असभ्य , कमारा रे फुक्काको भेद रहन्याछैन , तर ख्रीष्टनै सबै कुरा रे सबै कुरामि छन |
\v 12 तबै परमेश्वरका चुनिएकाहरु , पबित्र रे प्यारा होइबर तमूनले करुणा , दया , दिनता , नम्रता रे धैर्य धारण अर 
\v 13 एकले अर्खालाई सहने अर , कसै मान्सका बिरुद्दमि केइ दोषको कारण छ भंण्या एक अर्खालाई क्षमा अद्द्या अर |
\v 14 यी सबै भंण्या बढता प्रेम धारण अर जईले सबै थोकलाई सम्पूर्ण एकतामि एकसाथ बादन्छ |
\v 15 ख्रीष्टको शान्तिले तमूनका हृदयमि राज्य अरौ | साँच्ची तमून तईकि निउति एकै शरीरमि बोलाइ्एका थ्या | तमून धन्यबादी बन |
\v 16 ख्रीष्टको बचन तमूनमि प्रसस्तासित बास अरौ | पूरा बुद्दीमानी सित एकले अर्खालाई सिका रे अर्ति दिय रे परमेश्वर तिर आफना हृदयमि रएको कृतज्ञतासित , भजन स्तुति रे आत्मिक गान गाओ |
\v 17 कुरणि वा काममि जी जे अरन्छौ सबै कुरा उनै बटिहै  परमेश्वर पितालाई धन्यबाद चढाउनाई प्रभु येशुका नाउमी अर |
\v 18 स्वानी हो , प्रभुको नजरमि स्वाउने अरि आ-आफना बैकानका अधिनमी बस |
\v 19 पति आ-आफनि स्वानीलाई प्रेम अर रे तिनून प्रति कठोर जन बनअ |
\v 20 चेलचेली हो प्रत्येक कुरामि आफना इजा बुवाको आज्ञापालन अर | क्यकिकी यइ कुराले प्रभुलाई खुशी बनाउछ |
\v 21 बुवा हो आफना चेलचेलीलाई रिस जन उठाउ न तित तिनून निराश हुन्याहन् |
\v 22 कमारा हो प्रत्येक कुरामी यइ संसारका आफना मालिकहरुलाई आँखाका अगाडी खुसी बनाउने मान्तर होइन , तर साँचो हृदयले प्रभु को डर माणिबर तिनूनका अधिनमि बस 
\v 23 तमून जी अरन्छौ दिलो ज्यानले अद्द्या अर , मान्सको होइन तर प्रभुको सेवा| अरेइजनि |
\v 24 यो जाँणिबरकि तमून आफना उत्तराधिकार इनामको रुपमि पाउनेछौ | तमून प्रभु ख्रीष्ट को सेवा अद्दा छौ |
\v 25 क्यकिकी आफले अरेका कुकर्मको फल कुकर्मिले पाउनेछ येइमि पछुताउनु हुनैन |
\c 4
\p \v 1 मालिक हो तमूनका लै स्वर्गमि मालिक छन भंण्या जाणीबर कमाराहरुसित न्याय संगत रे ठिक ब्यबहार अर |
\v 2 सतर्क होइबर धन्यबाद सहित स्थिर होइबर प्रार्थनामि लागि रअ |
\v 3 हामरा निउतिलै प्रार्थना अर , ताकि ख्रीष्टको त्यो रहस्य प्रचार अद्दाइलाई परमेश्वरले हामलाई बचनको निउति एक ढोका खोलिदिउन , जैका निउति म थुनामि पण्या छु |
\v 4 रे मैले बोल्लु पड्डया बचन खुलस्त पाड्ड सकुँ |
\v 5 समयको सदुपयोग अरिवर बाइरकाहरुसँङ बुद्दीमानी संग ब्यबहार अर |
\v 6 नूनले स्वादी बनाए जनी तमूनको बोलिबचन सदाइ कृपालु होउ ताकि प्रत्येकलाई कसेरि जवाफ दिनु पड्डयाहो सो तमूनले जाँण |
\v 7 मेरा बिषयमि सबै कुरा प्रिय भाइ , विश्वासी , धर्मसेवक रे प्रभुमि सङिदास तुखिकसले तमूनलाई भण्ने छन |
\v 8 येइ अभिप्रायले नै मैले तिनलाई तमूनका वां पठायाको हुँ कि तमूनले हामरा बिषयमि थाहा पाउ रे तिनले तमूनका हृदयलाई हौसला दिउन् |
\v 9 तिनसित ओनेसिमस आउन्नाछन , जो तमून मध्येका एक जना हुन रे तिन हामरा विश्वासी रे प्रिय भाइ हुन | याँ को सबै हालखबर तिनूनले तमूनलाई भण्न्याछन् |
\v 10 मेरा सङि कैदी अरिस्तार्खसले तमूनलाई अभिवादन पठाएका छन | बारनाबासको भान्जा मर्कूशको लै अभिवादन | तिनरा बिषयमी तमूनले आदेश पाइसक्या छौ | 
\v 11 युस्तस नाउँ भया येशूले लइ तमुनलाई अभिवादन पठाइराईछ| परमेश्वरका राज्यका निउती मेरा सहकर्मीमि हइ यहुदी विश्वासी यिन मान्तरै हुन्| यिन द्वारा मलाई सन्त्वना मिलिरइछ | 
\v 12 तमुनमि हइ एक जना येशू ख्रीष्टका दास इपाफ्रासले लइ अभिवादन पठाइराईछ| तिनले आफना प्रार्थनामि परिश्रम साथ तमुनलाई सम्जना हान्, कि तमुन परिपक्व होइजा, रे परमेश्वरका सारा इच्छामि पुरा रुपले निर्धक्क होइबर बस्स सक | 
\v 13 क्याकी कि म तिनको निउती गवाही दिनउ, कि तमुन लाउडिकिया रे हिरापोलिसमि हुन्याका निउती तिनले भौत परिश्रम अरिराईछ | 
\v 14 प्यारो वैध लूका रे डेमासले लइ तमुनलाई अभिवादन पठाइराईछ | 
\v 15  लाउडिकियाका भाइ रे नुम्फास रे तिनरा घर भएका मण्डलीलाई मेरो अभिवादन दिय | 
\v 16 तमुनका बिचमि यो चिठ्ठी पठाया पछा लाउडिकियाका मण्डलीमि लइ यो पड्ड लाया, रे लाउडिकियाको चिठ्ठी तमुनले पड्या| 
\v 17 """तुईले प्रभु बटहै पाया सेवाको काम पुरा अरेई"" भणि अर्खिप्पसलाई भणिदिय |"
\v 18 म पावल, यो अभिवादन चाइ आफनाई हातले लेख्दार्याँउ | मेरा साङलालाई सम्ज्या |तमुन सँङ अनुग्रह रइजाउ |  
