\id 1JN
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 यूहन्ना
\toc1  1 यूहन्ना
\toc2  1 यूहन्ना
\mt1  1 John
\mt1 1 यूहन्ना
\c 1
\p \v 1 जीवनका तइ बचनका बिषयमी , जो शुरु बटिहै थ्यो , जो हामले सुण्या छौं , जो हामराइ आँखाले धेक्या छौँ , जो हामले हेर्या रे हामरा हातले छोया ,
\v 2 त्यो जीवन प्रकट भयो रे हामले धेक्या रे हाम गवाही दिनाउ , रे तमूनलाई तइ अनन्त जीवनको सन्देश सुणाउनाउ , जो पिता सित थ्यो रे हामरा वाँ प्रकट भयो |
\v 3 हामले जे धेक्या रे सुण्या छौँ त्यो हाम तमूनलाई सुणाउनाउ , ताकि हाम सित तमूनको संगति होस | हामरो संगति पिता रे उनरा पुत्र येशू ख्रीष्ट सित छ |
\v 4 हाम यी कुरा तबै लेख्दार्याँउ कि हामरो आनन्द पुरा होस | 
\v 5 जो सन्देश हामले उन बटहै सुण्या रे तमूनलाई सुणाउनाउ त्यो येइ हो कि परमेश्वर ज्योति हुन रे उनमि कत्तिलै अनारो आथिन |
\v 6 यदि उनसित हामरी संगती छ भंणि हाम भंण्नाउ तर अन्धकारैमि हिट्टाउ भंण्यात हाम झूट बोल्लाउ रे सत्यमि चाल्लाइनौ |
\v 7 तर उन ज्योतिमि भए जनि यदि हामलकै ज्योतिमि हिट्टाउ भंण्या एक अर्कासित हामरो संगती हुन्छ रे उनरा पूत्र येशूका रगतले हामलाई सबै पाप बटिहै शुद्द पाणन्छ |
\v 8 -यदी हाममि पाप आथिन भंणि हाम भंण्नाउ हामले आफलाई धोका दिनाउ रे हाममि सत्य हुनैन |
\v 9 यदि हामले आफना पापहरु स्वीकार अर्या भंण्या उनले हामरा पाप क्षमा अरिदिनाहान रे सबै अधर्म बटिहै हामलाई शुद्द पाणि दिनाहान , क्यकिकी उन बिस्वासयोग्य रे धर्मि छन |
\v 10 यदि हामले पाप अर्या आथिनु भंणि भण्नाउ भंण्या हाम उनलाई झूटा बनाउनाउ रे उनरो बचन हाममि हुनैन |
\c 2
\p \v 1 मेरा नाना बालकौ, तमून पाप जन अराअ भंणि म यीन कुरणी तमूनलाई लेख्दार्याँउ |
\v 2 उन हामरा पापका निउति प्रायश्चित भया , रे हामरा निउति मान्तर होइन , तर सारा संसारका पापका निउति लै हो |
\v 3  यदि हामले उनरा आज्ञाहरु पालन अर्या भंण्या यो इंसै बटिहै थाहा पाउन सकिन्छकि , हाम उनलाई चिन्नाउ |
\v 4 "जैले "" म उनलाई चिन्नौ "" भणन्छ रे उनरा आज्ञाहरु उलङ्घन अरन्छ भंण्या त्यो झूटो हो रे तइमि सत्य हुनैन |"
\v 5 तर जैले उनरो बचन पालन अरन्छ तइमि परमेश्वर प्रतिको प्रेम साच्चि नै सिद्ध भया हुन्छ | हाम उनमी छौ भंण्ने कुरामि इसै बटिहै निश्चित हुनाउ |
\v 6 उनमि रनौ भंण्ने मान्स अफइलै उनरो चाल अनुसार चल्लु पणन्छ |
\v 7 प्रिय हो , म तमूनलाई नया आज्ञा होइन तर तसै पूरानो आज्ञा लेख्दार्याँउ , जो पैल्ली बटिहै तमूनसित थ्यो , यो पूरानो आज्ञा तमूनले सुण्याकोइ बचन हो |
\v 8 पइलकै एक नया आज्ञा म तमलाई लेख्दार्याउ , जो उनमि रे तमूनमि साँचो छ , क्यकिकी अनारो बितिरहेछ रे साँचो ज्योति अगाडी बटिहै चम्कन्नाछ |
\v 9 जैले आफु ज्योतिमि छु भंणि भणन्छ तर आफना भाइलाई घृणा अरन्छ भंण्या , त्यो आँजिलै अनाराइमि हुन्छ |
\v 10 जैले आफना भाइलाई माया अरन्छ त्यो ज्योतिमी हुन्छ रे तइमि ठक्करको कारण हुनैन |
\v 11 तर जैले आफना भाइलाई घृणा अरन्छ , त्यो अनारामि हुन्छ , रे अनारामी हिटन्छ रे त्यो काँ जान्नाछ सो पत्तो पाउनैन , क्यकिकी अनाराले तइलाई अनालो बनाया हुन्छ |
\v 12 मेरा नाना बालखहरु , म तमूनलाई लेख्दार्याउ , क्यकिकी उनरा नाउको खातिर तमूनमि पाप क्षमा भएको छ |
\v 13 बुवाहरु , म तमूनलाई लेख्दार्याँउ , क्यकिकी पैल्ली बटिहै हुनुहुनेलाई तमून चिनन्छौ | ज्वानहरु , म तमूनलाई लेख्दार्याँउ , क्यकिकी तमूनले तइ दुष्टलाई जितेका छौ | मेरा नाना बालखहरु , म तमूनलाई लेख्दार्याँउ , क्यकिकी तमूनले पितालाई पछेणिराइछौ |
\v 14 बुवाहरु , म तमूनलाई लेख्दार्याँउ क्यकिकी पैल्ली बटिहै हुनुहुनेलाई तमून पछेणन्छौ | ज्वानौ , म तमूनलाई लेख्दार्याँउ , क्यकिकी , तमून बलिया छौ रे परमेश्वरको बचन तमूनमि रन्छ रे तमूनले तइ दुष्टलाई जित्या छौ |
\v 15 संसारलाई वा संसारमि भयका केइलै थोकले माया जानअरअ | यदि कसै मान्सले संसारलाई माया अरन्छ भंण्या , पिताको प्रेम तइमि हुनैन |
\v 16 क्यकिकी संसारमि भयका सबैथोक अर्थात शरीरका अभिलाषा , आँखाको अभिलाषा , जीवनको शेखी पिताबटहै आया होइनन तर संसार बटहै हुन | 
\v 17 संसार बिलिनहुन्छ रे तइका अभिलाषा लै बितिजानाहान तर परमेश्वरको इच्छा पूरा अद्दे चाइ सधैका निउति रन्छ |
\v 18 तिनून हाम बटहै निकलिबर गया, क्यकिकी तिनून हामरा थेइनन | यदि ति
\v 19 हामरा हुन्थ्या त तिनून हामसितै रनेइथ्या, तर तिनून सबै हामरा होइनन भण्न्या कुरा धेकाउनाइ तिनून निकलिबर गयका हुन् |
\v 20 तर तमूनको अभिषेक महापवित्र बटिहै भयेको छ रे तमून सबैले सत्य जाणन्छो |
\v 21 तमून सत्यलाई जाण्नाइनौ भणिबर मैले लेख्या होइन तर केइ लकै झूट सत्य बटहै आउनैन भणि तमूनले जाँण्या हुनाले मैले तमूनलाई लेख्या हुँ | 
\v 22  झूटो क्या हो ? झूटो त्यो हो, जैले येशू ख्रीष्ट छन भण्या कुरा इन्कार अरन्छ | रे पिता रे पुत्रलाई जैले इन्कार अरन्छ, ख्रीष्ट बिरोधि तेइ हो |
\v 23 पुत्रलाई इन्कार अद्या कसै मान्समिलै पिता हुनाइन | जैले पुत्रलाई स्वीकार अरन्छ, तइ सित पिता हुनाहान |
\v 24  जो कुरणि तमूनले शुरुबटिहै सुण्याछो,  त्यो तमूनमि रहिरहोस | यदि पैल्ली बटिहै सुण्या त्यो कुरणि तमूनमि रयो भण्या तमून पुत्र रे पितामि रन्याहौ | 
\v 25 उनले हामलाई अर्याको प्रतिज्ञा यहि हो अनन्त जीवन |
\v 26 तमूनलाई छल अद्याहरुका बिषयमि यीन कुरणि म तमूनलाई लेख्दार्याँउ | 
\v 27  तमूनले उन बटहै पायाको अभिषेक तमूनमि रइरन्छ रे कसैले तमूनलाई सिकाउनाइ आवश्यकता पड्डैन | तर उनरा अभिषेकले तमूनलाई सबै कुराका बिषयमि सिकाउछ रे पइ त्यो अभिषेक सत्य हुन्छ त्यो धेकावटि होइन | येइ अभिषेकले तमूनलाई सिकाए बमोजिम ख्रीष्टमि रइरओ | 
\v 28 नाना बालकहरु, उनमि रइरअ ताकि उन प्रकट हुन्ज्या हाममि हिम्मत होस, रे उनरा आगमनमि उनरा अगाडी हामलाई शर्माउनु जन पणौ |
\v 29 उन धार्मिक हुन भण्ने कुरा यदि तमूनले जाँण्या भण्या यो कुरा तमूनलाई पक्का होस, कि धार्मिकता चल्ल्या हरेक परमेश्वर बटहै जन्मेको हुन्छ |
\c 3
\p \v 1 तक पिताले हामलाई कसा किसमले प्रेम अरिराइछ कि हाम परमेश्वरका सन्तान भंणि भणिर्याँउ लकै | तबैत संसारले हामलाई चिन्नैन , क्यकिकी तइले उनलाई चिनेन |
\v 2 प्रिय हो , अइल हाम परमेश्वरका सन्तान हौँ , रे हाम के होऔंला , सो अइल सम्मलै प्रकट भया आथिन , इतिइ जाण्नाउकि जब उन प्रकट हुनाहान तब हाम उनजसाइ हुन्या हौँ | क्यकिकी , उन जसा छन हाम उनलाई तसाई धेक्दाहुँ |
\v 3 पइ उन जसा पबित्र छन , उन माथि आशा राख्द्या सबै मान्सले आफलाई पबित्र पाणन्छ |
\v 4 पाप अद्दा हरेकले ब्यबस्था भंग अरन्छ | पापई  ब्यबस्था भंग हो |
\v 5 पाप हरण अद्दाइलाई नै उन प्रकट भयाहुन भण्ने कुरा तमून जाँणन्छौ | रे उनमि पाप अथिन |
\v 6 उनमि रने कसैलेलै पाप अरि राख्दैन | पाप अरि राख्द्या कसैले उनलाई न धेक्या छ न त चिनेकोइ हुन्छ |
\v 7 साना बालकहरु , कसै मान्सले तमूनलाई छल्ल नपाओस | जो धार्मिकतामि चलन्छ , उ धर्मि हो , जसो उन धर्मि छन |
\v 8  जैले पाप अरन्छ त्यो शैतान हो | क्यकिकी दियाबलसले त शुरुबटिहै नै पाप अद्दोइ आइरइछ | शैतानका कामहरु नष्ट पाड्डाइलाई नै परमेश्वरका पुत्र आया हुन |
\v 9 परमेश्वर बटिहै जन्मेको कसैलेलै पाप अरि राख्दैन , क्यकिकी उनरो स्वभाव तइमि रहन्छ , रे तइले पाप अरिराख्द सक्दैन , क्यकिकी त्यो परमेश्वर बटिहै जन्मेको हो |
\v 10 परमेश्वरको सन्तान को हो रे दियाबलसको सन्तान को हो इसैबटहै प्रस्ट हुन्छ – जो धार्मिकतामि चल्लैन उ परमेश्वरको सन्तान होइन , रे त्यो मान्सलै होइन , जैले आफना दाइभाइलाई माया अद्दैन |
\v 11 "तमूनले शुरुबटिहै नै सुण्याको सन्देश यइ हो "" हामले एक अर्कालाई प्रेम अद्दु पणन्छ "" |"
\v 12 कयिन जसो जनहोउ , जो दुस्टको थ्यो | उइले आफना भाइलाई मार्यो | उइले आफना भाइलाई क्याकि मार्यो ? क्यकिकी उइका कामहरु दुष्ट थ्या पइ उइका भाइका कामहरु लइ धर्मि थ्या |
\v 13 भाइ हो , संसारले तमूनलाई घृणा अर्यो भंण्या अचम्म जन माणो |
\v 14 हाम जाण्नाउकि , हाम त मृत्यु बटहै पार होइबर जीवनमि सरि सक्याछौँ , क्यकिकी हाम आफना दाइ भाइलाइ प्रेम अद्दाउ | जो प्रेम अद्दैन त्यो मृत्युमि रइरन्छ |
\v 15 आफना दाजुभाइलाई घृणा अद्दा हरेक हत्यारा हो , रे कसै हत्यारा सित अनन्त जीवन हुनैन भण्ने तमूनलाई थाइछ |
\v 16 प्रेम के हो भणि इसै बटिहै जाण्नाउ कि उनले हामरा निउति आफनु प्राण दिदियो रे हामले लै आफना दाइभाइकि निउति आफनु प्राण दिनु पणन्छ | 
\v 17 कसैसित संसारको धन सम्पति छ रे आफना दाइभाइलाई हर्जामि पण्या धेकिबरलै उनतिर आफनु मन कठोर पाणन्छ भण्या, परमेश्वरको प्रेमले कसेरी तइमि बास अरन्छ ?
\v 18 मेरा नाना बालकहरु, वचन वा मुखले मान्त्तरै हाम प्रेम जन अरौ तर काम रे सत्यताले अरौं | 
\v 19 इसैबटहै हाम जान्न सक्दाउकि हाम सत्यता हुँ रे इसेरिइ उनरा अगाडी हामरा हृदयलाई ढाडसदिन सक्दाउ |
\v 20 जब हामरा हृदयले हामलाई दोष दिन्छ, हाम जाण्नाउ परमेश्वर हामरा हृदय भण्ना महान हुन्, रे उनले सब कुरा जाण्नाहान | 
\v 21 प्रिय हो, हामरा हृदयले हामलाई दोष दिनैन भण्या परमेश्वरका सामने हामलाई साहस हुन्छ | 
\v 22  पइ हाम जे माग्दाउ त्यो उन बटहै पाउनाउ, क्यकिकी हाम उनरो आज्ञापालन अद्दाउ रे उनलाई मन पड्डया काम अद्दाउ |
\v 23  रे पइ उनरो आज्ञा यइ हो, कि हामले उनरा पुत्र येशू ख्रीष्टका नाउमि विश्वास अद्दु पणन्छ रे उनले हामलाई आज्ञा दिए अन्सार हामले एक अर्खालाई माया अद्दु पणन्छ |
\v 24 उनरा आज्ञापालन अद्याहरु साबि उनमि रनाहान रे उन तिनूनमि रनाहान | उनले हामलाई दियाको पवित्र आत्मा बटिहै हाम जाण्नाउकि उन हाममि बास अद्दाहान | 
\c 4
\p \v 1 प्रिय हो, जैपायो तै आत्मालाई विश्वास जन अरअ तर आत्माहरु परमेश्वर बटहै आयाका हुनकि होइनन भणिबर तिनरो जाँच अर | क्यकिकी धेरै झूटा अगमबक्ता लइ येइ संसारमि निकल्या छन | 
\v 2 इसै बटिहै तम परमेश्वरका आत्मालाई चिनन्छौ कि हरेक आत्मा जैले येशू ख्रीष्ट शरिरमि आयाहुन भणि स्वीकार अरन्छ, सो परमेश्वर बटिहै हो |
\v 3 "येशूलाई स्वीकार नअद्या हरेक आत्मा, परमेश्वर बटिहै होइन, तर त्यो ख्रीष्ट बिरोधिको आत्मा हो, जैको विषयमि "" त्यो आउँछ ""भण्न्या तमूनले सुण्याछौ | अब त्यो येइ संसारमि आइसक्याछ | "
\v 4 मेरा नाना बालकौ, तमून चाइ परमेश्वरका हौ, रे तिनून माथि विजय भया छौ | क्यकिकी जो तमूनमि हुनुहुन्छ उन संसारमि हुने भण्ना महान हुन् | 
\v 5 तिनून संसारका हुन तबै तिनून संसारैकि कुरणि अद्दाहान, रे संसारले तिनूनकि कुरणि सुणन्छ |
\v 6  हाम त परमेश्वरका हौं, जैले परमेश्वरलाई पछ्याणन्छ, उइले हामरी कुरणि सुणन्छ जो परमेश्वरको होइन, तइले हामरो कुरा सुण्नैन | बटिहै सत्यको आत्मा रे भ्रमको आत्मालाई पछेण्न्नाउ |
\v 7  प्रिय हो, हाम एकले अर्खालाई प्रेम अरौं, क्यकिकी प्रेम परमेश्वर बटिहै आउछ | जैले प्रेम अरन्छ त्यो परमेश्वर बटिहै जन्मेको हो रे परमेश्वरलाई पछेणन्छ | 
\v 8 प्रेम नअद्देले परमेश्वरलाई पछेण्न्नैन, क्यकिकी परमेश्वर प्रेम हुनुहुन्छ |
\v 9 परमेश्वरको प्रेम हामरा बिचमि इसेरी प्रकट भयोकि उनले आफना एक मान्त्तर पुत्र संसारमि पठायो, ताकि उन बटिहै हाम बाँच्च सकौं भणिबर |
\v 10  प्रेम इसैमि छ कि, हामले परमेश्वरलाई प्रेम अर्या होइनौ तर उनले हामलाई प्रेम अर्या हो, रे हामरा पापको प्रायश्चित हुनाइ निउति आफना पुत्र पठायो |
\v 11 प्रिय हो, यदि परमेश्वरले हामलाई इसेरी प्रेम अर्या हो भण्या हामलेलै एक अर्खालाई प्रेम अद्दु पणन्छ |
\v 12 परमेश्वरलाई कसैले कभैलै धेक्या आथिन | यदि हामले एकले अर्खालाई प्रेम अर्या भण्या परमेश्वर हाममि रनाहान, रे उनरो प्रेम हाममि सिद्द भएको छु |
\v 13 उनले हामलाई आफना आत्मा बटिहै दियाको हुनाले यो हाम जाण्नाउ कि हाम उनमि रनाउ रे उन हाममि रनाहान |
\v 14 हामले धेक्या छौ रे गवाही दिनाउ कि पिताले आफना पुत्रलाई संसारका मुक्तिदाताका रुपमि पठाया छ | 
\v 15 जैले येशूलाई परमेश्वरका पुत्र हुन भणि स्वीकार अरन्छ, उइमि परमेश्वर बास अद्दाहान रे उ चाइ परमेश्वरमि | 
\v 16 इसेरी हाम प्रति भयाको परमेश्वरको प्रेम हाम जाँण्नाउ रे विश्वास अद्दाउ | परमेश्वर प्रेम हुन रे जो प्रेममि रन्छ त्यो परमेश्वरमि रन्छ रे परमेश्वर उइमि रनाहान | 
\v 17  न्यायका दिनकि निउति हाम पुरा भरोसा साथ बस्स सकौं भणिबर प्रेम इसैमि हाममि सिद्द भया हुन्छ | क्यकिकी उन जसा छन, हाम लकै येइ संसारमि उस्साइ छौं |
\v 18  प्रेममि डर हुनिन, तर सिद्द प्रेमले डरलाई हटाउछ | क्यकिकी डरको सम्बन्ध त दण्डसित हुन्छ रे पइ जो डराउछ प्रेममि त्यो सिद्द भया हुनैन | 
\v 19 हाम प्रेम अद्दाउ, क्यकिकी पैल्लि उनले हामलाई प्रेम अर्यो | 
\v 20 " यदि कसैले "" म परमेश्वरलाई प्रेम अद्दौ "" भन्छ, तर आफना भाइलाई घृणा अरन्छ भण्या त्यो झूटो हो, क्यकिकी आफुले धेकेको आफनो भाइलाई नै माया नअद्दे नधेक्या परमेश्वरलाई प्रेम अद्द सक्दैन | "
\v 21  हामले उन बटिहै यो आज्ञा पाया छौ, कि जैले परमेश्वरलाई प्रेम अरन्छ तइले आफना भाइलाई लइ माया अद्दु पणन्छ | 
\c 5
\p \v 1 येशू नै ख्रीष्ट हुन भणि विश्वास अद्या हरेक परमेश्वरको बालक हो | जैले बुबालाई माया अरन्छ उइले तिनरा चेलालाई लै प्रेम अरन्छ | 
\v 2 जब हाम परमेश्वरलाई प्रेम अद्दाउ रे उनरा आज्ञा पालन अद्दाउ, तब इसैबटहै थाहा पाउनाउकि हामले परमेश्वरका सन्तानलाई माया अद्दाउ | 
\v 3 परमेश्वरको प्रेम यइ हो कि हाम उनरा आज्ञा पालन अद्दाउ रे उनरा आज्ञाहरु भरपूर्ण आथिनन्  |
\v 4 क्यकिकी परमेश्वर बटहै जन्मेको हरेकले संसार माथि विजय प्राप्त अरन्छ रे संसारलाई जित्ने विजय हामरो विश्वास हो | 
\v 5 संसारमाथि विजय प्राप्त अद्या को हो ? त्योइ हो जैले येशू ख्रीष्ट परमेश्वरका पुत्र हुन भणि विश्वास अरन्छ | 
\v 6 उन उनै हुन, जो पानी रे रगत बटिहै आया अर्थात येशू ख्रीष्ट , जो पानी बटिहै मान्तर होइन तर पानी रे रगत बटिहै आया |
\v 7 गवाही दिन्या त पवित्र आत्मा हुन, क्यकिकी पवित्र आत्मा सत्य हुन् |
\v 8 क्यकिकी गवाही दिने तीन छन्, अर्थात पवित्र आत्मा, पानी रे रगत, रे सबै कुरामि यी सहमत हुनाहान |
\v 9 यदि हाम मान्सकि गवाही ग्रहण अद्दाउ भण्या, परमेश्वरकि गवाही झिक उच्च छ | क्यकिकी येइ नै परमेश्वरकि गवाही हो, जो गवाही उनले आफना पुत्रका विषयमि दिराइछ | 
\v 10 जैले परमेश्वरका पुत्रमि विश्वास अरन्छ, तइको हृदयमि येइ कुराको गवाही हुन्छ | परमेश्वरमि विश्वास नअद्देले उनलाई झूटा बनायाको हुन्छ | क्यकिकी परमेश्वरले आफना पुत्र का विषयमि दियाको गवाहीमि तइले विश्वास अर्या हुनैन |
\v 11  गवाही चाइ येइ हो कि परमेश्वरले हामलाई अनन्त जीवन दिराइछ रे यो जीवन उनरा पुत्रमि छ |
\v 12 जैसित पुत्र छन, तइसित जीवन छ, जैसित परमेश्वरका पुत्र आथिन, तइसित जीवन हुनैन |  
\v 13 तमूनले अनन्त जीवन पायाछो भण्ने कुरा जाँण भण्ने हेतुले परमेश्वरका पुत्रका नाउमि विश्वास अद्या तमूनलाई यो पत्र लेख्दा र्याँउ | 
\v 14 परमेश्वरमि हामरो पूर्ण भरोशा छ कि उनरो इच्छा बमोजिक जे माग्याले लै उनले हामरो कुरा सुण्नाहान |
\v 15 हामले प्रार्थनामि जेलै मागेले परमेश्वर सुण्नाहान भणि हाम जाँण्नाउ भण्या, यो लकै जाँण्नाउकि उनलाई हामले जे माग्या छौ त्यो हामलाई प्राप्त भयालै छ |
\v 16  यदि कसैले आफना भाइले पाप अर्या धेकन्छ पइ त्यो पापचाइ मृत्युमि पुर्याउने होइन भण्या, उइले तइ भाइका निउति परमेश्वरसित प्रार्थना अरि दिनुपणन्छ, रे जैको पाप मृत्युमि पुर्याउने किसमको आथिन, तइलाई परमेश्वरले जीवन दिनाहान | तर इसो पाप लै हुन्छ जो मृत्युमि पुर्याउने हुन्छ जैको निउति कसैले बिन्ति अरिदिनु पणन्छ भणि म भण्नैन |
\v 17 सबै अधर्म पाप हो, तर इसो पापलै हुन्छ जैले मृत्यु सम्म पुर्याउनैन |
\v 18  परमेश्वर बटिहै उत्पन्न भएको कसैलेलै पाप अरि राख्दैन, तर परमेश्वरका पुत्रले तइलाई सुरक्षित राख्दाहान रे दुष्टले तइलाई छुनैन | 
\v 19 हाम जाण्नाउ कि हाम परमेश्वरका हौ रे सारा संसार तइ दुष्टका अधिनमि पण्याछ | 
\v 20 हाम जाण्नाउकि परमेश्वरका पुत्र आइरैछन जो सत्य हुनुहुन्छ | उनलाई चिन्न सकु भणिबर उनले हामलाई समझ दिया छ | जो सत्य हुन हाम उनमि छौ अर्थात उनरा पुत्र येशू ख्रीष्टमि उनै हुन् | सत्य परमेश्वर रे अनन्त जीवन लै |
\v 21  नाना बालकौ आफआफलाई मूर्तिहरु बटहै बचाइबर राख | 
