\id LUK
\ide UTF-8
\rem Copyright Information: Creative Commons Attribution-ShareAlike 4.0 License
\h लुका
\toc1 लुका का सुसमाचार
\toc2 लुका
\mt1 LUKE
\mt1 लुका
\c 1
\p
\v 1 हामरा बिचमी घटिबर पुरा भया घटनाको बिबरण संग्रह अदद्या काम धेरै जनाले आफना हातमी लय्या छन् |
\v 2 तिनुन जो पैल्ली बटेइ नै बचनका प्रत्यक्ष गवाह लइ सेवक लइ थ्या , तिनुनले यिन कुरणी हामलाई सुन्पिदिया छन्
\v 3 माननीय थियोफिलस , मुइले शुरु बटेइ नै साबधानी संङ सब्बै कुरणीको खोजी अर्याछु , रे तमरो निउती एक क्रमै अन्सारो बिबरण लेख्दु मुखिलाई निको लाग्यो ,
\v 4 तब लइ तमलाई बताया बिषयको सत्यता तमलाई था होस् |
\v 5 यहुदियाको राजा हेरोदको पालामी , अबियाका दलका जकरिया नाउ भया एक पुजारी थ्यो | तैइकी स्वानी हारुन बंशइ थीइ | तैइको नाउ एलीशिबा थ्यो
\v 6 तनुन दुएइ परमेश्वरका सामने आज्ञा रे धार्मिक बिधानहरुमि निर्दोष भइबर हिटन्थ्या |
\v 7 तर तनरा केइ सन्तान लइ थेइनन् क्याकि कि एलीशिबा बाँजी थीइ, रे तन दुएइको बर्ष ढलिसक्या थ्यो |
\v 8 जब जकरिया परमेश्वरको सामने आफना दलको पालामि पुजारी काम अद्दाथ्या ,
\v 9 तब पुजारीका सेवाको रीत अन्सार चिट्टा हाल्ला परमप्रभुको मन्दिर भितर पसिबर धुप बाल्या काम जकरियालाई पड्यो |
\v 10 धुप बाल्ले बेलामि मान्सको सारा भिड बाइर प्रार्थना अद्दाथ्या |
\v 11 परमप्रभुका एक स्वर्गदुत धुप-बेदीको दांइन बटेइ कलिरया धेक्यो|
\v 12 जकरिया तिनलाई धेकिबर आंत्तियो, रे डरायो |
\v 13 तर दूतले तइलाई भण्यो, जन डराइ जकरिया , क्याकि कि तेरो प्रार्थनाको सुणाइ भया छ | अब तेरी स्वानी एलीशिबाले तेरो निउती एक चेलो जन्माउनेइ हो , रे तुइले तइको नाउ यूहन्ना राखेई |
\v 14 तु रमाउन्या रे आनन्दित हुने हइ रे धेरै जना तइको जन्ममि रमाउने हुन |
\v 15 क्याकि कि त्यो परमेश्वरको सामने महान हुने हो | तइले दाखमध लइ अउर केइ लइ मध कभई पिउन्या आथिन रे आफनी इजाको गर्भ धेकि नै त्यो पबित्र आत्माले भरिपूर्ण हुने हो |
\v 16 तइले इस्राएलका सन्तानहरुमी धेरैलाई तिनरा परमप्रभु परमेश्वरतिर फर्काउने हो |
\v 17 बुवा मन चेलाचेलीतिर रे अनाज्ञाकारीलाई धर्मीका बुद्दीतिर फर्काउनाई रे प्रभुका निउती योग्य तुल्याईया एक जाति तयार पाड्डाई उनरा अगाडी तिन एलियाको आत्मा रे शक्तिमि जान्या हुन् |”
\v 18 तइ पाछा जकरियाले दूतलाई भण्यो , “यो मु कसेरी जाणु ? मु बुडो भया हुँ रे मेरी स्वानीको बर्ष लइ ढलिसक्या छ |”
\v 19 स्वर्गदुतले तइलाई भण्यो, “ मु गाब्रिएल हुँ , मु परमेश्वरको सामने कलिरनउ| तु संङ कुरणी अद्दाई रे यो खुशीको समाचार सुणाउनाई मु पठाइया हुँ |
\v 20 जइ दिनसम्म यिन कुरणी पुरा हुनैइन, तइ बेलासम्म तु लाटो हुने हइ, रे बोल्ल सक्दे हइनी, क्याकि कि तुइले मेरा बचनमि बिश्वास अरिनी, जो बचन आफना समयमीपुरा हुने हो |”
\v 21 मान्सहरु जकरियालाई पखिरइथ्या, रे मन्दिरमि ब्यालो अरया धेकिबर अचम्म माण्यो |
\v 22 उ बाइर निकलिबर आया पाछा तिनुनसंङ बोल्ल सकेइन रे तइले मन्दिरमि दर्शन धेक्यारइछ भण्न्या उनूनले बुज्यो|तइले उनूनलाई इशारा अद्द लाग्यो, अनि उ लाटो भईरयो |
\v 23 तइको सेवाको दिन सकिया पाछा उ आफ्ना घर गयो |
\v 24 तइ पाछा तइकि स्वानी एलीशिबा बच्चा पाउनेइ भइ, रे पाँच मैनासम्म लुकिबर बसी , रे यिसो भण्यो,
\v 25 मान्सहरुका बिचमी मेरो कलंक हटाउनाईलाई अब परमप्रभुले मु मि इसेरी कृपा अरयो|”
\v 26 छयौ मैनामि परमेश्वरले गाब्रिएल स्वर्गदुतलाई गालिलको नासरत शहरमि पठायो |
\v 27 तिन एक कन्या केटीका वाँ गया जइको मगनी दाउदका घरानाको योसेफ भण्न्या एक मान्ससंङ भया थ्यो | तइ कन्याको नाउ मरियम थ्यो |
\v 28 स्वर्गदूतले तइका वां गइबर भण्यो, “ए कृपा- पात्र तुलाई अभिबादन! परमप्रभु तुसंङ छन्|”
\v 29 तर उ तइ कुरणीले साह्रै बिचलित भई, रे यो कसो किसिमो अभिबादन हो भणिबर मनमि सोच्च लागी|
\v 30 स्वर्गदुतले तइलाई भण्यो, जन डराइ, मरियम, क्याकि कि तुइले परमेश्वर बटेइ कृपा पाएई छइ|
\v 31 अब हेरेइ, तु गर्भधारण अद्देई हइ, रे एक चेलो जन्माउनेइ हइ, रे तुइले उनरो नाउ येशु राख्देई हइ |
\v 32 उन महान हुनेहुन, रे परमप्रधानका पुत्र कहलाइने हुन, रे परमप्रभु परमेश्वरले उनलाई उनरा पुर्खा दाउदको सिंहासन दिने हुन|
\v 33 उनले याकुबको वंश मि सदा सर्बदै राज्य अद्दे हुन, रे उनरो राज्यको अन्तहुने आथिन |”
\v 34 मरियमले स्वर्गदुतलाई भण्यो, “ यो कसेरी हुन सकन्छ, क्याकि कि मु एक कन्या हुँ |”
\v 35 स्वर्गदूतले तइलाई जबाब दिइबर भण्यो, “पवित्र आत्मा तु मि आउने हुन, रे सर्बोच्चोका शक्तिको छाया तु मि पड्डे हो | यसैकारण जो जन्मने हुन, उन पवित्र, मतलब परमेश्वरका पुत्र कहलाइने हुन् |
\v 36 हेद्दी तेरी नाता पड्डेइ एलिशिबाल्लइ उइको बुडेसकालमि चेलो गर्भधारण अरेईछ, रे जो बाँजी कहलाइएकि थिइ उ अइल छयौ मैनामि छ |
\v 37 क्याकि कि परमेश्वरको निउती केइ कुरणी लइ असम्भब आथिन|”
\v 38 "उई पाछा मरियमले भण्यो, ""हेर मु परमप्रभुकि दासी, मुलाई तमरो बचन अन्सार होस् |” तब स्वर्गदुत तइ बटेइ बिदा भया |"
\v 39 तई दिन मरियम हतार अरिबर पहाडतिर यहुदियाको एक गाँउमि गई,
\v 40 रे जकरियाको घर भितर पसिबर एलीशिबालाई अभिबादन अरयो |
\v 41 जब एलीशिबाले मरियमको अभिवादन सुण्यो तब तिनको गर्भमि भया बच्चा उफण्यो, रे एलीशिबा पवित्र आत्माले भरिइन,
\v 42 रे एलीशिबाले जोरले भण्यो, “स्वानीनमि तु धन्यकि हइ, रे तेरो गर्भको फल धन्यको हो |
\v 43 मु मि कसेरी यिसो कृपा भयो कि मेरा प्रभुकि आमा मेरा वां आएइ हुन |
\v 44 क्याकि कि हेर, तेरो अभिबादन मेरा कान पडन्जेइ बच्चा मेरा गर्भमि आनन्दले उफड्यो |
\v 45 तिन धन्यकि हुन, जइले परमप्रभुले तइलाई भण्या कुरणी पुरा हुने हो भणिबर विश्वास अरी |”
\v 46 तिन धन्यकि हुन, जइले परमप्रभुले तइलाई भण्या कुरणी पुरा हुने हो भणिबर विश्वास अरी |”
\v 47 रे मेरो आत्मा मेरो मुक्तिदाता परमेश्वर बटाहइ रमाहट अरन्छ |
\v 48 क्याकि कि उनले आफनी दासीको दीनतामि कृपा - दृष्टि अरिराइछ,हेद्दा, अब उप्रान्त सब्बै पुस्ताले मलाई धन्यकि भण्न्ने हुन् |
\v 49 क्याकि कि उन , जो शक्तिशाली छन् , उनले मेरो निउती महान काम अरिराइछन् उनरो नाउ पवित्र छ |
\v 50 उनरो डर माण्न्नेहरुमि उनरो कृपा पुस्ता पुस्तासम्म रइरनेहो |
\v 51 उनले आफनो बाहुलीको शक्ति प्रकट अरिराइछन् |उनले मन भितरको कल्पना मि घमण्ड अदद्या जम्माइलाई छरपष्ट पाडिदिराइछन् |
\v 52 उनले बलिया भरि जम्माइलाई तिनुनका सिंहासन बटाहइ हटाइराइछन्,रे दीनहरुलाई उच्च बनाइराइछ |
\v 53 भोकायालाई उनले निका चिजले तृप्त पाडिदिराइछ,रे धनीलाई उनले रिताई हात पठाइराइछ |
\v 54 उनले आफनो कृपा याद अरिबर आफना सेवक इस्राएललाई मदत दिराइछ |
\v 55 रे हामरा पुर्खालाई भण्या झैँ , अब्राहाम रे उनरो भावी सन्तानलाई सदाको निउती दया धेकाइराइछ|”
\v 56 मरियम तिनसंङ कम्तिमि तीन मैनासम्म बसिबर आफना घर फर्किबर गई|
\v 57 अब एलीशिबाको बच्चा पाउने दिन आयो, रे तइले एक चेलो जन्मायो |
\v 58 परमप्रभुले तइमि उनरो ठुलो अनुग्रह धेकाइराइछ भण्न्या सुणिबर तिनरा पडौसीहरु रे नातेदार तिनसंङ रमाया|
\v 59 आठौँ दिनमि तिनुन बच्चालाई खतना अद्दाईलाई आया, रे उइको नाउ तइका बा का नाउ जसोइ जकरिया राख्द लाग्या थ्या,
\v 60 " तर तइकि इजाले भण्यो, “होइन, तइको नाउ युहन्ना राखिने हो""|"
\v 61 तिनुनले तइलाई भण्यो, तमरा नातेदारमि यिसो नाउ भया कोइ आथिन|”
\v 62 "तइ पाछा तिनुनले तइका बालाई इशारा अरिबर सोध्यो, ""तम यइको नाउ के राख्दे हउ पुई?”"
\v 63 " तिनुनले एक लेख्द्या पाटी मगाइबर ""तइको नाउ यूहन्ना हो"" भणिबर लेखिदियो| तिनुन जम्माइ छक्क पड्या|"
\v 64 उन्जेई तइको मुख खुल्यो रे तइको वाक्य फुट्यो रे ऊ परमेश्वरको प्रशंसा अद्द पस्यो|
\v 65 तिनुनका जम्माइ पडौसीमि डर पस्यो| यहुदियाको जम्माइ मुलुकैभरि यइ घटनाको चर्चा फैलियो|
\v 66 यिन कुरणी सुण्न्या जम्माइले यो बच्चा पाछा कसो हुने हो भणिबर आफना मनमि सोच्च पस्या | क्याकि कि परमप्रभुको बाहुली तइमि थ्यो |
\v 67 तइका बा जकरिया आत्माले भरिबर अगमवाणी बोल्ल पस्यो,
\v 68 इस्राएलका परमप्रभु, परमेश्वरको प्रशंसा होइरउ,क्याकि कि उन आइरइछन्, रे आफना मान्सलाई उद्दार दिराइछ!
\v 69 उनले हामरा निउती आफना दास दाउदा वंशमि एक बलिया मुक्तिदाता खडा अरिदिराइछ,
\v 70 जसेरी उनले प्राचिन काल धेकी नै आफना पवित्र अगमबक्ता मुख बटाहइ बोलिरइथ्या,
\v 71 कि हामरा शत्तुर बटाहइ रे हामलाई घृणा अदद्या सब्बैका हात बटाहइ हाम उद्दार पाउनाउँ-
\v 72 उनले हामरा पुर्खालाई कृपा धेकाउनाइलाई,रे आफनो पबित्र करार याद अद्दाइलाइ,
\v 73 जइ शपथ उनले हामरा पुर्खा अब्राहामसँङ खाइराइथ्या,
\v 74 कि हाम हामरा शत्तुरका हात बटाहइ मुक्त हुन सक्दाउ रे निर्भयसँङ
\v 75 हामरा पुरा जीवनभरि पवित्रता रे धार्मिकतामि उनरो सामने सेवा अद्द सकउँ|
\v 76 ए बालक, तु सर्वोच्चका अगमवक्ता भणिने हई,क्याकि कि तु प्रभुको अगाडी-अगाडी उनरो बाटो तयार पाड्ड जाने हई,
\v 77 उनरो जातिलाई पाप-क्षमा बटाहई मुक्तिको ज्ञान प्रदान अद्दाइलाइ,
\v 78 हामरा परमेश्वरको कोमल कृपाको कारणले स्वर्ग बटाहई ब्याहानो ज्योति हाममि पड्डे हो,
\v 79 अनारो रे कालको छायामि बस्सेलाई ज्योति मिल्ले हो, रे हामरा खुट्टा शान्तिको बाटातिर डोर्याउने हुन्|”
\v 80 पइ बालख यूहन्ना ठुलो हुनोई रे आत्मामि तकड़ा हुनोई गयो, रे इस्राएलीका वाँ खुला रुपले धेका नपणन्ज्या सम्म तिन मरुभूमीमि बस्या |
\c 2
\p \v 1  तिन दिनमी कैसर अगस्टसले तिनरो सारा साम्राज्यमि जन गणना लिय भण्न्या हुकुम जारी अरयो|
\v 2  कुरेनियस सिरियाको हाकिम भया हुनाले यो पइलो पटको जन गणना थ्यो |
\v 3  सब्बै जना नाउ दर्ता अराउनाइखिलाई आफना-आफना शहरमि गया |
\v 4 योसेफ लइ गालिलको नासरत बटाहइ यहुदियाको बेतलेहम भण्न्या दाउदो शहरमि गया, क्याकि कि तिन दाउदा कुटुम्ब रे वंशका थ्या |
\v 5  नाउ दर्ता अराउनाइखिलाई तिन आफुसंङ मगनी भएइ मरियमखि संङइ लइजाइबर गया | मरियम गर्भवती भएइ थिइ |
\v 6 तिनुन ताँ भएइ बेला गया|मरियमको बच्चा पाउने बेला आइय्यो |
\v 7  तइले आफनो जेठो चेलो जन्मायो , रे उनखि लत्ताले बेडिबर डुंडमि राख्यो, क्याकि कि उनरा निउती पौवामी जगा थेइन|
\v 8 तइ इलाकामि गोठालाहरु लइ थ्या, जइले चौडमि बसिबर रात आफना बगालो हेर बिचार अरन्थया |
\v 9 प्रभुका एक दुत तिनरा वाँ धेका पड्या रे प्रभुको तेज तिनरा वल्तिर पल्तिर चम्क्यो, रे तिनुन बढ्ताइ डराया |
\v 10  तइ पाछा स्वर्गदुतले तिनुनखिलाई भण्यो, “जन डरा, क्याकि कि हेर, मु तमुनखिलाई बडो आनन्दको सुसमचार सुणाउनउ, जो सब्बै मान्सका निउती हुँने हो | 
\v 11 आज दाउदका शहरमि तमुनका निउती एक मुक्तिदाताको जन्म होइरइछ, जो ख्रीष्ट प्रभु हुन्| 
\v 12 तमुनखि चिन्ह चाँइ यो हुने हो: तमुनले एक बच्चाखिलाई लत्ताले बेडिबर डुँडमि स्याईराख्या भेटाउने हउ|”
\v 13  तब एक्कासि तिन स्वर्गदुतसँङ स्वर्गीय सेनाको एक दल धेका पड्यो| परमेश्वरको स्तुति अद्दाई तिनुनले भण्यो, 
\v 14  “सर्बोच्चोमि परमेश्वरखिलाई महिमा रे पृथ्बीमि जइ मान्सहरुसँङ उन प्रशन्न हुना हन,तिनुनखिलाई शान्ती!”
\v 15  जब स्वर्गदुत तिन बटाहइ बिदा होइबर स्वर्गमि गया, तब गोठालाले आपसमी भण्यो, “आस हाम बेतलेहम सम्म जानाउ, रे ताँ घट्या घट्नाइ रेपरमप्रभुले हाम्खिलाई भण्या कुरणी गइबर हेद्दाउ|”
\v 16  तिनुन हतार अरिबर गया, रे मरियम रे युसेफ दुएइ रे बालक चाँइडुँडमि स्याईराख्या भेटायो|
\v 17 जब तिनुनले यो धेक्यो, तब यइ बालको बिषयमि जे कुरणी तिनुनखि भणियाथ्यो त्यो तिनुनले भणिदियो| 
\v 18 गोठालाले भण्या कुरणी सुण्न्या सब्बै छक्क पड्या|
\v 19  तर मरियमले यिन सब्बै कुरणी मन भितरइ राख्यो| 
\v 20 जसो तिनखि भणियाथ्यो तसोई सब्बै कुरणी सुँण्या रे धेक्या हुनाले, परमेश्वरको महिमा रे स्तुति अद्दाई गोठाला फर्क्या |
\v 21 आठौ दिनमी बालको खतना भयो रे उनरो नाउ येशु राखियो, जइ नाउ उन गर्भमि आउनाहइ पैल्ली स्वर्गदुतले दिइराइथ्या|
\v 22 मोसाको व्यवस्था अन्सार तिनरो शुद्द हुन्या समय पुरा भया पाछा तिनुनले उनखिलाई परमप्रभुको सामने समर्पण अद्दाईखिलाई यरुशलेममि लेइबर आया,
\v 23 "जसो परमप्रभुको व्यवस्थामि लेखिरइछ, ""पइलो जन्मन्या हरेक जेठो चाँइ परमप्रभुको निउती पबित्र भणिने हुन्|” "
\v 24 "अनि ""एक जोड़ कुय्याँ कि परेवाका दुई छाउना"" भणि परमप्रभुको व्यवस्थामि भण्या जसोई तिनुन बलिदान चडाउनाईखिलाई आया| "
\v 25 यरुशलेममि शिमियोन नाउ भया एक मान्स थ्यो| उन इस्राएलका सान्त्वनाको आशा अदद्या धर्मी रे भक्तजन थ्या, रे पवित्र आत्मा उनमि थ्या|
\v 26 " ""परमप्रभुका ख्रीष्टखि नधेकन्ज्यासम्म तु मद्द्या आथिनी"" भण्न्या प्रकाश उनले पवित्र आत्मा बटाहइ पाईराइथ्या| "
\v 27  उन पवित्र आत्माको प्रेरणामि मन्दिर भितर आया| जब इजा-बाले बालक येशुखी उनरो निउती व्यवस्था अन्सारो बिधि अद्दाईखिलाई मन्दिर भितर लेइबर आया, 
\v 28 तब तिनुनले उनखीलाई आफना काखिमी राख्यो, रे परमेश्वरखिलार्ईधन्यबाद दिइबर भण्यो,
\v 29 " ""अब हे परमप्रभु, आफनो बचन अन्सार तमले आफना नौकरखिलाई शान्तीसित छुट्टी अरिदिय|"
\v 30 क्याकि कि मेरा आँखाले तमरो उद्दार धेकिराइछ,
\v 31 जो तमले सब्बै मान्सका सामने तयार अरिराइथ्या, 
\v 32 अउर जातिखीलाई प्रकाशको निउती ज्योति रे तमरो जाति इस्राएलखी महिमाको निउती ज्योति|” 
\v 33 उनरा बाल्लई इजाल्लई उनले बोल्या कुरणीमि अचम्म माण्यो|
\v 34  शिमियोनले तिनुनखिलाई आशिष दियो, रे उनरी इजा मरियमखि भण्यो,“हेद्दी यो बच्चा इस्राएलमि धेरैको पतनइ रे उत्थानइको निउती धेरै बटाहइबिरोधमि बोलिन्या एक चिनोको निउती छानिराइछ,
\v 35 ताकि बढ्ताइका मनका बिचार धेकिउन|  तरवारले तेरो आफनै मनलइ छेडिने हो|” 
\v 36 आशेरका कुलमी फनुएलै चेली हन्ना नाउ भएइ एक बुडी अगमवादिनी रइछ, जो कि कलिली उमेरमि ब्या अरिबर सात बर्ष मात्तरै लोग्नेसँङ बस्स पाई| 
\v 37  पाछा बिधवा रइबर त्यो चौरासी बर्ष पुगिरइथी| तइले मन्दिर कभई लइ छाडेइन, तर उपवासइ रे प्रार्थनाइसित रात दिनइ पुजा अरन्थी|
\v 38  तसइ बेला आइबर परमेश्वरखि तइले धन्यबाद दियो, रे यरुशलेममिका उद्दारको बाटो हेद्द्या सब्बैखिलाई बच्चा बारेमि भण्न्न पसि| 
\v 39 जब तिनुनले परमप्रभुको व्यवस्था अन्सार सब्बै काम अरिबर सक्यो, तइ पाछा तिनुन गालिलको आफनै शहर नासरत फर्क्या|
\v 40  बच्चा बुद्दिले भरिबर ठुला हुनाइ रे बलिया हुनाइ गया, रे परमेश्वरको अनुग्रह उनमि थ्यो|
\v 41  उनरा इजा- बा निस्तार चाडमि बर्ष बर्षै यरुशलेम जान्या अरन्थया|
\v 42 जब येशु बार बर्षका भया, तब उन चाडका रित अन्सार यरुशलेममि गया|
\v 43 चाडका दिन सकिया पाछा तिनुन फर्किन्या बेला बालक येशु यरुशलेममि नै बस्या| यइ कुरणी उनरा इजा-बाले पत्ता पाएईन| 
\v 44  उन यात्रीका दलमि छन् भणि सम्जिबर तिनुन एक दिनो बाटो होइबर गया| तिनुनले उनखि आफना नातेदार रे जाँण्या पछेण्याका बिचमणि खोज्ज पस्या,
\v 45  तर नपाइबर तिनुन उनखि खोज्जाई आँजी यरुशलेममि फर्किबर आया|
\v 46 तीन दिन पाछा तिनुनले उनखि मन्दिरमि मास्टरका बीचमि बसिबर तिनुनका कुरणी सुण्न्नाइ तिनुनसँङ प्रश्न अद्दारया पायो|
\v 47 सुण्न्या सब्बै उनरो समज्या-शक्ति रे उनले दिया उत्तरमि छक्क पडन्थ्या| 
\v 48 उनखि धेकिबर उनरा इजा-बा छक्क पड्या, रे उनरी इजाले भण्यो, “ए बुआ तुइले हाम्खिलाई यिसो क्यारि? हेद्दै धँइ तेरा बा लइ मु लइ परेशान होइबर तुखिलाई खोज्जाथ्या|”
\v 49 उनले तिनुनखि भण्यो, “ तमुनले मुखिलाई क्याखि खोज्या? क्या मु आफना बा का घरमि हुनु पडन्छ भण्न्या तमुनखि था थेइन?”
\v 50  तर उनले तिनुनखि भण्या कुरणी तिनुनले बुज्जई सकेइन| 
\v 51  पुइ पाछा उन तिनुन सँङ नासरत गया, रे तिनुनका आज्ञाकारी होइबर बस्या|  उनरी इजाले यिन सबै कुरणी आफना मनमि राख्यो
\v 52 पइ येशू बुद्दीमि, कदमि रे परमेश्वर रे मान्सको अनुग्रहमि बड्डाई गया | 
\c 3
\p \v 1   कैसर तिबेरिअसको शासन कालको पन्नर बर्षमि पन्तियस पिलातस यहुदियाका हाकिम होइरइथ्या| तइ बेला हेरोद गालिलका हाकिम थ्या, रे तिनरा भाइ फिलिप इतुरिया रे त्राखोनितिसका शासक थ्या, लुसानियास अबिलेनेका शासक थ्या |
\v 2  हन्नास रे कैयाफाका प्रधान पुजारीगीरिको पालामि परमेश्वरको बचन मरुभुमिमी जकरिया चेलो युहन्नाका वाँ आयो|
\v 3 तिन पाप क्षमाको निउती पश्चतापो बप्तिस्मा प्रचार अद्दाई यर्दन नदीका इथ उथका सब्बै इलाका होइबर आया|
\v 4 यशैया अगमबक्ताको बचनका किताबमी यिसो लेखिरइछ, “मरुभूमिमि एक जना कराउन्या अवाज,परमप्रभुको बाटो तयार पाड,उनरो बाटो सिदा बना|
\v 5  एक एक घाँटी पुरिने हो,रे एक एक पाहाड रे एक एक डाङा बराबर बनाइने हो|रे बाङा टिङा सिदा हुने हुन,रे असजि बाटा बराबर हुने हुन,
\v 6  रे सब्बै प्राणीले परमेश्वरको मुक्ति धेक्दे हुन|”
\v 7 यिसेरी तिन सँङ बप्तिस्मा लैन्न आउन्या भीडखि तिनले भण्यो,“ए स्यापका सन्तानौ, आइ लाग्द्या क्रोध बटाहइ भाग्दाईलाई तमुनखि कइले चेताउनी दियो?
\v 8 तबइखिलाई स्वाउनो फल फला, रे तमुन आफुई 'हामरा बा अब्राहाम हुन्'  भण्न्न पछा जनलाग, क्याकि कि मु तमुनखि भण्नउ, परमेश्वरले यिन ढुँङा बटाहइ अब्राहामो निउती सन्तान बनाउन सक्दाहन|
\v 9 अइल बन्चरो रुखका जडामि पडीरइछ, तबइखि निको फल नदिन्या हरेक रुख ढलाईबर आगामि फाल्दिने हुन् |”
\v 10  तिन मान्सले यूहन्नालाई सोध्यो, “तसो भएले अब हाम क्याद्दाउ?”
\v 11 तइले उनूनखि भण्यो, “जइखि दुई लत्ता छन्, तइले नहुनेखि एक दिन सकउ, रे जइखि खानाइ छ, तइल्लइ तसोइ अद्द सकउ|”
\v 12  कर उठाउन्या लइ बप्तिस्मा लैन्नाईखिलाई आया रे तइखि सोध्यो,“गुरुज्यू, अब हाम क्याद्दाउ?”
\v 13 तइले उनूनखि भण्यो, “तमुनखिलाई भण्या हइ बढ्ता जन लइजा|”
\v 14 सिपाईल्लइ सोध्यो, “हाम चाइ क्याद्दाउ?”            तइले उनूनखि भण्यो, “कसैमि अत्यचार जन अर, रे झुटो दोष लाइबर लुटजन| आफना तनखामि सन्तुष्ट र |”
\v 15 जब सब्बै मान्स पखिरइथ्या, रे सब्बै आफना मनमी युहन्नाको बारेमी भाँउ यिनै ख्रीष्ट हुन् कि भणिबर बिचार अद्द पस्या,
\v 16  तइ पाछा युहान्नाले तिन सबैखि भण्यो, “म तमुनखि पानीले बप्तिस्मा दिनउ, तर एक जना म भण्न्ना बलिया आउन्नाछन्, जइका जुताको तुना खोल्या लायको म आथिन| उनले तमुनखि पवित्र आत्मा रे आगोले बप्तिस्मा दिने हुन्| 
\v 17 निफण्न्या सुप्पो उनरा हात छ, जइ बटाहइ उनले आफनो खलो निकेरी साप अरिबर गँउ जति आफना भकारीमि जम्मा अद्देहुन्, तर भुस चाइ उनले कभई ननिम्द्या आगामि बाल्दिने हुन्|”
\v 18 यिसेरी अउर बढ़ताई अर्ति बटाहइ सिकाइबर यूहन्नाले मान्सखिलाई सुसमचार प्रचार अद्दाई रया| 
\v 19  तर शासक हेरोदले आफनी भाइकी स्वानी हेरोदियासखि राख्या हुनाले रे तइले अरया सब्बै दुष्ट कामका निउती यूहन्नाले तइलाई डाठीराइ थ्यो |
\v 20  युहन्नालाई जेलामि थुनिबर तइले तिन सब्बै दुष्ट काममि हइ आँजी अर्खो दुष्ट काम थप्यो|
\v 21 जसोइ कि सब्बै मान्सले बप्तिस्मा लिइ सक्या, येशुल्लई बप्तिस्मा लैय्या पाछा प्रार्थना अद्दाई रन्नाथ्या, तबइ सर्ग उगड्यो,
\v 22 रे पवित्र आत्मा शरीरो रुपमि कुँय्या जसो उनमी ओलिबर आया | पुइ पाछा सर्ग बटाहइ यिसो भणिबर एक अवाज आयो, “तु मेरो प्रिय चेलो हइ, तु धेकी म खुशी छु |”
\v 23 येशुले आफनो सेवा-काम शुरु अद्दे बेला उन करिब तीस वर्षका होइरइथ्या | सब्बै मान्स उन योसेफका चेला हुन् भणि सोचन्थ्या|           योसेफ एलिका चेला थ्या,
\v 24 एली मत्तानो चेलो, मत्तान लेवीको चेलो, लेवी मल्कीको चेलो, मल्की यान्नाको चेलो, यान्ना योसेफको चेलो, 
\v 25  योसेफ मत्ताथियासो चेलो, मत्ताथियास आमोसो चेलो, आमोस नहुमो चेलो, नहुम इसलीको चेलो, इसली नग्गैको चेलो, 
\v 26  नग्गै माथो चेलो, माथ मत्ताथियासो चेलो, मत्ताथियास सेमैनो चेलो, सेमैन योसेखो चेलो, योसेख योदा चेलो,
\v 27 योदा योआनानो चेलो, योआनान रेसा चेलो, रेसा यरुबाबेलो चेलो, यरुबाबेल शालतिएलो चेलो, शालतिएल नेरीको चेलो,
\v 28  नेरी मल्कीको चेलो, मल्की अद्दीको चेलो, अद्दी कोसामो चेलो, कोसाम एलमादमो चेलो, एलमादम एरो् चेलो,
\v 29 एर् यहोशुको चेलो, यहोशु एलीएजरो चेलो, एलीएजरयोरीमो चेलो, योरीम मत्तातो चेलो, मत्तात लेवीको चेलो,
\v 30  लेवी शिमियोनो चेलो, शिमियोन यहूदा चेलो, यहूदा योसेफो चेलो, योसेफ योनानो चेलो, योनान एल्याकीमो चेलो, 
\v 31 एल्याकीम मलेआ चेलो, मलेआ मिन्ना चेलो, मिन्ना मत्ताथा चेलो, मत्ताथा नातानो चेलो, नातान दाउदो चेलो,
\v 32 दाउद यिशैको चेलो, यिशै ओबेदो चेलो, ओबेद बोअजो चेलो, बोअज सल्मोनो चेलो, सल्मोननहशोनो चेलो, 
\v 33  नहशोन अम्मिनादाबो चेलो, अम्मिनादाब आरामो चेलो, आराम हेस्रोनो चेलो, हेस्रोन फारेसो चेलो, फारेस यहूदा चेलो,
\v 34  यहूदा याकुबो चेलो, याकुब इसाहाको चेलो, इसाहाक अब्राहामो चेलो, अब्राहाम तेरहको चेलो, तेरह नाहोरो चेलो,
\v 35 नाहोर सरुगो चेलो, सरुग रऊको चेलो, रऊ पेलेगो चेलो, पेलेग एबेरो चेलो, एबेर शेलहको चेलो,
\v 36 शेलह केनानो चेलो, केनान अर्पक्षदो चेलो, अर्पक्षद शेमो चेलो, शेम नोआ चेलो, नोआ लेमेखो चेलो,
\v 37 लेमेख मतुशेलहको चेलो, मतुशेलह हनोको चेलो, हनोक येरेदो चेलो, येरेदमहलालेलो चेलो, महलालेल केनानो चेलो,
\v 38  केनान एनोशका चेला, एनोश शेतका चेला, शेत आदमका चेला, आदम परमेश्वरका चेला थ्या| 
\c 4
\p \v 1 येशु पवित्र आत्माले भरिबर यर्दन बटाहइ फर्किबर आया रे आत्माले उन खि मरुभूमि मि लैजाइबर गया, 
\v 2  रे चालिस दिनसम्म मरुभूमि मि शैतान बटाहइ उन परीक्षित भया| तन दिनमी उनले केइ लइ खाएइन, रे चालिस दिन सकिया पाछा उन भोकाया |
\v 3 तइ पाछा शैतानले उनखी भण्यो, “तम परमेश्वरका चेला हउ भण्या यइ ढुङ्गाखि त्यो रोटो बनउ भणि आज्ञा अर|” 
\v 4 येशुले तइखि जवाब दिइबर भण्यो, “लेखिरइछ मान्स रोटाले मात्तरै जिउनो रनैइन|”
\v 5 तइले उनखि एक उच्चा ठाउँमि लैइजाइबर एकै बेरमि धर्तीका जम्माइ राज्य धेकायो |
\v 6  शैतानले उनखि भण्यो, “म यो सब्बै अधिकार रे यइको गौरब तमखि दिनउ, क्याकि कि यिन जम्माइ मुखि दिइराइछ, रे म जइलाई चहानउ उईखि दिनउ |
\v 7 तमले मुखिलाई ढोग्या भण्या यिन सब्बै तमरा हुने हुन्|”
\v 8 येशुले तइखि जबाब दिइबर भण्यो, “ लेखिरइछ तुइले परमप्रभु, आफना परमेश्वरखि ढोगेई, रे उनरो मात्तरै सेवा अरेइ|”
\v 9 तइ पाछा तइले उनखि यरुशलेममि लैजाइबर मन्दिरको टुप्पामी राखिबर, उनखि भण्यो, “ तम परमेश्वरका चेला हउ भण्या याँ बटाहइ फट्टकहाल| 
\v 10  क्याकि कि लेखिरइछ ,             'उनले तमरो रक्षा अद्दाई              आफना स्वर्गदुतखिलाई आज्ञा              अद्देहुन्,' 
\v 11 " रे "" तिनुनले तमखि हात हातैमि समाउने हुन् नत्तर तमरो खुट्टा ढुङामि ठोकिने हो|”"
\v 12 येशुले तइलाई जवाव दिइबर भण्यो, “यिसो भणिरइ छ तुइले परमप्रभु आफ्ना परमेश्वरको परिक्षा अरैजन |”
\v 13 शैतानले उनसित सबै परिक्षा अरिसकिबर अनुकूल समय नहन्ज्या उनलाई चाडिबर गयो|
\v 14 येशू पवित्र आत्माको शक्तिमि गालिलमि फर्किबर गया, रे उनरो विषयको कुरणी सबै वल्तिर पल्तिरका सबै ठाऊंमि फैलियो | 
\v 15 उनले सभाघरमि सिकाउन लाग्या, रे सबैले उनरो प्रसंशा अरन्थ्या | 
\v 16  उन नासरतमि आया, जां उन हुर्क्या| उन  आफनो बानि अन्सार आराम अद्दया दिनमि सभाघर गया, रे पड्डाईखिलाई कलिया |
\v 17  उनखि यशैया अगमबक्ताको किताब दियो उनले तइ  किताब खोल्यो, र यो खण्ड निकाल्यो जइमि यिसो लेखिरइथ्यो
\v 18  परमप्रभुको आत्मा मुमि छ,          क्याकि कि गरीबखि सुसमचार सुणाउनलाइ निउती उनले मुखि अभिषेक अरिराइछ| कैदीहरुखि छुटाउन घोषणा अद्दाइ, रे अन्धाहरु खि दृष्टि दिनाइ, थिचोमिचोमि पड्यालाई स्वतन्त्र अराउना निउती, 
\v 19 रे परमप्रभुको प्रसन्नताको वर्ष घोषणा                           अद्दाइ नियुती                                  उनले मुखि पठाया हो|”
\v 20 उनले  तइ किताब बन्द अर्यो, रे एक जना सेवक खि दिइबर उन बस्या| सभाघर भितर भया सबैको नजर उनमि पड्यो|
\v 21 तइ पाछा उनले तिनुनखि भण्यो, “आज धर्मशास्त्रको |यो बचन तमूनले सुण्न्ना सुण्न्नै पुरा होइय्यो|” 
\v 22  सबैले उनरो सराहना अर्यो, रे उनको मुख बटाहई  निकलेका कृपा  पुर्ण बचनमि छक्क पड्या, रे तिनुनले भण्यो, “यिन योसेफ का चेला होइन ब?”
\v 23 "उनले तिनुनखि भण्यो, “नि:सन्देह तमुनले मुखि यो कथा भण्न्ने हौ, ए बैद्ध आफुइलाइ निको बना| कफर्नहुम मि तुइले जे जति अर्याहै भणि हाम्ले सुणिऱाइथ्य़ा, तन याँ आफना शहर मि लइ अर|"""
\v 24 अनि उनले भण्यो, “साँच्ची मु तमुनखिलाई भण्न्नउ, कोइ लइ अगमबक्ताखिलाइ आफना देशमि स्वागत हुनैइन|
\v 25 तर वास्तव मि म तमुन खि लाई भण्न्नउ, इस्रायल मि एलियाको पालमि बद्ताइ राणी स्वानी (विधवा) थिन, तइ बेला जब साडे तीन वर्ष झड रोकियो, याँ सम्म लइ कि सारा देशमि ठूलो अनिकाल पडिरइथ्यो|
\v 26  तर एलिया सीदोन देशको सारपत मि भएइ एक राणी स्वानीकां वां मातर पठाइरइथ्या, रे अउर कसैनकाँ  वाँ पठाइया| 
\v 27 एलिशा अगमवक्ता को पालामि इस्राएल मि बद्ताइ कोणी भएल्लइ सिरियाली नामान मातरै निको पाडीयो, अउर कोइ लइ निको पाडिएइनन्|”
\v 28 यिन कुरणी सुणिवर सभाघरमि भया सब्बै जना रिसले मुर्मुरिया |
\v 29  तिनुन उठिबर उनखिलाई तइ शहर बटाहइ बाइर निकालिबर जइ पहाडमि तिनुनो शहर बनाइराइथ्यो, तइका टुप्पामि लैइजाइबर उनखिलाईतल्तिर झणाउनाई खोज्यो|
\v 30 तर उन तिनरा बिच बटाहइ निकलिबर गया|
\v 31 उन गालिलो एक शहर कफर्नहुममि गया| आराम अदद्या दिनमि उनले तिनुनखिलाई सिकाउन्नाथ्या|
\v 32  तिनुन उनरो शिक्षामि छक्क पड्या,क्याकि कि उनरो बचन पुरा अधिकार भया थ्यो| 
\v 33 सभाघरमि एक भुत लाग्या मान्स आइरइथ्यो, रे तइले जोरले भण्यो,
\v 34 " ""ए येशु नासरी, तमरो हाम्सँङ के काम? के तम हाम्खिलाई नाश अद्दाइखिलाइ आया हउ? मुखिलाई था छ, कि तम परमेश्वरका पवित्र मान्सहउ|” "
\v 35 तइ पाछा येशुले तइलाई डाँठीबर भण्यो, “चुप्प लाग् रे तइ बटाहइ निकलिबर जा|” तइ मान्सलाई बिचैनी लोटाइबर तइखि केइ लइ बिगाड नअरिबर त्यो भुत तइ बटाहइ निकलिबर गयो|
\v 36 तइ पाछा तिन जम्माइले अचम्म माण्यो, रे एक अर्खासँङ यिसो भण्न लाग्या, “यो कसो वचन हो ? यिनले त अधिकारै रे शक्तिलेइ अशुद्द आत्माखिलाई भण्न्नाहान्, रे तिन निकल्जानाहन्|”
\v 37  उनरो हल्ला वल्तिर पल्तिरको मुलुकैभरि सब्बै ठाँउमि फैलियो| 
\v 38 सभाघर बटाहइ निकलिबर उन सिमोना घर पस्या| सिमोनै सासु बड्ताइ जर पड्लैइथिन्, रे तिनुनले उइको निउती उनसँङ बिन्ति अरयो|
\v 39 उइको नजिकै गइबर उनले जरखि हकार्यो, रे जरले उइलाई छाड्यो, रे उन्जेई उठिबर उइले उनरो सेवा अद्द लाग्गई| 
\v 40 घाम ओछाउने बेला अनेक किसिमा रोग लाग्या बिमारी सब्बैखिलाई उनरा वाँ लेइबर आया | उनले सबैमिआफना हात राखिबर तिनुनखि निको पाड्यो|
\v 41 भौत मान्स बटहै भुत लइ कला हाल्लाई रे इसो भण्नाई निकल्या, “तम परमेश्वरका पुत्र हौउ |” तर उनले तिनलाई हकारिबर बोल्लई दिएइन, क्याकी भण्या तिनूनले उन ख्रीष्ट हुन् भणि पछेणन्थ्या | 
\v 42 "परभात उजालो भया पछा उन निकलिबर सुम्साम्म ठाउँमि गया| भीड़ उनलाई खोज्जाई उनरा वाँ आइय्या, रे ""हाम्लाई छाड़िबर जन्जा"" भणि उनलाई रोक्दाई कोशिश अर्यो | "
\v 43 तर उनले तिनूनलाई भण्यो, “मईले परमेश्वरका राज्यको सुसमाचार अउर शहर लइ सुणाउनु पणन्छ, क्याकी कि म इसैका निउती पठाईया हुँ |” 
\v 44  पइ उन यहुदियाका सभाघर मणि प्रचार अद्द लाग्या |
\c 5
\p \v 1 परमेश्वर को वचन सुण्न्नाइलाइ मान्सहरु उनरा वल्तिर पल्तिर बटाहइ घोचाघोच अद्द पस्या, उन गनेसेरेत झीलका किनारखि कलिरइथ्या|
\v 2 उनले झीलका किनारतिर दुइ नाव धेक्यो, तर जालहारी चाइ नावको बाइर बसिबर आफ्ना जाल धुन्नाथ्या|
\v 3 तइमि हइ एक नाव सिमोनो थ्यो| तइमी चढिबर उनले तइ नाव थोक्काइ उथतिर लैइजाइबर गया| उनले तइ नावमि बसिबर बडताइ मान्सखिलाई सिकाउन पस्या|
\v 4  बोलिसक्या पाछा, उनले सीमोनखिलाई भण्यो, “ माछा मद्दाइ आफ्ना जाल गइरामि हाण|”
\v 5  तर सिमोनले भण्यो. “गुरुज्यू हाम्ले रातभरि मिहिनेत अरिबर लइ केइ लइ फेला पाणेइन, तब लइ तमरो वचन अन्सार म जाल हाण्नउ|”
\v 6 जब तसो अर्यो, तबइ तिनूनले एक थुपडो माछा मार्यो, रे तिनरा जाल फाट्ट पस्या|
\v 7 तिनूनले अर्खा नावमि भया साझेदार खिलाइ आइबर हामरो मदत अर भणिबर इशारा अद्द पस्या, रे आइबर तिनूनले दुएइ नाव माछाले भर्यो, याँ सम्म  कि तिनरा नाव डुब्द पस्या|
\v 8 तइ पाछा यो धेकिबर येशूका खुट्टाइनि घोप्टो पडिबर सिमोन पत्रुसले भण्यो, “हे प्रभू म बटाहइ निईजा, क्याकि भण्या म पापी मान्स हू|”
\v 9 ईति माछा मार्या धेकिबर त्यो लइ तइका संङमि हुन्या जम्माइले अचम्म माण्यो|
\v 10 तसोइ अरिबर जब्दियाका चेला लइ याकुब रे यूहन्ना लइ अचम्म पड्या| तिनून सिमोनका साझेदारै थ्या|  येशुले सिमोनखि भण्यो, “ डराइजन अब बटाहइ तु मान्स पकड्या हुने हइ|”
\v 11  तइ पाछा तिनूनले आफ्नो नाव बगडमि लेइबऱ आया, तिनूनले जम्माई चिज त्यागिबर उनरा पाछा लाग्या|
\v 12 " जब उन कोइ एक शहर मि  थ्या, तब कोण लाग्या एक मान्सले येशूखिलाइ धेकिबर उनरा चरणइनि घोप्टिबर बिन्ति विसायो, “हे  प्रभु तमले इच्छा अर्यो भण्या मुखिलाई निको बनाई सक्देहउ|"" "
\v 13 उनले हात लम्काइबर, “ म इच्छा अद्उ कि तु निको होइजा|” भणिबर तइलाइ छोयो, रे उन्जेइ तइको कोण तइबटाहइ निकलिबर गयो|
\v 14 उनले तइलाई आदेश दिइबर भण्यो, “ यो कसइ खि जन भणेइ| तर पुजारिका वॉ जाइबर आफुइखि धेका रे मोसाले आज्ञा अर्या अन्सार मान्सखिलाई तु निको भया प्रमाणो निउती भेटी चढा|”
\v 15 तर उनरो चर्चा  इथउथ जाँसक्कइ फैलियो, रे बढ्ताइ मान्स उनरो कुरणी सुण्न्नाइ रे आफना रोग बटाहइ निको हुनाइ ताँ आउथ्या| 
\v 16 तर येशु चाइ सुनसान (निर्जन) ठाउँमि गइबर प्रार्थना अरन्थ्या|
\v 17  एक दिन उन सिकाउने बेला गालीलै रे यहुदियाको हरेक गाउँ रे येरुशलेम बटाहइ आया फरिसी रे शास्त्री नजिकै बसिरइथ्या| परमप्रभुको निको बनाउन्या शक्ति उनसंङ थ्यो
\v 18  मान्सले एक पक्षघाती भया मान्सखि खाटमि लेइबर आया,रे तिनूनले तइखि भितर ल्याउनाइ रे उनरा अगाडी राख्दाइ खोज्यो|
\v 19  तर धेरै मान्स भया उइले तइखि  भित्र  लैजाने बाटो नपाइबर तिनून पाखामि गया, रे तिनूनले पलेटा निकालिबर तइखि खाटैसित यशूको  सामनेइ ओरालि दियो| 
\v 20 तइ पाछा उनले तिनरो विश्वास धेकिबर भ्ण्यो, “ ए मान्स तेरो पाप क्षमा होइय्यो|” 
\v 21  तब शास्त्रीहरु रे फरिसीहरु प्रश्न अद्द पस्या, “ईश्वर निन्दा अदद्या यो को हो? पाप परमेश्वरले मात्तरै क्षमा अद्द सक्दाहन|” 
\v 22 तइ पाछा येशूले तिनरो प्रश्न जाणिबर तिनूनखि जवाव दिइबर भण्यो, “तमून आफना हृदयमि क्याकि प्रश्न अरन्छौ?
\v 23 .' तेरो पाप क्षमा होइय्यो' भण्न्नु कि' उठिबर हिट 'भण्न्नु   कइ सजि छ ?
\v 24  तर मान्सका चेलाखिलाइ धर्तीमि पाप क्षमा अद्दया अधिकार छ भणि तमुन जाण|” तइ पाछा उनले तइ पक्षघातीखि भण्यो, “ म तुखि भण्नउ, उठ् रे आफनो खाट उठाइबर घर जा |”
\v 25 तइ पछा त्यो उन्जेई तिनुनका अगाडि उठ्यो , रे जइ खाटमि त्यो सिरइथ्यो तइले त्यो उठाइबर परमेश्वरको महिमा अद्दोईत्यो आफना घरतिर गयो |
\v 26  तब सबै जनाले अचम्म माण्यो, रे तिनुनले लइ परमेश्वरको महिमा अरयो , रे डराइबर यिसो भण्यो, “ आज हामले न्यारोई कुरा धेक्या |”
\v 27 यिन कुरणी भया पाछा उन बाइर गया , रे लेवी नाउ भया एक जना कर उठाउन्नारया कर अड्डामी बसिरया धेक्यो , रे तइखिलाई भण्यो , “ मेरा पाछा लाग |”
\v 28 तब तइले जम्माइ चिज छाडिबर उनरा पाछा लाग्यो |
\v 29 लेवीले आफना घरमि उनरो निउती ठुलो भोजको योजना अरयो | ताँकर उठाउन्या रे अउर लइ ठुलो संख्यामि उनसँङ भोजमि बसिरइथ्या | 
\v 30  फरिसिहरु रे तिनुनका शास्त्रीहरु उनरा चेलाका विरुद्दमि यिसो भणिबरगनगन अद्द पस्या , “ तमुन कर उठाउन्या रे पापीसँङ बसिबर क्याखि खान्छौ?”
\v 31  पुइ पाछा येशुले तिनुनखिलाई भण्यो , “ रोग नलाग्याखि डाक्टर चाइनइन, तर रोगीखि मात्तरै | 
\v 32  मु धर्मीखि होइन तर पापीखिलाई पश्चतापो निउती बोलाउनाइ आया हुँ |”
\v 33 "तिनुनले उनखि भण्यो, ""युहन्नाका चेला बेला बेला उपवास बस्साहन रे प्रार्थना लइ अद्दाहन | फरिसिका चेला लइ तसोइ अद्दाहन , तर तमरा चेला भण्या खानाहन रे पिउनाहन |”"
\v 34 येशुले तिनुनखि भण्यो, “ क्या ब्याउलो सँङै छन्ज्या बरयाँतिखिलाई उपवास बस्स लाउन सकन्छौ ?
\v 35 तर यिसा दिन लइ आउने हुन् , जब ब्याउलो तिनुन बटाहइ छुट्टीने हो | तब तिनुन तिन दिनमि उपवास बस्से हुन |”
\v 36 उनले तिनुनखि एक कथा भण्यो, “ कसइ मान्सल्लइ नयाँ लत्ताको टालो पुरानो लत्तामि टाल्लइन, नत्र भण्या तइले नयाँ लत्तालाई फटाउने हो , रे नयाँ टालो पुरानासित लइ मिल्लइन |
\v 37 कोइ मान्सल्लइ नयाँ दाखमध्यपुराना छालाको मशकमि हाल्लइन , नत्र भण्या नयाँ मध्यले छाला फटाउछ,रे दाखमध्य पोखिन्छ , रे मशक लइ नाश हुन्छ |
\v 38  नयाँ दाखमध्य नयाँ छालाको मशकमि राख्दु पडन्छ |
\v 39 कसै मान्सले पुरानो दाखमध्य खाइबर पुरानाको मन अद्दैन, क्याकी कि तइले भणन्छ, 'पुरानोई निको छ' |”
\c 6
\p
\v 1 आराम अदद्या दिनमि उन अनाज लाया खेत बटाहइ होइबर जान्नाथ्या, रे उनरा चेला बाला टिपिबर हातमि माड्डाइ खान पसिरइथ्या |
\v 2 "तबइ फरिसीमि हैइ कसै-कसैले तिनुनखिलाई भण्यो, ""आराम अदद्या दिनमि जे अद्दाईनत्यो तमुन क्याखि अरन्छौ?”"
\v 3 येशुले तिनुनखि जबाब दिइबर भण्यो, “ क्या तमुनले यो लइ पड्या आथिनौ ब, जइ बेला दाउद आफुई रे तिनरा सँङ भया सब्बै भोकाइरइथ्या , तबइ क्यारयो?
\v 4 कसेरी परमेश्वरको घर भितर पसिबर चढाया रोटा समाइबर तिनले खायो, रे आफुसंङ भयाखिलाई लइ दियो, जो पुजारी बाहेक अउर खान पाउन्थेइन|”
\v 5 तइ पाछा उनले तिनुनखि भण्यो, “ मान्सको चेलो आरामो प्रभू हो|”
\v 6 अर्खा आराम अदद्या दिनमि सभा घर भितर पसिबर उन सिकाउन्नाथ्या| ताँ एक मान्स थ्यो जइको दाइन हात सुकिरइथ्यो|
\v 7 उनले आराम अदद्या दिनमि निको पाड्या काम अरेले उनखि दोष लाउँला भणिबरशास्त्री रे फरिसी उनरो दोबा अद्दाई बसिरइथ्या|
\v 8 पुइ तिनरो नियत था पाइहाल्यो, रे सुक्या हात भया तइ मान्सखि भण्यो, “ याँ आउनै धँइ कलिनइ |” पुइ त्यो उठिबर कलियो|
\v 9 तबइ येशुले तिनुनखि भण्यो, “ मु तमुनखि सोद्दउ, आराम अदद्या दिनमि निको अद्दु कि खराब अद्दु, ज्यान बचाउनु कि नाश अद्दु, क्याद्दु निको छ?”
\v 10 तइ पाछा उनले वल्तिर पल्तिर सबै ठाउँ हेरिबर तइ मान्सखि भण्यो, तेरो हात तान्|” तइले तसोइ अरयो, रे तइको हात जसा तसो भयो |
\v 11 पाछा तिनुन रिसले आगो भया, रे येशुखि क्याद्दाउ भणिबर आपसमि मतोअद्द पस्या|
\v 12 तिन दिनमि उन पहाडतिर प्रार्थना अद्दाइलाइ गया, रे परमेश्वरमि प्रार्थना अद्दाई रात बितायो|
\v 13 ब्यहान भया पाछा उनले आफना चेलाखि आफना वाँ बोलाइबर तिनुनका बिचमि हइ बार जना छान्यो, रे उनले तिनुनखिलाई प्रेरित भण्न्या नाउ दियो:
\v 14 सिमोन जइखि उनले पत्रुस नाउ लइ दियो, रे तइको भाइ अन्द्रियास, याकुब रे यूहन्ना, फिलिप रे बारथोलोमाइ,
\v 15 मत्ती रे थोमा, अल्फयसको चेलो याकुब, रे सिमोन, जइखि उपग्रन्थी भणिन्थ्यो,
\v 16 याकुबको चेलो यहूदा, रे यहूदा इस्करियोत, जो बिश्वासघाती भयो |
\v 17 उन तिनुनसँङ तल्तिर ओलिबर एक बराबर भया जग्गामि कलिया | उनरा चेलाको एक ठुलो भीड, रे सारा यहुदिया रे यरुशलेम, रे समुद्र तटबर्तीटुरोस रे सिदोनैका ठाँउ { इलाका } बटाहइ ठुलो भीड,
\v 18 उनरो बचन सुण्न्नाइलाई रे आफना- आफना रोग बटाहइ निको हुनाइ आइरइथ्या| अशुद्द आत्मा बटाहइ झेलिया लइ निको भया |
\v 19 सारा भीडले उनखि छुनाइ खोज्जाथ्यो, क्याकि कि शक्ति उन बटाहइ निकलिरइथ्यो, रे तिनुन जम्माइखि निको पाड्डाथ्यो |
\v 20 "तइ पाछा उनले आफना चेलाका वाँ हेरिबर भण्यो, "" धन्य तम दीन हुन्या, क्याकि भण्या परमेश्वरो राज्य तमुनो हो |"
\v 21 धन्य तम अइल भोकाउन्या, क्याकि भण्या तमुन तृप्त हुने हउ | धन्य तम, अइल रुन्या क्याकि भण्या तमुन हाँस्या हउ |
\v 22 धन्य तमुन ,जब मान्सले तमुनखिलाई मान्सको चेलाको उइले घृणा अद्देहुन, रे निकाल्दिने हुन्, रे हेला अद्देहुन, रे दुष्ट भणिबर तमुनका नाउखिलाई अपमान अद्देहुन |
\v 23 तइ दिन रमा रे खुशीले उफड, क्याकि भण्या सर्गमि तमुनो इनाम ठुलो हुने हो | क्याकि कि तिनुनका पुर्खाल्लइ अगमबक्ताखिलाई तसोइ अरिराइथ्यो|
\v 24 " "" तर धिक्कार, तम धनी ! क्याकि भण्या तमुनले आफनो सुख-चैन पाइसकिराइछौ | "
\v 25 धिक्कार, तम अइल तृप्त भया ! क्याकि भण्यातम भोकाउने हउ | धिक्कार, तम अइल हाँस्या, क्याकि भण्या तमुन शोक अद्देहउ रे रुने हउ|
\v 26 धिक्कार, तमखि जब सब्बै मान्सले तमुनको प्रशंसा अद्देहुन | क्याकि कि यिसेरी पैल्ली तिनुनका पुर्खाले झुटा अगमबक्ताखिलाई अरन्थ्या |
\v 27 " "" तर तम सुण्न्याखिलाई म भण्नउ, आफना शत्तुरखिलाई प्रेम अर, रे घृणा अदद्याखिलाई भलो अर,"
\v 28 सराप्देखिलाई आशिष दिय, दुष्ट व्यहोरा अदद्या निउती प्रार्थना अर |
\v 29 तेरा एक गालामि चट्काउन्याखिलाई अर्खो लइ थाप्दे, रे जो तेरो खास्टो खोस्साछ तइखी तेरो लत्ता लइ लइन्नाइ दे|
\v 30 तमसँङ माग्द्या सबैखि दिय, रे तमरो चिजबिज लैइन्यासँङ आँजी जनमाग|
\v 31 जसोइ मान्सले तमुनसँङ अर भण्न्या तमुन चहान्छौ, तमुन लइ तिनुनसँङ तसोइ अर |
\v 32 तमुनखिलाई प्रेम अद्द्यासँङ प्रेम अरन्छौ भण्या, तमुनखि के लाभ भयो पुइ ? क्याकि कि पापील्लइ आफुखि प्रेम अद्देसँङ प्रेम अद्दाहन|
\v 33 तमुनको भलो अदद्याखिलाई भलो अरन्छौ भण्या, तमुनखिलाई के लाभ भयो पुइ ? क्याकि कि पापीलइ तसोइ अद्देहुन |
\v 34 यदि कसैखि ऋण दिइबर फिर्ता पाउने आशा राखन्छौ भण्या, तमुनखिलाई के लाभ भयो पुइ ?क्याकि कि आँजी उति पाउने आशा राखिबर पापील्लइ पापीखिलाई ऋण दिनाहन |
\v 35 तर आफना शत्तुरखि प्रेम अर, रे तिनरो भलो अर| आँजी पाउने आशा नराखिबर ऋण दिय, रे तमुनको इनाम ठुलो हुने हो, पछा तम सर्बोच्चोका सन्तान भणिनेहउ, क्याकि कि उन बैगुनी लइ स्वार्थीमि लइ कृपालु छन |
\v 36 तमुनका बा कृपालु भया जसाइ तम लइ कृपालु बन |
\v 37 अउरो न्याय जन अर रे तमुनो लइ न्याय अरिने आथिन | अउरखि दोषी जनमाण, रे तमुन लइ दोषी माणिने हो नू | क्षमा अर, रे तमुनखि लइ क्षमा अरिने हो |
\v 38 दिय, रे तमुनखि लइ दिइने हो | मान्सले बड्ताइ परिमाणमि कोची- कोची बेस्सरी हल्लाइबर, पोखिन्या अरिबर तमुनो कुट्टामिराखिदिने हुन् | क्याकि कि जई नापले तम दिन्छौ, तसई नापमि तमुन लइ फिर्ता पाउने हउ |”
\v 39 उनले तिनुनखिलाई एक कथा लइ भण्यो: क्या कानाले कानाखि टेकिबर लैजाई सकन्छ ब ? क्या तिन दुएइ खाडलइनि पस्सेहइनन् ब ?
\v 40 चेला आफना गुरु हइ ठुला हुनाइन, तर पुराई शिक्षा पाया पाछा उ आफना गुरु जसोइ हुनेहो |
\v 41 आफना भाइको आँखामि भया झाड तम क्याकि धेकन्छौ, तर आफनाइ आँखामि भया मुणो लइ था पाउनान ?
\v 42 तम आफना आँखामि भया मुणा धेक्दान भण्या, आफना भाइखि ' ए बुदी, तेरा आँखामि भया झाड मुखि निकाल्ल दे' भणिबर तम कसेरी भण्न्न सकन्छौ ? ए कपट अदद्या, पैल्ली आफना आँखा हइ मुणो निकाल, रे तबइ तुइले भाइको आँखामि भया झाड निकाल्लाईखिलाई निकेरी धेक्द सक्दे हइ |
\v 43 " "" कसइ निका रुखले खराब फल फलाउनैन, नत खराब रुखले निको फल फलाउछ |"
\v 44 सबै रुख तइको फल बटाहइ पछेणिन्छ | क्याकि भण्या काँणा झाड़ बटाहइ कसैल्लइ अञ्जीर बटुल्लइन, न त एैंसेलुका झाड़ बटाहइ अंगुर बटुलन्छ |
\v 45 निका मान्सले आफना हृदयको निका भण्डार हइ निको कुरा निकालन्छ, रे दुष्ट मान्सले आफना हृदयको दुष्ट भण्डार हइ दुष्टइ कुरा निकालन्छ | क्याकि कि जइ कुरणीले हृदय भरिया हुन्छ, मान्सका मुख हइ त्यइ निकलन्छ |
\v 46 मुइले भण्या कुरा अद्दान भण्या क्याखि मुखि ' प्रभु, प्रभु, ' भण्न्छौ ?
\v 47 जो मेरा वाँ आँउछ, मेरो बचन सुणन्छ रे तइ अन्सार अरन्छ, त्यो कसो मान्स हो म तमुनखिलाई भण्नउ |
\v 48 त्यो एक घर बनाउन्या मान्स जसोई हो, जइले गइरो खणिबर चट्टानमि जग बसाल्यो | जई बेला भल आयो, रे खोला नाला बगिबर तइ घरमि ठोकियो, तब लइ घर हल्लाउनसकेइन, क्याकि कि त्यो बलियो बनाइराइथ्यो |
\v 49 तर जईले सुणन्छ पइ लइ तइ अन्सार अद्दैन, त्यो एक इसो मान्स हो, जईले जमिन माथिमि जग नभया घर बनायो| जब तइ घर माथि भल आइबर ठोकियो, तब त्यो घर उतइय्येंई ढलियो, रे तइ घरको ठुलो सर्वनाश भयो |”
\c 7
\p \v 1  आफना सब्बै कुरणी मान्सखिलाई सुणाइसक्या पाछा, उन कफर्नहुममि गया |
\v 2 कोइ एक कप्तानो एक जना प्यारो नौकर थ्यो, जो बिमार होइबर मद्दै लागिरइथ्यो|
\v 3  जब येशुको बारेमि तइले सुण्यो, तबइ तइको नौकरखि निको पाड्दिय भणिबर तइले यहुदिका धर्म- गुरुखि बिन्ति अद्दाई पठायो |
\v 4  तिनुन येशुका वाँ आइबर यिसो भणिबर उनखि आग्रह अरिबर बिन्ति अरयो, “ तिन तमरो यो कृपा पाउन्या योग्यका छन्,
\v 5 क्याकि भण्या तिनले हामरो जातीखिलाई प्रेम अद्दाहन, रे तिनैले हामरो सभाघर बनाइ दिया हुन् |” 
\v 6  येशु तिनरा सँङ गया | कप्तानो घर नजिकै उन हुन्ज्या, कप्तानले तिनरा मित्रखि उनरा वाँ यिसो भणि पठायो, “ हे प्रभू दु:ख जनअर, क्याकि कि तम मेरा घर भितर पस्या योग्यको म आथिन, 
\v 7  म आफुई लइ तमरा वाँ आउने योग्यको माणेइन | तम बचन मात्तरै भणिदिय रे मेरो नौकर निको होइजाने हो |
\v 8 क्याकि कि मु लइ अख्तियार तल्तिर बस्या मान्स हूँ, मेरा अधिनमि  लइ पुलिसहरु छन् | म एकखि 'जा' भण्नउ, त्यो जान्छ, रे अर्खाखि 'आ' भण्नउ, त्यो आउन्छ| मेरा नौकरखिलाई 'यो अर भण्नउ', तइले त्यो अरन्छ|”
\v 9 तइको यो कुरणी सुणिबर येशुले तइसँङ अचम्म माण्यो, रे फर्किबर आफु पाछा आउने भिडखिलाई भण्यो, “ म तमुनखिलाई भण्नउ, मुइले इस्राएलमि लइ यिसो बिश्वास धेकेइन |”
\v 10  जब पठाया मान्स घर फर्किबर गया, तिनुनले तइ नौकरखि निको भया पायो |
\v 11 भोलतिर येशु नाइन नाउ भया शहरमि गया, रे उनरा चेला रे एक ठुलो भिड उनरा सँङ गयो |
\v 12  जब उन शहरका ढोका नजिकइ पुगिरइथ्या,एक बिधवा एकै चेला लास लैजान्नाथ्या | शहरको बढ्ताइ ठुलो भिड उनरा सँङ थ्यो |
\v 13 "जबइ प्रभुले तइलाई धेक्यो, तबइ तइखि टिठ माणिबर भण्यो,“ जनरोइ|"" "
\v 14 पछा नजिक गइबर लासखि छोयो, रे बोक्द्या ठिक्क कलिया | उनले भण्यो, “ ए केटा, म तुखि भण्नउ, 'उठ|' |”
\v 15 तबइ मरया मान्स उठिबर बस्यो, रे बोल्ल लाग्यो | येशुले तइखि इजाको जिम्मा लाइदियो |
\v 16 " जब सब्बै डराउन लाग्या, रे परमेश्वरको महिमा अरिबर भण्यो, “एक महान अगमबक्ता हामरा बिचैनी प्रकट होइरइछन्,|” रे "" परमेश्वरले आफना प्रजामि कृपा अरिराइछ |”"
\v 17 उनरो बिषयको यो हल्ला सारा यहुदिया रे वल्तिर पल्तिरा सबै जिल्लामि फैलियो |
\v 18 युहन्नाका चेलाले यिन सब्बै कुरणीको समाचार तिनखि भणिदियो |
\v 19  आफना चेलामि हइ दुई जनाखि यूहन्नाले प्रभुका वाँ यो सोद्दाई पठायो , “ जो आउने हुन्, क्या तम उनै हउ ब ? कि हाम कसैको बाटो हेद्दाउ ?” 
\v 20 जब तिन मान्स येशुका वाँ आया, तबइ तिनले भण्यो, “ बप्तिस्मा-दिन्या यूहन्नाले हाम्खिलाई यो सोद्दाई तमरा वाँ पठाइराइछ, ' जो आउने हुन्, क्या तम उनै हउ ब ? कि हाम कसैको बाटो हेद्दाउ ? ' ” 
\v 21 तसइ बेला येशुले बढ्ताइको रोग ब्यथा रे दुष्ट आत्मा बटाहइ छुटायो , रे अन्धाखिलाई धेक्द्या बनायो |
\v 22 तबइ उनले तिनुनखि भण्यो, “ जा रे जे तमुनले धेक्या रे सुण्या, गइबर यूहन्नाखि भण, कि अन्धा धेक्दाहन्, लङडा हिट्टाहन्, कोणी निका हुनाहन्, टोला सुण्नाहन्, मर्या जिउना हुनाहन् , गरीबखिलाई सुसमचार सुणाइन्छ |
\v 23  त्यो धन्य हो, जइले मुमि बाधाको कारण पाउनैइन|”
\v 24 यूहन्नाले पठाया चेला फर्क्या पाछा, उनले युहन्नाको बारेमि       भिडखिलाई भण्न्न पस्या: तमुन मरुभूमि मि क्या हेद्दाई गया? क्या बतासले ह्ल्लाया निङालाखि?
\v 25 तब तमुन क्या हेद्दाई निकल्या? क्या निका लत्ता लाया मान्सखिलाई हेद्दाई? हेर, चम्कन्या लत्ता लाउन्या रे सुख-चैनमि बस्या त राजदरवारमि हुनाहन् |
\v 26  तर तमुन क्या हेद्दाई निकल्या?क्या अगमबक्ताखि? हो म भण्नउ, तमुनले अगमबक्ता भण्ना ठुलाखिलाई धेक्या| 
\v 27 यिन तिनै हुन्, जइका बिषयमि लेखिरइछ,                       ' हेर, म मेरो दुतखि तेरो अगाडी-अगाडी पठाउन्नाछु,                       जइले तेरो अगाडी तेरो बाटो तयार अद्देहो |' 
\v 28 म तमुनखिलाई भण्नउ, ' आइमाई बाटहइ जन्म्या हइ यूहन्ना भण्ना महान अउर कोइ लइ आथिन, पुइ लइ जो परमेश्वरको राज्यमि नानामि हइ नानो छ, त्यो तिन भण्ना आँजी महान हुने हो |” 
\v 29  तइ पाछा सब्बै मान्स लइ रे कर उठाउन्या लइ यो सुणिवर परमेश्वरको सत्यलाई स्वीकार अरयो, क्याकि कि तिनुनले यूहन्ना बटाहइ बप्तिस्मा लैजाइराइथ्यो |
\v 30 तर फरिसी लइ रे व्यवस्थाका पण्डितल्लइ चाइ यूहन्ना बटाहइ नलय्या हुनाले, परमेश्वरको अभिप्रायखि आफना निउती स्वीकार अरेइन |
\v 31 येशुले भण्यो, “ यइ पुस्ताका मान्सखि म क्या सँङ तुलना अरु? तिनुन कइ जसा छन्?
\v 32  तिनुन त बजारमि बस्या बच्चा जसा छन्, जइले एक-अर्खाखि यिसो भणि डाट्ठाहन्,                      ' हामले तमरा निउती बांसुली बजाया,                       रे तमुन नाच्या न| हामले बिलौना अरया, रे                        तमुन रोया न |' 
\v 33 बप्तिस्मा दिने यूहन्ना आया, तिनले न त रोटा खान्थ्या, न त दाखमध्य खान्थ्या| तमुनले ' तिनखि भुत लाग्या छ ' भणन्थ्या|
\v 34 मान्सो चेलो आयो,  उनले खायो रे पियो, तब लइ भणन्छौ, ' हेद्दा, एक घिचुवा रे पिउन्या वालो,कर उठाउने लइ रे पापीको लइ साथी !'
\v 35 बुद्दी ठिक हो भण्न्या कुरणी बुद्दी अन्सार हिट्टयाले प्रमाणित अरन्छ | 
\v 36 फरिसीमि हइ एक जनाले उनखि खानाइखिलाई निउतो दियो, रे उन तइ फरिसिको घर गइबर खानाइखिलाई बस्या |
\v 37 तइ शहरमि एक पापी आइमाई रइछ | फरिसिको घर येशु खानाइखिलाई आइरइछन् भण्न्या सुणिवर, एक सिंगमरमरको सिसीमि आंत्तर लेइबर त्यो ताँ आइगई,
\v 38  रे पाछा बटाहइ उनरा खुट्टाखि कलिबर रुनी उनरा खुट्टा आँउसले भिजाउन लाग्गई, रे आफना मुण्डा रौँले पुच्छी उनरा खुट्टा म्वाई खाइबर तइ आंत्तर घस्स लाग्गई |
\v 39  उनखि निउतो दिन्या फरिसिले यो धेकिबर मनमनै यिसो भण्न लाग्यो, “ यिन अगमबक्ता भया भए यिनखि छुनेई को रे कसी आइमाई हो भणियिन जाण्नेइथ्या, क्याकि कि यो त पापिनी हो |” 
\v 40 येशुले तइ फरिसीखि भण्यो, “ ए सिमोन तुलाई केइ भण्नु छ |”               तइले भण्यो, “ गुरुज्यु भण |”
\v 41 " "" कोइ साउकादुई ऋणीथ्या, एकले पाँच सय रूप्या रे अर्खाले पचास रूप्या ऋण लैजाइराइथ्यो |"
\v 42  तर तिनसँङ तिद्द्या केइ लइ नभया हुनाले तिनले दुएइखि माफ अरिदियो |  यसैले भण त, यिन दुईमि हइ कइले चाइ तिनखि बड़ता प्रेम अरिराइछ?”
\v 43 सिमोनले भण्यो, “ म माण्नउ, जइले बड़ता क्षमा पायो |” उनले तिनखि भण्यो, “ तुइले ठिकै बिचार अरयारइछइ |” 
\v 44 तइ आइमाइतिर फर्किबर उनले सिमोनखि भण्यो, “ यइ आइमाईलाई धेक्दाछइ ? म तेरा घर भितर आयुँ, तर तुइले मुखिलाई खुट्टा धुनाई पानी दिइनी, तर यइले मेरा खुट्टा आँउसले भिजाईबर आफना रौँले पुछ्यो | 
\v 45 तुइले मुखि म्वाई खाइनी, तर यइले त म याँ आया धेकि मेरा खुट्टा म्वाई खान छाडेइ आथिन |
\v 46  तुइले मेरा मुण्डा तेल लाइदिइनी, तर यइले मेरा खुट्टा आंत्तर घसिराइछ |
\v 47 यसैले म तुखिलाई भण्नउ, यइका पाप जो बड़ताइ थ्या, तिन क्षमा होइरइछन्, क्याकि कि यइ आइमाइले बड़ता प्रेम धेकाइराइछ | तर जइखि थोक्काइ क्षमा अरिन्छ, तइले थोक्काइ प्रेम अरन्छ|”
\v 48 उनले तइ आइमाइखि भण्यो, “ तेरा पाप क्षमा होइरइछन् |”
\v 49 खान बस्या जम्माइले एक अर्खासँङ भण्न्न पस्या, “ पाप क्षमा अदद्या  यिन को हुन् ?” 
\v 50 उनले तइ स्वानिलाई भण्यो, “तेरा विश्वासले तोलाई बचाया छ, शान्ति सँङ जा |” 
\c 8
\p
\v 1 तइ पाछा उन शहर- शहरै रे गाउँ-गाउँ हुनाई प्रचार अद्दाइ रे परमेश्वरको राज्यको सुसमाचार सुणाउनाई घुम्द पस्या| उन सँङ बार जना चेला लइ थ्या|
\v 2 कति स्वानी मान्स लइ उनरा सँङैनि थ्या, जो भुत लाग्या रे रोग बटाहइ निका होइरइथ्या |यिन तिन हुन: मग्दलिनी भण्न्नेइ मरियम, जइ बटाहइ सात भुत निकलिरइथ्या,
\v 3 हेरोदो कारिन्दा खुजासइ स्वानी योअन्ना, रे सुसन्ना| यिनुनइ रे अउरलइ आफना धनले उनरो सेवा अरन्थ्या|
\v 4 जब बड्ताइ मान्स जमा भया रे शहर-शहर बटाहइ मान्सहरु उनरा वाँ आया, उनले तिनूनखि एक कथा भण्यो|
\v 5 एक बी बुन्या बी बुनाइ निकल्यो, रे बुना बुनाइ केइ बी बाटातिर पड्या, रे तिन मान्सका खुट्टाले चेपिया, रे अग्गासका चडाले खाइदियो|
\v 6 अउर बी ढुङा भया जमिनमि पड्या रे तिन उमरन्जेइ सुक्ग्या, क्याकि भण्या त्यो जमिन रुखो थ्यो|
\v 7 केइ बी काँणा झाडइनि पड्या, रे तिनरा सँङै काँणा झाड लइ ठुलो हुनोइ गयो, रे तइखि बड्ड दिएइन|
\v 8 कति बी चाइ निका जमिनमि पड्या रे उमरिबर सय गुणा, फल फलायो|” इति भणि सक्या पाछा उनले जोरले भण्यो, “जइको सुण्न्या कान छ, तइले सुण्न्न सकौउ”|
\v 9 उनरा चेलाले यइ कथाको मतलब के हो भणिबर उनखि सोद्यो|
\v 10 उनले भण्यो, “तमूनखि त परमेश्वरको राज्यको भेद जाण्न्या ज्ञान दिइराइछ, तर अउर सँङ चाइ म कथामि बोल्लउ, कि “तिनूनले हेरिबर लइ जन धेकून, रे सुणिबर लइ जन बुजून|”
\v 11 अब कथा यो हो कि: बी चाइ परमेश्वरको वचन हो|
\v 12 बाटा किनारमि पड्या बी तिनुन हुन्, जइले सुणन्छ, तर वचन सुणिबर लइ विश्वास जनअरुन रे जनबाँचुन भणिबर शैतानले आइबर तिनरा हृदय बटाहइ वचन लैजान्छ|
\v 13 ढुङा भया जमिनमि पड्या चाइ तिनून हुन्, जइले वचन सुणिबर खुशीसित त्यो ग्रहण अरन्छ| तर तिनरो जडा हुनैइन्, रे केइ समयो निउती तिन विश्वास अद्दाहन्, तर परिक्षा बेलामि तिनरो पतन हुन्छ|
\v 14 कॉणाका बिचमि पड्या चाइ, तिन हुन्, जो सुणन्छ, तर पाछा यइ जीवनका चिन्ता, धन, सुख- चैनमि पडिबर बड्ड पाउनैइन् रे तिनरो फल पाक्द पाउनैइन्|
\v 15 तर निका जमिनमि पड्या चाइ तिन हुन्, जइले वचन सुणिबर निष्कपट रे भलो हृदयमि तइलाइ जोगाइराखन्छ, रे धैर्य सित फल फलाउछ|
\v 16 कसैल्लइ बत्ती बालीबर भाँडाले छोप्दैन्, कि खाट तल्तिर राख्दैन्, तर भितर आउनेखी उजालो होलो भणिबर सामदानमि राखन्छ|
\v 17 केइ कुरा लइ लुकाइबर राख्द सकिनैइन जो धेकिनैइन, केइ कुरणी गोप्यमि लइ रनैइन् जो था लइ हुनैइन कि प्रकाशमि लइ आउनैइन्|
\v 18 यसैले होस अर्या, तमुन कसेरी सुणन्छौ, क्याकि कि जइ सैङ छ, तइखि आँजी दिइने हो, रे जइसैङ आथिन्, तइसैङ भया जे जति लइ छ भणिबर तइले सोचन्छ, त्यो लइ तइ बटाहइ खोसिने हो|''
\v 19 उनरी इजा लइ भाइ लइ उनरा वाँ आया, तर बड्ताइ मान्स भया उइले उनरा नजिक आउन सकेइन्|
\v 20 उनखी कसैले भणिदियो, “तमरी इजा लइ भाइ लइ तमखि भेट्टया मन छ, रे बाइर कलिरइछन्|”
\v 21 तर उनले तिनुनखि भण्यो, “मेरा इजा लइ भाइ लइ तनै हुन् जइले परमेश्वरको वचन सुणन्छ रे तइ पालनाइ अरन्छ|”
\v 22 एक दिन उन आफ्ना चेला सँङ नावमि चढ्या, रे उनले तिनुनखिलाइ भण्यो, “ हाम झिलका पारितिर जनाउ|” रे उन सबै नावमि चढिबर गया|
\v 23 नावमि जाना जानाइ उन सिय्या| झिलमि ढाँइढुँइ चल्ल लागग्यो| नाव पानीले भरिन लागग्यो, रे तिनुनखि आपत पड्यो|
\v 24 तिनुन नजिक आइबर उनखी यिसो भण्न्नाइ विउजायो,'' गुरुज्यू , गुरुज्यू, हाम त डुब्द पस्या|'' उनले उठिबर बतासै रे ढुँइढाँइखि ह्काद्द पस्या, रे त्यो रोकियो रे शान्त होइय्यो|
\v 25 उनले तिनूनखि भण्यो, “तमुनो विश्वास काँ गयो?”तिनून डराइय्या, रे अचम्म माण्यो रे एक अर्खाखि भण्न्न पस्या, “ यिन को हुन्? बतासै रे पानीखि लइ आज्ञा अद्यारइछन् रे पुइ तिनुन यिनरो आज्ञा माण्न्यारइछन|”
\v 26 उन सबै गेरासेनेसको प्रदेशमि आइपुग्या, जो गलिलो पारितिर रैछ|
\v 27 जबइ उन बगडमि उतर्या तबइ उनले शहरो एक मान्सखि भेट्यो, जइलाइ भुत लागिरइथ्यो| तइले लत्ता नलाया बडताइ दिन होइरइथ्यो| तइले लत्ता नलाया बड्ताइ दिन होइरइथ्यो, रे घरमि नबसिबर त्यो च्याहानमणि बसन्थ्यो|
\v 28 तइले येशूखि धेक्यो, रे ठुला डाकाले कराइबर उनरा सामनेइ घोप्टिबर जोरले, भण्यो, “ हे सर्वोच्चो परमेश्वरका चेला येशू, तमरो मसँङ के काम? बिन्ति अद्दउ, मुखि जनसता|”
\v 29 क्याकि भण्या उनले भुतखि तइ मान्स बटाहइ निकलिबर जान्या आज्ञा दिइरइथ्यो| तइखि धेरै चोटी भूतले समाइराइथ्यो| तइखि पहरामि राखिराइथ्यो| त्यो साङलो र नेलले बानिन्थ्यो, तर तइले त्यो बन्धन् टुटाउन्थ्यो| पुइ भूतले तइखि मरुभूमितिर लैइजन्थ्यो|
\v 30 " यशूले तइखि सोद्यो, “ तेरो नाउ के हो?” तइले भण्यो, “ फौज "" क्याकि भण्या धेरै भुत तइमि पसिरइथ्या|"
\v 31 तिनूनखिलाई अतल कुण्डमि जनपठा भणिबर तिनूनले उनखि बिन्ति अर्यो|
\v 32 नजिकैको डाँङामि सुँङरको एक ठुलो बगाल चद्दाथ्यो| तबइ तिनुनले सुँङर भीतर पस्स दिय भणिबर उनखि बिन्ति अद्दा पस्या, रे उन मन्जूर भया|
\v 33 पुइ भुत तइ मान्स बटाहइ निकलिबर तिन सुँङर भितर पस्या, रे त्यो बगाल करालो जमिन बटाहइ दगुड्डाइ गया रे तल्लिर खोला पड्या रे डुबिबर मर्या|
\v 34 अब जे होइरइथ्यो त्यो धेकिबर सुँङर चराउन्या भाग्या, रे गइबर शहरै रे गाँउ हुनाइ यिन कुरणी भणिदियो|
\v 35 जे होइरइथ्यो त्यो हेद्दाइलाइ तिन मान्स जम्माइ येशूका वाँ आया रे जइ मान्स बटाहइ भुत निकालिरइथ्यो, तइखि लत्ता लाइबर निकाइ मान्स जसो भइबर येशुका चरणइनी बसिरया भेट्यो, रे तिनून जम्माइ डराया|
\v 36 धेक्द्या जम्माइ भुत लाग्या मान्स कसेरी निको भयो त्त्या तिनुनखि भणिदियो|
\v 37 गेरासेनसको वल्तिर पल्तिरका सबै गाँउका मान्सहरुले येशूखि तिनूनका गाँउ बटाहइ नि जा भणिबर बिन्ति अद्द पस्या. क्याकि भण्या तिनून बड्ताइ डराइरइथ्या| इसेरि उन नाउमि चढिबर फर्क्या |
\v 38 तर जइ मान्स बटाहइ भुत निकलिरइथ्यो, तइले 'उनरा सँङमि जाँ पाँउ' भणि उनखि बिन्ति अद्द पस्यो | तर येशुले तइखि यिसो भणिबर छुट्टी दियो,
\v 39 तु आफना घर फर्किबर जा रे परमेश्वरले तेरो निउती कति ठुलो काम अरिदिराइछ, त्यो सबैखि भण |” तबइ त्यो गयो, रे येशुले तइको निउती कति ठुलो काम अरिदिराइछ, त्यो सारा शहरैभरि प्रचार अद्द पस्यो |
\v 40 येशु फर्किबर आउन्ज्या भीडले उनरो स्वागत अर्यो, क्याकि कि तिनून जम्माइले उनखि पखिरइथ्यो |
\v 41 याइरस नाउ भया एक जना सभाघरो शासक आइबर येशुका खुट्टाइनी पड्यो, रे मेरा घर आइदिय भणिबर उनखि बिन्ति अद्द पस्यो,
\v 42 क्याकि कि बार बर्ष पुगेइ तइकि एक मात्तरै चेली थी, जो मद्दाई बटिरइथी | येशु हिट्टइलागरइथ्या मान्स उनखि घोच्चाथ्या |
\v 43 बार बर्ष धेकी रगत पडेइ एक आइमाई थी, जइलाई कसैल्लइ निको पाड्ड सक्या थेइन,
\v 44 तइले पाछा बटाहइ आइबर उनरो लत्ता एक किनार छोयो, रे उन्जेई तइको रगत पड्ड रोकियो |
\v 45 येशुले भण्यो, “ मुखि कइले छोयो ?” जबइ सबैले इन्कार अर्यो, तबइ पत्रुसै रे तिनूनसँङ हुन्या जम्माइले भण्यो, “गुरुज्यु भीडले तमलाई घेरिबर धकेल्लाछन् |”
\v 46 तर येशुले भण्यो, “कसैले मुखि छोएकै हो, क्याकि भण्या शक्ति म बटाहइ निकलिबर गया मैले था पाया हूँ |”
\v 47 अब आफु लुकिबर बस्स नसक्द्या कुरणी था पाइबर त्यो आइमाई काम्दी आई रे उनरा साम्नेई घोप्टो पड्ड पसी, रे क्याकि तइले उनखि छोयो , रे कसेरी उन्जेई निको भयो, त्यो सब्बै मान्सका साम्नेई भणिदिई|
\v 48 उनले तइखि भण्यो, “चेली, तेरा विश्वासले तुलाई निको बनाइराइछ, शान्तिसित जा|”
\v 49 उन बोल्लई लागरइथ्या, सभाघरको शासको घर बटाहइ एक मान्स आय्यो, रे भण्यो, “तमरी चेली मरिगइ | अब गुरुखि दु:ख जनदिय |”
\v 50 तर येशुले यो सुणिवर याइरसखि भण्यो, “जनडराइ, बिश्वास मात्तरै अर, रे त्यो निको हुनेहो|”
\v 51 जबइ उन घर पुग्या तबइ उनले पत्रुस, याकुब, यूहन्ना रे बच्चीका इजा बा मात्तरै आउन दियो रे अउर कसैखि आउन दिएइन|
\v 52 सबै जना रुन्नारया रे बिलौना अद्दाथ्या, तर उनले भण्यो, “ जन रो, त्यो मरेई आथिन , तर सीरइछ |”
\v 53 त्यो मरिसकेइ छ भणि जाणिबर तिनून उनरो हाँसो अद्द पस्या|
\v 54 तर उनले तइको हात समाईबर यिसो भणिबर बोलायो, “नानी, उठ|”
\v 55 पुइ तइको परान फर्किबर आयो, रे त्यो उन्जेई उठिगइ, रे उनले तइखि केइ खानाइ दिय भणि आज्ञा दियो |
\v 56 तइका इजा बुवा अचम्म पड्या, तर ज्या भया थ्यो त्यो कसैलाई जन भण्या भण्न्या आदेश उनले तिनूनलाई दियो |
\c 9
\p \v 1  तबइ उनले बार चेलाखिलाई एकै सँङ बोलायो, रे तिनून सबैखि भुत निकाल्या रे रोग निको बनाउन्या शक्ति रे अधिकार दियो|
\v 2 उनले तिनूनखि परमेश्वरको राज्यको प्रचार अद्दाई रे बिमारी निको पाड्डाइ पठायो|
\v 3  उनले तिनूनखि भण्यो, “तमुनो यात्रामि आफना सँङैनि केइ लइ जनलैजा - नत लठ्ठी, नत झोला, नत रोटा, नत पैसा, नत दुई जोड़ लत्ता सँङैनि हो|
\v 4  जइ घर तमुन पसन्छौ ताँइ बस, रे ताँइ बटाहइ बिदाबारी अर|
\v 5 जाँ तमुनो स्वागत हुनैइन तमुन तइ शहर बटाहइ निकलन्ज्या आफना खुट्टा धुलो तिनूनका बिरुद्दमि गवाहीको निउती टट्काइदिय |”
\v 6 तबइ तिनून बिदा भया, रे सुसमाचार प्रचार अद्दाई रे सबै जगा रोगीखि निको बनाउनाइ गाँउ-गाँउ गया |
\v 7  यिन सबै घटना बारेमि सुणिवर शासक हेरोद अलमल्ल पड्यो, क्याकि कि यूहन्ना मर्या बटाहइ जिउनो होइरईछ भणिबर कसै -कसैले भणन्थ्या | 
\v 8 " रे कोइ भणन्थ्या, “एलिया धेका पडिरइछन् ,”  अउर भणन्थ्या, ""पैलीका अगमबक्तामि हइ एक जना उठिरइछन् |”"
\v 9 तबइ हेरोदले भण्यो, “युहन्नाको मुन्टो मुइले काट्ट लाया, तर यिन को हुन् जइको बिषयमि म यिसा कुरणीसुण्नाछु ?” तइ पाछा तइले उनखि भेट्या मन अर्यो |
\v 10  तइ पाछा प्रेरित फर्किबर तिनुनले अर्या सबै काम उनखि बताइदियो | उनले तिनुनलाई सँङैनि लैजाई बेथसेदा भण्न्या शहरमि अलगै गया |
\v 11 तर यो था पाइबर भीड उनरा पाछा पाछा लाग्यो | उनले तिनुनलाई स्वागत अर्यो, रे परमेश्वरको राज्यको बिषयमि सुणायो, रे जइ -जइलाई निको हुन आवश्यक थ्यो तिनूनखि निको पाड्यो|
\v 12 अब दिन लइ ढल्कन लाग्यो, रे बारै जनाले आइबर उनलाई भण्यो, “भीडलाई छुट्टी दिय, रे तिनुन गइबर इथउथका बस्ति रे गाँउ हुनाइ बास बसन्ना, रे खानाइ ब्यबस्था अरन्ना, क्याकि कि याँ हाम एकान्त ठाउँमि छौं |” 
\v 13  तर उनले तिनूनखि भण्यो, “तमुनले नै तिनुनखि खानाइ दिय |”        तबइ तिनुनले भण्यो, “हाम सँङ त पाँच रोटा रे दुई माछा मात्तरै छन्, नभया हाम गइबर यिन सबै मान्सका निउती खानाइ किन्नु पडलो|
\v 14 तिनुन करिब: पाँच हजार जति लोग्ने मान्स थ्या |      तबइ उनले आफना चेलाखि भण्यो, “तिनूनलाई पचास-पचासो लाइनमि बसाल|”
\v 15  तिनुनले तसोइ अर्यो, रे सबैलाई बसाल्यो |
\v 16  तबइ उनले तिन पाँच रोटा रे दुई माछा लैजाइबर अग्गासतिर हेरिबर आशिर्बाद दियो, रे भाँचिबर मान्सलाई बाँडिदिय भणि चेलाखि दियो | 
\v 17 पुइ सबैले खायो, भरिया, रे चेलाले उपर्या टुकरा बार छापरा उठायो |
\v 18  एक बेर येशु एकलाई प्रार्थना अद्दाथ्या, चेला लइ उन सँङ थ्या, रे उनले तिनुनलाई सोद्यो, “मान्सले मुखि को हो भण्नाहन ?”
\v 19  तिनुनले भण्यो, “कसैले यूहन्ना बप्तिस्मा-दिन्या भण्नाहन, कसैले एलिया, रे अउर भण्नाहन्, पैलीका अगमबक्ता हइ एक जना आँजी उठिरइछन् |” 
\v 20  उनले तिनुनलाई भण्यो, “तर तमुन चाइ के भणन्छौ ? म को हुँ ?”     तबइ पत्रुसले जबाब दिइबर भण्यो, “परमेश्वरका ख्रीष्ट !”
\v 21 तबइ उनले तिनुनलाई आज्ञा दियो, रे सँङै चेताउनी लइ दियो, कि तिनुनले यिन कुरणी कसैखि लइ नभणुन् |
\v 22  आँजी उनले भण्यो, “मान्सको चेलाले धेरै दु:ख उठाउनु पड्न्छ, रे उनै धर्म-गुरु, मुख्य पुजारी रे शास्त्री बटाहइ बहिष्कृत हुनेहो, मारिनेहो रे तेसरा दिनमि मर्या बटाहइ जिउनो हुनेहो||” 
\v 23 तबइ उनले सबैखि भण्यो, “कोइ म पाछा आउने मन अरन्छ भण्या तइले आफुईलाई इन्कार अरौ, रे दिनदिनै आफनो क्रुस बोकिबर मेरा पाछा लागौ|
\v 24  क्याकि कि जइले आफनो परान बचाउने मन अरन्छ, तइले त्यो गुमाउछ | तर जइले मेरो खाँती आफनो परान गुमाउछ, तइले त्यो बचाउछ|
\v 25 क्याकि कि सारा जगत पाइबर आफुईखि नाश पाड़न्छ या गुमाउछ भण्या मान्सलाई के लाभ हुने हो ?
\v 26  तर कोइ मधेकी रे मेरा बचन धेकी लाज माणन्छ भण्या मान्सो चेलो लइ आफनो महिमामि, रे पिताको रे पवित्र दुतगणको महिमामि आउन्ज्या तइसँङ लाज माण्न्ने हो | 
\v 27 तर साँच्ची म तमुनखिलाई भण्नउ, याँ कलिन्या कोइ-कोइ छन्, जइले परमेश्वरको राज्य धेक्दा हइ अगाडि मृत्यु चाख्द्या आथिनन् |”
\v 28  यिन कुरणीको करीब: आठ दिन पाछा पत्रुस, यूहन्ना रे याकुबखि आफु सँङ लैजाइबर प्रार्थना अद्दाइलाई उन डाङामि उकल्या |
\v 29 उनले प्रार्थना अद्देई बेला उनरो मुखको अनार बद्लियो, रे उनरो लत्ता बिजुली चम्क्या जसो उजालो भयो |
\v 30  तइ पाछा उनसँङ दुई जना मान्स कुरणी अद्दाथ्या, उन मोसा लइ एलिया लइ थ्या | 
\v 31  उनून महिमित रुपमि धेका पडिबर येशुको मर्या बिषयमि कुरणी अद्दाथ्या | यिन कुरा उनले यरुशलेममि पुरा अद्दु पड्याथ्यो | 
\v 32  अब पत्रुस रे तिनसँङ हुन्या निनले लट्ठ होइरइथ्या | तर ब्युज्या पाछा तिनूनले उनरो महिमा रे उनसँङ कलिया तिन दुई जना मान्स धेक्यो |
\v 33 तबइ तिन दुई मान्स उनसँङ छुट्टिन लाग्या धेकिबर पत्रुसले येशुखि भण्यो, “गुरुज्यु, हाम्खि यँइ बस्सु निको रैछ |हाम तीन डेरा बनाउनाउ - एक तमरा निउती, एक मोसा निउती रे एक एलिया निउती |” आफुले बोल्या कुरणीको तइलाइ ख्यालै भएइन | 
\v 34 तइले तिन कुरा बोल्ला बोल्लाई एक बादल आइबर उनलाई ढाक्यो, रे उनून बादल भितर पस्सेई बेला तिनून डराया |
\v 35 बादल बटाहइ यिसो भण्न्या एक अवाज निकल्यो, “यिन मेरा चेला हुन्, जइलाई मुइले छानिराइछु |  यिनरो बचन सुण |” 
\v 36 यो शब्द भया पाछा येशू ताँ एकलाई भया | तिनुन चुपचाप रया, रे तिनुनले धेक्या कुरणी तिन दिनमि कसैखि लइ भणेइनन् | 
\v 37 दोसरा दिन जब येशू रे तिन चेला पहाड बटाहइ ओल्या, एक ठुलो भीड उनलाई भेट्टाई आयो |
\v 38  भीड बटाहइ एक मान्सले जोरले भण्यो, “गुरुज्यु, म तमसँङ बिन्ति अद्दउ, मेरा चेलाखिलाई कृपा-दृष्टि अरिदिय | क्याकि कि त्यो मेरो एक मात्तरै चेलो हो | 
\v 39  हेद्दा,एक भूतले तइलाइ समाउछ, रे त्यो अचानक कला हालन्छ, रे तइलाइ ऐँठाउछ रे तइले फीँज निकालन्छ | तइलाई लछाडिबर बल्ल छाडन्छ |
\v 40 तइ भुतखि निकालिदिय भणिबर मुइले तमरा चेलाखि बिन्ति अर्या, तर तिनुनले सकेइनन् |”
\v 41 तबइ येशूले जबाब दियो, “ए अविश्वासी रे हठी पुस्ता, म कबसम्म तमुनसँङ रनौ, रे तमुनलाई कतिसम्म सइसकु ? तेरा चेलाखि याँ ल्या |” 
\v 42 तर त्यो आउनाआउनाईभूतले तइलाई लोटाइ हाल्यो, रे ऐँठिन लाग्यो | तर येशूले तइ भुतलाई ह्काद्द पस्या, रे तइ बालख निको बनाइबर तइका बा का जिम्मा लाइदियो |
\v 43 परमेश्वरको महानता धेकिबर तिनून जम्माइ छक्क पड्या | येशूले अर्या एक- एक काममि सबै जना छक्क पड्या धेकिबर , उनले आफना चेलाखि भण्यो,
\v 44 " ""यिन कुरणी तमुनका कान गाड, क्याकि भण्या मान्सो चेलो मान्सका हात पकड़डाइ बटिरइछ |”"
\v 45 तर तिनुनले यिन कुरणी बुजेइनन् | क्याकि कि तिनुनले नबुजन्ना भणिबर तिनुन बटाहइ गोप्य राखिरइथ्यो | तिनुन यइ बिषयमि उनखि सोद्दाई डराउथ्या | 
\v 46 तइ बेला तिनूनमि हइ ठुलो को हो भण्न्या बिषयमि आपसमि बहस अद्द पस्या |
\v 47 तर येशूले तिनरो मनो बिचार था पाइबर एक बालखलाई लेइबर आफना नजिकै राख्यो,
\v 48  रे तिनूनखि भण्यो, “जइले मेरा नाउमि यइ बालखलाई ग्रहण अरन्छ, तइले मुखि ग्रहण अरन्छ, रे जइले मुलाई ग्रहण अरन्छ, तइले मुखि पठाउनेलाई ग्रहण अरन्छ | क्याकि भण्या तमुन सबैमि हइ जो सब भण्न्ना नानो छ, त्यइ ठुलो हुने हो |”
\v 49 तबइ यूहन्नाले भण्यो, “गुरुज्यु, एक जनाले तमरा नाउमि भुत निकाल्या हामले धेक्या, रे हामले तइखि नइ भण्या | क्याकि कि तइले हाम्सँङ तमरो देखासिकी अद्दैन |” 
\v 50 तर येशूले तिनलाई भण्यो, “तइखि नइ जनभण | क्याकि भण्या जो तेरो बिरुद्द आथिन, त्यो तेरो पक्षमि हुने हो |” 
\v 51  उनरो सर्ग जान्या दिन नजिकै हुन्ज्या उनले यरुशलेम जान्या अठोट अर्यो |
\v 52 उनले समाचार लैजाने मान्सखि पैल्ली बटाहइ पठाइराइथ्यो | तिनून निय्या रे उनरो निउती सब्बै कुरा तयार बनाउनाइ सामरीको एक गाँउमि पस्या | 
\v 53  तर यरुशलेमतिर जान्या उनरो पक्का बिचार था पाइबर तिनुनले उनरो स्वागत अरेइन |
\v 54 तबइ यो धेकिबर उनरा चेला याकुब रे यूहन्नाले भण्यो, “प्रभुज्यु, क्या तम चहान्छौ कि सर्ग बटाहइ आगो बर्साईबर यिनुन भस्म होइजाउ भणि हाम आज्ञा अद्दाउ ?”
\v 55 तर फर्किबर उनले तिनूनखि डाँठ्यो |
\v 56 तइ पाछा उन अर्खा गाँउतिर गया | 
\v 57 उनून बाटामि हिट्टा हिट्टाइ, एक मान्सले उनखि भण्यो, “हे प्रभू तम जाँ जान्छौ म तमरा पाछा लाग्दउ |”
\v 58 तबइ येशूले तइखि भण्यो, “स्याला दुला, रे अग्गाशा चडा घोल, तर मान्सा चेला त मुन्टो राख्द्या ठाँउ लइ आथिन |” 
\v 59  उनले अर्खाकि भण्यो, “मेरा पाछा लाग् |” तर तइले भण्यो, “पैली मेरा बालाई खड्याउनाई जान्दिय |”
\v 60  उनले तइलाई भण्यो, “मुर्दालाई आफनाइ मुर्दा खड्याउन दिय, तर तम  गइबर परमेश्वरका राज्यको सुसमाचार प्रचार अर |” 
\v 61  अर्खाल्लइ भण्यो, “प्रभू म तमरा पाछा लाग्दउ, तर पैली आफना घरमि हुने बटाहइ मुखि छुट्टी लैन्न दिय |” 
\v 62 तर येशूले तइलाई भण्यो, “आफनो हात हलोमि लाइबर पछाडी हेद्द्या कोइ लइ परमेश्वरका राज्यको लायको हुनैन |” 
\c 10
\p
\v 1 यइ पाछा प्रभुले अउर सत्तरी जना निउक्त अर्यो, रे आफु जान लाग्या एक -एक शहर रे गाँउमि आफु हइ अगाडी तिनूनलाई दुई-दुई अरिबर पठायो |
\v 2 उनले तिनूनलाई भण्यो, “फसल त बड्ताइ छ, तर खेताला थोक्काइ छन् | यसैले फसला प्रभूलाई प्रार्थना अर, रे उनले आफना फसलमि खेताला पठाइ दिउन् |
\v 3 जा हेर, म तमुनखि ब्वाँसा बीचमि भेडा पाठा जसा पठाउन्नार्याँउ |
\v 4 नत पैसा थैलो, नत झोला, नत जुता बोक्या, नत बाटामि कसैलाई अभिबादन अर्या |
\v 5 जइ घर पस्यहउ पैल्ली भण, यइ घरखि शान्ती होइजाउ !'
\v 6 यदि ताँ शान्तिप्रिय मान्स रइछन् भण्या तमुनको शान्ती तइसँङ रनेहो, तर नरइछ भण्या त्यो शान्ती तमुनका वाँ फर्किबर आउनेहो |
\v 7 तिनले दिया थोक खानपिन अरिबर तसै घर बस | क्याकि भण्या खेताला आफना ज्याला लायको हुन्छ | घर-घर नपसेइ हिँट |
\v 8 जबइ तमुन कसै शहर पसन्छौ, रे तिनले तमुनको स्वागत अद्दाहन्, तबइ तमुनका साम्नेई राख्दिया खानाइ खा,
\v 9 ताँ भया रोगीलाई निको बना , रे तिनुनलाई भण, “परमेश्वरको राज्य तमुनका नजिकै आइरइछ |'
\v 10 तर जबइ तमुन कसै शहर पसन्छौ, रे तिनुनले तमुनो स्वागत अद्दाइन भण्या, तबइ तइ शहर हइ निकलिबर रोड़मणि जा, रे भण,
\v 11 हामरा खुट्टाइनि टाँसिया तमुनो शहरो धुलो सम्म हाम तमुना बिरुद्द टट्क्याउनाउँ | पुइ लइ यो जाँण, कि परमेश्वरको राज्य नजिकै पुगिरइछ |'
\v 12 म तमुनलाई भण्नउ, तइ दिन तइ शहरो भण्न्ना सदोमको हालत सहन्या हुनेहो |
\v 13 धिक्कार तुलाई, खोराजीन ! धिक्कार तुलाई, बेथसेदा ! क्याकि कि तमुनमि भया शक्तिका काम टुरोस रे सीदोनमि अरिया भया तिनुनले अगाडी धेकी नै भाङरा लाइबर छारमि बसिबर पश्चताप अद्देइथ्या |
\v 14 तर न्यायका दिनमि तमुनो भण्न्ना त टुरोसई रे सीदोनइको हालत सहन्या हुनेहो |
\v 15 पुइ तु, कफर्नहुम ! क्या तु अग्गाश उचालिने है ब ? तु पताल खितिने है |
\v 16 " ""जइले तमुनका कुरा सुणन्छ, तइले मेरा कुरा सुणन्छ | जइले तमुनलाई अस्वीकार अरन्छ, तइले मुखि लइ अस्वीकार अरन्छ, रे जइले मुखि अस्वीकार अरन्छ, तइले मुखि पठाउनेलाई अस्वीकार अरन्छ |”"
\v 17 तिन सत्तरी जना आनन्द सँङ फर्कि आइबर यिसो भण्यो, “प्रभुज्यु , तमरा नाउमि भत लइ हामरा वशमि आउनाहन् |”
\v 18 उनले तिनुनलाई भण्यो, “मुइले शैतानलाई सर्ग बटाहइ बिजुली जसो झड्डारया धेक्या |
\v 19 मुइले तमुनखि स्यापइ रे बिच्छी कुचल्लेइ रे शत्तुरको सारा शक्तिमि अधिकार दिराइछु, रे केइ कुराल्लई तमुनलाई नोक्सानी अदद्या आथिन |
\v 20 पुइ लइ भुत तमुना वशमि छन् भणिबर खुशी भया जन, तर तमुना नाउ सर्गमि लेखिरइछन् भणिबर खुशी भया |”
\v 21 तसै बेला येशू पवित्र आत्माले उल्लसित भया, रे भण्यो, “हे पिता सर्गइ रे धर्तीका परमप्रभु, म तमखि धन्यबाद चढाउनउ, क्याकि कि तमले यिन कुरा बुद्दिमानी रे समझदार बटाहइ गोप्य राखिबर बालखलाई धेकाया | क्याकि कि, पिता तमलाई यइ निको लाग्यो |
\v 22 मेरा पिताले जम्माइ चिज मुखि सुम्पिराइछ | चेलो को हो भणि पिता भण्न्ना अउर कसैले जाण्नैन | पिता को हुन भणि चेलाले मात्तरै, रे चेलाले उनलाई जइका वाँ धेकाउने मन अद्दाहन्, तइले बाहेक अउर कसैले जाण्नैन |”
\v 23 चेलातिर फर्किबर उनले तिनूनखि गोप्यमि भण्यो, “धन्य हुन् तिन आँखा, जइले तमुनले धेक्या यिन कुरा धेक्दाहन् |
\v 24 क्याकि कि म तमुनलाई भण्नउ, धेरै अगमबक्ता रे राजाले तमुनले जे धेकन्छौ, तिन धेक्द्या मन अरिराइथ्यो, तर धेकेइ, रे जे तमुन सुणन्छौ तिन सुण्न्या मन अरिराइथ्यो, तर सुणेइन |”
\v 25 व्यवस्थाको एक जना पण्डित उनरो परीक्षा अद्दाईलाई खडा भयो, रे तो प्रश्न अर्यो, “गुरुज्यु, अनन्त जीवन पाउनाइ मइले क्या अद्दु पडन्छ ?”
\v 26 उनले तइखि भण्यो, “व्यवस्थामि क्या लेखिरइछ ? तुइले क्या पडि ?”
\v 27 तइले भण्यो, “तुइले परमप्रभु, आफना परमेश्वरलाई आफना सारा हृदयले, आफना सारा प्राणले, आफना सारा समझले रे आफना सारा मनले प्रेम अर, रे आफना छिमेकीलाई आफुलाई जसोई प्रेम अर |”
\v 28 उनले तइखि भण्यो, “तुइले ठिक जबाब दी| तसोइ अर, रे तु जीउने हइ |”
\v 29 तर तइले आफुईखि धार्मिक धेकाउन्या मन अरिबर येशूखि भण्यो, “मेरो छिमेकी चाइ को हो ?”
\v 30 येशूले जबाब दियो, “एक जना मान्स यरुशलेम बटाहइ यरीहोतिर जान्नाथ्यो | त्यो डाँका फेला पड्यो | तिनूनले तइलाइ नाङोइ बनाइबर पिट्यो , रे अद्मरो पाडी छाडिबर गया |
\v 31 संयोगले एक पुजारी तइ बाटो होइबर जान्नाथ्यो, रे त्यो अद्मरो मान्सलाई धेकिबर त्यो अर्खाईतिर भागिबर गयो|
\v 32 तसोइ अरि एक लेवी लइ त्यइ ठाउँमि आइबर तइलाइ धेक्या पाछा अर्खातिर भागिबर गयो |
\v 33 तर सामरी उइको यात्रामि जाना जानाइ तइ मान्स भया ठाउँमि पुग्यो, रे तइलाई धेकिबर उइको मन दयाले भरियो |
\v 34 रे तइका वाँ गइबर तेल रे दाखमध्य लाइबर तइका घाउमि पट्टी बान्दियो, रे आफनाइ गधामि चढाइबर तइलाई एक पौवामि लेइबर तइको हेरविचार अर्यो |
\v 35 अर्खा दिन उइले दुई चाँदीका सिक्का पौवा मालिकलाई दिइबर भण्यो, “यइको हेरविचार अरिदिया, रे अउर बढ्ता खर्च लाग्या म फर्किबर आउन्ज्या तमलाई तिरिदिउलो' |”
\v 36 येशूले सोद्यो, “तेरो विचारमि यिन तीन जनामि हइ डाँका हातमि पड्या मान्सो छिमेकी को चाइ ठहरियो पुइ ?”
\v 37 तइले भण्यो, “तइ मान्समि दया धेकाउने चाइ |” तबइ येशूले तइलाई भण्यो, “जा तु लइ तसोइ अर |”
\v 38 उनून जाना जानाइ उन कोइ एक गाँउमि पस्या, रे मार्था नाउ भएइ एक आइमाइले उनलाई आफना घरमि स्वागत अर्यो |
\v 39 मरियम नाउ भएइ तइकि एक बइनी रइछ | त्यो येशूका खुट्टातिर बसिबर उनरो बचन सुणन्थी |
\v 40 तर मार्था सेवा-सत्कारको धेरै काममि अल्जिरइथि | तइले येशूका वाँ आइबर भण्यो, “प्रभुज्यु, मेरी बुदिले सेवा-सत्कारको काममि मुखिलाई एकलै बनाइराइछ, तम वास्ता अद्दान ? तइलाई भणिदिय, रे तइले मुखि मदत अरिदेली |”
\v 41 तर येशूले जबाब दिइबर भण्यो, “मार्था, मार्था, तु धेरै कुरा बिषयमि चिन्ता अरन्छेइ, रे व्याकुल हुन्छेइ |
\v 42 तर आवश्यकता एकै कुराको छ, तेइ असल कुरा मरियमले छानिराईछ, जो उइ बटहै खोसिन्या आथिन |”
\c 11
\p
\v 1 उन कSइ एक ठाउँमि प्रार्थना अद्दाथ्या | उनले प्रार्थना अरिसक्या पाछा चेलामि हइ एक जनाले उनखि भण्यो, “हे प्रभू, यूहन्नाले आफना चेलालाई सिकाया जसो हामखि लइ प्रार्थना अद्द सिका |”
\v 2 उनले तिनूनलाई भण्यो, “तमुनले प्रार्थना अद्दाई यिसो भण, “ 'हे पिता, तमरो नाउ पवित्र होइजाउ, तमरो राज्य आइजाउ |
\v 3 हामरो दिनदिनैको खानाइ हामखि दिनदिनै दिय |
\v 4 हामरा अपराध हामखिलाई क्षमा अरिदिय, क्याकि कि हाम लइ हामरा बिरुद्दमि अपराध अद्द्यलाई क्षमा अद्दाउ | हामखि परिक्षामि जन लइय्या |”
\v 5 पुइ उनले तिनुनलाई भण्यो, “माण कि, तमुनमि हइ कसैको एक जना मित्तुर छ | तिन मध्यरातमि उनरा वाँ गइबर भण्नाहन्, 'मित्तुरउ, मुखि तीन रोटा पैंचो दिहाल |
\v 6 क्याकि कि मेरा एक जना साथी दूर हइ मेरा वाँ आइरइछन्, रे तिनखि खानाइ दिनाइ मसँङ केइ लइ आथिन |'
\v 7 उनले भितर बटाहइ जबाब दिइबर भण्नाहन्, 'मुखि जन सता | दार अब बन्द होइय्यो, रे मेरा चेला चेली मसँङ ओछ्यानैनी छन् | म उठिबर तमलाई केइ लइ दिन सक्दैन् |'
\v 8 म तमुनलाई भण्नउ, मित्तुरो नाताले उनले उठिबर तिनखि केइ लइ नदिन्ना, तर तिनले लगातार माग्या हुनाले उठिबर उनले जति खाँचो पड्यालइ तिनलाई दिनेहुन् |
\v 9 म तमुनलाई भण्नउ, माग्या, तमुनलाई दिइनेहो | खोज्या, तम पाउनेहउ | ढकढक अर तमरा निउती खोलिनेहो |
\v 10 क्याकि कि हरेक जइले मागन्छ तइले पाउँछ, जइले खोजन्छ तइले भेट्टाउछ, रे जइले ढकढक अरन्छ तइको निउती खोलिन्छ |
\v 11 तमुनमि हइ को चाइ बा होलो, जइको चेलाले रोटा मागन्ज्या तइलाई ढुङा देलो, कि माछा मागन्ज्या माछा सट्टा स्याप देलो ?
\v 12 कि अण्डा मागन्ज्या तइलाई बिच्छी देलो ?
\v 13 तमुन दुष्ट होइबर लइ आफना चेलाचेलीलाई असल चिज दिन जाणन्छौ भण्या, तमुनका स्वर्गीय पिताले उनसँङ माग्द्याखिलाई कति बढ्ताइ अरिबर पवित्र आत्मा दिनाहन् |”
\v 14 उन एक भुत निकाल्लाथ्या, जो लाटो थ्यो | भुत निकल्या पाछा त्यो लाटो मान्स बोल्ल पस्यो, रे मान्स सबै अचम्म पड्या |
\v 15 तर तिनुनमि हइ कसै-कसैले भण्यो, “भूतो मालिक बालजिबुल द्वारा तइले भुत निकालन्छ |”
\v 16 अउरले चाइ उनरो परिक्षा अद्दाई उनसँङ सर्ग बटाहइ एक चिनो माग्यो |
\v 17 तर तिनुनका बिचार था पाइबर उनले तिनुनलाई भण्यो, “जइ राज्यमि फूट हुन्छ, त्यो उजाड़ हुन्छ | जइ घरमि फुट हुन्छ, त्यो नाश हुन्छ|
\v 18 शैतानो लइ आफुई सँङ फाटो भयो भण्या, तइको राज्य कसेरी टिक्देहो पुइ ? क्याकि भण्या तमुन भणन्छौ, कि म बालजिबुल द्वारा भुत धपाउनउ |
\v 19 म बालजिबुल द्वारा भुत निकाल्लौ भण्या, तमुना चेलाले कइ द्वारा तिनलाई निकाल्लेहुन् पुइ ? तिनुनले नै तमुनो न्याय अद्देहुन् |
\v 20 तर परमेश्वरको औंलाले म भुत निकाल्लउ भण्या, परमेश्वरको राज्य तमुनका वाँ आइरईछ |
\v 21 हतियारले सजिबर बलवान् मान्सले आफना घरो सुरक्षा अरन्छ भण्या, तइका मालमत्ता सुरक्षित रनाहन् |
\v 22 तर तइ भण्ना बलियो मान्स आइबर तइमि जाइ लागिबर तइलाई जित्यो भण्या, उइले भर पड्या तइका जम्माइ हतियार खोसिबर लैजाने हो, रे तइका मालमत्ता लुटिबर बाणन्छ |
\v 23 जो मेरीतिर आथिन, त्यो मेरा बिरुद्द हुनेहो, रे जइले मसँङ बटुल्लैन , तइले छरबट्ट पाणन्छ |
\v 24 जबइ भुत मान्स बटाहइ निकलिबर जान्छ, तबइ त्यो ओबानो ठाँउ हुनोइ अराम खोज्ज जान्छ, रे काँइ कोइ ठाँउ नपाउन्ज्या, तइले भणन्छ, 'म निकलिबर आया मेराई घर फर्किबर जानऊ |'
\v 25 जबइ त्यो फर्किबर आउँछ, तइले त्यो घर झाडिबर सजाईराख्या पाउँछ |
\v 26 तबइ त्यो गइबर आफु भण्न्ना बड्ताइ दुष्ट अउर सात आत्मालाई सँङ लेइबर आउँछ, रे तिनून भितर पस्साहन् रे ताँ बास बस्साहन्, रे तइ मान्सको पाछा दशा पैल्लीको भण्न्ना झन् खराब हुनेहो |”
\v 27 उन यिन कुरा बोल्ला बोल्लाई भीड बटाहइ कोइ स्वानीले जोरले भण्यो, “धन्य त्यो नारी जइले तमलाई गर्भमि राख्यो रे आफनो दुध ख्वायो|”
\v 28 तर उनले भण्यो, “बरु तिनून धन्यका हुन्, जइले परमेश्वरको बचन सुण्नाहन् रे पालनाइ अद्दाहन् |”
\v 29 मान्स भरिनाइ जान्ज्या उनले भण्यो, “यो पुस्ता दुष्ट पुस्ता हो | यइले चिनो खोजन्छ, तर योना चिनो बाहेक यइलाई अउर कोइ चिनो दिइने आथिन |
\v 30 क्याकि कि जइ रितले योना निनवेका मान्सका निउती चिनो होइरइथ्या, त्यइ रितले मान्सो चेलो लइ यइ पुस्ता निउती चिनो हुनेहो |
\v 31 न्यायमि यइ पुस्ता मान्ससँङ दक्षिण देशकि रानीले उठिबर यिनुनलाई दोषी माण्नेइ हो, क्याकि कि तिन पल्ला किनार हइ सोलोमनको बुद्दी सुण्नाईलाई आइरइथी | तर हेर, याँ एक जना छ, जो सोलोमन भण्ना महान् छ |
\v 32 निनवेका मान्सले न्यायमि यइ पुस्ता सँङ खड़ा होइबर यइलाई दोषी माण्नेहुन्, क्याकि कि तिनूनले योना प्रचारमि पश्चात्ताप अरिराईथ्यो, रे हेर, याँ एक जना छ, जो योना भण्ना महान् छ |
\v 33 " ""कसैल्लइ बत्ती बालिबर गोप्य ठाँउमि या भाँडा तल्तिर राख्दैन, तर भितर जान्या सबैले उजालो धेकन्ना भणिबर सामदानमि राख्दाहन् |"
\v 34 तेरो शरिरो बत्ती तेरो आँखा हो | तेरो आँखा ठिक छ भण्या तेरो सारा शरीर उजालो हुनेहो, तर त्यो खराब छ भण्या तेरो शरीर लइ अनारो हुनेहो |
\v 35 यसैले होस अर्या, तुमि भया उजालो अनारो नहोस् |
\v 36 यदि तमुनो पुराई शरीर उजालोले पुर्ण छ भण्या, त्यो पुराई उजालो हुनेहो, जसेरी बत्तीको किरणले तमुनलाई उजालो दिन्छ |”
\v 37 येशू बोलिसक्या पाछा एक जना फरिसीले उनखि खानाइ निउतो दियो | उन घर भितर पसिबर खानाइ बस्या |
\v 38 तर खानाइ अगाडी उनले हात नधोया धेकिबर त्यो फरिसी छक्क पड्यो |
\v 39 तर प्रभुले तइखि भण्यो, “तम फरिसी कटौरा रे थालको बाइर मात्तरै माजन्छौ, तर तमुनो भितर चाइ लूटै रे दुष्टताइले भरिया हुन्छ |
\v 40 मुर्ख मान्स हो, जइले बाइरो भाग बनायो, तइले भितरो लइ बनाया होइन ब ?
\v 41 तर भितरा थोक दानसर दिय, रे तेरो निउती सबै कुरा शुद्द हुनेहो |
\v 42 " ""तर तम फरिसीलाई धिक्कार ! क्याकि कि तमुन पतिनो रे आरुद रे सबै जडिबुटीको दशांश दिन्छौ, तर न्याय रे परमेश्वरका प्रेमो अपेक्षा अरन्छौ | तर अउर कामो लइ अपेक्षा नअरिबर यिन काम लइ तमुनले अद्दु पड्याथ्यो | "
\v 43 " ""तम फरिसीलाई धिक्कार ! क्याकि कि तमुन सभाघरमि मुख्य-मुख्य आसनै रे बजारमि अभिबादन लैन्नाई मन पडाउँन्छौ |"
\v 44 तम फरिसीलाई धिक्कार ! क्याकि कि तमुन सभाघरमि मुख्य-मुख्य आसनै रे बजारमि अभिबादन लैन्नाई मन पडाउँन्छौ |
\v 45 व्यवस्थाका पण्डितमि हइ एक जनाले उनखि भण्यो, “गुरुज्यू, यिन कुरा अरिबर तमले हामरो लइ लाज अद्दाछौ |”
\v 46 उनले भण्यो, “तम व्यवस्था पण्डितलाई लइ धिक्कार !क्याकि कि बोक्द नसक्द्या भारी मान्समि तमुन लादन्छौ, तर तमुन आफुई चाइ एक आउँलाल्लइ तिन भारी छुनान |
\v 47 तमुनलाई धिक्कार ! क्याकि कि तमुना पुर्खाले मार्या अगमबक्ता च्याहान तमुन बनाउँन्छौ |
\v 48 यिसेरी तमुन आफना पुर्खा काममि साँची छौ, रे तिनूनसँङ सहमत हुन्छौ, क्याकि कि तिनूनले उनरो हत्या अर्यो, रे तमुन चाई उनुना च्याहान बनाउँछौ |
\v 49 यसैले परमेश्वरो बुद्दील्लइ भणन्छ , 'म तमुना वाँ अगमबक्ता रे प्रेरित पठाउने हुँ | उनूनमि हइ कसैखि तिनून माद्देहुन् रे कसैखि सताउनेहुन् |
\v 50 सन्सारो शुरु धेकी सब्बै अगमबक्ता रगतपातो लेखा यइ पुस्तासँङ लिइनेहो |
\v 51 हो, म तमुनलाई भण्नऊ, हाबिलो रगत धेकि लैजाईबर, वेदी रे मन्दिरो पवित्र ठाँउको बिचैनी मारिया जकरिया सम्मा रगतो लेखा यइ पुस्ता बटाहइ लिइनेहो |
\v 52 तम व्यवस्था पण्डितलाई धिक्कार ! क्याकि कि तमुनले ज्ञानो साँचो लैन्नाई त लैय्या, तर तमुन आफुई लइ भितर गयान, रे अउर जान्यालाई लइ रोक्या |”
\v 53 जबइ उन ताँ बटाहइ निकल्या, तबइ शास्त्री रे फरिसीले उनरो घोर बिरोध अद्दाई धेरै विषयमि उनखि प्रश्न अद्द पस्या,
\v 54 रे उनरा मुख बटहै निकलेका कुरामि उनलाई पकोड्ड्या दाउमि बस्या|
\c 12
\p
\v 1 यिसै बीच जबइ हजारौं मान्स जम्मा भया, याँ सम्म कि एकले अर्खालाई चेप्द पस्या, उनले पैल्ली आफना चेलाखि भण्न पस्या, “तमुन फरिसीका खमीर धेकी होस अरिबर बस्या | त्यो खमीर तिनूनो कपट आचरण हो |
\v 2 छोपिया यिसो केइ कुरणी लइ आथिन, जो धेकिन्या लइ आथिन, रे लुक्या केइ कुरणी लइ आथिन, जो था लाग्द्या आथिन |
\v 3 यसैले जे तमुनले अनारामि भणिराइछौ, त्यो उजालामि सुणिनेहो | गोप्य कोठामि भणिया कुरणी घरो धुरी बटाहइ प्रचार हुनेहो |
\v 4 मेरा मित्तुरौ, म तमुनखि भण्नउ, तिनून धेकी जनडरा जइले शरीरखि माद्दाहन्, तर तइ पाछा अउर केइ लइ अद्द सक्दाइनन् |
\v 5 तर कइ धेकी डराउनु पडन्छ, म तमुनलाई चेताउनी दिनउ: तिनै सँङ डराउनु पडन्छ जइसँङ शरीरलाई मार्या पाछा नरकमि फाल्दिन्या शक्ति छ | म तमुनलाई भण्नउ, तिनून धेकी डरा |
\v 6 क्या दुई पैसामि पाँच गेडा बेचिनाईनन् ? तिन मि हइ एकलाई लइ परमेश्वर बिसद्दाईनन् |
\v 7 तर तमुना त मुन्टा रौँ सम्म गणिरइछन् |यसैले जनडरा, तमुन बड्ताइ गेडा भण्ना बड़ता मोला छौ |
\v 8 म तमुनलाई भण्नउ, हरेक जइले मुखि मान्सका साम्नेइ स्वीकार अरन्छ, तइलाई मान्सा चेलाले लइ परमेश्वरका दूतका साम्नेइ स्वीकार अद्देहो |
\v 9 तर जइले मुखि मान्सका साम्ने अस्वीकार अरन्छ, परमेश्वरका दूतका साम्नेइ त्यो लइ अस्वीकार अरिन्छ |
\v 10 हरेक जइले मान्सका चेला बिरुद्द बोलन्छ, तइलाई क्षमा हुनेहो, तर जइले पवित्र आत्मा बिरुद्द निन्दा अरन्छ, तइलाई क्षमा हुन्या आथिन |
\v 11 " ""जबइ तिनूनले तमुनलाई सभाघर, शासक रे अधिकारीका साम्नेई ल्याउनेहुन, तबइ तमुनले कसेरी रे के जबाब दिनेहउ, या के भण्नेहउ, तइको फिकिरी जनअर्या,"
\v 12 क्याकि भण्या तसै बेला तमुनले के भण्नु पड्या हो पवित्र आत्माले तमुनलाई सिकाउनेहुन् |”
\v 13 भीड बटाहइ एक जनाले उनखि भण्यो, “गुरु, मेरा दाइलाई भणिदिय, रे तइले अंशबण्डा अरिदेउ |”
\v 14 तर उनले तइखि भण्यो, “मित्तुरौ, कइले मुखि तमुनमि न्याय अदद्या या तमुनो सम्पत्ति बाँणिदिने तुल्यायो हँ |”
\v 15 उनले तिनूनलाई भण्यो, “होस् अर, सब्बै किसिमा लालच बटाहइ जोगिन्या काम अर, क्याकि कि मान्सो जिन्दगी उइको धन-सम्पत्तिको परशस्तमि रनैन |”
\v 16 उनले तिनूनलाई एक कथा भण्यो, “कोइ एक धनी मान्सका जमिनमि बड्ताइ उब्जनी भयो |
\v 17 तइले मनमनै गुनगुनाउन पस्यो, 'मेरो अन्न राख्द्या ठाँउ मसँङ आथिन, अब म क्यारुँ ?'
\v 18 तबइ तइले भण्यो, 'म यिसो अद्दउ- आफना भकारी भत्काईबर यइ हइ ठुला-ठुला बनाउनउ, रे मेरा सब्बै अनाज रे मालताल ताँइ राख्दउ |
\v 19 "तइ पाछा म आफना परानखि भण्नउ, “ए परान, धेरै बर्ष पुग्द्या बड्ताइ सम्पत्ति तेरा निउती थुपडिरइछ | सुख-चैन मि बस् | खा, पि, रे मजा अर्""|' "
\v 20 तर परमेश्वरले तइखि भण्यो, 'ए मुर्ख आज रातई तेरो परान तुबटाहइ लइनेहो, रे जे कुरा तुइले आफना निउती थुपाडिराइछई, त्यो कइको हुनेहो ?'
\v 21 आफना निउती धन-सम्पत्ति थुपाड्या, तर परमेश्वरको दृष्टिमि धनी नहुन्या मान्सो अवस्था यिसोई होनेहो |”
\v 22 उनले आफना चेलाखि भण्यो, “यसैले म तमुनलाई भण्नउ, आफना परानका निउती के खानाउ रे शरिरो निउती के लाउनाउ भणि चिन्ता जनअर |
\v 23 क्याकि कि परान खानाइ भण्ना रे शरीर लत्ता भण्ना ठुलो हो |
\v 24 कौवालाई विचार अर: तिनून न छड्डाहन्, न काट्टाहन्, तिनुनो न भण्डार न ढुकुटी केइ लइ हुनैन, तर लइ परमेश्वरले तिनूनलाई ख्वाउनाहन् | तमुन चडाचुडी भण्ना ज्यादाई बड्ता मोला छौ !
\v 25 तमुनमि हइ कइले फिकिरी अरिबर आफना आयुमि एक घडीसम्म लइ थप्द सकन्छ ?
\v 26 यसैले तमुन ततिको नानो काम लइ अरि सक्दान भण्या, अउर कुरा चिन्ता क्याखि अरन्छौ ?
\v 27 " ""लिली फूललाई विचार अर, कसेरी तिनून न परिश्रम अद्दाहन् , न कात्ताहन् , तर म तमुनलाई भण्नउ, सोलोमन राजा लइ आफना सारा गौरवमि यिनमि हइ एक जतिको लइ विभूषित थेइनन् | "
\v 28 तर आज हुन्या रे भोल आगामि फालिन्या मैदानो घाँसलाई परमेश्वरले यिसेरी आभूषित अद्दाहन् भण्या, ए अल्पविश्वासी हो, उनले तमुनलाई झिक कतिब बड्ता आभूषित अद्देहुन् |
\v 29 के खानाउ, कि के पिनाउ भणि तमुन खोजीमि जनबस, रे चिन्ता लइ जनमाण्या |
\v 30 क्याकि कि सन्सारा सब्बै मान्स यिनै कुरा खोजीमि रनाहन् | तमुना बा जाण्नाहन् कि तमुनलाई यिन कुरा खाँचो होइरइछ |
\v 31 तर परमेश्वरका राज्यको खोजी अर, रे यिन सब्बै कुरा तमुनलाई दिइनेहो |
\v 32 नानो बगाल, जनडरा ! क्याकि भण्या तमुनलाई राज्य दिनाइ तमुना बा खुशी छन् |
\v 33 तमुनो सम्पत्ति बेचिबर भिक्षा दिय | आफना निउती थोतोरो नहुन्या थैलो बना | सर्गमि कभई नाश नहुन्या धन सर्गमि थुपाड | ताँ चोर लइ आउनाइन रे किडा लइ लाग्दैन |
\v 34 क्याकि कि जाँ तमरो धन छ, ताँ तमरो मन लइ हुन्छ |
\v 35 तमुना आफना कम्मर कस रे तमुना बत्ती बालिराख |
\v 36 तमुन तिन मान्स जसा हो, जइले आफना मालिक ब्याको भोज बटाहइ फर्कि आइबर ढकढक्याउन्ज्या तिनरो निउती झट्टै दार खोलिदिन्छ |
\v 37 तिन नौकर धन्यका हुन्, जइका मालिक घर आउन्ज्या तिनूनलाई जागिरया भेटाउछ | साँच्ची म तमुनलाई भण्नउ, तइले आफनो पटुका बानिबर तिनूनलाई खान बसाउँछ, रे आइबर तिनुनो सेवा अरन्छ |
\v 38 यदि तिन आधारात या तइ भण्ना आँजी ढिलो आउन्ज्या लइ नौकरलाई बिउजाइ भेट्यो भण्या, तिनून धन्यका हुन् |
\v 39 तर यो जाँण, कि चोर कई बेला आउन्छ भणिबर घरो मालिकले जाँण्या भया त्यो बिउजोई रनेइथ्यो, रे चोरलाई घर फोडिबर भितर पस्स दिनेइथेइन |
\v 40 तमुन लइ तयार र, क्याकि कि तमुनले नसोच्या बेलामि मान्सो चेलो आउनेहो |”
\v 41 तबइ पत्रुसले भण्यो, “हे प्रभू, के यो कथा हामराइ निउती मात्तरै भण्याहउ, कि अउर सब्बैका निउती ?”
\v 42 प्रभूले भण्यो, “त्यो विश्वासी रे बुद्दिमानी भण्डारे को हो, जइलाई तइका मालिकले आफना परिवारलाई तिनूना भाग पड्या खानाइ दिनाइखिलाई खटाउनेहो ?
\v 43 त्यो नौकर धन्यको हो, जइलाई तइका मालिक आउन्ज्या तसोइ अर्या भेट्टाउछ |
\v 44 साँच्ची म तमुनलाई भण्नउ, तइले उइखि आफनो सारा सम्पत्तिमि अधिकार दिनेहो |
\v 45 "तर तइ नौकरले आफना मनमि ""मेरा मालिक आउनाई ढिलाई हुनेहो "" भणिबर कमारा रे कमारीलाई चुट्ट लाग्यो, रे त्यो खान, पिन रे मातिन लाग्यो भण्या,"
\v 46 तइले आशा नअर्या दिन रे नसोच्या घडीमि तइका मालिक आउनेहुन्, रे तइलाई दण्ड दिनेहुन्, रे तइको दशा अविश्वासीको जसो हुनेहो |
\v 47 " ""आफना मालीको इच्छा जाँणिबर तयार नहुन्या रे तिनरो इच्छा बमोजिम नअद्या चांइ नौकरले बड्ताइ पिटाइ खानेहो | "
\v 48 तर मालिको इच्छा नजाणिबर पिटाइ योग्यको काम अद्याले थोक्काइ पिटाइ खानेहो | प्रत्येक जइलाई बड्ताइ दिइरइछ, तइबटाहइ बड्ताइ मागिनेहो, रे हरेक जइलाई बड्ताइ सुम्पिदिराइछ, तइबटाहइ आँजी बड्ता लिइनेहो |
\v 49 म धरतीमि आगो खण्याँउनाइ आया हुँ, त्यो त बरु पैल्ली बटाहइ सल्क्या भया हुनेईथ्यो !
\v 50 एक बप्तिस्मा छ, जो मुइले लैइन्नु पड्या छ | त्यो पुरा नहुन्ज्या म अति व्याकुल होइरइछु !
\v 51 के तमुन सम्जन्छौ कि म धरतीमि शान्ती ल्याउनाइ आया हुँ ? होइन, म तमुनलाई भण्नउ, बरु म विभाजन ल्याउनाइ आया हुँ |
\v 52 क्याकि भण्या अब उसेरी एक परिवारमि पाँच जना एक-अर्खामि अलग हुनेहुन्, तीन जना बिरुद्दमि दुई, रे दुई जना बिरुद्दमि तीन |
\v 53 तिनूनमि विभाजन हुनेहो - बाका बिरुद्द चेलो, रे चेला बिरुद्द बा, इजा चेलीका बिरुद्द रे चेली इजा बिरुद्द, जीउ आफनी ब्वारीका बिरुद्द, रे ब्वारी तइकि जीउका बिरुद्दमि |”
\v 54 उनले भीडलाई लइ भण्यो, “तमुन पश्चिमतिर हइ बादल आउन्नारया धेकिबर झट्टइ भण्नेहउ, 'मेग आउनेहो,' रे तसोइ हुन्छ |
\v 55 जबइ दक्षिणी बतास चलन्छ तबइ तमुन भणन्छौ, 'घाम हुनेहो,' रे तसोइ हुन्छ |
\v 56 ए कपटी हो ! तमुन अग्गासै रे धरतीका लक्षण भणिदिन सकन्छौ, तर वर्तमान समयको अर्थ लाउन क्याखि जाँण्नान ?
\v 57 " ""को कुरा ठिक हो भणिबर तमुन आफुई क्याखि निर्णय अद्दान ? "
\v 58 तमुनो उजूरवालासँङ हाकिमका वाँ जान्ज्या, बाटाईमि तइसँङ मिलाप अर , नत्र तइले तुलाई न्यायधीशका वाँ तानिबर लैजानेहो, रे न्यायधीशले तुलाई अफिसरा हातमि जिम्मा दिनेहो, रे अफिसरले तुलाई जेलमि हाल्दिने हो |
\v 59 म तोलाई भण्नउ, तुइले एक-एक पैसा नतिरइय्याँ सम्म ताँ बटहै छुट्टया आथिनी |”
\c 13
\p
\v 1 तसइ बेला ताँ कति जना उपस्थित थ्या, जइले तिन गालीलीका विषयमि उनखि भण्यो, जइलाई पिलातसले हत्या अरिबर तिनुनो रगत बलि हुन्लाग्या पशुको रगतसँङ मिसाईदिराइथ्यो |
\v 2 तबइ येशूले तिनूनलाई जबाब दिइबर भण्यो, “तिनूनले यिसेरी कष्ट भोग्यो भण्नाइमि, के तमुन माणन्छौ, यिन गालीली अउर सब्बै गालीली भण्ना बड्ता पापी थ्या ?
\v 3 म तमुनलाई भण्नउ, तसो होइन, तर तमुनले पश्चात्ताप अर्यान भण्या तमुन सब्बै तसेरी नै नाश हुनेहउ
\v 4 या के तमुन माणन्छौ, तिन अठार जना, जो सिलोआममि धरहरा ढलिबर मरिरइथ्या , कि तिनून सब्बै यरुशलेम वासीमि हइ बड्ता अपराधी थ्या ?
\v 5 तसो होइन, तर म तमुनलाई भण्नउ, तमुनले पश्चात्ताप अर्यान भण्या, तमुन सब्बै तसेरी नै नाश हुनेहउ |”
\v 6 तइ पाछा उनले यो कथा भण्यो : “कोइ मान्सले आफना दाखबारीमि एक अञ्जीरो बोट रोपिराइथ्यो | तइ बोटमि फल फलिरइछ कि भणिबर त्यो आयो,
\v 7 तबइ तइले मालीखि भण्यो, 'तीन वर्ष होइय्यो, म यइ अञ्जीरा रुखमि फल खोज्जउ, तर पाउँनैन | यइलाई काटिबर ढलाईदे, यइले जमिन क्याखि ओगटिराइछ ?'
\v 8 तर मालीले भण्यो, 'हजूर, यइलाई आँजी एक वर्ष रन्दिय | म यइको वल्तिर पल्तिर खँणिबर मल हाल्लउ,
\v 9 रे तइ पाछा फल फल्यो भण्या निकोई भयो, फलेइन भण्या तमले तइलाई ढाल्दिया '|”
\v 10 एक अराम अद्दया दिन कोइ एक सभाघरमि उन शिक्षा दिन्नाथ्या |
\v 11 ताँ एक आइमाई थी, जइलाई अठार वर्ष धेकी कमजोर बनाउन्या दुष्ट आत्मा लागिरइथ्यो | त्यो कोपड़ी पडेइ थी, रे आफुई लइ पुरा सिदा होइ सकन्थिन |
\v 12 येशूले तइलाई धेक्यो, रे बोलाइबर भण्यो, “ए नारी, तु आफना दुर्बलता बटाहइ मुक्त भई |”
\v 13 तबइ उनले तइमि आफना हात राख्यो, रे त्यो उन्जेई सिदा होइगई रे परमेश्वरको प्रशंसा अद्द पसी |
\v 14 सभाघरा शासकलाई बड्ताइ रीस उठ्यो, क्याकि कि येशूले अराम अदद्या दिनमि निको बनाइराइथ्यो, रे तइले मान्सखि भण्यो, “काम अदद्या छइ दिन छनैछन् | यसैले यिन छइ दिन भितर आइबर निको होइजा, अराम अदद्या दिनमि होइन |”
\v 15 तर प्रभुले जबाब दियो, “कपटी हो ! तमुनमि हइ कइले अराम अदद्या दिनमि गोठ रे तबेला बटाहइ आफना बल्ल कि गधा फुकाइबर पानी ख्वाउन लैन्नैन ?
\v 16 अब्राहमै यो चेली जो अठार वर्षसम्म शैतानो बन्धनमि थी, अराम अदद्या दिनमि यइ बन्धन बटाहइ त्यो मुक्त हुनु पड्या थेइन ब ?'
\v 17 उनले यिन कुरणी भणिसक्या पाछा उनरा विरोधी सब्बै लाजमि पड्या, तर उनले अर्या सब्बै महिमामय काममि मान्स आनन्दित भया |
\v 18 तब उनले भण्यो, “परमेश्वरको राज्य कइ जसो छ ? तइको तुलना म कइसँङ अरुँ ?
\v 19 त्यो राया बीको एक दाना जसो हो, जो एक जना मान्सले लैजाईबर आफना बारीमि छड्यो, रे त्यो बडिबर एक रुख भयो रे अग्गासा चडाचुडिले तइका हाँङामि घोल बनायो |”
\v 20 आँजी उनले भण्यो, “परमेश्वरको राज्यलाई म क्यासँङ तुलना अरुँ ?
\v 21 त्यो खमीर जसो हो, जो एक आइमाइले पच्चीस किलो धुलोमि मिसायो, रे सब्बै धुलो खमीर भयो |”
\v 22 अब शहर-शहरै रे गाँउ-गाँउइ होइबर हिट्टाइ सिकाउनाइ उन यरुशलेमतिर गया |
\v 23 कोइ एक जनाले उनलाई सोद्यो, “प्रभू के उद्दार पाउन्या थोक्काइ छन् ब ?” तर उनले तिनूनखि भण्यो,
\v 24 साँणो ढोका बटाहइ पस्या कोशिश अर, क्याकि कि, म तमुनलाई भण्नउ, धेरै जना पस्स खोज्जेहुन् , तर सक्द्या आथिनन् |
\v 25 घरा मालिकले उठिबर दार बन्द अरिसक्या पाछा, तमुन बाइर कलिबर यिसो भण्नाइ दार घच्घच्याउने हौ, 'प्रभू, हामरा निउती दार खोल्दिय' ,रे उनले जबाब दिइबर भण्नेहुन् , तमुन काँ बटाहइ आया हौ म पछेण्नैन् |'
\v 26 तबइ तमुन भण्न पस्सेहौ , 'हाम्ले तमराई साम्नेइ खाया रे पिया, पुइ हामरा गल्लिमणि तम सिकाउँथ्या |'
\v 27 उन भण्नाहन् , म तमुनलाई भण्नउ , तमुन काँ बटाहइ आया हौ म जाण्नैन् | दुष्ट काम अद्देउ मबटाहइ दूर होइजा |'
\v 28 जबइ तमुनले अब्राहाम ,इसहाक ,याकुब रे सब्बै अगमबक्ताखिलाई परमेश्वरको राज्य भितर धेक्दे हौउ, पुइ तमुन आफुई चाइ बाइर फालिया हुनेहउ , तबइ तमुन विलाप अद्देहउ रे दाँत किटन्छौ |
\v 29 मान्सहरु पुर्व, पश्चिम , उत्तर रे दक्षिण बटाहइ आइबर परमेश्वरका राज्यको भोजमि बस्सेहुन् |
\v 30 हेर, पाछा चाई पइला हुनेहुन् , रे पइला चाइ पाछा |”
\v 31 तसै बेला कोइ-कोइ फरिसीले आइबर उनखि भण्यो , “याँ बटाहइ निकलिबर जा, क्याकि भण्या हेरोदले तमलाई माद्द चाहान्नाछ |”
\v 32 उनले तिनूनलाई भण्यो, “गईबर तइ स्यालखि भण , हेर, आजइ रे भोलइ म भुत धपाउने हुँ रे निको बनाउने काम अद्देहुँ, पुइ तेसरा दिन चाइ मेरो काम पुरा हुनेहो |
\v 33 पुइ लइ आजइ ,भोलइ रे पोर्की लइ म हिट्टोइ रन्या हुँ , क्याकि भण्या यरुशलेम बाइर कोइ अगमवक्ता लइ मद्दइ सक्दैन |
\v 34 यरुशलेम, ए यरुशलेम अगमवक्ताखिलाई मारन्छइ , रे तेरा वाँ पठायाहरुमि ढुंङा बर्साउँछइ ! जसेरी पोथीले आफना चल्लाखि पखेट्टा तल्तिर बटुलन्छ , तसरी नै कति चोटी मुइले तेरा बालखलाई बतुल्या मन अर्या, तर तुइले माणिनी |
\v 35 तक्, तेरो घर उजाड़ भया छ| म तोलाई भण्नउ, जब सम्म तुइले 'धन्य हुन्, परमप्रभुका नाउँमि आउन्या' भण्नैनी, तब सम्म मलाई धेक्द्या आथिनी|”
\c 14
\p
\v 1 एक अराम अदद्या दिन उन फरिसीका कोइ एक जना शासका घरमि खानाइ गया | फरिसीहरु उनरो दोबा बसिरइथ्या |
\v 2 जलग्रह रोगले पिडित एक जना मान्स उनरो साम्नेइ थ्यो |
\v 3 येशूले व्यवस्थाका पण्डितइ रे फरिसीलाई सोद्यो , “ अराम अदद्या दिनमि निको बनाउन ठिक छ, कि आथिन ?”
\v 4 तर तिनून चुप्प लागिरया , रे उनले तइ रोगीका हडमि हात राखिबर निको बनायो रे तइलाई जानदियो |
\v 5 तबइ उनले तिनूनलाई भण्यो , “तमुनमि हइ कइले आफना बल्ल कि गधा अराम अदद्या दिनमि इनार झड्यो भण्या तइलाई झट्ट निकाल्लान ब ?”
\v 6 तइ पाछा तिनूनले यइ कुरा जबाब दिन सकेइनन् |
\v 7 भोजमि आया पाउनाले आदरो ठाँउ छान्या धेकिबर उनले तिनूनलाई एक कथा भण्यो :
\v 8 ब्याको भोजमि तुलाई कसैको निउतो आयो भण्या आदरा ठाँउमि जनबसेइ | तु भण्ना बड्ता प्रतिष्ठित मान्सले ताँ निउतो पाया होलो |
\v 9 तुलाई रे तइलाई निउतो दिन्या मेजमानले आइबर तुलाई भण्नेहो, 'यिनलाई बस्स्या ठाँउ दे ,' रे तु चाइ लज्जित होइबर सबै भण्ना तल्लो ठाँउमि बस्सु पड्डेहो |
\v 10 तर जब तुइले निउतो पाउने हइ , गइबर तल्लो ठाँउमि बस् ,रे मेजमानले आइबर तुलाई भण्ने हो , 'ओ मित्तुरौ, मल्तिर गइबर बस |' तइ बेला तुसँङ खानाइ बस्या साम्नेइ तेरो इज्जत हुनेहो |
\v 11 क्याकि कि हरेक जइले आफुखि उच्च बनाउँछ, त्यो होचिनेहो , रे आफुखि होच्याउने चाइ उच्च बनाइने हो |”
\v 12 तइ पाछा उनले निउतो दिन्याखि लइ उनले भण्यो, “तुइले परभातइ या बसाइतक भोज लाउन्ज्या , आफना मित्तुरखिलाई , आफना दाइ- भाइलाई या तेरा कुटुम्बलाई या धनी छिमेकीलाई निउतो जनदेइ , नत्र तिनूनले लइ साटोमि तुलाई निउतो दिइबर तेरो गुण फर्काइदिनेहुन् |
\v 13 तर तुइले भोज लाउन्ज्या , गरीब, लुला, लंगडा, अन्धाखिलाई बोला ,
\v 14 रे तुइले आशिष पाउनेहइ , क्याकि कि तिनूनले तेरो गुण फर्काउन सक्दाईनन् | तर मर्या बटाहइ धर्मीको पुनरुत्थान हुन्ज्या तुइले यइको प्रतिफल पाउनेहइ |”
\v 15 उनसँङ खान बस्यामि हइ एक जनाले यिन कुरणी सुणिबर उनखि भण्यो, “त्यो धन्य हो, जइले परमेश्वरो राज्यमि भोज खानेहो !”
\v 16 तर उनले तइलाई भण्यो, “कोइ एक मान्सले बसाईतको एक ठुलो भोज तयार अर्यो, रे धेरैलाई निउतो दियो |
\v 17 उइले आफना नौकरखि खानाइ खाने बेलामि निम्ताराखिलाई यिसो भण्नाइ पठायो, 'आ स, अब सबै थोक तयार छ |'
\v 18 " ""तर तिनून सबै एकै किसिमले एकैनासो बाहाना बनाउन पस्या | पइलाले तइलाई भण्यो, 'मुइले एक खेत किनिराइछु, मुखि त्यो हेद्दाई जाँउ पडिरइछ | म बिन्ति अद्दउ, मुखिलाई माफ अर |' "
\v 19 तइ पाछा अर्खाले भण्यो, 'मुइले पाँच हल बल्ल किनिराइछु, म तिन हेद्दाई जानौ | म बिन्ति अद्दउ, मुखि माफ अर |'
\v 20 अर्खाले भण्यो, 'मुइले ब्या अरिराइछु | यसैले म आउन सक्दैन |'
\v 21 " ""तबइ नौकरले आइबर आफना मालिकलाई यिन कुरणी भणिदियो |तब घरो मालिक रिसाइबरआफना नौकरलाई भण्यो, 'शहरा सडकइ रे गल्लिमि छिटाँइ जा, रे गरीब, लुला, अन्धा, लङ्गडालाई याँ भितर ल्या |'"
\v 22 तब नौकरले भण्यो, हजुरले आज्ञा अर्या अन्सार काम होइरइछ, तर आँजी ठाँउ खालि छ |'
\v 23 मालिकले नौकरलाई भण्यो, 'मुख्य सडकइ रे गल्लि हुनाई गइबर मान्सखिलाई भितर आउनाई कर अर, रे मेरो घर भरीजाउ|
\v 24 क्याकि भण्या म तमुनलाई भण्नउ, निम्तारामि हइ कसैल्लइ मेरा भोजको स्वाद चाख्द पाउने आथिन |”
\v 25 मान्सो ठुलो भीड उनरा सँङ जान्नाथ्यो, रे उनले फर्किबर तिनूनलाई भण्यो,
\v 26 यदि कोइ मेरा वाँ आउछ, रे आफना बा, इजा, स्वानी, चेलाचेली रे दाइ-भाइ, दिदी-बुदीलाई रे आफनाइ परानलाई समेत तुच्छ ठाण्नैन भण्या, त्यो मेरो चेलो हुन सक्दैन |
\v 27 जो व्यक्ति आफनो क्रुस बोकिबर मेरा पाछा लाग्दैन, त्यो मेरो चेलो हुँन सक्दैन |
\v 28 तमुनमि हइ कसैले एक धरहरा बनाउने मन अरन्छ भण्या, त्यो धरहरा बनाई सक्द्या खर्च आफूसँङ छ कि आथिन भणि के तइले पइली बसिबर हिसाब अद्दैन ब ?
\v 29 नत्र भण्या तइले जग हालिसक्या पाछा सक्द सकेइन भण्या, धेक्द्या सबै यिसो भणिबर तइको गिल्ला अद्देहुन्,
\v 30 'यइ मान्सले बनाउनाइ त हात हाल्यो ,तर पुरा बनाइ सकेइन |'
\v 31 " ""को राजा होलो जइले अर्खा राजासँङ लड्डाई जान्ज्या आफना सँङ भया दश हजारले तइका बिरुद्द आउने बीस हजारसँङ लड्ड सक्दौउ कि सक्दैन भणि पइलि बसिबर सल्लाह अद्दैन ? "
\v 32 तइले नसक्द्या हो भण्या,त्यो अर्खो राजा दूरइ हुन्ज्या मिलापो शर्त सोद्दाई राजदुत पठाउनेइ थ्यो |
\v 33 यसैले तमुनमि हइ जइले आफूसित भया सबै थोक त्याग्दैन, त्यो मेरो चेलो हुन सक्दैन |
\v 34 " ""नून असल हो, तर नून अलिनो भयो भण्या क्याले त्यो नुन्यो हुनेहो ?"
\v 35 त्यो नत जमिनको निउती न खादको निउती काम लाग्द्या हुन्छ| मान्सले तइलाई हुर्रेईदिनाहान्| जईको सुण्न्या कान छ, तइले सुँणउ |”
\c 15
\p
\v 1 कर उठाउनेइ रे पापी सबै उनरो वचन सुण्नाखिलाई उनरा नजिकै आउनाथ्या |
\v 2 यइ मान्सले त पापीलाई ग्रहण अरन्छ, रे तिनूनसँङ खानपिन अरन्छ भणि फरिसी रे शास्त्री गनगन अद्द पस्या |
\v 3 तबइ उनले तिनूनलाई यो कथा भण्यो:
\v 4 तमुनमि हइ को मान्स होलो, जइको एक सय भेंडामि हइ एक हराउन्ज्या उनान्सयखि वनैमि छाडिबर हराया भेंडो नपाउन्ज्या सम्म तइको खोजी अद्दैन ब ?
\v 5 हराया भेंडो पाया पाछा खुशी हुनोइ तइलाई आफना कानमि राखन्छ,
\v 6 रे घरमि आइबर उइले आफना मित्तुरै रे छिमेकीलाई बोलाउँछ, रे तिनूनलाई भणन्छ, 'मसँङ रमा, क्याकि भण्या मुइले आफनो हराया भेंडो पाइराईछु |'
\v 7 म तमुनलाई भण्नउ, यिसेरी पश्चाताप अद्दु नपड्या उनान्सय धार्मिक जना लागि भण्ना पश्चाताप अदद्या एक जना पापीको लागि सर्गमि आँजी बड्ता आनन्द हुनेहो |
\v 8 " ""को आइमाई होलि जइको दश चाँदीका सिक्कामि हइ एक हरायो भण्या बत्ती बालिबर उइले त्यो नपाउन्ज्या सम्म घर झाडिबर मिहिनेत सँङ खोज्जिन ब ?"
\v 9 " ""को आइमाई होलि जइको दश चाँदीका सिक्कामि हइ एक हरायो भण्या बत्ती बालिबर उइले त्यो नपाउन्ज्या सम्म घर झाडिबर मिहिनेत सँङ खोज्जिन ब ?"
\v 10 म तमुनलाई भण्नउ, यिसेरी नै पश्चाताप अदद्या एक जना पापीको लागि परमेश्वरा स्वर्गदुता साम्नेइ आनन्द हुनेहो |
\v 11 उनले भण्यो, “कोइ मान्सका दुई चेला थ्या |
\v 12 कान्छाले बालाई भण्यो, 'पिताज्यु, मेरा भाग पड्या धन-सम्पत्तिको हिस्सा मुखि दिय |' तबइ तइले आफनो सम्पत्ति तिनूनलाई बाँडिदियो |
\v 13 धेरै दिनलइ नबितन्ज्या सबै धन-सम्पत्ति बटुलीबर कान्छो चेलो टाडा देश गयो, रे ताँ भोग-विलासइमि आफनो सम्पत्ति उडायो |
\v 14 तइले सबै रूप्या पैसा खर्च अरिसकिराइथ्यो | तसइ बेला तइ देश ठुलो अनिकाल पड्यो , रे तइलाई अभाब हुन लाग्ग्यो |
\v 15 त्यो गयो, रे तइ देशको एक जना नागरिकका वाँ तइले काम माग्यो | उइले तइलाई आफना खेतमि सुँङर चराउन पठायो |
\v 16 सुँङरले खाने चाराले तइले आफनो पेट भरन्थ्यो, कसैल्लइ तइखि केइ दिनाइन्थ्या |
\v 17 'जबइ तइलाई होस आयो, तइले भण्यो, 'मेरा बाका धेरै ज्यालादारी नौकर भरिपेट खाइबर उपारन्थ्या , तर म चाई भोकले मरिरइछु |
\v 18 म उठिबर आफना बा का वाँ जानउ, रे उनखि भण्नउ, 'बा मुइले सर्गा विरुद्दै रे तमरा दृष्टिमि पाप अरिराइछु |
\v 19 " अब उप्रान्त म तमरो चेलो भणिन्या लायको आथिन | मुखिलाई तमरा ज्यालादारी नौकरमि हइ एक सरह तुल्या""|'"
\v 20 तबइ त्यो उठिबर आफना बा का वाँ गयो | “तर त्यो धेरै दूरइ छन्ज्या तइका बाले तइलाई धेक्यो, रे तिन दयाले भरिया, रे दगुडिबर गइबर तइलाई अँङालो हालिबर तइलाई म्वाई खायो |
\v 21 चेलाले तिनलाई भण्यो, 'बा, मुइले सर्गो विरुद्दै रे तमरा दृष्टिमि पाप अरिराइछु | म आँजी तमरो चेलो भण्न्या लायको आथिन |'
\v 22 " ""तर बा चाइले आफना कमाराखि भण्यो, 'झट्ट सबै भण्ना असल लत्ता ल्याइबर यइलाई लाइदिय | तइका हातमि अँङौठी, रे खुट्टामि जुता लाइदिय,"
\v 23 रे पसाईराख्या पशु मार, रे हाम खाइबर आनन्द मनाउनाउ |
\v 24 क्याकि कि यो मेरो चेलो मर्याथ्यो, आँजी जिउनो होइरइछ, हराईरइथ्यो , पाइयाछ |' तबइ तिनून आनन्द मनाउन पस्या |
\v 25 तइ बेला तिनरो जेठो चेलो खेत थ्यो, रे त्यो घरा नजिकै आइपुगन्ज्या तइले नाचगाना अवाज सुण्यो |
\v 26 तइले नौकरमि हइ एकलाई आफना वाँ बोलाइबर 'यो के हुन्नाछ ?' भणिबर सोद्यो |
\v 27 तइले तइखि भण्यो , तमरा बुदी आय्या, रे तमरा बाले पालिबर राख्या मोटो पशु काट्यो | क्याकि कि उनले तइलाई निकोई रे निरोगी फर्किबर आया पायो |'
\v 28 " ""तर त्यो रिसाईय्यो, रे भितर जानाइ माणेइन, रे तइका बाले बाइर गइबर तइखि मनाउन पस्या |"
\v 29 तर तइले बालाई भण्यो, 'हेर, इतिका वर्ष मुइले तमरो सेवा अर्या, पुइ तमरो आज्ञा कइलइ उल्लंघन अरेइन, पुइलइ मुइले आफना साथीसँङ आनन्द मनाउनाइ तमले मुखि एक पाठो लइ कभइ दियान |
\v 30 तर तमरो सम्पत्ति वेश्यासँङ उडाउने यो तमरो चेलो आउन्ज्या चाइ तमले पाल्या मोटो पशु तइको निउती काट्या |'
\v 31 " ""तबइ तिनले तइलाई भण्यो, चेला, तु त मसँङ सदाइभरि छइ, रे मेरो सबै सम्पत्ति तेरोई हो |"
\v 32 तर हाम्ले आनन्द मनाउनु रे खुशी हुनु उचित थ्यो, क्याकी कि यो तेरो भाइ मर्या थ्यो, फेरि जिउनो भया छ, हराया थ्यो, रे पाईया छ' |”
\c 16
\p
\v 1 येशूले आफना चेलाखि भण्यो, “कोइ धनी मान्सो एक जना व्यवस्थापक थ्यो | तइले आफनो मालिको धन-सम्पत्ति उड़ाउन्नाछ भण्न्या दोष तइको विरुद्दमि लागिरइथ्यो |
\v 2 तबइ मालिकले तइलाई बोलाइबर भण्यो, 'तेरो बारेमि म जे सुण्नाछु त्यो के हो ? व्य्वास्थापको तेरो कामो हिसाब मुखि दे | अब धेकी तु व्यवस्थापक रन्या आथिनी |'
\v 3 तबइ व्यवस्थापकले आफना मनमनै भण्यो, 'अब म क्यारुं, क्याकि कि मेरा मालिकले म बटाहइ व्य्वास्थापको काम खोस्स लागिरइछन् | खणजोत अदद्या मेरो तागत आथिन, भीक माग्दाई म लाज माण्नउ |
\v 4 अब मुइले क्याद्दु पड्याहो मुइले सोचिराइछु | व्य्वास्थापको काम बटाहइ खारिज भया पाछा मान्सले मुखि तिनुना घरमि कसेरी स्वागत अद्देहुन् त्यो निश्चय अरिराइछु |'
\v 5 तबइ तइले मालिका ऋणी एक-एकलाई बोलायो, रे पइलाखि भण्यो, 'तुखि मालिको ऋण कति छ ?'
\v 6 उइले भण्यो, 'तीन हजार लिटर तेल |' “तबइ व्यवस्थापकले उइखि भण्यो, 'तेरो तमसुक ल्या, रे छिट्टाई बसिबर पन्नर सय लिटर लेख् |'
\v 7 तइ पाछा तइले अर्खाखि भण्यो, ' तेरो ऋण कति छ ?' “उइले भण्यो, 'तीन सय पचास कुन्टल गउँ |' तइले उईलाई भण्यो, 'तेरो तमसुक ल्या, रे तीन सय कुन्टल लेख् |'
\v 8 अब तइको मालिकले तइ अधर्मी व्य्वास्थापको तारिफ अर्यो, क्याकि कि तइले चतुर्यायाइँसित काम अरिराइथ्यो | क्याकि कि यइ संसारा मान्स आफनाइ पुस्ताका अउर मान्ससँङ व्यहोरा अरन्ज्या ज्योतिका सन्तान भण्ना आँजी बड्ता चलांक हुनाहन् |
\v 9 म तमुनलाई भण्नउ, आफना निउती संसारा धनले मित्तुर बना, रे जब त्यो धन शेष हुन्छ, तबइ तिनूनले तमुनलाई अनन्त बस्या ठाँउमि स्वागत अरन्ना |
\v 10 जो थोक्काइ कुरामि ईमान्दार हुन्छ, त्यो धेरैमि लइ ईमान्दार हुन्छ , रे जो नानो कुरामि बेईमान हुन्छ, त्यो धेरैमि लइ बेईमान हुन्छ |
\v 11 यसैले तमुन यइ संसारा धनमि ईमान्दार भयान भण्या, तमुनलाई साँचो धनो जिम्मा कइले दिनेहो ?
\v 12 यदि तमुन अर्खा धनमि ईमान्दार भयान भण्या, तमुनो आफनै धन तमुनलाई कइले दिनेहो ?
\v 13 कोइ नौकरले दुई मालिको सेवा अद्द सक्दैन, क्याकि कि तइले एकलाई घृणा अरिबर अर्खालाई प्रेम अरन्छ, या त्यो एको भक्त होइबर अर्खालाई तुच्छ माणन्छ | तमुन परमेश्वर रे धन दुएइको सेवा अद्द सक्दान |”
\v 14 धना लोभी फरिसीले यिन सबै कुरणी सुणिबर उनरो उपहास अद्द पस्या |
\v 15 तबइ उनले तिनूनलाई भण्यो, “मान्सका साम्नेइ आफुइखि धर्मी माण्न्या तमुनइ हउ, तर परमेश्वरले तमुना हृदय जाण्नाहन, क्याकि कि मान्सका बिचैनी जे उच्च गणिरइछ, परमेश्वरको दृष्टिमि त्यो तुच्छ माणिरइछ |
\v 16 बप्तिस्मा-दिने यूहन्नाको समयसम्म मोशा व्यवस्था रे अगमवक्ता प्रचार अरिया | तइ बेला धेकी परमेश्वरका राज्यको सुसमाचार प्रचार होइरइछ, रे सबै जना तइ राज्य भितर बलले छिद्दाहन् |
\v 17 तर व्यवस्था बटाहइ एक मात्रा मेटिन भण्ना सर्गइ रे धरती लोप हुन सजि छ |
\v 18 जइले आफनी स्वानी त्यागिबर अर्खी ब्या अरन्छ, तइले ब्यबिचार अरन्छ, रे लोग्ने बटाहइ त्यागिएइ आइमाईलाई ब्या अदद्या मान्सले लइ व्यविचार अरन्छ |
\v 19 " ""एक धनी मान्स रइछ, जो बहुमुल्य लत्ताइ रे मिहिन मलमल लाइबर दिनदिनै मोजमज्जामि बसन्थ्यो |"
\v 20 उइको ढोकालाई लाजरस नाउँ भया एक गरीब मान्सलाई ल्याईबर राखिदिन्थ्या | त्यो घाइघाले भरिरइथ्यो |
\v 21 तइ धनी मान्सको टेबुल बटाहइ झड्या टुकडाटाकडी खाइबर लाजरसले आफनो पेट भद्या मन अरन्थ्यो | कुकुर आइबर लइ तइका घा चाटन्थ्या |
\v 22 त्यो गरीब मान्स मर्यो, रे स्वर्गदुतले तइलाई लैजाईबर अब्राहामका सँङ राखिदियो | त्यो धनी मान्स लइ मर्यो रे गाडियो |
\v 23 नरकमि कठोर कष्ट भोग्या बेलामि उइले नजर उठाइबर हेर्यो, रे दूर अब्राहामइ रे उनरा सँङनि लाजरसलाई धेक्यो |
\v 24 तइ पाछा उईले जोरले भण्यो, 'हे पिता अब्राहाम, मुमि दया अरिबर लाजरसखि पठाइदिय, रे तइले आफनो आँउला टुपो पानीमि चोपिबर मेरो जीवडो ठण्न पाडिदेलो, क्याकि कि म यइ ज्वालामि भयंकर कष्ट पाइराईछु |'
\v 25 तर अब्राहामले भण्यो, 'छोरो, याद अर त, तुइले आफना जीवनकालमि असल-असल कुरा भोग अरि, रे तसोइ अरि लाजरसले दु:खइ दु:ख भोग्यो | त्यो अब याँ अराममि छ, रे तुचाइ कष्टमि छइ |
\v 26 तिन सबै कुरा बाहिक याँ बटाहइ तेरा वाँ पारि जान खोज्ज्या जान नसकन्ना रे ताँ बटाहइ याँ हामरा वाँ वारि आउन लइ नसकन्ना भणिबर हामराइ रे तमुना बिचमि एक अति गइरो धाँदो छ |'
\v 27 उइले भण्यो, 'पिता, यसैले म तमलाई बिन्ति अद्दउ, तमले तइलाई मेरा बाका घर पठाइदिय,
\v 28 क्याकि भण्या मेरा पाँच भाइ छन्, रे तइले तिनूनलाई चेताउनी देलो, नत्र भण्या तिनून लइ यइ कष्टको ठाँउमि आउने हुन् |'
\v 29 तर अब्राहामले भण्यो, तिनुना सँङ मोशा रे अगमवक्ता किताब छन् | तिनूनले तिन सुणुन |'
\v 30 " ""तर उईले भण्यो, 'होइन, पिता अब्राहाम, मर्या बटाहइ कोइ एक जना तिनुना वाँ गयो भण्या तिनूनले पश्चाताप अद्देइथ्या |' "
\v 31 """उनले उइलाई भण्यो, 'मोशा रे अगमवक्ताका कुरा तिनले सुण्नाईन् भण्या, मर्या बटहै कोइ जिउनो भया लइ तिनूनले विश्वास अद्द्या होइनन्' |” "
\c 17
\p
\v 1 येशूले आफना चेलाखि भण्यो, “पाप अद्द लाउन्या परिक्षा निश्चय आउनाहन | तर धिक्कार तइ मान्सलाई, जइ द्वारा त्यो आउँछ !
\v 2 जइ मान्सले यिन नानामि हइ एकलाई पाप अद्दाइ लाउँछ तइका गालामि जितारा एक पाटो झुण्न्याइबर तइलाई समुन्द्रमि फाल्दिनु तइको निउती बेस होलो |
\v 3 आफना विषयमि होस् अरिबर बस्या | “तेरा भाइले अपराध अर्यो भण्या तइलाई ह्प्का, रे तइले पश्तायो भण्या तुइले तइलाई क्षमा अर |
\v 4 यदि तेरो भाइले दिनमि सात बेर तेरो विरुद्द अपराध अर्यो, रे सातै बेर तेरा वाँ फर्किआइबर 'म पछुतो अद्दउ ' भण्यो भण्या, तुइले तइलाई क्षमा अरेइ |”
\v 5 प्रेरितले प्रभूलाई भण्यो, “हामरो विश्वास बडाइदिय |”
\v 6 प्रभुले भण्यो, “तमुनमि राया दाना जति लइ विश्वास भयाभए तमुनले यइ किमुको रुखलाई, 'तु उखेलिबर समुन्द्रमि रोपिनाइ जा ' भणला भण्या, तइले माण्नेहो |
\v 7 तमुनमि हइ कसैको नौकर खेत जोतिबर कि भेडा चराइबर खेत बटाहइ आयो भण्या, उईले तइ नौकरलाई 'छिट्टाइ आइबर खानाइ बस्' भणन्छ ब ?
\v 8 के उइले तइखि यिसो भण्न्या होइन ? मेरा निउती खानाइ तयार अर् , रे पटुका कस् रे मुइले खाई-पिई नसकन्ज्या सम्म मेरो सेवा-टहल अर् | तइ पाछा तु खानपिन अर् |'
\v 9 आफुले भण्या अन्सार काम अर्यामि क्या उईले तइ नौकरलाई धन्यवाद दिनेहो ब ?
\v 10 तसेरी तमुनलाई भण्या सबै काम पुरा अर्या पाछा तमुनले लइ यिसो भण : हाम नलायक दास हँउ , हामले त हामरो कर्तब्य मात्तरै पालनाइ अरिराइछउँ '|”
\v 11 येशू येरुशलेमतिर जान्नाथ्या | यइ यात्रामि उन सामरियाइ रे गालीलइको सिमाना होइबर गया |
\v 12 उन एक गाँउमि पसन्ज्या दश जना कोणीसँङ उनरो भेट भयो | दूरइ कलिबर तिनूनले
\v 13 जोरले भण्यो, “हे येशू गुरुज्यू , हाममि कृपा अर |”
\v 14 उनले तिनूनलाई धेकिबर भण्यो, “जा गइबर पुजारीका वाँ आफुईलाई धेका |” तिनून जानाजानाइ निका होइय्या |
\v 15 तिनूनमि हइ एक जनाले आफु निको भया धेक्यो, रे जोरले परमेश्वरको महिमा अद्दोई त्यो फर्क्यो ,
\v 16 रे येशूलाई धन्यवाद दिइबर त्यो येशूका खुट्टाइनि घोप्टो पड्यो | त्यो एक सामरी रइछ I
\v 17 येशूले भण्यो, “ क्या निको भया दश जना होइनन् ब ? अउर नौ जना काँ छन् ?
\v 18 क्या यो विदेशी बाहिक फर्कि आउन्या परमेश्वरको प्रशंसा अदद्या अउर कोइ भएइन ?”
\v 19 तइ पाछा उनले तइखि भण्यो , “उठ, रे आफना बाटा लाग् | तेरा विश्वासले तुलाई निको बनाइराइछ |”
\v 20 परमेश्वरको राज्य कब आउनेहो भण्न्या फरिसीको प्रश्नको जवावमि उनले तिनूनलाई भण्यो, “परमेश्वरको राज्य धेकिन्या अरि आउनेहोइन ,
\v 21 नत मान्सले भण्नेहो , 'हेद्दा, याँ छ !' या 'ताँ छ !' क्याकि भण्या हेद्दा, परमेश्वरको राज्य तमराइ बिचैनी छ |”
\v 22 उनले चेलालाई भण्यो, “तिन दिन आउन्नाछन् , जब तमुनले मान्सा चेला कसइ एक दिन हेद्द्या मन अद्देहउ , तर तमुन धेक्द्या होनू |
\v 23 मान्सले तमुनलाई भण्नेहुन् , 'हेद्दा , पारे वाँ छ !' या 'हेद्दा , पारे याँ छ |' तर जनजा , रे तिनूनका पाछा जनलाग |
\v 24 क्याकि कि जसेरी बिजुली चम्कन्ज्या अग्गाशा एक किनार हइ अर्खा किनार सम्म उजालो बनाउछ , मान्सो चेला लइ आफना दिनमि तसोइ हुनेहो |
\v 25 तर पैल्ली उईले धेरै कष्ट सहनु पड्या हुन्छ रे यइ पुस्ता बटाहइ बहिष्कृत हुनु पडन्छ |
\v 26 नोआ दिनमि जसो होइरइथ्यो , मान्सा चेला दिन लइ तसोइ हुनेहो|
\v 27 नोआ जहाज भितर नपसन्ज्या मान्स खान्नाथ्या , पिउन्नाथ्या , ब्याबारी अद्दाथ्या | रे जलप्रलय आयो , रे सबैलाई नष्ट पाड्यो |
\v 28 लोतका दिन लइ तसोइ होइरइथ्यो , मान्स खान्नाथ्या , पिउन्नाथ्या, किनबेच अद्दाथ्या , रोप्दाथ्या , बनाउन्नाथ्या ,
\v 29 तर जइ दिन लोत सदोम बटाहइ निकल्या , अग्गाश बटाहइ आगोइ रे गन्धकइ बर्सिबर तिनू सबलाई नष्ट पाड्यो |
\v 30 मान्सो चेलो प्रकट हुन्या दिन लइ यिसोइ हुनेहो |
\v 31 तइ दिन जो घरो कौसीमि छ , तइको मालमत्ता घर भितर छ भण्या त्यो लैन्नाईखिलाई तल्तिर जनाउ | तसेरी नै खेत हुन्या लइ फर्किबर जनाउ |
\v 32 लोतकि स्वानीलाई याद अर !
\v 33 जइले आफनो परान बचाउनाइ खोजन्छ , तइले त्यो गुमाउँछ , रे जइले आफनो परान गुमाउँछ , तइले त्यो सुरक्षित राखन्छ|
\v 34 म तमुनलाई भण्नउ , तइ रात दुई जना एकै ओछ्यानमि हुनेहुन् | एक लगिनेहो रे अर्खो छाडिनेहो |
\v 35 दुई जना आइमाई सँङै जितारो पिस्सारएइ हुन्छिन् | एक लगिनेइ हो , अर्खि छाडनेइ हो |
\v 36 दुई जना मान्स खेतमि हुनेहुन् , एक लगिनेहो , अर्खो चाइ छाडिनेहो |” ]
\v 37 पइ तिनूनले उनलाई सोद्यो, “काँ प्रभु?” उनले तिनूनलाई भण्यो, “जाँ सिनु छ, गिद्द ताँ जमा हुनाहान्|”
\c 18
\p
\v 1 तिनून सदाई प्रार्थना अरुन रे निरास नहुन भण्न्या उइले उनले तिनूनलाई एक कथा भण्यो :
\v 2 कसइ एक शहरमि परमेश्वरको डर नमाण्न्या रे मान्सो वास्ता नअद्दया एक न्यायधीश रइछ |
\v 3 तसइ शहरमि एक विधवा लइ रइछ | त्यो तिनरा वाँ आइराखन्थी , रे भणन्थी , 'मेरो वादीको अगाडी मेरो न्याय अरिदिय |'
\v 4 तइले केइ समय त माणेइन , तर पाछा तइले आफना मनमि भण्यो , 'म परमेश्वरो डर लइ माण्नैनँ | मान्सो वास्ता लइ अद्दैनँ |
\v 5 तर यइ विधवाले मुखि हैरान पाणेइ हुनाले म तइको न्याय अरिदिनउ , नत्र भण्या त्यो एकोरेँइ आइबर मुखि वाक्कै बनाउनेइ हो '|”
\v 6 प्रभुले भण्यो , “सुण, त्यो अधर्मी न्यायधीशले के भणन्छ |
\v 7 के परमेश्वरले उनखि रातदिन पुकाद्दया आफना छानियाको न्याय अरिदिने होइनन् ब ? के उनले तिनुना निउती ब्यालो अद्दे हुन ब ?
\v 8 म तमुनलाई भण्नउ , उनले छिट्टाई तिनुनो न्याय अरिदिने हुन् | पुइ लइ मान्सो चेलो आउँन्ज्या क्या उइले धरतीमि विश्वास भेटाउने हो ब ?”
\v 9 आफुईमि भरोसा राख्द्या रे आफुईखि धर्मी माणिबर अउरलाई तुच्छ माण्न्या कसै-कसैलाई यो कथा सुणायो :
\v 10 दुई जना मान्स प्रार्थना अद्दाई मन्दिरमि गया - एक जना फरिसी रे अर्खो कर उठाउन्या |
\v 11 फरिसीले कलिबर मनमनै यिसेरी प्रार्थना अर्यो, 'हे परमेश्वर, म तमलाई धन्यवाद दिनउ , म अउर मान्स जसो धुताहा , अन्यायी ,व्यविचारी , या यो कर उठाउने जसो लइ आथिन |
\v 12 म हप्ता दुई बेर व्रत बस्सउ | मुइले पाया जम्माइ चिजो दशांश म दिनउ|'
\v 13 " ""तर कर उठाउन्या चाइ दूरइ कलिबर सर्गतिर आँखा लइ नउठाईबर यिसो भण्नोइ आफनो छाती पिट्ट पस्यो , 'हे, परमेश्वर , म पापीमि दया अर !' "
\v 14 म तमुनलाई भण्नउ, यो चाइ मान्स तइ अर्खा भण्ना धर्मी ठहरिबर आफना घरतिर लाग्यो | क्याकि भण्या हरेक जइले आफुईखि उच्च पाडन्छ , त्यो होचिनेहो , तर जइले आफुईखि होच्याउँन्छ , त्यो उच्च पाडिने हो |”
\v 15 येशूले छोईदिन्ना भणिबर मान्सले बच्चालाई उनरा वाँ लेइबर आया | तर चेलाले यो धेकिबर तिनूनलाई रिसाउन पस्या |
\v 16 येशूले तिनूनलाई आफना वाँ बोलाइबर भण्यो, “बालकलाई मेरा वाँ आउन दिय , तिनूनलाइ जनरोक | क्याकि कि भण्या परमेश्वरो राज्य यिसाइको हो |
\v 17 साँच्ची म तमुनलाई भण्नउ, जइले एक बालकले जसेइ परमेश्वरको राज्य ग्रहण अद्दैन , त्यो कसइ रितल्लइ तइ भितर जान सक्दैन |”
\v 18 कसइ एक शासकले येशूलाई यिसो भणिबर सोद्यो , “हे असल गुरु ,अनन्त जीवन पाउनाइ म क्यारुँ ?”
\v 19 येशूले तइखि भण्यो, “तु मुखि क्याखि असल भणन्छइ ? एक परमेश्वर बाहिक कोइ असल आथिन |
\v 20 तु आज्ञा त जाणन्छइ : 'व्यविचार जनअरेइ , हत्या जनअरेइ , जनचोरेइ , झुटा गवाही जनदिएइ , आफना बा रे इजा आदर अरेई '|”
\v 21 तइले भण्यो , “यिन सबै त मेरो जवानी बटाहइ पालनाइ अरिराइछु |”
\v 22 यो सुण्या पाछा येशूले तइखि भण्यो, “तुलाई आँजी एक कुरा कमी छ | तुसँङ भया जे जति लइ छन् तिन सबै बेचिबर गरीबलाई बाँणिदे, रे तुलाई सर्गमि धन हुनेहो , रे आ, रे मेरा पाछा लाग् |”
\v 23 तर यिन कुरणी सुणिबर त्यो शासक अति निसुरो भयो , क्याकि भण्या त्यो बड्ताइ धनी थ्यो |
\v 24 तइ पाछा येशूले तइलाई हेरिबर भण्यो, “धन-सम्पत्ति हुन्याखिलाई परमेश्वरको राज्य भितर पस्सु धेरै असजि छ ,
\v 25 क्याकि भण्या धनी मान्सखि परमेश्वरो राज्य भितर पस्सु भण्ना ऊँटखि सुया नथरा हइ छिद्दाई सजि छ |”
\v 26 तइ पाछा सुण्न्याल्लइ भण्यो, “तब कइको उद्दार हुन सकन्छ पुइ?”
\v 27 उनले भण्यो, “मान्स जे अरि सक्दैन , परमेश्वर त्यो अरि सक्दाहन् |”
\v 28 तब पत्रुसले भण्यो, “हेद्दा , आफना घरबार छाडिबर हाम तमरा पाछा लागिरइछौं |”
\v 29 तब उनले तिनूनलाई भण्यो, “ साँच्ची म तमुनलाई भण्नउ, जइले घर या स्वानी , या दाइ-भाइ , या इजा-बा , या चेलाचेलीलाई परमेश्वरका राज्यको निउती त्यागन्छ ,
\v 30 तइले यिसै समयमि बढ्ताइ फल पाउनेहो रे आउन्या युगमि अनन्त जीवन पाउनेहो |”
\v 31 येशूले बारैखि अलगै लैजाईबर भण्यो, “हेर, हाम यरुशलेमतिर जान्नार्याँऊ , रे मान्सका चेला बारेमि अगमवक्ताले लेख्या हरेक कुरा पुरा हुनेहो |
\v 32 क्याकि भण्याँ ऊ अउर जाता हात सुम्पिन्या हो , रे तिनूनले उइको गिल्ला अद्देहुन् , रे उइसँङ दुर्व्यहार अद्देहुन् , रे उइलाई थुक्देहुन् |
\v 33 तिनूनले उइलाई कोर्रा लाउनेहुन रे माद्देहुन् , पुइ तेसरा दिन ऊ आँजी जिउनो होइबर उठ्ठेहो |”
\v 34 तर चेलाले यिन कुरणी एकै लइ बुजेइनन् | तिनुना निउती यिन कुरणी गोप्यमि राखियो , भणिया यिन कुरणी तिनुनो समझले भ्याएइन |
\v 35 उन यरिहोका नजिकै पुग्या | ताँ एक जना अन्धा बाटा किनारमि बसिबर भिक माग्दाथ्यो |
\v 36 एक भिंड नजिकै बटाहइ गया सुणिबर 'यो के हो ?' भणिबर तइले सोद्यो |
\v 37 मान्सले तइखि भण्यो, “नासरतका येशू यई बटाहइ जान्नाछन् |”
\v 38 तबइ त्यो यिसो भणिबर जोरले भण्यो, “हे येशू , दाउदा पुत्र , मुमि दया अर !”
\v 39 अगाडी अगाडी हिट्टयाले तइलाई चुप लाग् भणिबर रिसायो , तर त्यो आँजी बड्ताइ जोरले कराउन पस्यो , “हे दाउदा पुत्र , मुमि दया अर |”
\v 40 येशू कलिया , रे तइलाई आफना वाँ ल्याउन्या आज्ञा अर्यो | त्यो नजिक आया पाछा उनले तइलाई सोद्यो ,
\v 41 " ""तु के चहान्छइ ? म तेरो निउती क्यारुँ ?” तइले भण्यो , “प्रभू म धेक्द सकूँ |"
\v 42 तबइ येशूले तइखि भण्यो , “तु धेक्द्या होइजा | तेरा विश्वासले तुलाई निको बनाइराइछ |”
\v 43 पइ उतइय्येंई त्यो धेक्द्या भयो, रे परमेश्वरको प्रशंसा अद्दोई त्यो उनरा पछा लाग्यो| यो धेकिबर सबै मान्सले परमेश्वरको प्रशंसा अर्यो|
\c 19
\p
\v 1 येशू यरिहो पसिबर ताँ बटाहइ जान्नाथ्या |
\v 2 ताँ जक्कै नाउँ भया एक जना मांस रइछ | त्यो कर उठाउनेमि हइ मुख्य मान्स रइछ , त्यो धनी लइ रइछ |
\v 3 येशू को रइछन् भणिबर त्यो हेद्दाई चाहान्थ्यो , तर पुट्क्या भया हुनाले भीडले अद्दा धेक्दाई सकेइन |
\v 4 त्यो उनखि हेद्दाईखिलाई अगाडी अगाडी दौडिबर एक अञ्जीरा रुखमि चड्यो | क्याकि कि येशू तसइ बाटो होइबर जान्नाथ्या |
\v 5 जबइ येशू तइ ठाँउमि आइपुग्या , तब उनले मल्तिर हेरिबर तइखि भण्यो, “ए जक्कै , झट्टइ ओलिबर आई, क्याकि भण्या आज मुइले तेरा घर बस्सु पणिरइछ |”
\v 6 त्यो झट्ट ओलिबर आयो | खुशी सित उनरो स्वागत अर्यो |
\v 7 जबइ मान्सले यो धेक्यो , तिनून जम्माइ यिसो भणिबर गनगन अद्द पस्या , “ उन पापीका घर पाउना बनिबर गया |”
\v 8 जक्कैले कलिबर प्रभूखि भण्यो , “प्रभू , हेर , म आफना सम्पतिको आधा भाग गरीबलाई दिनउ , रे कोइ बटाहइ अन्याय अरिबर लैजाईराइछु भण्या म तइको चार गुणा फिर्ता अरिदिनउ |”
\v 9 तबइ येशूले तइखि भण्यो , “आज यइ घरमि मुक्ति आइरइछ , क्याकि कि यो लइ अब्राहामो चेलो हो |
\v 10 क्याकि भण्या मान्सो चेलो हरायाखि खोज्जाई रे बचाउनाइ आया हो |”
\v 11 तिनूनले यिन कुरणी सुण्ना सुण्नाई उनले तिनूनखि एक कथा भण्न पस्या | उन यरुशलेमा नजिकै थ्या , मान्सले परमेश्वरको राज्य छिट्टाइ प्रकट हुन्नाछ भणिबर सम्जिरइथ्या |
\v 12 उनले भण्यो , “एक जना खानदानी मान्स एक राज्य पाँउलो रे फर्किबर आँउलो भणि कसइ दूर देश गयो |
\v 13 तइले आफना दश जना नौकरखि बोलाइबर तिनूनलाई दश सुनका सिक्का दिइबर भण्यो, 'जबसम्म म फर्किबर आउनैन यइ बटाहइ व्यापार अर |'
\v 14 तर तइका प्रजा तइखि घृणा अरन्थ्या ,रे तिनूनले तइका पाछा पाछा दूतलाई यिसो भणि पठायो , 'तइले हाममि राज अर्या हाम चाहानाइन |'
\v 15 " ""तब राज्य अधिकार पाईबर त्यो फर्क्या पाछा आफुले पैसा दिया नौकरखि आफना वाँ बोलाउने हुकुम दियो , व्यापार बटाहइ कति नाफा अर्यो भण्न्या तइले जाण्न चाहान्थ्यो |"
\v 16 तबइ पइलो आइबर यिसो भण्यो, 'मालिक, तमरा सिक्काले आँजी दश सिक्का कमाइराइछु |'
\v 17 तइले तइलाई भण्यो, 'स्याबास असल नौकर , तु अति थोक्काइमि विश्वासी भई, तुइले दश शहरमि अधिकार पाउनेहइ |'
\v 18 दोसोरो आइबर यिसो भण्यो , 'मालिक , तमरा सिक्काले अउर पाँच सिक्का कमाइराइछु |'
\v 19 तइले तइलाई भण्यो , 'तुइले लइ पाँच शहरमि अधिकार पाउनेहइ|'
\v 20 अर्खो आइबर यिसो भण्यो , 'मालिक , हेर , तमरो सिक्का याँ छ | त्यो मुइले रुमालमि बानिबर राखिराइछु |
\v 21 म तमसँङ डराया , क्याकि कि तम कठोर मान्स रइछौ | जे राख्यान त्यो लैजान्छौ , रे जे बोयान तइको कटनी अरन्छौ |'
\v 22 तइले तइलाई भण्यो , ' तेराइ मुखो कुरणी बटाहइ म तेरो न्याय अद्दउ , ए दुष्ट नौकर ! जे राखेइन त्यो लैन्या , रे जे बोएइन तइको कटनी अदद्या म कठोर मान्स हुँ भणि तुइले जाँणिराइथी |
\v 23 तब मेरो सिक्का बैंकमि क्याखि राखिनी पुइ ? म आइबर व्याज समेत त्यो पाउनेइथिउँ |'
\v 24 " "" तब नजिकै कलियाखिलाई तइले भण्यो , 'तइ बटाहइ त्यो सिक्का खोसिबर दश सिक्का भयालाई दिइदिय |'"
\v 25 तिनूनले तइलाई भण्यो , 'हजूर , तइसँङ त दश सिक्का छनइछन् |'
\v 26 ' म तमुनलाई भण्नउ , जइसँङ छ तइलाई आँजी बड्ता दिइनेहो , तर जइसँङ आथिन तइसँङ भया लइ तइ बटाहइ खोसिनेहो |
\v 27 तर मुइले तिनूनमि राज अर्या नचाहाने मेरा तिन शत्तुरलाई याँ लेइबर आस , रे तिनूनलाई मेराई साम्नेइ मार '|”
\v 28 येशूले यिन कुरणी भण्या पाछा उन यरुशलेम तिर गया |
\v 29 जबइ उन बेथफागे रे बेथानिया नजिकै जैतुन भण्न्या डाँडामि पुग्या , उनले आफना चेलामि हइ दुई जनाखि यिसो भणि पठायो ,
\v 30 साम्नेइका गाँउ जा , रे भितर पस्सा पस्साई तमुनले गधा एक बच्चा बाँन्या भेटाउनेहउ , जइमि अइलसम्म कोइ मान्स लइ चड्या आथिन | तइलाई फुकाईबर याँ लेइबर आस |
\v 31 कसैले 'क्याखि फुकाउन्नाछौ ?' भणिबर तमुनखि सोद्यो भण्या , ' प्रभूलाई यइको खाँचो छ ' भणँ |”
\v 32 तिन पठाया मान्स गया , रे उनले तिनूनलाई जसो भणिराइथ्यो तसोइ भेटायो |
\v 33 तिनूनले बछेड़ो फुकाउन्ज्या बछेड़ा मालिकले तिनूनलाई सोद्यो , “ तमुन यो बछेड़ो क्याखि फुकाउन्नाछौ ?”
\v 34 तिनूनले भण्यो , “प्रभूलाई यइको खाँचो छ |”
\v 35 चेलाले तइलाई येशूका वाँ लेइबर आया , रे आफना लत्ता बछेड़ामि राखिबर येशूखि तइमि बसाल्यो |
\v 36 उन जान्ज्या मान्सले आफना लत्ता बाटामि ओछ्यायो |
\v 37 उन जैतुन डाँडा ओरालाइनि आइपुगन्ज्या चेला सारा भीड , आफुले धेक्या सबै शक्तिशाली कामका निउती रमाउनाइ , परमेश्वरको प्रशंसा अद्दाइ जोरले कराउन पस्या ,
\v 38 परमप्रभुका नाउँमि आउन्या राजा धन्य हुन् | सर्गमि शान्ती रे परमधाममि महिमा |”
\v 39 भीडका कोइ कोइ फरिसीले उनखि भण्यो , “ हे गुरु , तमरा चेलाखि रिसा |”
\v 40 तर उनले भण्यो , “म तमुनलाई भण्नउ , यिनुन चुप लाग्यो भण्या ढुङा कराउने हुन् |”
\v 41 जब येशू नजिकै आइपुग्या रे शहरलाई धेक्यो , उन तइका निउती रोया ,
\v 42 शान्ती कइ कुराले ल्याउँछ भणिबर तुइले आज लइ जाँण्या भया हुनेइथ्यो ! तर अब तेरा नजर हइ त्यो लुकिरइछ |
\v 43 क्याकि कि तुमि यिसा दिन आउने हुन , जब तेरा शत्तुरले तेरा वल्तिर पल्तिर मोर्चा बानिबर घेरा हाल्लेहुन , रे सबैतिर हइ तुलाई थुनिराख्देहुन् |
\v 44 तिनूनले तुलाई रे तु भितर बस्स्या तेरा सन्तानखि जमिनमि पछाड्दिनेहुन् , रे एक ढुङामि अर्खो ढुङा लइ छाडिन्या आथिन | क्याकि कि तुइले आफुईमि भया परमेश्वरको कृपा-दृष्टिको समय पछेण्न सकिनी |”
\v 45 तब उन मन्दिर भितर पस्या रे बेच्या सबैलाई निकाल्यो ,
\v 46 रे तिनूनखि भण्यो , “ धर्मशास्त्रमि लेखिरइछ , ' मेरो घर प्रार्थना घर हुनेहो ,' तर तमुनले त यइलाई डाँकुको अड्डा बनाइराइछौ |”
\v 47 उनले दिनदिनै मन्दिरमि सिकाउन्थ्या | तर मुख्य पुजारी , शास्त्री रे जनता प्रमुख मान्सले उनलाई माद्दाई खोजन्थ्या |
\v 48 तिनूनले उनलाई माद्द्या केइउपाय भिटाउन सकेइनन्, क्याकी कि सबै मान्स उनरा कुरणीमि मग्न थ्या|
\c 20
\p
\v 1 एक दिन मन्दिरमि उन मान्सलाई सिकाउन्नाथ्या ,रे तिनूनलाई सुसमाचार प्रचार अद्दाथ्या | धर्म-गुरुका सँङ मुख्य पुजारी रे शास्त्री उनरा वाँ आया ,
\v 2 रे उनलाई सोद्यो , “हामखि भण , कइ अधिकारले तम यिन काम अरन्छौ , या तमलाई यो अधिकार दिन्या को हो ?”
\v 3 उनले तिनूनलाई जबाब दियो , “ मूलइ तमुनलाई एक कुरा सोद्दउ, मुखि उत्तर दिय |
\v 4 यूहन्नाले दिया बप्तिस्मा सर्ग बटाहइ कि मान्स बटाहइ ?”
\v 5 तिनून आपसमि बहस अद्द पस्या , “ 'सर्ग बटाहइ ' भण्नाउ भण्या , 'तमुनले उनलाई क्याखि विश्वास अर्यान ?' भणिबर उन भण्नेहुन |
\v 6 ' मान्स बटाहइ ' भण्नाउ भण्या , सबै मान्सले हामलाई ढुँङाले हाण्नेहुन , क्याकि कि यूहन्ना अगमवक्ता हुन् भण्न्या तिनुनो पक्का विश्वास छ |”
\v 7 यसैले तिनूनले जवाब दियो , “हाम जाण्नाइन , काँ बटाहइ आया हो|”
\v 8 तब येशूले तिनूनलाई भण्यो , “ उसो भया म कइ अधिकारले यिन काम अद्दउ , म लइ तमुनलाई भण्नैन |”
\v 9 उनले मान्सखी यो कथा भण्यो : “ एक मान्सले दाखबारी लायो , रे मोहीलाई दिइबर धेरै दिना निउती परदेश गयो |
\v 10 फल पाकिसक्या पाछा दाखबारी बटाहइ केइ फल लइन्नाइ दाखबारीका मालिकले आफनो एक नौकरलाई मोहिका वाँ पठायो | तर मोहीले तइलाई चुटिबर रिताई हात पठायो |
\v 11 तइले आँजी अर्खो नौकरलाई पठायो , तर तिनूनले तइलाई लइ चुटिबर बिजत अरिबर रितोई पठाइदियो |
\v 12 तइले तेसरालाई लइ पठायो | तर तिनूनले तइलाई लइ घाइते बनाइबर निकाल्दियो |
\v 13 " ""तइ पाछा दाखबारीका मालिकले भण्यो , 'अब म क्यारुँ ? म आफनो प्यारो चेलो पठाउनउ | शायद उइलाई त तिनून आदर अरन्ना |”"
\v 14 तर मोहीले उइलाई धेकिबर आपसमि कुरणी अद्द पस्या , 'त्यो त हकवालो हो | हाम यइलाई माद्दाउँ , रे सम्पत्तिको हक हामरो हुनेहो |'
\v 15 तइ पाछा तिनूनले उइलाई दाखबारीका बाइर लैजाईबर मार्यो | “अब दाखबारीका मालिकले तिनूनलाई क्याद्दिहुन् ?
\v 16 त्यो आइबर तिन मोहीलाई माद्देहो , रे दाखबारी अउरलाई दिनेहो |” मान्सले यो सुणिबर भण्यो , “यिसो कभइ जनहोउ |”
\v 17 तर उनले तिनूनलाई हेरिबर भण्यो , “यो लेखिया के हो पुइ ? 'जइ ढुँङालाई भवन बनाउनेले रद्द अर्यो , तेइ चाइ कुना शिर-ढुँङो बन्यो|'
\v 18 तइ ढुँङामि झड्या सबै धुलोधुलो हुनेहो , तर जइमि त्यो झड्डे हो तइले तइलाई धुलोधुलो बनाउनेहो |”
\v 19 तबइ शास्त्री रे मुख्य पुजारीले तसै बेला उनलाई पकड्डाइ खोज्यो | तिनूनलाई था थ्यो कि यो कथा तिनराइ विरुद्दमि भणिया थ्यो तर तिनून मान्ससँङ डराउँथ्या |
\v 20 तिनून मौका हेद्द पस्या , रे धर्मी होइबर टोपल्या जासुसलाई तिनूनले उनरा वाँ पठायो | येशूले भण्या कुरणीमि उनलाई फसाईबर अधिकारी रे हाकिमा हात उनखि सुम्पिदिन्या दाउमि तिनून थ्या |
\v 21 तिनूनले उनलाई सोद्यो , “गुरुज्यू , हाम जाण्नाउ , तम ठिक बोलन्छौ रे ठिक सिकाउन्छौ , रे कसैको पक्षपात लइ अद्दान , तर सत्यसँङ परमेश्वरको मार्ग सिकाउँछौ |
\v 22 हामले कैसरलाई कर तिद्दु ठिक छ ,कि आथिन ?”
\v 23 तर उनले तिनुनो कपट बुजिबर तिनूनलाई भण्यो ,
\v 24 मुलाई एक सिक्का धेका | यइमि कइको फोटो रे कइको नाउँ खोपिरइछ ?” तिनूनले भण्यो , “कैसरो |”
\v 25 उनले तिनूनलाई भण्यो , “यसैले जे कैसरा हुन् कैसरलाई दिय , रे जे परमेश्वरा हुन् परमेश्वरलाई दिय |”
\v 26 मान्सका साम्नेइ तिनूनले उनलाई कुरणीमि फसाउन सकेइन , रे उनरो जवाबमि तिनून अचम्म होइबर चुप्प रया |
\v 27 तइ पाछा उनरा वाँ केइ सदुकी आया | मर्या बटाहइ पुनरुत्थान हुनैन भण्न्या तिनुनो धारणा थ्यो | तिनूनले उनखि सोद्यो ,
\v 28 गुरुज्यू , मोशाले हामखिलाई लेखिदिराइछ , कि कसई मान्सको ब्या अर्या दाइ नि:सन्तान मर्यो भण्या , भाइले तइकि स्वानिलाई ब्या अरिबर दाइको सन्तान खडा अद्दु पडन्छ |
\v 29 सात भाइ रइछन् | जेठाले एक स्वानी लेइबर सन्तानै नपाईबर मर्यो ,
\v 30 रे माइलाले
\v 31 रे साँइलाले तइलाई ब्या अर्यो | रे तसोइ अरिबर तिन सातै जना सन्तानै नपाईबरै मर्या |
\v 32 पाछा बटाहइ त्यो आइमाई लइ मरिगइ |
\v 33 यसैले मर्या बटाहइ पुनरुत्थान हुन्ज्या त्यो आइमाई तिनूनमि हइ कइकि स्वानी हुनेईहो ? क्याकि कि त्यो सातै जनाइ स्वानी होइरइथी |”
\v 34 येशूले तिनूनलाई भण्यो , “ यइ जमाना मान्स ब्या अद्दाहन् , रे ब्या अरिदिनाहन् |
\v 35 तर तइ जमाना सम्म पुग्द्या योग्य हुन्याले , रे मर्या बटाहइ जिउनो होइबर उठ्या योग्य हुन्याले न ब्या अद्दाहन् , न ब्या अरिदिनाहन् |
\v 36 तिनून आँजी मद्दाईनन् , क्याकि भण्या तिनून स्वर्गदुत समान हुन् , रे पुनरुत्थाना सन्तान भया हुनाले परमेश्वरा सन्तान हुन् |
\v 37 तर मर्या सबै जिउना हुनेहुन् भण्न्या कुरणी मोशाले लइ पोथ्रा विवरणमि परमप्रभुलाई अब्राहामा परमेश्वर , इसहाका परमेश्वर रे याकुबा परमेश्वर भणिबर पुकार्या धेकाइदियो |
\v 38 उन मर्याका परमेश्वर हुनैनन् , तर जिउना परमेश्वर हुन् , क्याकि कि सबै चिज उनराइ निउती जिउना छन् |”
\v 39 तइ पाछा शास्त्रीमि हइ कसइ कसइले भण्यो , “गुरुज्यू , तमले निकोई भण्या |”
\v 40 तइ पाछा आँजी कसैल्लइ उनखि प्रश्न सोद्दाई हिम्मतइ अरेइन् |
\v 41 तर उनले तिनूनलाई भण्यो , “ ख्रीष्ट दाउदा चेला हुन् भणि तिनून कसेरी भण्नाहन् ?
\v 42 क्याकि कि भजना किताबमि दाउद आफुई भण्नाहन् , 'परमप्रभुले मेरा प्रभुलाई भण्यो , “तु मेरा दाइन हाततिर बस ,
\v 43 "जब सम्म म तेरा शत्तुरखि तेरा खुट्टा पाउदान तुल्याउनैन ""|' "
\v 44 यिसेरी दाउद उनखि 'प्रभू ' भण्नाहन् भण्या , आँजी उन कसेरी दाउदा चेला भया ?”
\v 45 मान्सले सुण्ना सुण्नाइ उनले आफना चेलाखि भण्यो ,
\v 46 लामा लत्ता लाईबर इथउथ हिट्या , रे बजारमि मान खोज्या , रे सभाघरमि मुख्य आसनइ रे भोजमि आदरो ठाँउ मन पड्या शास्त्री धेकी होस अर्या |
\v 47 तिनूनले विधवाका घर हड़प अद्दाहान्, रे लामो धेकावटी प्रार्थना अद्दाहान्| यिनइले बड्ता डण्न पाउन्या हुन्|”
\c 21
\p
\v 1 उन हेद्दाथ्या कि धनीलाई आफनो-आफनो भेटी मन्दिरो दानपेटि मि राख्या धेक्यो |
\v 2 उनले एक गरीब विधवालाई ताँ दुई पैसा चडाएइ लइ धेक्यो |
\v 3 तब उनले भण्यो , “ साँच्ची म तमुनलाई भण्नउ , यइ गरीब विधवाले अउर सबैले भण्ना बड्ता चड़ाइराइछ |
\v 4 क्याकि कि यिनुन सबैले आफना प्रशस्त बटाहइ भेटी चड़ाइराइछ , तर यइले त आफनो दरिद्रता बटाहइ आफनो सारा जीवनइ दियो |”
\v 5 अब कोइ-कोइ सुन्दर-सुन्दर ढुँङाइ रे दानमि पाया समानले सजाया मन्दिरो विषयमि कुरणी अद्दाथ्या | येशूले भण्यो ,
\v 6 " ""तमुनले जे धेकिराइ छौ , यिसो समय आउनेहो जब एक ढुँङामि अर्खो ढुँङा रन्या आथिन , तिन जम्माइ भत्कने हुन् |” "
\v 7 तिनूनले उनखि सोद्यो , “गुरुज्यू , यिन सब कब हुनेहुन् ? रे यिन कुरणी हुन्ज्या के चिन्ह हुनेहो ?”
\v 8 उनले भण्यो , “ होस अर्या , तमुनलाई कसैल्लइ नबहकाउ | मेरो नाँउमि धेरै जना 'म उनै हुँ ' रे 'बेला नजिकै आइरइछ ,' भणिबर भण्नेहुन् | तिनुना पाछा तमून जनलाग |
\v 9 तमुनले जब युद्द रे खैलाबैला कुरा सुण्नेहउ तबइ डराया जन , क्याकि भण्या पइलि यिन घटना हुनु पडन्छ , तर अन्त चाइ उन्जेई हुन्या आथिन |”
\v 10 तब उनले तिनूनलाई भण्यो , “ राष्ट राष्टका विरुद्द , रे राज्य राज्यका विरुद्दमि उठ्ठेहो |
\v 11 भयंकर भैंचालो जानेहो | ठाँउ ठाँउमि अनिकालइ रे महामारी हुनेहो , भयंकर आतंक हुनेहो , अग्गाश बटाहइ ठुला-ठुला चिन्ह हुनेहुन् |
\v 12 " "" तर यिन सबै कुरणी हुना हइ पइलि , मान्सले तमुनलाई पकड्डेहुन् , रे सताउनेहुन् , रे तमुनलाई सभाघरमि सुम्पिदिनेहुन् , रे जेलखानामि हाल्दिनेहुन् | तमुनलाई मेरो नाउँको खातिर राजाइ रे हाकिमइका साम्नेइ पुरयाउनेहुन् | "
\v 13 तर तमुना लागि यो एक गवाही दिने अवसर हुनेहो |
\v 14 यसैले आफनो बचाउको निउती के भण्न्या हउ त्यो पइलि बटाहइ सोच्याआथिनौ भणि आफना मनमि पक्का अर |
\v 15 क्याकि भण्या म तमुन लाई यिसो बोल्या मुखइ रे बुद्दी दिनहुँ , कि तमुना विरोधीले उत्तर दिन सक्द्या आथिनन् | तइको व्याख्या लइ अद्द सक्द्या आथिनन् |
\v 16 तर तमुना इजा-बा रे दाइ-भाइ , नातेदारइ रे मित्तुरइल्लइ तमुनलाई पकड़ाइदिने हुन् ,रे तमुनमि हइ कसै-कसैलाई तिनूनले मारिदिनेहुन् |
\v 17 मेरो नाउँको खातिर तमुनलाई सबै मान्सले घृणा अद्देहुन् |
\v 18 तर तमुना मुन्टा एक रौँ लइ नाश हुन्या आथिन |
\v 19 तमुनो धैर्यले नै तमुनो आफनो परान पाउने हौ |
\v 20 " "" तर जब यरुशलेमलाई सेनाले घेर्या धेकन्छौ , तब तइको विनाश नजिकै पुगिरइछ भण्न्या जाण |"
\v 21 तब यहुदियामि हुन्या पहाडैतिर भागुन | शहर भितर हुन्या बाईर भागिबर जाउन , रे बाईर गाँउ हुन्या शहर भितर जन पसुन |
\v 22 क्याकि भण्या लेखिया कुरणी सबै पुरा हुनाइ यिन प्रतिशोधा दिन हुनेहुन् |
\v 23 तिन दिन बच्चा पाउनेइ रे दुध ख्वाउनेइ आइमाईका निउती हाय ! क्याकि कि धरतीमि ठुलो संकट आउनेहो , रे यइ जातीमि क्रोध आउनेहो |
\v 24 तिनून तरवारले मारिनेहुन् , रे राष्टमि कैदी बनाइबर लैजानेहुन् | अन्यजातिको समय पुरा नहुन्ज्या सम्म तिनूनले यरुशलेमलाई खुट्टा तल्तिर चेपिबर राख्देहुन् |
\v 25 " "" सुर्य ,जूनइ रे ताराइमि चिन्ह धेकिनेहो , रे समुन्द्रा गर्जन रे छालईले धरतीका राष्ट सङ्कटमि पणि व्याकुल हुनेहो |"
\v 26 संसारमि हुन आउन्या घटना शंकाले मान्स मुर्छा पड्डेहुन् , क्याकि कि अग्गाशा शक्ति हल्लनेहुन्न |
\v 27 तइ पाछा मान्सा चेलाखि शक्ति रे महा महिमासँङ बादलमि आईरया तिनून धेक्द्या हुन् |
\v 28 जब यिन कुरणी हुनाहन् तबइ कलिय रे आफनो मुण्टो मल्तिर उठा , क्याकि भण्या तमुनो उद्दार नजिकै आइरइछ |”
\v 29 उनले तिनूनलाई एक कथा भण्यो : “ अञ्जीरो रुखइ रे सबै रुखलाई हेर ,
\v 30 तइले पालुवा फेर्या धेकिबर तमुन आफुई था पाउँछौ , कि ग्रीष्म ऋतु नजिकै छ |
\v 31 तसोइ अरि तमुन लइ जबइ यिन कुरणी भया धेक्दे हौ, तबइ परमेश्वरो राज्य नजिकै छ भणि जाण |
\v 32 साँच्ची , म तमुनलाई भण्नउ , यिन सबै घटना पुरा नहुन्ज्या सम्म यो पुस्ता बितिजान्या आथिन |
\v 33 अग्गाशइ रे धरती बितिजानेहो , तर मेरो वचन बितिजाने आथिन |
\v 34 तर तमुन आफना विषयमि होस अर्या , नत्र भण्या भोग-विलास , मतवालीपनइ रे जीवनो फिक्रीले तमुनो मन दबेलो , रे तमुनमि अचानक पासो जसई आइ पड्डे हो |
\v 35 क्याकि कि यिसेरी नै सारा धरतीमि बस्या सबैमि यो आइ पड्डेहो |
\v 36 तर आइ पड्या यिन सबै कुरणी बटाहइ उम्कनाइ रे मान्सा चेला साम्नेइ कलिनाइ समर्थ हुनाइलाई सबै समय प्रार्थना अद्दाई जागा र |”
\v 37 येशूले दिन मन्दिरमि सिकाउन्नाथ्या , रे रात चाइ निकलिबर जैतुन भण्न्या डाँडामि रात बिताउँथ्या |
\v 38 उनरो वचन सुण्नाईलाईसबै मान्स परभातई मन्दिरमि आउँथ्या|
\c 22
\p
\v 1 अखमिरी रोटा चांड नजिकै आइरइथ्यो | यइलाई निस्तार-चांड भणिन्छ |
\v 2 मुख्य पुजारी रे शास्त्री उनलाई कसेरी माद्दाउ भणि मौका खोजन्थ्या , तर मान्स धेकी तिनून डराउँन्थ्या |
\v 3 तबइ बारइमि एक जना इस्करियोत भणिन्या यहूदा भितर शैतान पस्यो |
\v 4 तिनुना हात उनलाई कसेरी पकणाइ दिउँ भणि मुख्य पुजारी रे कप्ताना वाँ गईबर तइले सल्ला अर्यो |
\v 5 तिनून खुशी भया , रे तइलाई रूप्या दिन्या कबूल अर्यो |
\v 6 त्यो सहमत भयो , रे भीड नभया बेला उनखि पकणाइदिन्या मौका खोज्ज पस्यो |
\v 7 अखमिरी रोटा चाड़ो दिन आयो , जई दिन निस्तार-चाड़ो थुमा बलि चडाउनु पणन्थ्यो |
\v 8 उनले पत्रुसइ रे यूहन्नाखि यिसो भणिबर पठायो , “गई बर हामरा निउती निस्तार-चाड़ो खानाइ तयार अर |”
\v 9 तिनूनले उनखि भण्यो , “ हाम यो खानाइ काँ तयार अद्दाउँ ?”
\v 10 उनले तिनूनलाई भण्यो , “ तमुन शहर पस्या पाछा गागरामि पानी बोक्द्या एक मान्ले तमुनलाई भेट्टे हो | त्यो जइ घर पसलो ताँ सम्म तइका पाछा लाग्या ,
\v 11 रे तमुनले तइ घरा मालिकलाई भण , 'गुरुले तमखि सोदिराइछ , मुइले आफना चेलासँङ निस्तार-चाड़ो खानाइ खान्या पाउना कोठा काँ छ ?'
\v 12 उनले तमुनलाई मल्लो तलामि सजिसजाउ भया ठुलो कोठा धेकाउने हुन् , रे ताँई तयार अर |”
\v 13 तिनून गया , रे उनले भण्या जसो पायो , रे तिनूनले निस्तार-चाड़ो तयारी अर्यो|
\v 14 जबइ बेला भयो , तबइ उन प्रेरितसँङ खानाइ खान बस्या |
\v 15 उनले तिनूनखि भण्यो , “ मुइले दु:ख पाउनाइ अगाडी यो निस्तार-चाड़ो खानाइ तमुनसँङ खान्या ठुलो मन अरिराइथ्या ,
\v 16 क्याकि कि म तमुनलाई भण्नउ , परमेश्वरो राज्यमि यो पुरा नहुन्ज्या म यो खानाइ आँजी खान्या आथिन |”
\v 17 तब कटौरा समाईबर धन्यवाद चडाया पाछा उनले भण्यो , “ यो लिय रे एक अर्खालाई बाँण |
\v 18 क्याकि कि म तमुनलाई भण्नउ , परमेश्वरो राज्य नआउन्ज्या अब उप्रान्त अंगुरो रस म पिउन्या आथिन |”
\v 19 तइ पाछा उनले रोटा समायो रे धन्यवाद दिया पाछा त्यो भाँच्यो रे तिनूनखि यिसो भणिबर दियो , “ तमुना निउती दिया यो मेरो शरीर हो | मेरो सम्जनामि यो अर्या |”
\v 20 यिसेरी खाइसक्या पाछा उनले कटौरा समायो रे भण्यो , “ यो कटौरा तमुना निउती बगाया मेरा रगतमि स्थापित अरिन्या नयाँ करार हो |
\v 21 तर हेर , मलाई पकड़ाई दिन्या हात मसँङै टेबुलमि छ |
\v 22 क्याकि कि मान्सो चेलो त माणिया अन्सार जानई पणन्छ , तर धिक्कार तइ मान्सखि , जइले उईलाई धोका दिन्छ |”
\v 23 यिसो काम अदद्या तिनूनमि हइ को होलो भणि तिनून एक अर्खासँङ बहस अद्द पस्या |
\v 24 अब तिनूनमि हइ सब भण्ना मुख्य को गणिनेहो भणि चेला बिचमि बहस हुन पस्यो |
\v 25 उनले तिनूनलाई भण्यो , “ अउर जाता राजाले तिनूनमि प्रभुत्व अद्दाहन् , रे तिनूनमि अधिकार चलाउन्या 'उपकारी ' भणिनाहन् |
\v 26 तर तमुन चाइ तसा जनभया | तमुनमि हइ जो ठुलो छ ,त्यो नानो बनऊ , रे अगुवा हुन्याले सेवा अरऊ |
\v 27 क्याकि भण्या ठुलो को हो ? खानाइ खान बस्या कि सेवा अदद्या ? क्या खानाइ खान बस्या होइन ? तर म तमुना बिचमि एक जना सेवा अदद्या जसो छु |
\v 28 " "" तमुन चाइ मेरा परिक्षामि मुखि सात दिने हौ |"
\v 29 जसेरी मेरा बाले मुखि एक राज्य दियो , म लइ तमुनलाई दिनउ ,
\v 30 कि मेरा राज्य मि तमुन मेरा टेबलमि खान्या लइ पिने लइ हउ , रे इस्राएला बारइ कुलो न्याय अरिबर सिंहासनमि बस्सेहऊ |
\v 31 सिमोन , सिमोन , हेर , शैतानले तुलाई गउँ जसेरी निफ़ण्नाई अनुमति मागिराइछ ,
\v 32 तर मुइले तेरो विश्वास ढलपल जनहोउ भणिबर तेरा निउती प्रार्थना अर्या , रे आँजी तु मुतिर फर्क्या पाछा तेरा भाइलाई स्थिर अराएई |”
\v 33 तइ पाछा पत्रुसले उनखि भण्यो , “ हे प्रभू , म तमसँङ जेलइ रे मद्दाई जान सम्म तयार छु |”
\v 34 उनले भण्यो , “ पत्रुस , म तुखि भण्नउ ,तुइले मुखि पछेण्नैन भणि तीन बेर अस्वीकार नअरन्ज्या आज भाल्या बास्स्या आथिन |”
\v 35 "येशूले तिनूनलाई भण्यो , “ जब मुइले तमुनलाई थैलो ,झोला रे विना जुता पठाइराईथ्या , क्या तमुनलाई केइ कुरा लइ कमि भयो ?” तिनूनले भण्यो , ""भएइन |"" "
\v 36 उनले भण्यो , “तर अब जइको थैलो छ , तइले त्यो बोकउ , तसेरी झोला लइ बोकउ | रे जइसँङ तरवार आथिन , तइले आफनो लत्ता बेचिबर एक तरवार किनउ |
\v 37 म तमुनलाई भण्नउ , ' उन अपराधिसँङ गणिया ' भणि लेखिया कुरणी मुमि पुरा हुनुइ पणन्छ | हो , मेरा बारेमि लेखिया कुरणी पुरा होइरइछ |”
\v 38 तबइ चेलाले भण्यो , “ हे प्रभू , हेद्दा , याँ दुई तरवार छन् |” उनले भण्यो , “ तति भया पुगन्छ |”
\v 39 बाइर निकलिबर सदाँइ जसेँइ उन जैतुन डाँडामि गया , रे उनरा चेला लइ पाछा पाछा लाग्या |
\v 40 तइ ठाउँमि पुग्या पाछा उनले तिनूनलाई भण्यो , “ तमुन प्रार्थना अरिरया , रे परीक्षामि जन पड्या|”
\v 41 उन तिनून बटाहइ करीब तीस मिटर पल्तिर गईबर घुँडा टेकिबर प्रार्थना अर्यो ,
\v 42 " ""हे पिता , तमरो मन भया , यो कटौरा म बटाहइ हटाइदिय | तर मेरो मन होइन , तमरोइ मन पुरा होइजाउ |” "
\v 43 तबइ सर्ग बटाहइ एक दूत उनखि बल दिनाइ उनरा वाँ धेका पड्या |
\v 44 बड्ताइ संकटमि पडिबर आग्रह पुर्वक उन प्रार्थनाअद्द पस्या , रे उनरो पसिना रगता ठुला-ठुला थोपा जसा जमिनमि झडिरइथ्या |
\v 45 प्रार्थना बटाहइ उठिबर चेलाका वाँ आउँन्ज्या उनले तिनूनलाई शोकले अद्दा सिरया भेट्यो |
\v 46 उनले तिनूनलाई भण्यो , “ तमुन क्याखि सिरइछौ ? उठ रे परीक्षामि नपड्डाइ प्रार्थना अर |”
\v 47 उन बोल्ला बोल्लाई , एक भीड ताँ आयो | बार चेलामि हइ एक जना यहूदा भण्न्या चाइ तिनुना अगाडी- अगाडी आयो | येशूखि म्वाई खानाइ त्यो उनरा नजिकै गयो |
\v 48 तर येशूले तइखि भण्यो , “ यहूदा , क्या तु मान्सा चेलाखि चुम्मनले विश्वासघात अद्द चहान्छइ ?”
\v 49 तबइ उनरा इथ उथ भयाले के हुने हो , त्यो धेकिबर उनलाई भण्यो, “प्रभू , क्या हाम तरवार चलाउनाउ ?”
\v 50 तिनूनमि हइ एक जनाले प्रधान पुजारीको नौकरलाई हाण्यो , रे तइको दाइँन कान च्वाट्टै काड्दियो |
\v 51 तर येशूले भण्यो , “भयो , अब रन्दे |” तइ मान्सो कान छोइबर उनले तइलाई निको बनाइदियो |
\v 52 उनरा विरुद्द आया मुख्य पुजारी ,मन्दिरा कप्तानइ ,रे धर्म-गुरुलाई उनले भण्यो , “ क्या तम डाँकुका विरुद्द आया जसा तरवारइ रे लट्ठी लेइबर आया ?
\v 53 म दिनौ मन्दिरमि तमुना सँङ हुन्ज्या तमुनले मेरा विरुद्द हात उठायान | तर अब तमुनो समय हो , रे अन्धकारो शक्ति यइ हो |”
\v 54 तिनुनले येशूलाई पकडिबर लैय्या , रे उनलाई प्रधान पुजारीका घर लेइबर आया | तर पत्रुस दूर बटाहइ उनरा पाछा पाछा लाग्यो |
\v 55 ताँ आँङना बिच आगो बालिबर मान्स जमा होइबर बसिरइथ्या | पत्रुस लइ तिनून सँङै बस्यो |
\v 56 " एक नौकर्नीले आगा उजालामि तिनलाई बसिरया धेकिबर निकेरी हेरी , रे भणि "" यिन मान्स लइ उनसँङै थ्या |” "
\v 57 तर पत्रुसले यिसो भणिबर इन्कार अर्यो , “ ए नारी , म उनलाई पछेण्नैन |”
\v 58 केइ बेर पाछा अर्खाले तिनलाई धेकिबर भण्यो , “ तु लइ तिनूनमि को एक हइ |” तर पत्रुसले जवाब दियो , “ए मान्स ,म होइन |”
\v 59 करीब : एक घण्टा बित्या पाछा अर्खो एक जनाले जोर दिइबर यिसो भण्यो , “ निश्चय यिन मान्स तीनसँङै थ्या , क्याकि कि यिन लइ गालीली रइछन् |”
\v 60 तर पत्रुसले भण्यो , “ ए मान्स , तु के भण्नाछइ , म जाण्नैन |” त्यो बोल्ला बोल्लाई भाल्या बासियो |
\v 61 "तइ पाछा येशूले फर्किबर पत्रुसखि हेर्यो| “आज भाल्या बास्सा हइ पइलि तुइले मुखि तीन बेर इन्कार अद्देहइ "" भणि भण्याँ प्रभुको वचन पत्रुस सम्ज्यो |"
\v 62 रे त्यो बाइर निकलिबर धरुधुरु रोयो |
\v 63 तबइ येशूलाई पकड्या मान्सले उनरो गिल्ला अर्यो , रे चुट्यो ,
\v 64 उनरा आँखा छोपिबर उनखि सोद्यो , “ तुलाई चुट्या को हो ? लौ , अगमवाणी भण |”
\v 65 तिनूनले उनरो विरुद्दमि अउर धेरै तिरस्कार पुर्ण कुरा भण्यो |
\v 66 उजालो हुनेई बेला जमा भया जनता धर्म-गुरु , मुख्य पुजारी रे शास्त्री दुएइले उनलाई आफनो महासभामि लैय्या ,
\v 67 रे भण्यो , “तु ख्रीष्ट हइ भण्या हामखि भण |” उनले तिनूनलाई भण्यो , “ मुइले भण्या लइ तम पत्याउन्या होनू |
\v 68 मुइले प्रश्न अर्याल्लइ तमुन जवाब दिन सक्द्या होनू |
\v 69 तर अब मान्सो चेलो परमेश्वरा शक्तिको दाइँनतिर बस्सेहो |”
\v 70 तबइ तिनून सबैले भण्यो , “ तसो भया , क्या तु परमेश्वरो चेलो हइ ?” उनले तिनूनलाई उत्तर दियो , “ तमुनइले भण्या , म उई हुँ |”
\v 71 तिनूनले भण्यो, “हाम्लाई आब अउर क्या साक्षीको आवश्यकता छ पइ? क्याकी कि हाम्ले तसैका मुख बटहै सुणिहाल्या|”
\c 23
\p
\v 1 सबै सभासद् उठिया, रे उनलाई पिलातसका वाँ लेयो|
\v 2 तिनूनले उनमि इसो भण्न्या दोष लाउन लाग्या, “यइ मान्सले हामरो राष्ट्रलाई बहकाउन्नारया हाम्ले भीट्या| यइले कैसरलाई कर तिद्द बटहै हाम्लाई रोकन्छ, अफुईलाई चाइ 'म ख्रीष्ट, एक राजा हुँ' भणि भणन्छ |”
\v 3 पिलातसले उनलाई सोद्यो, “क्या तु यहुदीको राजा हइ?” येशूले जवाव दियो, “तमै तसो भणन्छौ|”
\v 4 तब पिलातसले मुख्य पुजारी रे भीड़लाई भण्यो, “म इन मान्समि केइ लइ दोष भिटाउनैन|”
\v 5 तर तिनूनले बड़ा जोर दिबर भण्यो, “यइले सारा यहुदिया, रे गालील धेकियइ ठाउँसम्म शिक्षा दिबर मान्सलाई भड्काउन्नाछ |”
\v 6 तर पिलातसले यो सुणिबर, 'यो मान्स गालीलको हो कि' भणिबर सोद्यो|
\v 7 पइ उन हेरोदको इलाकामि मान्स रइछन् भण्न्या था पाइबर पिलातसले उनलाई हेरोदका वाँ पठाईदियो| तिन दिनमि हेरोद आफुई लइ यरुशलेममि थ्या|
\v 8 आब येशूलाई धेकिबर हेरोद भौत खुशी भयो| क्याकी कि तिनले उनरा बारेमि सुण्या हुनाले भौत दिन धेकि उनलाई हेद्द्या मन अर्या थ्यो, रे उनले केइ अचम्मको काम अर्या हेद्द्या आशा अरन्थ्या|
\v 9 तिनले उनलाई भौत प्रश्न अर्यो, तर उनले तिनलाई केइ जवाव दिएइन|
\v 10 मुख्य पुजारी रे शास्त्री चाइ खड़ा होइबर उनलाई जोड़तोड़का साथ दोष लाउन्लाग्या|
\v 11 हेरोदले आफना सिपाई सँङ मिली उनलाई तिरस्कारपूर्ण व्यवहार अर्यो, रे उनरो गिल्ला अर्यो| तइ पछा उनलाई रवाफिलो लत्ता लाइबर पिलातसका वाँ पठाईदियो|
\v 12 तसै दिन पिलातस रे हेरोद दुएई आपसमि मित्तुर भया| क्याकी कि पइलि तिनूनमि दुश्मनी थ्यो|
\v 13 तब पिलातसले मुख्य पुजारीहरु, शासकहरु, रे जनतालाई जना अर्यो|
\v 14 उनले तिनूनलाई भण्यो, “तमुनले मान्स भड्काउन्या भणि इनलाई मेरा अगाडी लेया| तमराई अगाडी केरकार अरइय्याँ तमुनले इनमि लाया अभियोगको दोषी भिटेइन |
\v 15 हेरोदले लइ दोषी भिटेइन | क्याकी भण्या तिनले यिनलाई हामराई वाँ फर्काईदियो| आब तक, यिनले मृत्यु डण्न पाउन्या योग्यको केइ काम अर्या आथिन|
\v 16 तबइ म यिनलाई सजाय अरिबर छाड़िदिनउ |”
\v 17 काजबारका उपलक्ष्यमि तिनरा निउती पिलातसले एक कैदी छाड़िदिनु पणन्थ्यो|]
\v 18 तिन सबै एकै सँङ यिसो भणिबर कला हाल्यो, “यइलाई हटाईदिय, रे हामरा निउती बारब्बालाई छाड़िदिय|”
\v 19 बारब्बा चाइ शहरमि भया कोइ विद्रोह रे हत्याको आरोपमि कारागारमि थुनिरइथ्यो|
\v 20 येशूलाई छाड़िदिन्या मन अरिबर पिलातसले आँजी तिनलाई सम्जायो|
\v 21 तर तिन यिसो भण्नाई कला हाल्लाई रया, 'क्रुसमि टाँङ, तइलाई क्रुसमि टाँङ|”
\v 22 पइ तिनले तेसरा बेर तिनूनलाई भण्यो, “क्याकी? यिन मान्सले क्या खराबी अर्या छन् रे? मैले त यिनलाई मृत्युडण्न दिन्या केइ कारण भिटाएइन, तबइ म यिनलाई सजाय अरिबर छाड़िदिनउ|”
\v 23 तर तिनूनले जोरले कला हाल्लाई उनलाई क्रुसमि टाँङ्दुई पणन्छ भण्न्या माग अद्द लाग्या| तिनूनको कला हाल्या सफल भयो |
\v 24 पइ पिलातसले तिनरो माग पुरा अद्द्या फैसला सुणायो|
\v 25 तिनले तइ मान्सलाई छाड़िदियो,जो विद्रोह रे हत्याको आरोपमि कारागारमि पड्या थ्यो| तसैलाई छाड़िदिय भणिबर तिनूनले माग अर्या थ्यो| तर येशूलाई चाइ तिनले तिनरा इच्छामि दिइदियो |
\v 26 तिनूनले उनलाई ताँ बटहै लैजान्ज्याँ, गाउँ बटहै आया सिमोन नाउँको कुरेनी निवासीलाई समायो, रे क्रुस बोकिबर उनरा पछा पछा जान लायो|
\v 27 मान्सको ठुलो भीड़ उनरा पछा लाग्यो| तइमि स्वानी लइ थीन्, जो विलाप अद्दाई रे रुन्नाथीन्|
\v 28 तर तिनून तिर फर्किबर येशूले भण्यो, “यरुशलेममि चेली हो, मेरा निउती जन रो, तर तमुन आफना निउती रे आफना चेलाचेलीका निउती रो|
\v 29 क्याकी भण्या तिन दिन आउन्नाछन्, जब मान्स भण्न्या हुन्, 'धन्य बाँजी रे बाँजो कोख रे दूध नख्वाउनेई स्वानीन|'
\v 30 तब तिनूनले पाहाड़लाई 'हाममि झड़' रे डाङालाई 'हाम्लाई ढाक्' भण्न पस्स्याहुन्|
\v 31 क्याकी कि तिनूनले रुख हरियो हुईय्याँ यिन काम अद्दाहान् भण्या, सुक्या हुईय्याँ क्यारन्ना?”
\v 32 आब तिनूनले दुई अपराधीलाई उनसँङै मृत्युडण्न दिनाइ लैय्या|
\v 33 जब तिनून खप्परे भण्न्या ठाउँमि आया, तब ताँ तिनले उनलाई क्रुसमि टाँङ्यो, रे तिन अपराधीमि हइ एकलाई दाइँनतिर रे अर्खालाई बाउँतिर क्रुसमि टाँङ्यो|
\v 34 पइ येशूले भण्यो, “हे पिता, यिनलाई क्षमा अर, क्याकी कि यिन क्याद्दाछन् त्यो जाँण्नाइनन्|” पइ तिनले उनरो लत्ता भाग अरिबर चिट्टा हाल्यो|
\v 35 मान्स कलिबर हेद्दाथ्या| शासकले उनरो ठट्टा अद्दाई भण्यो, “यइले अउरलाई बचायो, यो परमेश्वरका ख्रीष्ट तथा उनरो चुनिया जन हो भण्या यइले आफुईलाई बचाउ |”
\v 36 सिपाई लइ आइबर उनलाई सिर्का दिनाइ यिसो भणिबर गिल्ला अर्यो,
\v 37 """तु यहुदीको राजा हइ भण्या आफुलाई बचा|” "
\v 38 " ""यो यहुदीको राजा हो"" भण्न्या दोष-पत्र लइ उनरा मल्तिर थ्यो| "
\v 39 क्रुसमि टाँङिया अपराधीमि हइ एक जना अपराधीले उनरो अपमान अद्दोई भण्यो, “क्या तु ख्रीष्ट होइनी? तु आफुई रे हाम्लाई लइ बचा|”
\v 40 तर तइलाई डाँठिबर अर्खाले जवाव दियो, “तु लइ तसै डण्नमि पड्या छई, पइ लइ परमेश्वरको डर माण्नैनी?
\v 41 हामरो डण्न त न्यायोचित छ, क्याकी कि हाम्ले त हामरो कामको उचित फल भोग्या छौं, तर यिन मान्सले त केइ अनुचित काम अर्या आथिनन्|”
\v 42 तब तइले भण्यो, “हे येशू, तम आफना राज्यमि आउँय्याँ मलाई सम्ज्या|”
\v 43 उनले तइलाई भण्यो, “साँच्ची म तोलाई भण्नउ, आजै तु मसँङ स्वर्गलोकमि हुन्या छइ |”
\v 44 करीब: छकला बार बज्या थ्यो, रे तीन बजेसम्म सारा देशलाई अनाराले ढाक्यो|
\v 45 सूर्यको तेजै कम भयो, रे मन्दिरको पर्दा बिचइनि चिरिबर दुई भाग भयो|
\v 46 जोरले कला हालिबर येशूले भण्यो, “हे पिता, म मेरो आत्मा तमरा हात सुम्पनौ|” इति भणिबर उनले आफनो परान त्यागिदियो|
\v 47 यो सब घटना धेकिबर कप्तानले यिसो भण्नाई परमेश्वरको महिमा अर्यो, “निश्चय नै यिन धर्मी मान्स थ्या|”
\v 48 यो दृश्य हेद्द जमा भया सबै मान्सले यो सब धेक्यो, रे आफना-आफना छाती पिट्टाई घर फर्क्या|
\v 49 तर उनरा जाँण्यापछेण्याँ रे गालील बटहै उनरा पछा पछा आउन्या स्वानीन दूरै कलिबर यिन घटना हेरिरया|
\v 50 योसेफ नाउँ भया एक जना असल रे धर्मी मान्स थ्या| उन महासभाका सदस्य लइ थ्या|
\v 51 उनले तिनूनका सल्लाह रे काममि सम्मति दिया थेइनन्| उन यहुदीका अरिमाथिया शहरका मान्स थ्या| उन परमेश्वरका राज्यको बाटो हेद्दाथ्या|
\v 52 उनले पिलातसका वाँ गइबर येशूको लाश माग्यो,
\v 53 उनरो लाश तल्तिर झड़ाइबर मलमलका लत्तामि लपेट्यो, रे पखानमि खोपिबर बनाया एक च्याहानमि राख्यो, जाँ कभई कसै राख्या थेइन|
\v 54 त्यो तयारीको दिन थ्यो, पइ शबाथ शुरु हुनै लाग्या थ्यो|
\v 55 गालील बटहै उनरा सँङ आउन्या स्वानीन पछा पछा गइन्, रे तइ च्याहान हेरिन्, रे उनरो लाश कसेरी राखियो त्यो धेक्यो|
\v 56 तब फर्किबर तिनूनले सुगन्धित द्रव्य रे आँत्तर तयार अर्यो| पइ व्यवस्थाको शबाथमि तिनूनले आराम अर्यो |
\c 24
\p \v 1 हप्ताको पइलो दिन परभातई तिन स्वानीनले तयार अर्या सुगन्धित द्रव्य लिबर तिन च्याहान आइन्|
\v 2 तिनूनले ढुङो च्याहान बटिहै हटाया भिट्यो| 
\v 3 तर भितर पसईय्याँ तिनूनले प्रभु येशूको शरीर पाएइन| 
\v 4 जब तिन यइ बारेमि अलमल पड़ेईथीन्, तब चम्किलो लत्ता लाया दुई पुरुष तिनूनका छेउमि खड़ा भया| 
\v 5  तिनून डराईगइन् पइ भुँईय्याँ तिर मुन्टो निउणायो, तर तिन दुई पुरुषले भण्यो, “तमुन जिउना मान्सलाई मर्याका बिचमि क्याकी खोज्जाछौ? 
\v 6 उन याँ आथिनन्, तर जिउना भई उठिरइछन्| गालीलमि हुँईय्याँ उनले तमुनलाई क्या भण्याथ्यो त्यो याद अर, 
\v 7 कि मान्सको पुत्र पापी मान्सका हात सुम्पनु, रे क्रुसमि टाँङिनु, रे तेसरा दिनमि जिउना भई उठ्ठु आवश्यक छ' |” 
\v 8 तिनूनले उनरा वचन सम्ज्या| 
\v 9 पइ च्याहान बटहै फर्किबर तिनूनले यिन सबै कुरा एघार चेलान रे अउर सबैलाई बतायो| 
\v 10 तिन स्वानीन चाइ, मरियम मग्दलिनी, योअन्ना, रे याकूबकि इजा मरियम थीन्| तिनून सँङ रया अउर स्वानीनले लइ यिन कुरा धर्म-चेलानलाई भण्यो,
\v 11 तर तिनूनले यिन कुरा तसाई हुन् भणि ठान्यो, रे तिनूनले विश्वास अरेईनन्| 
\v 12 तर पत्रुस उठिबर च्याहानमि दकुड़िबर गयो, रे निउणिबर हेरन्ज्याँ सूती कपड़ाका पट्टी मान्तर धेक्यो| त्यो घटना धेकिबर अचम्म माणी उन निय्या | 
\v 13 तसै दिन उनरा चेलानमि हइ दुई जना यरुशलेम बटहै करीब: एघार किलो मिटर दूरको इम्माउस नाउँको एक गाउँतिर जान्नाथ्या| 
\v 14 घटेका सबै घटनाका बारेमि तिन आपसमि कुरणीकानी अद्दाथ्या| 
\v 15 तिन आपसमि कुरणीकानी अद्दाई रे बहस अद्दारया बेलामि येशू आफुई नजिकै आइबर तिनरा सँङ लाग्या,
\v 16  तर तिनरा आँखा उनलाई पछेण्न नसक्द्या बनायाथ्या| 
\v 17 उनले तिनलाई सोद्यो, “तम हिट्टाई आपसमि क्या बहस अद्दाछौ?” तिन उदास होइबर टक्क रोकिया| 
\v 18 तिन दुईमि हइ क्लेओपासले उनलाई जवाव दियो, “यरुशलेम घुमफिर अरि आउन्या भणिबर लइ बेलीआज ताँ क्या घट्या छ तमलाई था आथिन?” 
\v 19 उनले तिनूनलाई सोद्यो, “क्या कुरा?” तिनूनले जवाव दियो, “येशू नासरीका बारेमि, उन एक जना अगमवक्ता थ्या, रे परमेश्वर रे सबै मान्सका सामने काम रे वचनमि शक्तिशाली थ्या| 
\v 20  तर मुख्य पुजारी रे हामरा शासकले उनलाई मृत्युडण्नको निउती सुम्पिदियो, रे उनलाई क्रुसमि टाँङ्यो| 
\v 21  इस्राएलको उद्दार अद्द्या उनुई हुन् भण्न्या हामले आशा अर्या थ्या| यिन सब कुरा छाड़िबर, यो घटना घट्या आज तेसरो दिन हो| 
\v 22 यइ बाहिक हामरा दलका कोइ-कोइ स्वानीनले हाम्लाई चकित बनाया छन्| तिनून आज परभातई च्याहान गइन्, 
\v 23 रे येशूको शरीर भिटाएइनन्| तिनून आइबर हाम्लाई सुणायो, 'हाम्ले स्वर्गदूतलाई धेक्या, जईले येशू जिउना छन् भण्यो|, 
\v 24 हाममिका कोइ-कोइ च्याहान गया, रे तिन स्वानीनले ज्या भण्या थ्यो, तसोई भिट्या, तर उनलाई चाइ धेकेईनन् |” 
\v 25 उनले तिनूनलाई भण्यो, “ए अबुज मान्सौ, तमुनका हृदय यिति सुस्त भया छ, कि अगमवक्ताले भण्या कुरामि विश्वास अद्दान! 
\v 26 क्या ख्रीष्टले यिन कष्ट भोग्दु रे आफनो महिमामि पस्सु आवश्यक थेइन ब?” 
\v 27 तब मोशा रे सबै अगमवक्ता बटहै शुरु अरिबर उनले धर्मशास्त्रमि आफना बारेमि लेखिया कुराको अर्थ तिनूनलाई खोल्दियो | 
\v 28 तिन जई गाउँमि जान्नाथ्या तइका नजिकै पुग्या| उन आँजई उथ जान्या मन अर्यो| 
\v 29 तर तिनूनले उनलाई यिसो भणिबर कर लायो, “हाम्सँङै बस, क्याकी कि साँझ हुन लाग्यो, रे दिन भौत ढल्किया |” पइ उन तिनून सँङ बस्साईलाई घर भितर पसिया| 
\v 30 जब येशू तिनून सँङ खानाइ बस्या उनले रोटा लिबर आशीर्वाद दियो, रे भाँचिबर तिनूनलाई दिन लाग्या| 
\v 31  तब तिनरा आँखा खुल्या, रे तिनूनले उनलाई पछेण्यो| पइ उन तिनरा नजर बटहै अल्पिया | 
\v 32 तिनूनले आपसमि भण्यो, “उन हाम सँङ बाटामि कुरणीकानी अरईय्याँ, रे हाम्लाई धर्मशास्त्रको अर्थ खोलईय्याँ क्या हामरो हृदय प्रज्वलित भया थेइन ब?”
\v 33 तिन तति बेला उठिबर यरुशलेममि फर्क्या, रे एघार चेला रे तिनून सँङ जमा भयालाई भिट्यो, 
\v 34  रे तिनूनलाई यिसो भण्यो, “प्रभु साँच्ची जिउना भई उठिरइछन् रे सिमोनका वाँ धेका पड्या साँच्ची रइछ|” 
\v 35 तिनूनले बाटामि भया कुरा रे रोटा भाँचन्ज्या कसेरी तिनूनले उनलाई पछेण्यो, त्यो बताईदियो | 
\v 36  तिनूनले यिन कुरणी अद्दा अद्दाई येशू तिनूनका बिचमि कलिया, रे भण्यो, “तमुनलाई शान्ति होइजाउ|” 
\v 37 "तिनून डराइय्या, रे आत्तिया, रे ""हाम्ले त प्रेत धेक्दार्याँउ"" भण्न्या सम्ज्यो| "
\v 38  तर उनले तिनूनलाई भण्यो, “तमुन क्याकिलाई विचलित हुन्छौ, रे तमुनका हृदयमि क्याकी शंका आउँछ? 
\v 39 मेरा हात रे मेरा खुट्टा तक, मई हुँ, मलाई छोइबर तक| क्याकी कि प्रेतको मासु रे हाड़ हुनैन, तर तमुन धेकन्छौ, मेरा त छन् |” 
\v 40 यिसो भण्या पछा उनले तिनूनलाई आफना हात रे खुट्टा धेकायो| 
\v 41  तर खुशीले पत्यार अद्द नसकी तिन अचम्म पड़न्ज्या उनले तिनूनलाई भण्यो, “क्या तमुन सँङ याँ केइ खानाइ छ?” 
\v 42 तिनूनले पकाया माछाको एक टुक्रा उनलाई दियो| 
\v 43 पइ उनले त्यो लिबर तिनराई अगाडी खायो|
\v 44  उनले तिनूनलाई भण्यो, “तमुन सँङ हुँन्ज्या मैले बोल्या वचन यिनै हुन्, अर्थात मोशाको व्यवस्था, अगमवक्ता रे भजनका किताबमि मेरा बारेमि लेखिया सबै कुरा पुरा हुनुई पणन्छ|” 
\v 45 तब धर्मशास्त्र बुज्जाईलाई उनले तिनरो समझ खोलिदियो| 
\v 46 उनले तिनूनलाई भण्यो, “यिसो लेखिया छ, कि ख्रीष्टले दु:ख भोग्दु रे तेसरा दिनमि मर्या बटिहै जिउनो हुनु पणन्छ, 
\v 47 पइ यरुशलेम बटहै शुरु अरिबर सबै जातिलाई उनरा नाउँमि पश्चाताप रे पाप-क्षमाको प्रचार हुनु पणन्छ|
\v 48 तमुन यिनै कुरणीका साक्षी हौउ | 
\v 49 तक, म मेरा पिताको प्रतिज्ञा तमरा वाँ पठाउनउ, तर मल्तिर बटहै शक्ति प्राप्त नअरन्ज्या तमुन यिसै शहरमि बसिरअ |” 
\v 50 तइ पछा उनले तिनूनलाई बेथानिया सम्म लैय्या, रे आफनो हात उचाइबर तिनूनलाई आशीर्वाद दियो|
\v 51 उनले तिनूनलाई आशीर्वाद दिनाइरन्ज्या, उन तिनून बटहै छुटिया रे स्वर्गमि लगिया| 
\v 52 तिनूनले उनरो उपासना अर्यो, रे बड़ा आनन्दसित यरुशलेम फर्क्या| 
\v 53 पइ तिनून परमेश्वरको प्रशंसा अद्दाई मन्दिरमि निरन्तर रन लाग्या| 
