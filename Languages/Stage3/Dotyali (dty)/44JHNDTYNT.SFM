\id JHN
\ide UTF-8 
\rem Copyright Information: Creative Commons Attribution-ShareAlike 4.0 License 
\h युहन्ना 
\toc1 युहन्ना का सुसमाचार 
\toc2 युहन्ना 
\mt1 JOHN 
\mt1 युहन्ना 
\c 1
\p \v 1 आदिमि वचन थ्यो, वचन परमेश्वर सँङ थ्यो, पइ वचन परमेश्वर आफुई थ्या| 
\v 2 उन आदिमि परमेश्वर सँङ थ्या|
\v 3 सबै चिज उन द्वारा बन्या, रे बन्याका केइ चिज लगइ उन विना बनिएइन|
\v 4 उनमि जीवन थ्यो, रे त्यो जीवन मान्सको ज्योति थ्यो| 
\v 5 त्यो ज्योति अनारामि चम्कन्छ, रे अनारोले तईमि जितेन| 
\v 6 परमेश्वर बटहै पठाया एक जना मान्स थ्या, जइको नाउँ यूहन्ना थ्यो|
\v 7  उई बटहै सबै विश्वास अरन्ना भणिबर तइ ज्योतिको गवाही दिनाइ ऊ साक्षी होइबर आयो| 
\v 8 उई बटहै सबै विश्वास अरन्ना भणिबर तइ ज्योतिको गवाही दिनाइ ऊ साक्षी होइबर आयो| 
\v 9 हरेक मान्सलाई ज्ञान दिन्या साँचो ज्योति संसारमि आउन्नाथ्या|
\v 10 उन संसारमि थ्या, संसार उन द्वारा बनियो, पुई लगइ संसारले उनलाई पछेणेइन| 
\v 11 उन आफनाइ मान्सका वाँ आया, तर उनरा आफना मान्सले उनलाइ ग्रहण अरेईनन्| 
\v 12 तर जतिले उनलाई ग्रहण अर्यो, उनले तिनूनलाइ परमेश्वरका सन्तान हुन्या अधिकार दियो|
\v 13 तिनून रगत द्वारा, शरीरका इच्छा द्वारा, रे कसइ मान्सका इच्छा द्वारा होइन तर परमेश्वर बटहै जन्मिया हुनाहान् | 
\v 14 पइ वचन देहधारी भया, रे अनुग्रह रे सत्यताले पूर्ण होइबर हामरा बिचइनि बास अर्यो| हाम्ले उनरो महिमा धेक्या, जो महिमा पिता बटहै आया एक मान्तर पुत्रको जसो थ्यो|
\v 15 यूहन्नाले उनरा बारेमि गवाही दिनोई जोरले भण्यो, “उन तिनइ व्यक्ति हुन्, जईका बारेमि मइले भणिराइछु, 'म पाछा आउन्या म भण्ना उच्च छन्, क्याकी भण्या उन म भण्ना पइलि बटाहइ थ्या|” 
\v 16 उनरा अनुग्रहको पूर्णता बटहै हाम्ले एक अनुग्रहमि अर्खो अनुग्रह पाइराईछौ|
\v 17 क्याकी भण्या व्यवस्था मोशा द्वारा दियो, अनुग्रह रे सत्यता येशु ख्रीष्ट द्वारा आया हुन् | 
\v 18 परमेश्वरलाइ कसैले कभई धेक्या आथिन| पिता सँङ भया एक मान्तर पुत्रले उनलाई प्रकट अरिदिइराईछ| 
\v 19 "जब यरुशलेम बटहै यहुदीले पुजारी रे लेवीलाइ उनरा वाँ ""तु को हई?” भण्न्या कुरणी सोद्दाई पठायो, तब यूहन्ना गवाही यो थ्यो| "
\v 20 "उइले स्वीकार अर्यो, इन्कार अरेईन, कि ""म ख्रीष्ट होइन"" भणि स्वीकार अर्यो| "
\v 21 "तब तिनूनले उईखी सोद्यो, “तब क्या? तु एलिया हइ?” उइले भण्यो, ""म होइन"" “के तु त्यो अगमवक्ता हइ?” उइले जवाव दियो, “होइन|"" "
\v 22 तिनूनले उईखी भण्यो, “तु को हइ पइ?  हाम्खि भण, रे हाम्खि पठाउन्यालाइ हाम जवाव दिन सकउं| तु आफना बारेमि के भणन्छई?” 
\v 23 उइले भण्यो, “यशैया अगमवक्ताले भण्या जसो, 'परमप्रभुको बाटो तयार पाड़' भणि मरुभूमिमि बोल्ल्या एक व्यक्तिको म अवाज हुँ|”
\v 24 तिनूनलाई फरिसिले पठाईराइथ्यो| 
\v 25 "पइ तिनूनले उईखि सोद्यो ""तु ख्रीष्ट लगइ होइनि, एलिया लगइ होइनि, त्यो अगमवक्ता लगइ होइनि भण्या, क्याखि बप्तिस्मा दिन्छइ ?”"
\v 26 यूहन्नाले तिनूनलाई जवाव दियो, “म त पानीले बप्तिस्मा दिनऊ, तर तमुनका बिचइनि एक जना खड़ा होइरईछन्, जइखि तमुन पछेण्नान| 
\v 27 म पाछा आउन्या उनुई हुन् | उनरा जुताको ताना फुकाउन्या लायको म आथिन |” 
\v 28 यिन कुरणी यर्दन पारि बेथानियामि होइरईथ्या, जाँ यूहन्नाले बप्तिस्मा दिन्नाथ्या| 
\v 29 भोलिबार उइले येशूलाइ आफुतिर आउन्नारया धेकिबर भण्यो, “हेर, सन्सारो पाप उठाई लैन्या परमेश्वरका थुमा ! 
\v 30 तिन उनुई हुन् , जइका बारेमि मइले भणिराईथ्या, 'म पाछा एक जना मान्स आउन्नाछन् , जो म भण्ना उच्च छन् , क्याकी भण्या उन म भण्ना पइलि बटहै थ्या |' 
\v 31 म आफुइले उनखि पछेण्या थेइन, तर उन इस्राएलमि धेकिइऊन भणिबर पानीले बप्तिस्मा दिनोई म आया हुँ |”
\v 32 यूहन्नाले यिसो भण्नोइ गवाही दियो, “मइले पवित्र आत्मालाई कुय्याँ रुपमि स्वर्ग बटहै ओलिबर  उनमि बसिरया धेक्या | 
\v 33 मइले उनलाई पछेण्या थेइन, तर जइले मलाई पानीले बप्तिस्मा दे भणि पठायो, उनूइले मलाई भण्यो हो, “जइमि तु पवित्र आत्मालाई ओल्लाई रे बस्सारया धेकि, पवित्र आत्माले बप्तिस्मा दिन्या उनूई हुन्|' 
\v 34 मइले धेकिराइछु, रे गवाही दिइराइछु, कि परमेश्वका पुत्र उनूइ हुन्|”
\v 35 आँजि अर्खा दिन यहुन्ना उनरा चेलामि हइ दुइ जना संङ कलिरइथ्या|  
\v 36  उइले येशूलाई जान्नारया धेकिबर भण्यो, “हेर, परमेश्वरका थुमा|” 
\v 37 उइले भण्या यिन कुरणी सुणिबर तिन दुइ चेला येशूका पछा लाग्या|
\v 38  येशुले फर्किबर तक्यो, रे तिनुनलाई पाछा पाछा आउन्नारया धेकिबर तिनूनलाई सोद्यो, “तमुन के खोज्जाछौ?” तिनुनले उनखी भण्यो, “रब्बी (जइको मतलब हो गुरुज्यू), तम काँ बसन्छौ?”
\v 39 उनले तिनुनलाई भण्यो, “आस रे तमुन धेक्दे हौं|”तिनुन गया रे उन बस्या ठाउँ धेक्यो| तिनुन तइ दिन उन संङ बास बस्या, क्याकि भण्या करीब: चार बजि सक्याथ्यो|
\v 40 यूहन्नाले भण्या कुरणी सुण्न्या रे येशुलाई पछ्याउन्या तिन दुई जनामि हइ एक जना सिमोन पत्रुसको भाइ अन्द्रियास थ् 
\v 41 तइले पइली आफनो यो | भाइ सिमोनलाई भेट्यो, रे उइलाई भण्यो, “हामले मसिहलाई (जईको मतलब हो ख्रीष्ट) भेटिराईछौ |”
\v 42 तइले सिमोनलाइ येशुका वाँ लेइबर| येशुले उइलाई हेर्यो रे भण्यो, “तु योआनेसको चेलो सिमोन हइ, तु केफास (जईको मतलब हो पखान)  भणिने हई |”
\v 43 भोलिबार उनले गालीलमि जान्या निश्चय अर्यो, रे फिलिपलाइ भिटाइबर उनले तईखि भण्यो, 'मेरा पाछा लाग|” 
\v 44 अन्द्रियास रे पत्रुस जसोइ फिलिप लगइ बेथसेदा शहरो रइछ| 
\v 45 फिलिपले नथानेलखि भेटाइबर भण्यो, “जईको बारेमि मोशाले व्यवस्थामि रे अगमवक्ताले लगइ लेखिराइथ्या, योसेफको चेलो नासरतका येशूलाई हामले भिटिराइछौ|” 
\v 46 नथानेलले तइलाइ भण्यो, “क्या नासरत बटहै केइ निकी कुरणी आउन सकन्छ ब ?” फिलिपले तइलाइ जवाव दियो, “आइबर हेर |” 
\v 47 येशुले नथानेलखि आफना वाँ आइरया धेकिबर तइका बारेमि भण्यो, “एक जना पक्का इस्राएली हेर, जइमि कई छल आथिन |”
\v 48 नथानेलले सोद्यो, “तमले मलाई कसेरी पछेण्या?” येशुले तइलाई जवाव दिइ भण्यो, “फिलिपले तुलाई बोलाउना हई पइल्ली, अञ्जीरका रुख तल्तिर मइले तलाई धेकिराईथ्युँ |” 
\v 49 नथानेलले उनखि भण्यो, “रब्बी, तम परमेश्वरका पुत्र हौ, तम इस्राएलका राजा हौ|” 
\v 50  येशुले तईखि जवाव दिई भण्यो, “मइले तुखि अञ्जीरका रुख तल्तिर धेक्या भण्या हुनाले तु विश्वास अरन्छई? तुइले यिन भण्ना आँजीठुला कुरा धेक्दे हई |”
\v 51 पइ उनले तइखि भण्यो, “साँच्ची म तलाई भण्नऊ, तमुनले स्वर्ग उगड्या रे परमेश्वरका दूतलाइ मान्सका पुत्रमि उकल्लाई रे ओरल्लाई धेक्दे हौउ |”
\c 2
\p \v 1 तेसरा दिन गालीलको काना नगरमि एक ब्या थ्यो| येशुकी इजा ताँ थिन|
\v 2 येशू रे उनरा चेलानलाई लगइ ब्यामि निउतो दिइराईथ्यो|
\v 3 दाखमध्य सकिया पाछा येशूकि इजाले उनखि भण्यो, “तमुन सँङ दाखमध्य आथिन|” 
\v 4 येशुले तिनखि भण्यो, “ए नारी मइले क्याद्दु पड़न्छ मलाई जन भणई| मेरो बेला आँजी सम्म आया आथिन|' 
\v 5 उनरी इजाले नौकरखि भण्यो, “उनले भण्याँ अन्सार तमुन अर |”
\v 6 अब यहुदीको शुद्द्याउने चलनका निउती ताँ करीब: एक सय लिटर अटाउन्या ढुङा छई घैंटा राखिराईथ्यो | 
\v 7 येशुले तिनूनखि भण्यो, “तिन घैंटा पानीले भर|” तिनूनले घैंटा चुली सम्म पानी भरिदियो | 
\v 8 येशुले तिनूनखि भण्यो, “थोकाई खँणेईबर भोजका मुख्या वाँ लैजा|” तिनूनले त्यो लैय्या | 
\v 9 भोजका मुख्याले त्यो दाखमध्य चाख्यो, जो आब दाखमध्यमि बद्लिरईथ्यो| त्यो काँ बटहै आयो त्यो मुख्यालाई था थेईन, तर पानी भद्या नौकरलाइ मान्तरै था थ्यो|  तब भोजका मुख्याले ब्याउलो बोलाईबर भण्यो, 
\v 10 """हरेक मान्सले पइल्ली असल दाखमध्य टकर्याँउछ पइ मान्सले निकेई खाया पाछा कमसल दाखमध्य राखिदिनाहन्| तुइले त असल दाखमध्य अईल सम्म राखिराख्या रइछई|” "
\v 11 उनरा चिनोमि हइ यो पइलो चिनो गालीलको कानामि अरिराईथ्यो |  यिसेरी उनले आफनो महिमा धेकायो, पइ येशुका चेलाले उनमि विश्वास अर्यो | 
\v 12 तइ पाछा उन आफनी इजा, भाइ रे चेला सँङ कफर्नहुममि गया, रे केइ दिन ताँई बस्या | 
\v 13 यहुदीको निस्तार चाड़ नजिकै थ्यो, रे येशू यरुशलेम गया | 
\v 14 येशुले मन्दिरमि गोरु, भेड़ा रे कुय्याँ बेच्या रे रुप्या साँटा साँट किनबेच अद्दारया भेट्यो |
\v 15 तब डोरीको एक कोर्रा बनाइबर उनले मन्दिर बटहै तिन सबैखि, तिनरा भेड़ा, गोरु समेत मन्दिर बटहै बाईर खेद्दियो, रे रूप्या साँटा साँट अद्द्या गोलक घोप्टेईबर तिनरा टेबुल लगइ घोप्टेइदियो| 
\v 16 कुय्याँ बेच्चेलाई उनले भण्यो, “याँ बटहै यिन सबै चिज लैजा| मेरा पिता भवन व्युपारको घर जन बना|” 
\v 17 उनरा चेलानलाई धर्मशास्त्रमि लेखिया यिन कुरणी याद भयो, “तमरा भवनका जोशले मलाई पोल्दिने हो |”
\v 18 यहुदीले येशूलाई भण्यो, “तम यिन काम अरन्छौ रे यिनरा निउती हामलाई के चिन्ह धेकाउने हौउ?”   
\v 19 येशुले तिनूनलाई जवाव दियो, “यई मन्दिर उदारि दिय, रे तीन दिनमि म यइलाई बनाई दिनऊ|”
\v 20 तबइ यहुदीले भण्यो, “यइ मन्दिरलाई बनाउनाइ छयालीस वर्ष लाग्या हो, रे के तम यइलाई तीन दिनमि बनाई सकन्छौ ब ?” 
\v 21 तर जई मन्दिरको बारेमि उन भण्नाथ्या, त्यो उनरो शरीर थ्यो | 
\v 22 जबइ उन मर्या बटहै जिउना होइबर उठ्या, तबइ येशुले भण्या यो कुरणी चेलाले सम्ज्यो, रे तिनूनले धर्मशास्त्रमि रे येशुले बोल्या वचनमि विश्वास अर्यो | 
\v 23 जब उन निस्तार-चाड़को भोजका बेला यरुशलेममि थ्या, तब उनले अर्या चिनो धेकिबर भौतले उनरा नाउँमि विश्वास अर्यो | 
\v 24 तर येशूले आफुईलाई तिनरा भरमि छाड़ेईन, 
\v 25 क्याकी कि मान्स के हो भणि उन जाँणन्थ्या | उनलाई मान्सका बारेमि कसैले सिकाउन आवश्यक थेईन, क्याकी कि मान्सका मनमि के हुन्छ त्यो उन आफुई जाँणन्थ्या |
\c 3
\p \v 1 फरिसीमि हइ निकोदेमस नाउँ भया एक जना मान्स थ्या|  तिन यहुदीका महासभा एक सदस्य थ्या | 
\v 2 यिन रात येशुका वाँ आइबर उनखि भण्यो, “गुरुज्यु, हाम जाण्नाउ कि तम परमेश्वर बटहै आया एक मास्टर हौउ, क्याकी कि परमेश्वर सँङइनि भएईनन् भण्या तमले अर्या यिन चिन्ह कोई लगइ अद्द सक्दैन |” 
\v 3 येशुके तइखि भण्यो, “साँच्ची म तलाई भण्नऊ, कोई नयाँ अरिबर जन्मनैन भण्या उइले परमेश्वरको राज्य धेक्द सक्दैन |” 
\v 4 निकोदेमसले येशूलाई भण्यो, “मान्स बुड़ो भया पाछा कसेरी जन्मन सकन्छ रे ? क्या त्यो आफनी इजा कोख पसिबर दोसर्याँ जन्मन सकन्छ ?” 
\v 5 येशुले भण्यो, “साँची म तलाई भण्नऊ, कोई पानी रे आत्मा बटहै जन्मनैन भण्याँ तइले परमेश्वरको राज्य धेक्द सक्दैन |
\v 6 शरीर बटहै जन्म्या शरीर हो, रे पवित्र आत्मा बटहै जन्म्या आत्मा हो| 
\v 7 मईले तुलाई नयाँ अरिबर जन्मनु पड़न्छ भण्नाई अचम्म जन माणई| 
\v 8  बतास जईतिर मन छ उसैतिर जान्छ | तु बतासो अवाज सुणन्छई, तर त्यो काँ बटहै आउँछ रे काँ जान्छ त्यो जाँण्नैनि| आत्मा बटहै जन्म्या हरेक मान्स तसोई हुन्छ|”
\v 9 निकोदेमसले उनखि सोद्यो, 'यो कसेरी हुन्सकन्छ ?”
\v 10 येशुले तइलाई भण्यो, “तु इस्राएलको गुरु हइ, पुई लगइ यिन कुरणी बुज्जईनि ? 
\v 11 साँच्ची, म तलाई भण्नऊ, हाम जे जाण्नाऊ त्यो भण्नाऊ, रे हामले जे धेकिराईछौं तसइको गवाही दिनाउ, तर तमुन हामरो गवाही स्वीकार अद्दानु | 
\v 12 मईले तमुनखि धर्तीका कुरणी भण्या लगइ तमुन विश्वास अद्दान, पुई तमुनखि स्वर्गकि कुरणी बताया भण्या कसेरी विश्वास अद्द सकन्छौ ? 
\v 13 स्वर्ग बटहै ओलिबर आउन्या मान्सको पुत्र बाहेक कोई लगइ स्वर्गमि उकल्या आथिन | 
\v 14 जसेरी मोशाले मरुभूमिमि स्याप उचायो, तसेरी मान्सको पुत्र उचिनु पड़न्छ, 
\v 15 रे जई-जईले उनमि विश्वास अरन्छ, तइले अनन्त जीवन पाउँछ |
\v 16 """क्याकी भण्याँ परमेश्वरले संसारलाई यिसो प्रेम अर्यो, कि उनले आफनो एकै चेलो दियो, कि उनमि विश्वास अद्द्या कोई लगइ नाश जन हऊन् , तर तइले अनन्त जीवन पाउ |"
\v 17 क्याकी कि परमेश्वरले संसारलाई दोषी ठहराउनाई भणि पुत्रलाई संसारमि पठाएइन, तर संसार उन बटहै बाँचऊ भणिबर पठायो | 
\v 18 जईले उनमि विश्वास अरन्छ, त्यो दोषी ठहरिनैन्, तर विश्वास नअद्द्या पइलि नै दोषी ठहरिरईछ, क्याकी भण्याँ उइले परमेश्वरका एक मान्तर पुत्रका नाउँमि विश्वास अर्या आथिन | 
\v 19 फैसला यई हो: ज्योति संसारमि आइरईछ, रे मान्सले ज्योति भण्ना बरु अनारो निको माण्यो, क्याकी कि तिनरा काम दुष्ट थ्या |
\v 20 क्याकी भण्याँ दुष्ट काम अद्द्या हरेकले ज्योति घृणा अरन्छ, रे ज्योतिमि आउनैन, नति तइका काम धेकि जाना हन् | 
\v 21 सत्य बटहै जिउन्या मान्स ज्योतिमि आउँछ, रे यिसेरी उइले अर्या काम परमेश्वरमि अरिया हुन् भण्याँ निकेरी (खुलस्त) धेकिन्छ |” 
\v 22 यई पाछा येशू रे उनरा चेला यहुदिया देशमि गया, रे ताँ तिनून केइ दिन बस्या, बप्तिस्मा दियो|
\v 23 यूहन्नाले लगइ सालिमका किनार एनोनमि बप्तिस्मा दिन्थ्यो, क्याकी कि ताँ भौत पानी थ्यो | ताँ मान्स आउँथ्या रे बप्तिस्मा लैन्थ्या | 
\v 24 तइ बेला सम्म यूहन्ना झेल पड्या थेइन |
\v 25 तसई बेला यूहन्नाका चेलाको शुद्द हुन्या बारेमि एक जना यहुदी सँङ बहस भयो | 
\v 26 यूहन्नाका वाँ आइबर तिनूनले भण्यो, “गुरुज्यु, यर्दन पारि जो तमसँङ थ्यो, जईका बारेमि तमले गवाही दिइराईथ्या, हेद्दा, उन बप्तिस्मा दिन्नाछन्, रे सबै उनरा वाँ जान्नाछन् |”
\v 27 यूहन्नाले भण्यो, “मान्सलाई स्वर्ग बटहै नदिइय्याँ सम्म तइले केइ कुरणी पाउन सक्दैन |
\v 28 म ख्रीष्ट होइन, तर म उन भण्ना पइलि पठाईयाँ हुँ भण्न्या मेरो गवाही तमुन आफुई दिन्छौ| 
\v 29 जई सँङ ब्याउली छ, ब्याउलो तेई हो| ब्याउला मित्तुर जो उइका सँङइनि कलिन्छ, उइको डाको सुणिबर भौत आनन्दित हुन्छ | तसई उइले मेरो यो आनन्द पुरा होइरईछ | 
\v 30 उन ठूला हुनु, तर म नानो हुनु आवश्यक छ | 
\v 31 """मल्तिर बटहै आउन्या सब भण्ना उच्च छन् | धरती बटहै हुन्या धरतीको हो, रे धरतीकि कुरणी अरन्छ | स्वर्ग बटहै आउन्या सब भण्ना उच्च छन् | "
\v 32 उनले जे धेक्या रे सुण्याँ छ, तइको गवाही उन दिनाहन् , तर उनरो गवाही कसैले ग्रहण अद्दैन | 
\v 33 जईले उनरो गवाही ग्रहण अरिराईछ, तइले परमेश्वर सत्य हुन भण्न्या कुरणीको प्रमाण दिन्छ | 
\v 34 क्याकी भण्या जईलाई परमेश्वरले पठायो, तइले परमेश्वरको वाणी बोलन्छ, क्याकी कि परमेश्वरले ननापि बरई पवित्र आत्मा दिनाहन् | 
\v 35 पिताले पुत्रलाई प्रेम अद्दाहन् , रे सबै चिज उनराई हात दिइराईछ | 
\v 36 जईले पुत्रमि विश्वास अरन्छ, तइसँङ अनन्त जीवन छ | जईले पुत्रको भण्याँ माण्नैन, तइले अनन्त जीवन धेक्दैन, तर परमेश्वरको क्रोध तइमि रईरन्छ|” 
\c 4
\p \v 1 यूहन्नाले भण्ना येशुले भउत् चेला बनाउन्नाछन् रे बप्तिस्मा लगइ दिन्नाछन् भण्न्या फरिसीले सुण्यो | 
\v 2 (साँच्चीमि येशू आफुईले होइन, तर उनरा चेलान बप्तिस्मा दिन्थ्या |)
\v 3 जब येशुले यो था पायो, उन यहुदिया छाड़िबर आंजी गालीलतिर फर्क्या | 
\v 4 उनलाई सामरिया होइबर जानु पड़न्थ्यो | 
\v 5 रे उन सामरिया सुखार भणिन्या नगरमि आईपुग्या | यो नगर याकुबले आफनो चेलो युसुफलाई दिया जमिना नजिकै पड़न्थ्यो | 
\v 6 ताँ याकुबको इनार थ्यो| येशू यात्राले थाक्या हुनाले तइ इनारा किनारलाई बसिरईथ्या| करीब: छाकला होइरईथ्यो |
\v 7 एक सामरी स्वानी पानी भद्दाई ताँ आईगई| येशुले तइखि भण्यो, “मलाई पानी खानाइ दे|”
\v 8 उनरा चेला शहरमि खानाइ किन्नाइ गइरईथ्या | 
\v 9 तबइ सामरी स्वानीले उनखि भण्यो, “तम यहुदी होइबर म सामरी स्वानीका हातको पानी कसेरी खान्छौ?”  (यहुदी सामरी सित केइ सम्बन्ध राख्दाईनथ्या|)
\v 10  येशुले तइखि भण्यो, “तुइले परमेश्वरको वरदान रे तुसँङ पानी माग्द्या व्यक्ति पछेण्याँ भया तु उईखि माग्देई थि रे उइले तुलाई जिउनो पानी दिनेईथ्यो |”
\v 11 तइ स्वानीले उनखि भण्यो, “हजूर तम सँङ निकाल्या भाँड़ो आथिन, इनार लगइ गइलो छ | तबइ तम काँ बटहै जिउनो पानी ल्याउने हऊ ? 
\v 12 क्या तम हामरा पुर्खा याकुब भण्ना ठुला हऊ ? उनुईले हामलाईयो इनार बनाई दिया हो, उन आफुई, उनरा सन्तान रे उनरा गोरु बाकराले यई इनारको पानी खाया हो |” 
\v 13 येशुले तइखि भण्यो, “यो पानी पिन्या सबै आंजी तिसाउने हुन् , 
\v 14 तर जई-जईले मईले दिया पानी पिन्छ त्यो कभई तिसाउन्या आथिन|  जई पानी म तइलाई दिन्या हुँ, त्यो तइमि अनन्त जीवनको निउती उमरिरन्या पानीको मूल बन्न्या हो |”  
\v 15 तइ स्वानीले उनखि भण्यो, “हजूर मलाई तसई पानी दिय, रे मलाई तिस लाग्द्या आथिन, रे याँ पानी भद्दाई लगइ आउनु पड्डैन |”
\v 16 येशुले तइखि भण्यो, “जा तेरा लोग्न्या बोलाईबर ल्या |”
\v 17 तइ स्वानीले भण्यो, “मेरो लोग्ने आथिन |” येशुले तइखि भण्यो, “तेरो लोग्ने आथिन तुइले ठिकै भणि,
\v 18 क्याकी भण्या तेरा पाँच लोग्ने भई सक्या छन् , रे जो अईल तुसँङ छ, त्यो तेरो लोग्ने होइन | तुइले यो साँची भण्याँ हई|” 
\v 19 तइ स्वानीले उनखि भण्यो, “हजूर, तम अगमवक्ता रइछौ भणि म था पाउनऊ | 
\v 20 हामरा पुर्खाले यई डाङामि आराधना अर्यो, पुई तम भणन्छौ, कि आराधना अद्द्या ठाउँ यरुशलेम हो |”
\v 21 येशुले तइखि भण्यो, “ए नारि, मूमि विश्वास अरेई, त्यो बेला आउनाछ, जब तमुन नति यई डाङामि, नति यरुशलेममि पिता आराधना अद्दे हऊ | 
\v 22 तमुन जे आराधना अरन्छौ त्यो जाँण्नानु, क्याकी भण्या मुक्ति यहुदी बटहै आउँछ | 
\v 23  तर बेला आउनाछ, त्यो बेला अइलई हो, जब सच्चा आराधकले पिताखि आत्मा रे सत्यतामि आराधना अद्देहुन् | क्याकी कि आराधना अद्द्या यिसाई आराधकलाई पिता खोज्जाहन् |
\v 24  परमेश्वर आत्मा हुन् , रे उनरा आराधकले आत्मा रे सत्यतामि आराधना अद्दु पड़न्छ |” 
\v 25 तइ स्वानीले उनखि भण्यो, “म जाँण्नऊ, कि मसीह आउने हुन् (जईखि ख्रीष्ट भणिन्छ), जबइ उन आउना हन् , तबइ उनले हामखि सबै कुरणी बताउने हुन् |” 
\v 26  येशुले तइखि भण्यो, “तोसँङ बोल्या म उई हुँ |” 
\v 27 " तति बेला उनरा चेला आईय्या, रे उनखि एक स्वानी सँङ कुरणी अद्दारया धेकिबर छक्क पड्या, तर ""तम क्या चाहान्छौ?” अथवा ""तम तई स्वानी मान्स सँङ क्याखि कुरणी अद्दाछौ ?” भणिबर कसैले सोदेईन | "
\v 28 तब त्यो स्वानी आफनो गागारो छाड़िबर नगरतिर निगई, रे मान्सखि भण्न पसी , 
\v 29 " ""आस, एक जना मान्सलाई हेर, जईले मइले अर्या सबै काम मलाई भणिदियो | काँई उनुई त ख्रीष्ट होइनन् ब ?”"
\v 30 तब तिनून नगर बटहै निकलिबर उनरा वाँ गया| 
\v 31  यिसइ बेला चेलाले उनखि यिसो भणिबर बिन्ति अद्द पस्या, “रब्बी, खानाइ खा |” 
\v 32 तर उनले तिनूनखि भण्यो, “मसँङ खानाइलाइ भोजन छनइछ, जो तमुनलाई था आथिन |” 
\v 33 तसइ उइले चेलाले आपसमि भण्यो, “के कसैले उनखि खानाइ लेइदिया हो कि कसो?” 
\v 34 येशुले तिनूनखि भण्यो, “मलाई पठाउन्या इच्छा अन्सार अद्दुइ रे उनरो काम पुरा अद्दुइ मेरो खानाइ हो | 
\v 35 के तमुन भण्नान, 'आंजी चार मैना बाँकी छ, तब बालि काट्टेई बेला आउँछ ?' म तमुनखि भण्नऊ, आफना आँखा उठाइबर खेतबारी हेर, बाली काट्टाइ निउती पाकिरईछ | 
\v 36  जईले बाली तइले ज्याला पाउँछ, रे अनन्त जीवनको लागि फल बटुलन्छ, रे बुन्या रे काट्या दुएई  रमाउना हन् | 
\v 37 क्याकी कि 'एक जनाले बूँछ, रे अर्खाले काटन्छ,' भण्न्या वचन यिसईमि सत्य हुन्छ | 
\v 38 मईले तमुनलाई ताँई काट्टाई पठाया हुँ, जाँ तमुनले मिहिनेत अर्यान| अउरले मिहिनेत अरिराईछ, रे तिनूनको मिहिनेतो फल तमुनले पाइराईछौ |” 
\v 39 """मइले जे अर्या त्यो उनले मुखि सबै भणिदियो"" भण्न्या तइ स्वानीका गवाहीले अद्दा तइ नगरका सामरीमि हइ भौतले उनमि विश्वास अर्यो | "
\v 40 तसइ उइले जब सामरी उनरा वाँ आया, तब तिनूनले उनलाइ तिनूनसँङ बस्साई बिन्ति अद्द पस्या, रे उन दुई दिन ताँई बस्या| 
\v 41 पइ उनरा वचनको कारण अउर भौतले उनमि विश्वास अर्यो | 
\v 42 " तइ स्वानीलाई तिनूनले भण्यो, ""अब तुइले भण्या कुरणीले अद्दा हामले विश्वास अर्या होइन, तर हाम आफुईले सुण्या हुनाले साँची उन संसारका मुक्तिदाता हुन् भणि हामले जाँणिराईछौं |” "
\v 43 दुइ दिन पछा ताँ बटहै निकलिबर उन गालिलमि गया|
\v 44 (येशू आफुइले गवाही दियो, कि आफनाइ देश लगइ अगमवक्ताको आदर हुनैन्) 
\v 45 जब उन गालिलमि आया, तब उनले यरुशलेममि चाड़को बेलामि जे लगइ अरिराइथ्यो, तिन सबै काम धेक्या हुनाले गालिलिले उनरो स्वागत अर्यो, क्याकि भण्या तिनुन लगइ चाड़मि गइरइथ्या|
\v 46 तइ पाछा उन आँजि गालिलको काना नगरमि आया, जाँ उनले पानीलाई दाखमध्य बनाइराइथ्यो|कफर्नहुममि एक जना उच्च अधिकारी रइछ, जइको चेलो बिरामी होइरईथ्यो|  
\v 47  येशू यहुदिया बटहै गालिल आइरइछन् भण्न्या सुणिबर त्यो येशूका वाँ आयो, पुइ तइका चेलाखि आइबर निको बनाइ दिया भणि बिन्ति अद्द पस्यो, क्याकि कि तइको चेलो मद्दाइ बटिरइथ्यो|
\v 48  येशूले तइखि भण्यो, “तमून चिन्ह रे अचम्मका काम नधेकईय्याँ सम्म कसइ रितल्लगइ विश्वास अद्द्या होनु|”
\v 49 तइ उच्च अधिकारीले येशूलाइ भण्यो, “हजूर, मेरो चेलो मद्दा हइ पइली आइ दिय|”
\v 50 येशूले तइलाइ भण्यो, “जा, तेरो चेलो बाँचिजाने हो|'” येशूले तइलाई भण्या वचन तइ मान्सले विश्वास अर्यो, रे आफना बाटा लाग्यो| 
\v 51  पुइ त्यो जाना जानाइ बाटाइमि तइका नौकरले तइलाइ भेटिबर तइको| चेलो बाँचियो भणि तइखि भण्यो|
\v 52 कइ बेला बटहै तइलाइ आराम लाग्यो भणि तइले तिनूनलाई सोदन्ज्या तिनूनले भण्यो, “बेलि दिन एक बजे बटहै तइलाइ जरले छाड़िहाल्यो|”
\v 53 " येशूले तइलाई ""तेरो चेलो बाँचिजाने हो|” भण्या बेला धेकि रइछ भणि बुवाले था पायो| पुइ त्यो आफुइरे तइका सारा परिवारले विश्वास अर्यो| "
\v 54 यहुदिया बटाहइ गालिलमि आइबर येशूले अर्या यो दोसरो चिन्ह थ्यो|
\c 5
\p \v 1 तइ पछा यहुदिको चाड़ थ्यो, रे येशू येरूसलेममि गया|
\v 2 येरूसलेममि भेड़ा-ढोका नजिकै पाँच दलान भया एक जल कुण्ड रइछ, जइलाइ हिब्रु भाषामि बेथस्दा भणिन्छ| 
\v 3 ताँ अनेक रोगी बिमारी अर्थात-काना, ङुणॉ लुला पडिरइथ्या| [ तिनून पानी कइ बेला छचल्किन्छ भणिबर पखिरइथ्या| 
\v 4 क्याकि भण्या परमप्रभुका एक दूतले बेला- बेलामि जल-कुण्डमि ओलिबर पानी  हलाइ दिन्थ्या, रे पाना छचल्किया पाछ जो पइली पानी भितर पसन्थ्यो, जसाइ रोगले ग्रस्त भए लगइ त्यो निको होइजान्थ्यो | ] 
\v 5 ताँ अठ्तिस वर्ष बटहै बिरामी भया एक जना मान्स थ्यो|
\v 6 येशूले तइलाइ ताँ पड़िरया धेक्यो, लामो समय धेकि त्यो यइ दसामि रइछ भणि जाणिबर येशूले तइलाई भण्यो, “ के तु निको हुन चाहन्छइ?”
\v 7 तइ रोगीले येशूलाई भण्यो, “ हजुर, जइ बेला पानी छचल्किन्छ मलाइ जल-कुण्डमि हालिदिन्या मेरो कोइ मान्स आथिन, म जाना-जानाइ म भण्ना पइली अर्खो मान्स पानीमि ओलिजान्छ|” 
\v 8 येशूले तइलाई भण्यो, “उठ रे आफनो ओछ्यान उठाइबर हिट्|” 
\v 9 उतय्यँई त्यो मान्स निको भयो, रे आफनो ओछ्यान बोकिबर ऊ हिटियो| त्यो दिन शबाथ दिन थ्यो|
\v 10 तसइ उइले निको बनाया तइ मान्सलाई यहुदीले भण्यो, “यो त शबाथ दिन हो, तुलाई ओछ्यान बोक्दु ठीक आथिन|”
\v 11 तइले तिनूनलाई जवाव दियो, “ जइले मलाई निको बनायो उनुइले भण्यो, “ आफनो ओछ्यान बोकिबर हिट|”
\v 12 तिनूनले तइलाई सोद्यो, “ तुलाइ ओछ्यान बोकिबर हिट भण्न्या मान्स को हो?”
\v 13 तर निको भया तइ मान्सले उन को हुन् भणि पछेण्या थेइन्, क्याकि भण्या तइ ठाँउमि भीड़ भया हुनाले येशु ताँ बटहै निगइथ्या| 
\v 14 तइ पछा येशूले तइलाइ मन्दिरमि भिटिबर भण्यो, “ हेर, तु निको होइरइछइ| आँजी पाप जन अरेइ, रे  तुमि आँजी वड्ता खराबी आइ जनपडौ|”
\v 15 उइलाई निको बनाउन्या त येशु रइछन् भणिबर तइ मान्सले गइबर यहुदीलाई भणिदियो|
\v 16 तइ कारणले अद्दा यहुदीले येशूलाई खेदो अद्द पस्या, क्याकि भण्या उनले यो काम शवाथ- दिनमि अरिराइथ्यो|
\v 17 तब येशूले तिनूनलाई भण्यो, “ मेरो पिताले अच्याल सम्म काम अरिराइछन्, रे म लगइ काम अद्दइ लाछु|”
\v 18 तसइ उइले यहुदीले येशुलाई माद्दाइ आँजी बड्ता कोशिश अद्द पस्या, क्याकि कि उनले शबाथ-दिन तोड्या काम मान्तरै होइन, तर आफुइलाई परमेश्वरको बराबर माणिबर उनले परमेश्वरलाई आफनइ पिता भणिराइथ्यो|
\v 19  येशूले तिनूनलाई भण्यो, ' साँची म तमूनलाइ भण्नउ, पुत्र आफुइले केइ अद्द सक्दैन्, तर पिताले जे अर्या धेकन्छ तेइ मान्तर अरन्छ, क्याकि कि पिताले जे अरन्छ, पुत्र लगइ तसोइ अरन्छ|
\v 20 क्याकि भण्या पिताले पुत्रखि प्रेम अरन्छ, रे उन आफुइले अरिराइया सबै काम पुत्रखि धेकाउनाहन्| यिन भण्ना महान् काम उनले पुत्रलाइ धेकाउनाहन् रे तमुन अचम्म माण्नेहउ|
\v 21 क्याकी भण्या जसेरी पिताले मर्यालाई उठाउनाहन् रे तिनूनलाई जीवन दिनाहन्, तसेरी पुत्र लगइ जईलाइ मन अरन्छ, तइलाई जीवन दिन्छ|
\v 22 क्याकी कि पिताले कसैको न्याय अद्दे होइनन्, तर सबै न्याय अद्द्या काम पुत्रखि दिइराईछ,
\v 23 कि पुत्रखि आदर अरुन, जसेरी तिनून पिता आदर अद्दाहन् | पुत्रको आदर नद्द्याले उईलाई पठाउन्या पिता लगइ आदर अद्दाईनन् 
\v 24 """साँची, म तमुनलाई भणनऊ, जईले मेरा वचन सुणन्छ, रे मलाई पठाउनेमि विश्वास अरन्छ, तइ सँङ अनन्त जीवन छ| त्यो न्यायमि आउनैन, तर मृत्यु बटाहइ तइले जीवनमि प्रवेश अरिसक्या हुन्छ |"
\v 25 साँची म तमुनखि भण्नऊ, त्यो समय आउनाछ, रे त्यो समय अइलई हो, जब मर्याले परमेश्वरका पुत्रको डाको सुण्नाहन्, रे सुण्न्या बाँच्जाने हुन् |
\v 26 क्याकी भण्या जसेरी पिता आफुईमि जीवन छ, उसेरी उनले पुत्रखि लगइ आफुईमि जीवनको स्रोत हुन्या अधिकार दिइराईछ | 
\v 27 उइलाई न्यायको फैसला दिन्या अधिकार दिइराईछ, क्याकी भण्या ऊ मान्सको पुत्र हो | 
\v 28 """यइमि अचम्म जन माण, क्याकी भण्या समय आउनाछ, जब चिहानमि हुन्या सबैले उइको डाको सुण्नेहुन् , "
\v 29 रे बाईर निकलिबर आउनेहुन्:  सुकर्म अद्द्या जीवनको पुनरुत्थानको निउती रे कुकर्म अद्द्या दण्ड आज्ञाको पुनरुत्थानको निउती| 
\v 30 """ म आफुई केइ अद्द सक्दैन| जसो म सुण्नऊ, तसोई न्याय म अद्दऊ, रे मेरो न्याय ठीक माणिन्छ, क्याकी कि म आफनो इच्छा खोज्जैन, तर मखि पठाउन्या इच्छा खोज्जऊ | "
\v 31 """यदि मइले आफना बारेमि गवाही दिया भण्याँ मेरो गवाही सत्य हुनैन | "
\v 32 मेरा बारेमि गवाही दिन्या अर्खाई छन्, रे म जाँण्नऊ, कि मेरा बारेमि उन जे गवाही दिनाहन्, त्यो गवाही सत्य माणिन्छ | 
\v 33 """तमुनले यूहन्ना वाँ सोद्दाई पठाया, पुई उईले सत्यको गवाही दिइराईछ| "
\v 34 मइले ग्रहण अद्द्या गवाही मान्सको होइन, तर तमरो उद्दार होलो भणिबर म यिन कुरणी भण्नऊ | 
\v 35 यूहन्ना बल्या रे चम्कन्या बत्ति थ्यो, रे तमुन उइको प्रकाशमि थोकाइ समय आनन्द मनाउनाई राजि भया |
\v 36 """तर मसँङ जे गवाही छ, त्यो यूहन्ना भण्ना ठुलो छ | क्याकी कि जई काम पुरा अद्दाई पिताले मखि दिइराईछ, तिन काम म अद्दाछु, तिनइले मेरा बारेमि गवाही दिइराईछ कि पिताले मलाई पठाया हो |   "
\v 37 मलाई पठाउन्या पिता आफुईले मेरा बारेमि गवाही दिइराईछ| उनरो सोर तमुनले कभईन्सुण्याँ रे 
\v 38 उनरो वचन तमुनमि रनैन, क्याकी भण्या जईलाई उनले पठायो, तमुन उनमि विश्वास अद्दान | 
\v 39 तमुन धर्मशास्त्रमि खोजि अरन्छौ, क्याकी भण्या ताँ अनन्त जीवन पाँईछ भणि तमुन ठानन्छौ | मेरा बारेमि गवाही दिन्या तनई धर्मशास्त्र हुन् , 
\v 40 पुई लगइ तमुन जीवन पाउनाइ मेरा वाँ आउनाई इन्कार अरन्छौ | 
\v 41 """म मान्स बटहै महिमा ग्रहण अद्दैन, "
\v 42 तर परमेश्वरको प्रेम तमुनमि आथिन भणि म जाण्नऊ |
\v 43 तर परमेश्वरको प्रेम तमुनमि आथिन भणि म जाण्नऊ |
\v 44 तमुन कसेरी विश्वास अद्द सकन्छौ, जब कि तमुन आपसमि एक अर्खा बटहै मान खोजन्छौ, पुई तइ सम्मानको खोजि अद्दान, जो एक मान्तर परमेश्वर बटहै आउँछ? 
\v 45 """यो जन सम्ज्या, कि म पिता अगाडी तमुनखि दोष लाउनाछु| तमुनखि दोष लाउन्या त मोशा छन्, जईमि तमुनले आफनो आशा राखिराईछौ |"
\v 46 क्याकी भण्या तमुनले मोशालाई विश्वास अर्या भया मखि लगइ विश्वास अद्देई थ्या, क्याकी कि उइले मेरा बारेमि लेखिराईथ्यो | 
\v 47 तर तमुन उइले लेख्या कुरणीको विश्वास अद्दान भणिया, मेरा वाणी कसेरी विश्वास अरन्छौ ?”
\c 6
\p \v 1 येशू गलीलको समुद्दर अर्थात तिवेरियास समुद्दरका पारीवाटा गया |
\v 2 पइ एक ठुलो भिड उनरा पछा लाग्यो क्यकिकी उनले विरामीहरुलाई अर्याको अचम्मका कामले तिनूनले धेक्या हुनाले |
\v 3 पइ येशू एक पहाडमि गयारे आफना चेलान सित वस्या |
\v 4 यहुदीहरूको निस्तार चाड नजिकै थ्यो |
\v 5 "जव येशूले आखा उठाइवर तक्यो त ठुलो भिड अफनितिर आउन्ना रया धेक्यो रे फिलिपखि भण्यो "" हाम रोटा काहै ल्याउनाउ यिनकीलाई ख्वाउनाइ ?"
\v 6 तर यो कुरा तिनरो जाँच अद्दाइ भण्या हो उनले क्यकिकी जे अद्दाथ्या त्यो उनलाई थाहा थ्यो |
\v 7 "फिलिपले उनलाई जवाफ दियो "" तिनूनले थोक थोकाइ खायालै दुइसय दिनारका रोटाले पुग्द्या होइन     "
\v 8 उनरा चेला मध्ये एकजना शिमोन पत्रुसका दाइ अन्द्रियासले उन्खि भण्यो |
\v 9 ' याँ एक केटो छ जै सित पाँच जौ का रोटा रे दुइ नान्नाना माछा छन तर इति मान्सका विचैनि यिन के हुन रे ? ''
\v 10 "पइ येशूले भण्यो "" जम्माइ मान्सलाई बस्स ला "" तइ ठाँउमा धेरै घास थ्यो  तै घासमि प्राय पाँच हजार मान्स बस्या "
\v 11 तै घासमि प्राय पाँच हजार मान्स बस्या 
\v 12 "जव तिनून अघाए पइ येशूले आफना चेलान खि भण्यो "" उपरेका बुजा बटोल  एकैले खणौ जन |"
\v 13  तवइ तिनूनले बटोल्यो रे पाँच जौंका रोटाका बुजा बटहै उपरेका बाह्र डाला  भया 
\v 14 "तव तिन मान्सले येशूले अर्याको चिन्ह धेकिबर भण्यो "" येइ संसारमि आउन्या भविष्यवक्ता साच्चि यिनै हुन "
\v 15 तसो भया हुनाले तिनून आइवर बलजफती आफुलाई राजा बनाउनाछन भण्ने कुरा थाहा पाइबर उन पहाडै मि गया 
\v 16 जव साँझ पण्यो तव उनरा चेलान समुद्दर तिर गया |
\v 17  रे ना मि चड़िवर कपर्नहुम तिर लाग्या पई अनारो होइयाँ लै येशू तिनरा वा आया थेइन 
\v 18 आँधि भेरि चल्या हुनाले समुद्दर उफाल खेल्ल लाग्यो |
\v 19 जव तिनून ना मि तिन चार माइल जति टाढा पुग्याथ्या तव तिनूनले येशूलाई तिनरि तिर समुद्दरका मल्तिर हिट्टा रया धेक्यो रे तिन डराया 
\v 20 "तर उनले तिनखि भण्यो मै हुँ जन डरा ओ """
\v 21 तव तिनूनले उनलाई ग्रहण अर्यो रे पइ तुरुन्तै तिनून भया ठाउमि ना पुगिगै |
\v 22 भोलिबर समुद्दरका पारिवाटा कल्लिया मान्सले येशूका चेला चड्या ना बाहेक अर्को ना ताँ नभया हुनाले येशू आफना चेलान सित नामि न पस्याका तर चेलान मान्त्तर ताम्टाहै गयाको कुरा थाहा पाए 
\v 23 पइ लगै जाँ प्रभुले धन्यवाद दिबर रोटा खाया थ्यो तस ठाउका नजिक  तिवेरिया बटहै और ना ताँ आया |
\v 24 तवै जव मान्सले न त येशू न त उनरा चेलान धेक्यो उन लै ना मि चिढिवर  येशूलाई खोज्जाइ कपर्नहुम तिर लाग्या |
\v 25 पइ जव तिनूनले उनलाई समुद्दरका परिवाटा भिट्यो पइ उनूनले भण्यो   गुरुजी तम याँ कन्ज्याँ आया ? 
\v 26 "येशूले तिनलाई जवाफ दियो "" साच्चि म भण्नार्याउ तमून चिन्हहरु धेकिवर होइन तर रोटा खाइवर अगाया हुनाले हो मलाई खोज्जा रया  "
\v 27 नष्ट हुन्या भोजनकिलाई होइन तर अनन्त जीवन सम्म रन्या भोजन  किलाई मेहनत अर जो कि मान्सका पुत्रले दिनेहुन क्यकिकी परमेश्वर पिताले उनैलाई छाप लाया छ 
\v 28 "तव तिनूनले उन्खि भण्यो "" परमेश्वरका काम अद्दाइ हाम क्या अरु  """
\v 29 "येशूले जवाफ दिए रे भण्यो "" जैलाई उनले पठाया छ उसैलाई विश्वास अर येइ परमेश्वरको काम हो "
\v 30 पइ तिनूनले उन्खि भण्यो पइ तम हामलाई कै चिन्ह धेकाउन्या हो  जैलाई हाम धेक्द सकौँ रे तममि विश्वास अद्द सकौँ ? तम के काम अद्ध्या हो ?
\v 31 "हामरा पिता पुर्खाले मरुभुमिमि मान्तर खायो जसो लेखीयाछ '' उनले तिनलाई खानाई स्वर्ग वटहै रोटी दियो """
\v 32 "तव येशूले तिनूनखि भण्यो "" साच्चि म तमून खी भण्नउ मोशाले तमूनलाई स्वर्ग वटहै त्यो रोटा दिएनन् तर मेरो बुवाले स्वर्गवटहै साच्चि रोटी दिनाहान "
\v 33 क्यकिकी परमेश्वरकि रोटी उनै हुन जो स्वर्ग वटहै ओलिवर आउछ रे संसारलाई जीवन दिन्छ |
\v 34 "तव तिनूनले उन्खि भण्यो "" हजुर तसो भया यो रोटी हाम्लाई सधै भरि दिय """
\v 35 "पइ येशूले तिन्खि भण्यो "" जीवनको रोटी मै हुँ | जो मेरा वाँ आउछ उ कभै भोकाउन्या होइन ; रे जैले म माथि विश्वास अरन्छ उ कभै तिर्खाउने छैन """
\v 36 तर मैले तमूनखि भण्या तमूनले मलाई धेकिराइछौ रे लै विश्वास अद्दानउ |
\v 37  पिताले मलाई जति जना दिनाहान तिन सबै मेरा वाँ आउनाहान , जो मेरा वाँ आउनाहान उन्लाई म कुनै रितिले त्याग्ने हुनु |
\v 38 क्यकिकी म आफनु इच्छा होइन तर मलाई पठाउनेको इच्छा पुरा अद्दाई स्वर्ग बटहै ओलिवर आया हुँ |
\v 39 मलाई पठाउन्या पिताको इच्छा यो छ वाँले मलाई दिएको सबै मध्ये एकलै जन हराँउ तर अन्तिम दिनमा तैलाई आँजि बौराइवर उठाउँ |
\v 40 मलाई पठाउन्याको इच्छा यो छ हरेक मान्स जैले पुत्रलाई धेकन्छ रे उइ माथि विश्वास अरन्छ , तइले अनन्त जीवन पाउ रे म उइलाई अन्तिम दिनमि वौराइबर उठाउन्या हुँ |
\v 41 तव यहूदीहरूले उनरा विषयमा गनगन अर्यो क्यकिकी उनले भण्यो स्वर्गवटहै ओलिवर आयाको रोटी मै हुँ भणीबर |
\v 42 पइ तिनूनले भण्यो के यीन यूसुफका चेला येशू होइनन व ?जैका इजा बुवालाई हाम पछयाण्नाउ ? तब यिनले कसेरी स्वर्गबटहै ओलि बर आया हुँ भण्ना  छ हाम पछयाण्नाउ ? तब यिनले कसेरी स्वर्गबटहै ओलि बर आया हुँ भण्ना छ ?
\v 43 येशूले जवाफ दिबर तिन्खि भण्यो तमून आपसमि गनगन जन अरअ |
\v 44 मलाई पठाउन्या पिताले उइलाई न खिचे सम्म कोइ मान्स मेरा वाँ आउन सक्दैन पइ म उइलाई अन्तिम दिनमि वौराइबर उठाउन्या हुँ 
\v 45 भविष्यवक्ताका कितावमि लेखियाछ  उनून सवै परमेश्वर द्वारा सिकाइएका हुन्या छन तवई हरेक मान्स जैले पिता बटहै सुणेका रे सिकेका छ मेरा वाँ आउनाहान 
\v 46 कसै मान्सले पितालाई धेक्या आथिन उन्ले मान्त्तर जो परमेश्वर बटहै आया हुन उन्ले मान्तर धेकिराइछ |
\v 47 साँच्चि म तमूनलाई भण्नउ जैले म मि विश्वास अरन्छ उइसित अनन्त जीवन छ
\v 48 जीवनको रोटी मै हुँ |
\v 49 तमरा पिता पुर्खाले उजाड स्थानमि मन्ना खायो रे मर्यो |
\v 50 यो त्योइ रोटीले हो जो मान्सले येइ बटहै खाउ रे जनमरौ भणिवर स्वर्ग बटहै ओलिवर आउछ |
\v 51 त्यो जीउनो रोटी मइ हुँ जो स्वर्ग बटहै ओलिवर आयो | कसैले येइ रोटीलाई खायो भण्या उ सधैभरि जिउने छ पइ तै रोटी म दिनेछु मेरो मासु हो , जैलाई म संसारका निउती दिनेछु |
\v 52 "तवइ यहूदीले "" येइ मान्सले कसेरी हाम्लाई आफनु मासु खानाई दि सकन्छ ? भणिवर आपसमि झगडा अर्यो |"
\v 53 "तव येशूले तिन्खि भण्यो "" साच्चि म तमूनलाई भण्नउ तमूनले मान्सका पुत्रको मासु खायान रे  रगत पियानौ भण्या तमून सित जीवन हुनैन् |"
\v 54 जैले मेरो मासु खान्छ रे मेरो रगत पिन्छ उइ सित अनन्त जीवन हुन्छ रे अन्तिम दिनमि म उइलाई बौराइवर उठाउने छु |
\v 55 क्यकिकी मेरो मासु साच्चि खानेकुरा हो रे रगत पिन्या कुरा हो |
\v 56 जैले मेरो मासु खान्छ रे मेरो रगत पिन्छ उ ममा रन्छ रे म उइमि |
\v 57 जसेरी जीवित पिताले मलाई पठायो रे म पिता द्वारा जीउनौ उसेरी जैले मलाई खान्छ म द्वारा जीउने छ |
\v 58 यो भण्याको त्यो रोटी हो जो स्वर्ग बट है ओलिबर आयो तर तमूनका पितापुर्खाले मन्ना खाए रे मरे जसो होइन तर जैले येइ रोटी बटहै खान्छ उ कभै मद्दैन 
\v 59 यीन कुरणि उनले कपर्नहुममी सभाघर भित्तर शिक्षा दिन्या बेला भण्यो |
\v 60 "तवई उनरा चेलान मध्ये धेरैले यो सुणिवर भण्यो "" यो कठोर वचन हो कै ले येइलाई सुण्न सकन्छ रे ?"
\v 61 "तर येइ विषयमि आफना चेलान गनगनाया भणि येशूले आफना मनमी थाहा पाइवर तिन्खि भण्यो "" क्या येइ कुरणिले तमूनलाई ठेस लागन्छे ? ''"
\v 62 तमूनले मान्सका पुत्रलाई पैलि उन जाँ थ्या वाँइ उकल्लारया धेकेले कसो ?
\v 63 आत्माले ब जीउना बनाउन्याहो शरीरले केइ फाइदा दिदैन , जो वचन म तमून खी भण्नउ ती आत्मा हुन रे जीवन हुन 
\v 64 "' तर तमून मध्ये कतिजना जैले विश्वास अद्दाइन "" क्यकिकी विश्वास न अद्दे को को हुन रे उनलाई पकोडाउने को हो त्यो कुरा येशूले शुरु वटिहै जाणिराइछ |"
\v 65 "पइ उनले भण्यो "" तवइकिलाई मैले मेरा पिता बटहै नदिए सम्म कोइलगै मेरा वाँ आउन सक्दैन भणि तमून खि भण्या हुँ |"
\v 66 तसै बेला बटीहै उनरा चेलान मध्ये धेरै जाना पछा हटे रे उन सित हिटेनन |
\v 67 तव येशूले तिन बाह्रखि भण्यो क्या तमूनले जान्न चाहन्छौ ?
\v 68 तव शिमोन पत्रुसले जवाफ दियो : हे प्रभु हाम कै का वाँ जाँउ ? अनन्त जीवनका वचन त तम संङ छ 
\v 69 रे तम जीवित परमेश्वरका पुत्र ख्रीष्ट हौ भणि हामले विश्वास अरिराइछु रे पक्का जाँण्या छु |
\v 70 येशूले तिन्खि भण्यो : क्या तम बाह्र जनालाई मैले चुनेन ? तर तमून मध्ये एक जना शैतान हौ |
\v 71 उनले शिमोनको चेलो यहूदा इस्करयोतीका बारेमि भण्या हो क्यकिकी उ बाह्र जना मध्ये एकजना होइवर लै येशूलाई पकडाउने उइ थ्यो
\c 7
\p \v 1 तइ पाछा येशू गालीलमणि घुम्द पस्या, तर यहुदियामि उन जानाइ चाहेन्, क्याकी भण्या यहुदी उनलाई माद्या दाउमि थ्या| 
\v 2 आब यहुदीको छाप्रो-वासको चाड़ नजिकै थ्यो| 
\v 3 तसइ उइले येशुका भाइले उनखि भण्यो, “यो ठाउँ छाड़िबर यहुदियामि जा, रे तमले अरिरया काम तमरा चेलान लगइ धेकून|
\v 4 जो मान्स ख्याती पाउन चाहान्छ, तइले गोप्यमि काम अद्दैन| तम यिन काम अरन्छौ भण्या आफुईखि संसारमि प्रकट अरा|”
\v 5 क्याकी कि उनरा भाईले लगइ उनमि विश्वास अद्दाईन्थ्या |
\v 6 येशुले तिनूनखि भण्यो, “मेरो ठीक समय आँजी आया आथिन, तर तमुनका निउती त सबै ठीक छ|
\v 7 संसारले तमुनलाई घृणा अद्द सक्दैन, तर मलाई त घृणा अद्दाहन्, क्याकी कि संसारको बारेमि तइका काम दुष्ट छन् भणि म गवाही दिनऊ | 
\v 8 तमुन यई काजबारमि आस | म यई काजबारमि जानैन, क्याकी भण्या मेरो बेला आँजई पुरा भया आथिन|” 
\v 9 तिनूनलाई यिसो भणिबर उन गालीलई बस्या | 
\v 10 तर उनरा भाइ काजबारमि गया पाछा उन लगइ धेकिबर नई रे तर गोप्यमि गया | 
\v 11 "चाड़मि यहुदी उनलाई खोज्जाथ्या, रे ""उन काँ छन्?” भणि सोद्दाथ्या | "
\v 12 "भीड़का बिचइनि उनरा बारेमि खलबल हुन पस्यो| कोई भण्नाथ्या, “उन निका छन्|” अउर भणन्थ्या, ""नई, यइले मान्सखि भर्ममि पाड़िराईछ |” "
\v 13 तर यहुदीका डरले उनरा बारेमि कोई खुला मनले बोलन्थेईन्|
\v 14 काजबारका बिचमि येशू मन्दिर भितर पसिबर सिकाउन पस्या|
\v 15 यहुदी अचम्म माण्नाइ यिसो भण्न पस्या, “ केइ नपड़ेई यिनले कसेरी यिति विद्या पायो ?”
\v 16 तब येशुले तिनुनखि जवाव दिइबर भण्यो, “मेरो शिक्षा मेरोई होइन, तर उनरो हो, जईले मलाई पठाया हो | 
\v 17 यदि कसइ मान्सले परमेश्वरको इच्छा पालाना अद्द चाहान्छ भण्या, मेरो शिक्षा परमेश्वरतिर बटहै हो, कि मेरा आफनाई तिरो हो त्यो उइले जाणन्छ | 
\v 18 जईले आफनाई तिर हइ बोलन्छ, उइले आफनोई मान खोजन्छ, तर जईले आफुलाई पठाउन्या सम्मान खोजन्छ, त्यो सत्य हो, रे उईमि छल हुनैन| 
\v 19 के मोशाले तमुनलाई व्यवस्था दिएईनन् ? तर तमुन कसैले त्यो व्यवस्था पालना अद्दान|  तमुन क्याई मलाई माद्दाई खोज्जाछौ ?” 
\v 20 भीड़ले जवाव दियो, “तुलाई भुत लागिरईछ| को तुलाई माद्द खोज्जाछ ?” 
\v 21 येशुले तिनूनखि भण्यो, “एक काम मइले अर्या, पुई तमुन सबै यइमि अचम्म माणन्छौ | 
\v 22 मोशाले तमुनखि खतना रित दिइराईछ (हुन त, यो मोशातिर बटहै होइन, तर पिता पुर्खा बटहै हो), पइ लगइ शवाथ-दिनमि तमुन मान्सलाई खतना अरन्छौ | 
\v 23  मोशा व्यवस्था रद्दी जन हौउ भणिबर कसइ मान्सले शवाथ-दिनमि खतना अरन्छ भण्या, मइले एक जना मान्सखि शवाथ-दिनमि पुराई निको बनाई दिया भणिबर के तमुन मसँङ रिस अरन्छौ ? 
\v 24 मुख हेरिबर होइन, तर ठीक प्रकारले न्याय अर |”
\v 25 यरुशलेमका कसइ-कसइ मान्सले भण्यो, “के यिन उनुई होइनन्, जईलाई तिनून माद्दाई खोज्जाथ्या ?
\v 26 तक, यिन त खुला बोल्लाछन्, तर यिनुन येशुलाई केइ भण्नारएईनन्! के यिनई ख्रीष्ट हुन भण्न्या धर्म गुरुले साँच्ची था पाया हुन् ? 
\v 27 तर हाम जाण्नाऊ, यिन मान्स काँ बटहै आया हुन्| तर जब ख्रीष्ट धेका पड्डेहुन्, उन काँ का हुन् कसैले था पाउन्या आथिन |” 
\v 28 तब येशुले मन्दिरमि सिकाउँय्याँ, उनले जोरले भण्यो, “तमुन मलाई पछेणन्छौ, रे म काँ बटहै आया हुँ, त्यो लगइ जाँणन्छौ | म आफनाई मनले आया होइन| तर जईले मलाई पठाया हो उन सत्य छन्| तमुन उनखि पछेण्नान, 
\v 29 तर म उनखि पछेण्नऊ, क्याकी भण्या म उन बटहै आया हुँ, रे उनले मलाई पठाया हो|” 
\v 30 तसइ उइले तिनूनले उनखि पकोड्डाई खोज्यो, तर कसैले उनमि हात हालेईन, क्याकी भण्या उनरो समय आँजी आया थेइन |
\v 31 तर भीड़का भउत् मान्सले उनमि विश्वास अर्यो| तिनुनले भण्यो, “जबइ ख्रीष्ट आउनाहन्, तबइ के यिनले अर्या चिन्ह भण्ना बड्ता चिन्ह उन अद्देहुन् ब ?”
\v 32 भीड़ले उनरा बारेमि चर्चा अद्दारया फरिसीले सुण्यो| तबइ मुख्य पुजारी रे फरिसीले उनखि पकड्डाई मन्दिरका पालेखि पठायो| 
\v 33 येशुले भण्यो, “आँजी केइ समय सम्म म तमुनई सँङ छु, तइ पाछा म मखि पठाउन्या वाँ जाने हुँ| 
\v 34 तमुन मखि खोजन्छौ, तर भेटाउने होनू, रे जाँ म हुन्याहुँ, तमुन आउन सक्दान |” 
\v 35 तब यहुदीले आपसमि भण्यो, “यिन काँ जानाइ बटिरईछन्, कि हाम यिनलाई भिटाउन्या हुनू ? के यिन ग्रीकका बिचइनि छड़िबर बस्या यहुदीका वाँ गइबर ग्रीकलाइ सिकाउन चाहाना हन् ?
\v 36 यिनले भण्या यो वचन के हो? 'तमुन मलाई खोजन्छौ, तर भिटाउने होनू, रे जाँ म हुनऊ, तमुन आउन सक्दान'?” 
\v 37 आब काजबारका पछिल्ला दिन, मतलब काजबारका मुख्य दिनमि, कलिबर येशुले जोरले यिसो भण्यो, “यदि कोई तिसायो भण्या त्यो मेरा वाँ आउ रे पेउ| 
\v 38 जईले ममि विश्वास अरन्छ, धर्मशास्त्रले भण्या अन्सार तइका भितर बटहै जिउना पानीका खोला बगिबर आउने हुन् |” 
\v 39 तर यो कुरणी उनले पवित्र आत्माको बारेमि भणिराईथ्यो, जई पवित्र आत्मा उनमि विश्वास अद्द्याले पाउनाइ बटिरईथ्या| क्याकी कि पवित्र आत्मा अईल सम्म दिया थेइन, क्याकी भण्या येशुको महिमा आँजी सम्म भया थेइन | 
\v 40 यिन कुरणी सुण्न्या कसइ-कसइ मान्सले भण्यो, “यिन त साँच्ची अगमवक्ता रइछन्|”
\v 41 अउरले भण्यो, “यिन ख्रीष्ट हुन्|” तर कसै-कसैले भण्यो, “के ख्रीष्ट गालील बटहै आउनाहन् ब ?”
\v 42 के धर्मशास्त्रले भण्या आथिन, कि ख्रीष्ट दाउदका वंश बटहै रे दाउदका गाउँ बेथलेहम बटहै आउनाहन् ?” 
\v 43 तसइ उइले मान्सका बिचइनि उनरा उइले फाटो भयो|
\v 44 तिनूनमि हइ कतिले उनखि पकोड्डाइ खोज्यो, तर उनमि कसैल्लइ हात हालेईन | 
\v 45 तबइ मन्दिरका पालेहरू मुख्य पुजारी रे फरिसीका वाँ आया| तिनूनले यिनूनलाई भण्यो, “ तिनुनले तइलाई क्याखि लेयानु?”
\v 46 चौकिदारले भण्यो, “ यइ मान्सले जसो त कसइ मान्सले कभइ बोलेन्|”
\v 47 फरिसिले यिनूनलाई भण्यो, “ तमून लगइ बहकिया कि त?
\v 48 के धर्म गुरु कि फरिसिमि हइ कसैले उइमि विश्वास अरिराइछ ?
\v 49 तर यो भिड़ जइले व्यवस्था जाण्नैन, त्यो सरापित छ?”
\v 50 तिनूनमि हइ कति जना निकोदेमस, जो पइल्ली एक बेर येशूका वाँ आइरइथ्यो, तइले भण्यो, 
\v 51 """ का हामरो व्यवस्थाले पइलो मान्सको सुणाइ नभएइ, तइले क्यार्राइछ त्यो नजाणिबरै तइलाई दोषी ठहर्याउछ ब?”"
\v 52 तिनूनले उनखि जवाव दियो, “के तु लगइ गालिलो हइ ब ?  धर्मशास्त्र खोजिबर हेर, रे तु धेकन्छइ, कि गालील बटहै अगमवक्ता निकल्लैन |” 
\v 53 ५३ तब हरेक मान्स आफना-आफना घर गया |
\c 8
\p \v 1 येशू जैतन डाङामि गया |
\v 2 एक ब्याहान उन दोसर्या मन्दिर भित्तरि आया रे पइ सबै मान्स उनरा वाँ आया रे येशूले सबैलाई पई शिक्षा दियो |
\v 3 पई शास्त्री रे फरिसीहरुले एक व्यभिचारमि पकोडिएको स्वानी उनरा वा लेइवर आया रे तइ बिच्चइनि कल्ल्यायो |
\v 4 "तिन्ले उन्खि भण्यो "" हे गुरुज्यू यो स्वानी व्यभिचार अद्दा अद्दाइ पाकोडिएकि हो ''"
\v 5 इसो अद्ध्यालाई ढुङाले हाण्नु पणन्छ भणि मोशाले व्यवस्थामि आज्ञा अर्याछ तर तम कि भण्ने हौ ?
\v 6 तर तिनूनले उनरो परिक्षा अरिबर दोष लाउनाइलाई के इ कुरा पाइन्छ कि भणिवर सोध्या हो तर येशूले कतै न सुण्याझो अरिबर भैँयाइ नि निउणिवर औलाले लेख्यो
\v 7 "तर जब तिनूनले उनलाई सोध्या सोदेइ अर्यो तव उनले आफुलाई सिधा पाणिवर तिन्खि भण्यो "" तमून मध्ये जो पापरहित छ उइले पैल्ली तइलाई ढुङाले हाँणउ "" "
\v 8 पइ आँजि भैय्याँइनि निउणिवर लेख्यो |
\v 9 पइ जै जैले यो कुरणि सुण्यो तिनून आफनाइ विवेक द्वारा दोषि ठरिया रे एक एक अरिवर ठुला बटिहै नाना सम्म सवै बाइर गया रे येशू मान्तर ताँ रया रे बिचमि कल्लिएकी त्यो स्वानी |
\v 10 "जब येशूले आफूलाई सोझो होइवर तक्यो ताँ त्यो स्वानी बाहेक कोइ धेकेन रे पइ तइ स्वानीखि भण्यो "" हे नारी तलाई दोष लाउन्या मान्स काँ छन ? कसैले तलाई दोषी ठराएन ?"
\v 11 "तइले भण्यो "" कसैले ठराएन प्रभु "" पइ येशूले भण्यो "" मलगै तलाई दोषी माण्नैन "" जा रे अब बटिहै पाप जन अरेइ """
\v 12 "पइ येशूले इसो भणिवर तिनसित बोल्या "" संसारको ज्योति नै हुँ ; जैले मेरा कुरा भणन्छ उ अन्धकारमि हिट्टया छैन तर जीवनको उज्यालो पाउनेछ | '' "
\v 13 पइ फरिसीहरु उन्खी भण्यो तम आफनाई विषयमि गवाही दिन्छौ ; तमरो गवाही सत्य आथिन |
\v 14 " येशूले जवाफ दिए तिन्लाई "" मैले आफना बारेमि गवाही दिए लगै मेरो गवाही सत्य छ क्यकिकी म कामलाई आया हु रे काँ जान्या हु त्यो म जाँण्नउ तर म काँ बटहै आया हुँ रे काँ जान्या हु तमून जाँण्न्नान |"
\v 15 तमून शरिर अन्सार इन्साफ अरन्छौ , म कसैको इन्साफ अद्दैन |
\v 16 पइ लगै मैले इन्साफ अरेले मेरो आर्य इन्साफ सत्य हुन्छ , क्यकिकी म एकलो आथिन मइ रे मलाई पठाउने पिता छौ |
\v 17 तमूनका व्यवस्थामालै दुइ मान्सको गवाही सत्य हुन्छ भणि लेखियाछ |
\v 18 """ एक मै हु जैले आफना विषयमा गवाही दिन्छ रे मलाई पठाउन्या पिता जैले मेरा विषयमा गवाही दिनाहान "" "
\v 19 " तब तिनूनले उन्खि भण्यो ; '' तमरा पिता काँ छन ? येशूले जवाफ दियो "" तमून न त मलाई चिनन्छौ न त मेरा पितालाई पछयाणन्छौ | तमूनले मलाई चिन्या भए मेरा पितालाई लै पछयाण्नेइ थ्या | '' "
\v 20 यीन कुरणि येशूले मन्दिरमा शिक्षा दिन्या बेला ढुकुटीमि भण्याथ्यो तवै कसैलेलै उनमाथि हात हालेन क्यकिकी उनरो समय भया थेइन |
\v 21 "तव येशूले तिनूनलाई आँजि भण्यो "" म जानउ रे तमूनले मलाई खोज्जे छौ रे आफना पापमि मर्ने छौ जाँ म जानऔ ताँ तमून आइ सक्दानअ |"
\v 22 "तवइ येहूदीहरुले भण्यो "" के उइले आफइलाई मारलो पई ? क्यकिकी उइले जाँ म जानउ ताँ तमून आइ सक्दान भणन्छ """
\v 23 "पइ उनले तिनूनखी भण्यो तमून "" तल्तिर बटहै का हौ म मल्तिर बटहै को हुँ , तमून येइ संसारका हौ म येइ संसारको होइन |"
\v 24 "तबै मैले तमूनलाई भण्या "" तमून आफना पापमि मद्ध्या हौ क्याकी "" म उहि हुँ भणिवर तमूनले विश्वास अर्यानौ भण्या तमून आफना पापमि मद्ध्याहौ |"
\v 25 "पइ तिनूनले उन्खि भण्यो "" तम को हो पइ ? '' पइ येशूले तिन्खि भण्यो म उहि हुँ जो शुरु बटिहै भण्नार्याउ तमूनखि "
\v 26 तमूनका विषयममी भण्नाई रे न्याय अद्दाई धेरै कुरणि छन म सित तर जैले मलाई पठायाको हो उन सत्य हुन पइ उन बटहै मैले जे सुण्या तिन कुरणि म संसारमि भण्नउ |
\v 27 उनले तिनूनलाई पिताका विषयमि भण्याहो भण्ने कुरा तिनूनले बुझेन |
\v 28 तव येशूले तिनखि भण्यो जब तमूनले मान्सका पुत्रलाई माथि उठाउला , तव म उहि रहेछु रे आफना तर्फ बटहै केइ अद्दइन , तर मेरा पिताले मलाई सिकाया अन्सार म यी कुरा बोल्ल्या रैछु भणि तमूनले थाहा पाउन्या छौ
\v 29 जैले मलाई पठायो उन मसित छन | पिताले मलाई एकलोइ छाड्या आथिन क्यकिकी उनलाई सधै खुसि पड्डया कुरा म सधै अद्दउ |
\v 30 उनले यीन कुरणि अद्ध्या बेला धेरैले उनलाई विश्वास अर्यो |
\v 31 तव आफुलाई विश्वास अद्ध्या तीन यहूदी खि येशूले भण्यो तमून मेरा वचनमा लागीरया भण्या साच्चि तमून मेरा चेला हो |
\v 32 पइ तमूनले सत्य जाण्नेछौ रे सत्यले तमूनलाई स्वतन्त्र अराउनेछ |
\v 33 "तिनले वाहालाई जवाफ दिए "" हाम त अब्राहामका सन्तान हौ "" पइ कभै कसैका बन्धनमा पणेका अथिनौ त कस्या तम भणन्छौ तम स्वतन्त्र पाणिनेछौ भणिवर ?"
\v 34 "येशूले तिनूनलाई जवाफ दियो "" साच्चि म तमूनखि भण्नउ जैले पाप अरन्छ त्यो पापको दास हो "
\v 35 दास सधै भरि घरमि रनैन तर पुत्र सधैभरि रन्छ |
\v 36 तवइ पुत्रले तमूनलाई स्वतन्त्र पाणेले तमून साँच्चि स्वतन्त्र हुन्छौ |
\v 37 म जाण्नउ तमून अब्राहमका सन्तान हौ तर तमून मलाई माद्द खोजन्छ ; क्यकिकी तमून भित्तर मेरा वचनका निउती काइ ठाउ आथिन |
\v 38 मैले मेरा पिताका वाँ जे धेकेको छु त्यइ बोल्लउ और तमूनले आफना पिताका वाँजे धेकेका छौ त्यई अरन्छौ
\v 39 " तिनूनले जवाफ दिए रे भण्यो ""अब्राहम हामरा पिता हुनौ "" येशूले तिन्लाइ भण्यो तमून अब्राहमका सन्तान भया भएले अब्राहमकै काम अद्धेइथ्या |"
\v 40 तर अव तमून मलाई माद्द खोजन्छौ एक मान्स जैले तमूनलाई सत्य कुरणि बताएका छन जो मैले परमेश्वर बटहै सुण्याको छु यो ता अब्राहमले अरेन |
\v 41 "तमून आफना पिताका कामहरु अरन्छौ तब तिनूनले उनलाई भण्यो "" हाम व्यभिचार बटहै जन्मेका होइनौ हामरा एकै पिता छ जो परमेश्वर |"
\v 42 " येशूले तिन्खि भण्यो "" परमेश्वर तमरा पिता भया भए मलाई प्रेम अद्देइन्थ्या क्यकिकी म परमेश्वर बटहै निकलिवर आया हुँ म आफै बटहै आया हुनू तर उनले मलाई पठायाको हो |"
\v 43 तमून क्याकि मेरा कुरा बुज्जानउ ? क्यकिकी तमून मेरा वचन सुण्न सक्दैनौ |
\v 44 तमून आफना बुवा शैतान बटहै का हौ तब आफनाई बुवाका कुइच्छा पूरा अद्द चाहन्छौ | त्यो शुरु बटिहै हत्यारा थ्यो रे सत्यमा रएन क्यकिकी तै मि सत्य छनै आथिन , जव त्यो झुट बोलन्छ तब आफनोइ तर्फबटहै बोलन्छ क्यकिकी त्यो झुट हो रे झुटको बुवा हो
\v 45 म सत्य बोल्लौ, तर तमुन मलाई विश्वास अद्दान |
\v 46 तमून मध्ये कैले मलाई पा- तर मैले सत्य बोल्या हुनाले तमून विश्वास अद्दान |पको विषयमा दोषी ठराउछ ? तर म सत्य बोल्लउ भण्या तमून मलाई क्याकी विश्वास अद्दानौ ?
\v 47 जो परमेश्वर बटहै को हो उइले परमेश्वरका वचन सुणन्छ तवई तमून सुण्नानौ क्यकिकी तमून परमेश्वर बटहैका होइनौ |
\v 48 "तव यहूदीहरुले जवाफ दिवर उनलाई भण्यो "" तम सामरी हौ पइ तम सित दुष्ट आत्मा छ भणिवर के हाम ठिक भण्नाइन ब ?"
\v 49 येशूले जवाफ दियो ' म सित दुष्ट आत्मा आथिन तर म आफना पितालाई आदर अद्दउ रे तमून मलाई अनादर आरन्छौ |
\v 50 तर म आफनुइ महिमा खोज्जैन खोज्जे रे न्याय अद्ध्या एक जना छन |
\v 51 साच्चि म तमखि भण्नउ कसैले मेरा वचन पालन अरन्छ भण्या उइले कमैले मृत्यु धेक्ने छैन |
\v 52 "तव यहूदीहरुले उन्खि भण्यो "" तम सित दुष्ट आत्मा नै रैछ भणिवर अव हामलाई थाहा भयो | अब्राहम र भविष्यवक्ताहरु मरे तर तम भणन्छौ कसैले मेरो वचन पालन अरन्छ भण्या उइले कहिलैमृत्यु चाक्खनेछैन मृत्यु चाक्खनेछैन "
\v 53 के तम हामरा पुर्खा अब्राहम भण्ना ठुला हौ जो मरिगया ?
\v 54 " येशूले जवाफ दियो "" आफैलाई म आदर अद्दउ भण्या मेरो आदर केइ लगै होइन मलाई आदर अद्धात मेरो पिता ब हुनुहुन्छ जैका विषयमा तमून हाम्रा परमेश्वर छनभणि भणन्छउ "
\v 55 आँजीलै तमूनले पछयाणा रहेन्छौ तर म उनलाई पछयाण्नउ तर मैले उन्खि चिन्नैन भण्ये म लगै तमून जसोइ झुट हुनेछ तर म उनलाई चिन्नऔ रे उनरो वचन पालन अद्दउ |
\v 56 तमूनका पिता अब्राहम मेरो दिन धेख्दया आशामि खुसि थ्या , उनले धेख्यो आनन्दित भया
\v 57 तव यहूदीहरुले उन्खि भण्यो तम आँजि पचास वर्ष पुग्या आथिनो पइ के तमले अब्राहमलाई धेकिराइछौ ?
\v 58 "येशूले तिन्खि भण्यो" साच्चि म तम खि भण्नउ अब्राहम हुनु भण्ना पैल्लि म हुँ"
\v 59 तव तिनून उनलाई हाण्नाइलाई ढुङा समायो तर येशू लुक्या रे तिनून के विच बटहै मन्दिर गया |
\c 9
\p \v 1 ताँ बटहै जानाइ येशूले एक जना जन्मैको अन्धा धेक्यो|
\v 2 उनरा चेलाले उनखि सोद्यो, “रब्बी, कइले पाप अर्यो,यइले कि येइका इजा-बुवाले,रे यो अन्धा जन्म्यो?”
\v 3 येशूले जवाव दियो, “नति यइले पाप अर्यो, नति यइका इजा-बुवाले, तर यो यइ उइले भयो कि परमेश्वरको काम यइ मान्सका जीवनमि धेकि जाउ|
\v 4 मलाई पठाउन्या काम हामले दिन छनइ अद्दु पड़न्छ| रात आउछ, जब कसैले काम अद्द सक्दैन् |
\v 5 म यइ संसारमि रईय्याँ सम्म म संसारको ज्योति हुँ|” 
\v 6 यिन कुरणी भण्या पाछा उनले भुँय्यइनि थुक्यो,रे थुकले माटो मुचिबर गारो बनाइ, तइका आँखामि लाइदियो|
\v 7 पइ उनले तइलाई भण्यो, “जा, सिलोआमको ( जइको अर्थ पठाया ) तालइनि गइबर पखालेइ|”तइले गइबर पखाल्यो,रे धेक्द्या होइबर फर्क्यो| 
\v 8 तइका छिमेकी रे तइलाइ भिक माग्या धेक्द्याले भण्यो, “बसिबर भिक माग्द्या मान्स यो होइन ब?”
\v 9  कसै-कसैले भण्यो, “ यो त्यइ हो|” अउरले भण्यो, “ हइन् यो तसइ जसो धेकिन्छ|” तइले भण्यो, “म तेइ हुँ|”
\v 10  तब तिनूनले तइखि सोद्यो,” तु कसेरी धेक्द्या भइ?”
\v 11  तइले भण्यो, “येशू भण्न्या एक मान्सले माटा गारो बनाइबर मेरा आँखामि लाइबर भण्यो, “ सिलोआममि जा रे पखाल|” तबइ गइबर मइले पखाल्या, रे म धेक्दया भया|”
\v 12 तिनूनले तइलाई भण्यो, “ तिन काँ छन् पइ?”तइले भण्यो, “ म जाण्नैन|”
\v 13 अइतरो अन्धा हुन्या तइ मान्सलाई तिनूनले फरीसिका वाँ लेइबर आया|
\v 14 जइ दिन येशुले माटा गारो बनाइबर तइका आखाँ खोल्दिराइथ्यो| तइ दिन शबाथ-दिन रइछ|
\v 15 फरीसिहरुले तइलाई सोद्यो, “तु कसेरी धेक्द्या भइ?” तइले तिनूनलाई भण्यो, “ उनले मेरा आँखामि माटा गारो लाई दियो, पुइ मइले पखाल्या रे धेक्दया भया|”
\v 16 फरिसिमि हइ कसैले भण्यो,”त्यो मान्स परमेश्वर बटहै आया होइन्, क्याकि कि तइले शबाथ- दिन पालना अद्दैन्|” तर अउरले भण्यो,” कसेरी पापी मान्सले यिसा चिन्ह अद्द सकन्छ?” रे तिनरा बिचइनि फाटो हुन पस्यो| 
\v 17 तिनूनले तइ अन्धालाई आँजि सोद्यो, “उइले तुलाई धेक्दया बनाया हुनाले तु उइको बारेमि के भणन्छइ?” तइले भण्यो, “ उन अगमवक्ता हुन्|” 
\v 18 दृष्टि पाउन्या मान्सका इजा बुवा बोलाईबर नसोदईय्याँ यहुदीले त्यो अन्धा त्यो रे धेकद्या भयो भणि विश्वास अरेईनन्| 
\v 19 तब तिनूनले उनूनखि सोद्यो, के यो तमरो चेलो जो अन्धा जन्मिरईथ्यो भणि तमुन भणन्छौ? आब त्यो कसेरी धेकद्या भयो ?”
\v 20 तइका इजा बुवाले तिनुनखि भण्यो, “हाम जाँण्नाऊ यो हामरो चेलो हो रे अन्धा जन्म्या हो |
\v 21  तर यो आब कसेरी धेकद्या भयो त्यो हाम जाँण्नाइन, कि यइका आँखा कईले खोल्दियो त्यो लगइ हाम जाँण्नाइन|  यइको वर्ष पुगिरइछ यिसइखि सोद| आफना बारेमि त्यो आफुई बोलन्छ|” 
\v 22 तइका इजा बुवाले यिन कुरणी भण्यो, क्याकी कि उन यहुदी सँङ डराउथ्या| क्याकी भण्या कसैले येशुलाई ख्रीष्ट भणि स्वीकार अर्यो भण्या, तइलाई सभाघर बटहै निकाल्दिनु पड़न्छ भणि यहुदी पइल्ली बटहै सहमत होइरईथ्या | 
\v 23 तसइ उइले तइका इजा बुवाले भण्यो,”यइको वर्ष पुगिरईछ, यिसइखि सोद |” 
\v 24 तब तिनूनले तइ अन्धाखि दोसर्याँ बोलाईबर भण्यो, “परमेश्वरलाई महिमा दे| हाम जाण्नाऊ कि यो मान्स पापी हो |” 
\v 25  तइले भण्यो, “उन हुन कि होइनन्, म जाण्नैन| एकै कुरणी म जाण्नऊ कि म अन्धा थ्या, तर अब धेक्दऊ |” 
\v 26 तब तिनूनले तइखि भण्यो, “उइले तुखि क्यार्यो ? उइले तेरा आँखा कसेरी खोल्यो ?” 
\v 27  तइले तिनूनखि जवाव दियो, “मईले तमखि पइलि भणिहाल्या, तर तमुनले सुण्याँन| आब आँजी क्याखि सुण्न्या मन अद्दाछौ ? तमुन लगइ उनरा चेला हुनाई चाहान्छौ कि कसो ?” 
\v 28 तिनूनले तइलाई गालि दिनाइ भण्यो, “तु हइ उइको चेलो,तर हाम त मोशा चेला हँऊ | 
\v 29 हामखि था छ मोशा सँङ परमेश्वर बोल्या हुन् , तर हाम जाँण्नाइन कि यो मान्स काँ को हो |” 
\v 30  तइ मान्सले जवाव दिईबर तिनूनखि भण्यो, “कसी विचित्रइ कुरणी!  उन काँ बटहै आया हुन् तम जाँण्नान, तर मलाई धेक्द्या उनुईले बनायो | 
\v 31 हाम जाँण्नाऊ कि, परमेश्वर पापीका कुरणी सुणनाइनन्, तर परमेश्वरको डर माण्न्या रे उनरो इच्छा पालनाई अद्द्या व्यक्तिको कुरणी परमेश्वर सुण्ना हान | 
\v 32  संसार शुरु भया बटहै यिसो जन्मैको अन्धा कसैले धेक्द्या बनायो भण्नेई कुरणी कभई सुणिएन |
\v 33 यदि यिन मान्स परमेश्वर बटाहइ नआईदिया भया उनले केइ अद्द सक्देई थेइनन् |” 
\v 34 तिनूनले तइखि भण्यो, “तु त विल्कुलई पापी जन्मिरइथि, रे के आब तु हामखि सिकाउन चाहान्छई?” तइ पाछा तिनूनले तइलाई बाईर निकाल्दियो | 
\v 35 तिनूनले तइलाई बाईर निकाल्दियो भण्नेइ कुरणी येशुले सुण्यो,रे तइलाई भिटिबर भण्यो, “के तु मान्सको पुत्रमि विश्वास अरन्छई?”
\v 36 तइले भण्यो, “प्रभु उन को हुन् ? म उनमि विश्वास अद्दऊ ?” 
\v 37 येशुले तइलाई भण्यो, “तुइले उईखि धेकिराईछई, तुसँङ बोल्या म उई हुँ |” 
\v 38 "तब तइले भण्यो, “प्रभु, म विश्वास अद्दऊ"", रे तइले उनलाई दण्डवत अर्यो | "
\v 39 पइ येशुले भण्यो, “म न्यायको निउती यइ संसारमि आया हुँ, कि नधेक्याले धेकुन रे धेकद्या जति अन्धा होइजाऊन |” 
\v 40  यिन कुरणी सुणिबर उनरा नजिकै भया फरिसीमि हइ कसै-कसैले उनखि भण्यो, “के हाम लगइ अन्धा हँउ पइ ?” 
\v 41 येशुले तिनूनखि भण्यो, “तमुन अन्धा भया लगइ पापको दोषी हुन्थ्यान, तर तमुन 'हाम धेक्दाऊ' भणन्छौ, तबइ तमरो पाप रईरन्छ |” 
\c 10
\p \v 1 " ""साँची, म तमुनखि भणनऊ, जो भेड़ा-गोठको म्वाल बटहै भितर पस्सैन, तर अर्खा बटहै चड़िबर पसन्छ, त्यो चोर रे डाँका हो,"
\v 2 तर दार बटहै भितर पस्या भेड़ा ग्वालो हो | 
\v 3 ढोकेले उईका निउती म्वाल खोल्दिन्छ, रे भेड़ाले उईको डाको सुण्नाहान्, रे उईले आफना भेड़ाको नाउँ भणिबर बोलाउँछ, पइ तिनूनलाई बाईर लैजान्छ | 
\v 4 जब उईले आफना भेड़ालाईबाईर निकाली सकन्छ, ऊ तिनरा अगाडी-अगाडी हिटन्छ, रे भेड़ा उईलाइ पछ्याउनाहान्, क्याकी भण्या तिनले उईको डाको पछेण्नाहान् | 
\v 5  नपछेण्याँ व्यक्तिलाई तिन पछ्याउनाईन्, तर तइ धेकि भाग्दाहान् |  क्याकी भण्या नपछेण्याँ व्यक्तिको डाको तिन पछेण्नाईन |”
\v 6 येशुले तिनूनलाई यो उखान भण्यो, तर उनले तिनूनलाई भण्या कुरणी तिनूनले बुजेईन | 
\v 7 तसइ उईले येशुले आँजी तिनूनखि भण्यो, “साँची, म तमुनखि भण्नऊ, भेड़ाको ढोका मइ हुँ | 
\v 8 म भण्ना पइल्ली आउन्या सबै चोर रे डाँका हुन्, तर भेड़ाले तिनरो डाको सुणेन |
\v 9 ढोका मई हुँ, यदि कोई मान्स म बटहै भितर पस्यो भण्या त्यो बाँचन्छ, रे भितर बाईर आउन्या जान्या अरन्छ, खर्कमि चद्दाई पाउँछ | 
\v 10 """चोर त चोद्दाई, माद्दाई रे नाश पाड्डाइ मान्तरइ आउँछ | म त तिनूनले जीवन पाउन, रे त्यो प्रशस्त पाउन भण्न्या उईले आया हुँ |"
\v 11 म असल ग्वालो हुँ | असल ग्वालाले आफना भेड़ाको निउती आफनो परान दिन्छ | 
\v 12 किराया मान्स भेड़ा आफनाई ग्वालो जसो होइन | तइले त ब्वाँसा आया धेकिबर भेड़ा छाड़िबर डरले भागन्छ, रे तितर बितर पाड़िदिन्छ | 
\v 13  त्यो भागन्छ, क्याकी भण्या त्यो किरायादार हो, तइले भेड़ा केइ मतलब अद्दैन | 
\v 14 """म असल ग्वालो हुँ, म आफना भेड़ा पछेण्नऊ, मेरा भेड़ाले लगइ मखि पछेण्नाहान् |"
\v 15 जसेरी पिता मलाई पछेण्नाहान्, म पितालाइ पछेण्नऊ, पुई म भेड़ा निउती आफनो परान दिनऊ | 
\v 16 """मेरा अउर भेड़ा छन्, जो यइ गोठका हईनन् |  तिनूनखि लई मइले ल्याउनु पड़िरईछ, रे तिनूनले मेरो डाको सुण्नेहुन्, रे तिनून एकै बगाल हुनाहन् , रे एकै ग्वालो हुन्छ | "
\v 17 पिताले मखि तसइ उईले माया अद्दाहान्, क्याकी कि म आफनो परान आँजी फिर्ता लैन्या उईले अर्पण अद्दऊ | 
\v 18 कसैले म बटहै मेरो परान लैन सक्दैन, तर म आफनाई मनले आफनो परान अर्पण अद्दऊ | आफनो परान अर्पण अद्द्या अधिकार मसँङ छ, पइ आँजी लैन्या अधिकार लगइ मई सँङ छ | यो आज्ञा मईले मेरा पिता बटहै पाइराईछु |”
\v 19 यिन वचनका उईले यहुदीमि आँजी मतभेद होईय्यो | 
\v 20 तिनूनमि हइ भौत भण्नाथ्या, “यइलाई भुत लागिरईछ, रे यो बौलिरईछ | तमुन यइकि कुरणी क्याखि सुणन्छौ ?”
\v 21  और भण्नाथ्या, “भुत लाग्या मान्सई कुरणी यिसो हुनैन | क्या भूतले अन्धा आँखा खोल्ल सकन्छ ब ?”
\v 22 येरुसलेममि मन्दिर समर्पणको चाड़ थ्यो|  
\v 23  यो हिउँनको दिन थ्यो| येशू मन्दिर भितर सोलोमनको दलान मणि हिट्टाथ्या |
\v 24 यहुदिले उनरा चारैतिर जमा होइबर सोद्यो, “कब सम्म तम हामखिलाई दोधारमि राख्देहउ? तम ख्रीष्ट हउ भण्या हामखि खुलस्त भणिदिय |”
\v 25  येशूले तिनूनलाई जवाव दियो, “मइले तमूनलाइ भणि सक्याछु, तर तमुन विश्वास अद्दान| मेरा पिता नाउमि जे काम म अद्दउ, तिनैले मेरो गवाही दिन्छ|
\v 26 तर तमुन विश्वास अद्दान, क्याकि भण्या तमुन मेरा भेड़ामि हइ होनु|
\v 27 """ मेरो भेडाले मेरो सोर सुण्नाहान् रे तिनलाइ म पछेण्नउ रे तिन मेरा पाछा आउनाहन्|"
\v 28 तिनूनलाई म अनन्त जीवन दिनउ, रे तिनून कभइ नाश हुन्या आथिनन्, रे कसैले तिनूनलाई मेरा हात हइ खोसिबर लैजाने आथिन|
\v 29 मेरा पिताले मलाइ त्यो दिइराइछ, उन सब भण्ना माहान छन| पिता हात बटहै कसैले लइ तमूनलाई खोसिबर लैजान्या आथिन|
\v 30  पिता लइ मलै एकै हौ|” 
\v 31 यहुदीले उनलाई हाण्नाउ भणि ढुङा समाउन पस्या| 
\v 32 येशूले तिनूनलाई भण्यो, “ मइले तमूनलाइ मेरा पिता बटहै धेरै निका काम धेकाया, तिन मि  हइ कइ कामको निउती तमून मलाई ढुङाले हाण्न चाहान्छौं?”
\v 33 यहुदीले उनखि जवाव दियो, “निका कामका निउती हाम तलाई ढुङाले हाण्नाईन, तर ईश्वर-निन्दा अर्या उईले, क्याकी कि तु मान्स होइबर लई आफुईलाई परमेश्वर तुल्याउछई|”
\v 34  येशुले तिनूनलाई जवाव दियो, “के तमुनका व्यवस्थामि यिसो लेखिया आथिन, 'मईले भण्या, तमुन देव हौउ'? 
\v 35  यदि जईका वाँ परमेश्वरको वचन आयो, तिनून देव भणिनाहान् भण्या          (धर्मशास्त्र भङ्ग हुन्सक्दैन), 
\v 36 पिताले पवित्र बनाईबर संसारमि पठाया व्यक्तिले 'म परमेश्वरको पुत्र हुँ' भण्नाइमि कसेरी ईश्वर-निन्दा हुन्छ ? 
\v 37 यदि मईले मेरा पिताको काम अर्या आथिन भण्या ममि विश्वास जन अर |
\v 38 तर यदि म पिताको काम अद्दऊ पुई लइ तमुन मूमि विश्वास अद्दान भण्या यिन काममि विश्वास अर, रे तमुनले था पाउन सकन्छौ लइ बुजन्छौ लइ, कि पिता मूमि छन्, रे म पितामि छु |” 
\v 39 तिनूनले आँजी उनखि पकड्डाई खोज्यो, तर उन तिनूनका हात बटहै उम्किया |
\v 40  पइ उन आँजी यर्दन पारि तसइ ठाउँमि गया, जाँ यूहन्नाले बप्तिस्मा दिन्या अरन्थ्यो, रे उन ताँई बस्या | 
\v 41 भौत् मान्स उनरा वाँ आउन पस्या, रे तिनूनले भण्यो, “यूहन्नाले केइ चिन्ह अरेन, तर यूहन्नाले यिनरा बारेमि जे जति लइ भणिराईथ्यो त्यो सत्य रइछ |” 
\v 42 पइ ताँ भौतले उनमि विश्वास अर्यो |
\c 11
\p \v 1 लाजरस नाउँ भया एक जना मान्स बिमारी होइरईथ्यो| त्यो मरियम रे उईकि दिदी मार्था गाउँ बेथानियामि थ्यो |
\v 2 प्रभुलाई अँत्तर लाइबर उनरा खुट्टा आफना रौँले पुछि दिनेई मरियम यिइन थीन्| यिसैको भाइ लाजरस बिमारी थ्यो | 
\v 3 यिन दुए दिदीले येशुका वाँ यिसो भणिबर खबर पठायो, “प्रभु, जईलाई तम माया अरन्छौ, त्यो बिमार होइरईछ |” 
\v 4 तर यो सुणिबर येशुले भण्यो, “यइ बिमारले मृत्युमि पुर्याउनैन, तर यो परमेश्वरको महिमा निउती हो, कि यइ बटहै परमेश्वरका पुत्रको महिमा होइजाऊ|” 
\v 5 येशुले मार्था, तइकी बैनी रे लाजरसलाई माया अरन्थ्या, 
\v 6 पुई लइ लाजरस बिमारी छ भण्न्या सुणिबर लइ उन जाँ थ्या, आँजी दुई दिन ताँई बस्या |
\v 7 तइ पाछा उनले चेलाखि भण्यो, “लौ, आस हाम यहुदिया फर्किबर जानाउ |” 
\v 8 चेलाले उनखि भण्यो, “रब्बी, भर्खरइ मान्तर यहुदीले तमलाई ढुङाले हाण्नाई बटिरइथ्या, रे आँजी तम ताँई जान्नाछौ ?”
\v 9 येशुले जवाव दियो, “के दिनमि बार घण्टा हुनाइनन् ब ?दिनमि हिट्यालाई ठेस लाग्दैन, क्याकी भण्या तइले संसारको ज्योति धेकन्छ, 
\v 10 पइ रात हिट्यालाई ठेस लागन्छ, क्याकी भण्या तइ मान्समि उजालो हुनैन |”
\v 11 तइ पाछा उनले तिनूनखि भण्यो, “हामरा मित्तुर लाजरस निन पड़िरईछन्, तर तइखि निन बटहै बिउजाउनाई म ताँ जानऊ |”
\v 12 चेलाले उनखि भण्यो, “प्रभु, त्यो निन पड्या छ भण्या त्यो निको होइजानेहो |” 
\v 13 येशुले तइको मृत्युका बारेमि भणिराईथ्यो,  तिनूनले स्वाभाविक निनको बारेमि भण्या हो भणि सोच्यो |
\v 14 येशुले तिनूनलाई खुलस्त भणिदियो, “लाजरस मरियो | 
\v 15 तमुनले विश्वास अर भणिबर तमुनका खाँतीर म ताँ नभयामि खुशी होइरईछु | जसो भए लगइ हाम तिनरा वाँ जानाउ |” 
\v 16  तब दिदुमस भणिने थोमाले आफना सँङी चेलाखि भण्यो, “लौ, हाम लगइ जानाउ, रे उसई सँङ मद्दाउ |”
\v 17 जब येशू आइपुग्या, तब लाजरसलाई चिहानमि राख्या चार दिन भया येशुले था पायो| 
\v 18 बेथानिया यरुशलेम बटहै लगई करीब: तीन किलो मिटर दूर थ्यो | 
\v 19 भौत् यहुदी मार्था रे मरियमका वाँ तिनरा भाइका बारेमि तिनुनखि सन्त्वना दिनाइ आइरईथ्या |
\v 20 येशू आउनाछन् भण्ना सुणिबर मार्था निगई रे उनलाई भिट्यो | तर मरियम घरई बसिरई |
\v 21 तब मार्थाले येशूलाई भणी, “प्रभु, तम यँई भया भए मेरो भाइ मद्देई थेइन | 
\v 22 आब लइ म जाण्नऊ, कि तमले परमेश्वर सँङ जे मागन्छौ, परमेश्वर तमलाई दिनाहान |” 
\v 23  येशुले तइखि भण्यो, “तेरो भाइ आँजी जिउनो हुने हो |”
\v 24 मार्थाले उनखि भण्यो, “ म जाँण्नऊ, कि त्यो अन्त्यका दिनको पुनरुत्थानमि आँजी जिउनो होइबर उठन्छ |”
\v 25  येशुले तइखि भण्यो, “पुरुत्थान रे जीवन मइ हुँ | मलाई विश्वास अद्द्या मर्यो भण्या लगइ जिउनो हुने हो | 
\v 26  पइ जिउन्या रे ममि विश्वास अद्द्या सब कभई मद्द्या आथिन | के तु यो विश्वास अरन्छेई?” 
\v 27  तइले उनखि भण्यो, “हाई प्रभु, म विश्वास अद्दऊ, तम संसारमि आउन्या ख्रीष्ट, परमेश्वरका पुत्र हऊ |” 
\v 28 " यिति भणिबर त्यो निगइ, रे आफ्नी बैनी मरियमलाई बोलाईबर खुसुक्क भणि , “गुरुज्यू, पुग्ग्या, रे  तुलाई बोलाउन्ना छन्""|"
\v 29 यी सुणिबर मरियम झट्ट उठि्बर उनरा वाँ निगइ|
\v 30 तइ बेला सम्म येशू गाउँमि पुग्या थेइनन्, तर उन तसइ ठाउँमि थ्या जाँ मार्थाले उनलाई भिटिराइथि| 
\v 31 घरमि तिनलाई सान्त्वना दिनाइ आया यहुदीले मरियम झट्ट उठिबर गया धेकिबर, त्यो चिहानमि रुनाई गएई हो भणि सम्जिबर तइका पछा लाग्या | 
\v 32 जब मरियम येशू भया ठाउमि पुगि रे उनलाइ धेक्यो, तब यिसो भणिन त्यो उनरा पाउमी पङि, “ओ प्रभु, तम याँ भया भए मेरो भाइ मद्देइ थेइन्|
\v 33 जब येशूले तइलाइ रोइरोयइ रे तइसंङ आउन्या यहुदी लगइ रुन्नारया धेक्यो, तब आत्मामि बड्ताइ व्याकुल भया पइ अति दुःखित भया
\v 34 उनले तिनुनलाई सोद्यो, “ तमुनले यइलाई काँ राखिराइछौ?” तिनुनले उनलाई भण्यो, “प्रभु आइबर |हेर|”
\v 35 येशू रोइय्या|
\v 36 तसइ उइले यहुदीले भण्यो, “हेद्दा, उनले तइलाइ कति माया अरन्थ्या|”
\v 37 तर कसै-कसैले भण्यो, “ के अन्धाको आँखा खोल्दिन्या यिनले यइ मान्स लगइ म्द्दाइ धेकि बचाउन सक्देइ थेइनन्ब?” 
\v 38 तब येशू आँजी बड्ताइ व्याकुल होइबर चिहानमि गया| यो मार्थाले उनखि भणि,  “ओ प्रभु, यइ बेला सम्म त्यो जनाउन पसियो होला, क्याकि कि त्यो मर्या चार दिन होइगइथ्यो|”
\v 39 येशुले भण्यो, “ढुङो हटा|” मर्या मान्सकि दिदी मार्थाले उनखि भणि, “ओ प्रभु, यइ बेला सम्म त्यो गनाउन पसियो होलो, क्याकी कि त्यो मर्या चार दिन होइगइथ्यो |” 
\v 40 येशुले तइलाइ भण्यो, “ के मइले तुलाइ भण्या हइ, “तुइले विश्वास अरि भण्या परमेश्वरको महिमा  धेकन्छेइ?”
\v 41 तिनुनले ढुङो हटाइदियो| पुइ येशूले मल्तिर नजर उठाइबर भण्यो, “ हे पिता, म तमलाई धन्यवाद दिनउ, क्याकि कि तमले,  मेरो बिन्ति सुणिराइछौ|” 
\v 42  म जाँणन्थ्या, कि तम मेरो बिन्ति सदाँई सुणन्छौ | तर याँ कलिया भीड़का खाँतीर मइले यो भण्या हुँ, कि तमले मलाई पठाया हउ भणि तिनूनले विश्वास अरुन |” 
\v 43 पइ यिन कुरणी भण्या पाछा उन जोरले बोल्ल पस्या, “लाजरस बाईर निकलिबर आई |”
\v 44 त्यो मर्या मान्स तइका हात खुट्टा पट्टीले बादिया रे अनार लत्ताले बेड़िया तसोइ बाईर निकलिबर आयो, येशुले तिनूनखि भण्यो, “तइको बन्धन खोल्दिय, रे तइलाई जान्दिय |” 
\v 45  मरियमका वाँ माया धेरै यहुदिले यशूले  अर्या काम धेकिबर उन्मि विश्वास अर्यो|
\v 46     ४६ तर तिनूनमि हइ कोइ फरिसीले वाँ गया, रे येशूले अर्या काम बताइदियो|
\v 47 तब मुख्या पुजारी र फरिसीले महासभका सदस्यलाई बोलाइबर तिनखी भण्यो, “ अब हाम क्याद्दुाउ? क्याकि भण्याँ यइ मान्सले त धेरै चिनो अद्दाछ|
\v 48 यइलाइ तसोइ छाडड़ाउ भण्या सबैले यइमि विश्वास अद्देहुन् रे रोमीले आइबर हामरो पवित्र स्थान रे हामरो जाति दुएलाई नाश पाड़न्छ|” 
\v 49 तर तिनूनमि हइ एक जना, कैयाफा, पो तइ वर्षका प्रधान पुजारी थ्या, ऊइले तिनूनलाई भण्यो, “ तमुन केइ लगइ जाँण्नान| 
\v 50 समस्त राष्ट्र नाश हुनु भण्ना बरु जनताको निउती एक जना मान्स मद्द्यामि तमरो कल्याण छ भणि तम बुज्जान|”
\v 51 यो तिनले आफ्नाइतिर बटहै भण्या होइन्, तर तइ वर्षका प्रधान पुजारी भया हुनाले राष्ट्रका निउती येशू मद्दु पड़न्छ भण्न्या अगमवाणी बोल्या हुन्| 
\v 52  राष्ट्रका निउती मान्तर तिनले यो भण्या थेइन, तर छड़िया परमेश्वरका सन्तानलाई एक संङ जमा अद्दाइलाई यो भणिरइथ्यो|
\v 53 यिसैले तइ दिन धेकि तिनूनले उनलाई माद्द्या सल्लाह अर्यो|
\v 54 तसइ उइले येशू आँजी यहुदिका बिचइनि खुला होइबर हिटेन्,तर ताँ बटहै मरुभुमि को नजीकै रया एफ्राइम भण्न्या शहरमि गया, रे ताँ चेला संङ बस्या|
\v 55 यहुदीको निस्तार चाड नजिकै थ्यो, रे गाउँ-गाउँ बटहै धेरै जना आफु-आफुलाई शुद्द बनाउन भणि निस्तार-चाडको शुरु हुना हइ पइल्ली येरुशलेममि गया| 
\v 56 तब तिनूनले येशूलाई खोज्यो, पइ तिनून मन्दिरमि खड़ा हुन्ज्या आपसमि भण्न्न पस्या, “ तमूनलाई कसो लागन्छ, के उन काजबारमि आउन्ना?”
\v 57 मुख्य पुजारी रे फतिसीहरुले येशूलाई पकोड्डाइ उन काँ छन् भणि कसैले था पाया रैबार अर्या भण्न्या आज्ञा दिइराइथ्यो|
\c 12
\p \v 1 निस्तार-चाड़को छ दिन पइल्ली येशू बेथानिया आया| ताँ लाजरस बसन्थ्यो, जइलाई येशूले मर्या बटहै जिउनो बनाइराइथ्यो|
\v 2 तिनले उनरा निउती ताँ बसाइतकको खानाइ अर्यो| मार्था सेवा-टहल अरन्थी, पइ लाजरस उन संङ खानाइ बस्यमि हइ एक जानो थ्यो|
\v 3 तब मरियमले आधा लिटर जति अकरो जटामसिको बास आउन्या अँत्तर लेइबर येशूका पाउमि मल्ल पसि, पुइ उनरा पाउ आफना रौँले पुछयो रे अँत्तरका बासले घर भरियो|
\v 4 तर उनरा चेलानमि हइ एक जना अर्थात उनलाइ पकोड्ड खोज्या यहुदा इष्करियोतिले भण्यो,
\v 5 """ यो अँत्तर तीन सय चाँदीका डब्बलमि बेचिबर यो रकम गरीबलाइ दिया भया हुनेथ्यो?”"
\v 6 तइले गरीबको ख्याल राखिबर यो भण्या थेइन, क्याकि कि त्यो चोर थ्यो, रे पैसाको थैलो तसइले राखन्थ्यो, पुइ ताँ बटहै चोद्द्या अरन्थ्यो|
\v 7 येशूले भण्यो, ' यइ लाइ केइ जन भणइ, मेरा दफन- दिनको लागि यइलाइ, त्यो राख्द दे|
\v 8 क्याकि भण्या गरीबहरु सदाइ तमुनसँङ हुनाहान्, तर म त सदाइ तमुनसँङ हुनैन|”
\v 9 यहुदीको एक ठुलो भीङले उन ताँइ छन् भण्न्या था पायो, रे येशूको खातिरमि मान्तर होइन, तर उनले मर्या बटहै जिउनो पाड्या लाजरसलाई लगइ हेद्दाइ भणि तिनून आइरइथ्या|
\v 10 तबइ मुख्य पुजारीले लाजरसलाइ लगइ माद्या सल्लाह अर्यो|
\v 11 क्याकि भण्या तसइले अद्दा यहुदिमि हइ भौत जना छुटिबर गइ येशूमि विश्वास अद्द पस्या|
\v 12 भोलिबर काजबारमि आउन्या ठुली भीड़ले येशू यरुशलेम आउन्न्छन् भण्न्या सुण्यो,
\v 13 रे मान्स खजूरका हाँङा लैजाइबर उनलाइ स्वागत अद्द कला हाल्लाई निकल्या, “ होसन्ना! धन्य परमप्रभुको नाँउमि आउन्या इस्राएलका राजा|”
\v 14 पइ गधाको एक बच्चा भिटिबर येशू तइमि चड्या, जसो लेखिरइछ,
\v 15 """ सियोनकी चेली, जन डराइ| तक, तेरा राजा गधाको बच्चामि सवारी होइवर आउन्नाछन्|” "
\v 16 यिन कुरणी उनरा चेलाले पइल्ली बुजेइन्| तर येशूको भया पाछा यिन कुरणी उनरा बारेमि लेखिया रइछन्, रे यिन काम उनरो निउती तिनूनले अर्या हुन् भण्न्या तिनूनले सम्ज्यो|
\v 17 उनले लाजरसलाई चिहान बटहै बोलाइबर मर्या बटहै जिउनो पाड़न्ज्या उनरा सँङ भया भीडका मान्सले उनरो गवाही दिनाइ रया|
\v 18 उनले यो चिनो अर्याथ्यो भणि सुण्या हुनाले भीड़ उनलाइ भिट्टाइ गइरइथ्यो|
\v 19 फरीसिले तब एक अर्खालाइ भण्न पस्या, “ तक, तमून बटहै केइ हुन्या होइन| धेकन्छौ, संसारै तइ का पछा लागियो|”
\v 20 काजबारमि आराधना अद्द जान्यामि हइ कोइ-कोइ ग्रीक लगइ थ्या|
\v 21 तिनून गालिलको बेथसेदा बस्या फिलिपका वाँ आइबर यिसो भणि विन्ति अर्यो, “ हजूर, हाम येशूलाई भिट्टाइ चहानौ|”
\v 22 फिलिपले गइबर अन्द्रियासलाइ भण्यो, रे अन्द्रियास रे फिलिप गइबर येशूलाई भण्यो|
\v 23 येशूले तिनूनलाई भण्यो, “ मान्सको पुत्रको महिमित हुन्या बेला पुगिरइछ|
\v 24 साँच्ची, म तमूनलाई भण्नउ, गौको दानो माटाइनि पड़िबर मरेन भण्या त्यो एकलोइ रन्छ| पइ त्यो मर्यो भण्या तइले धेरै फल फलाउछ|
\v 25 आफनो परानको मोह अद्द्याले त्यो गुमाउछ, आफनो परानलाई यइ सँसारमि तुच्छ ठान्याले अनन्त जीवनको लागि त्यो सुरक्षित राखन्छ|
\v 26 कसैले मेरो सेवा अरन्छ भण्या तइले मलाई पछ्याउछ रे म जाँ छु, मेरो सेवक लगइ ताँइ हुनेहो, कसैले मेरो सेवा अरन्छ भण्या पिताले तइको कदर अद्द्याहुन्|
\v 27 """ अब मेरो परान व्याकुल होइरइछ, रे म के भणु?” हे पिता, मलाइ यइ घड़ि बटहै वचा? होइन, तबइ म यइ घड़िसम्म पुगिरइछ| "
\v 28 ओ पिता, तमरा नाउँको महिमा अर|” तब स्वर्ग बटहै यिसो एक अवाज आयो, “ मइले त्यो महिमा अरिराइछु, रे आँजी अद्द्याहु|”
\v 29 ताँ कलिया भिड़ले यो सुणिबर भण्यो, “ यो मेग गर्जन हो|”अउरले भण्यो, “ स्वर्गदुत उनसँङ बोल्या हुन्|”
\v 30 येशूले जवाब दियो, “ यो अवाज मेरा निउती भया होइन्, तर तमूनका निउती हो|
\v 31 आब यइ सँसारको न्याय हुन्छ| यइ सँसारको शासक बाइर खितिन्छ|
\v 32 पइ जब म धरती बटहै उचालिन्छ, म सबै मान्सलाइ आफुतिर तान्नउ
\v 33 उनरो मृत्यु कइ किसिमले हुने हो, त्यो सँकेत दिनाइलाइ उनले यिसो भणिराइथ्यो|
\v 34 "भीड़ले उनलाई सोद्यो, “ख्रीष्ट सदाँइभरि रइरनाहान् भण्न्या व्यवस्था बटहै हामले सुणिराइछु| तम कसेरी भण्न सकन्छौ, मान्सको पुत्र उचालिनुनि पड़न्छ? यो मान्सको पुत्र को हो? "" "
\v 35 येशूले तिनूनलाई भण्यो, “ आँजी थोकाइ बेर सम्म ज्योति तमुन सँङ छ| ज्योति तमुन सँङ छन्ज्या हिट, कि अनाराले तमूनलाई जन ढाकौ| कोइ अनारमि हिटन्छ भण्या, तइले आफु काँ जान्नार्याँउ त्यो था पाउनैन्|
\v 36 जब सम्म ज्योति तमून सँङ छ ज्योतिमि विश्वास अर, रे तमून ज्योति का सन्तान बन|” यिन कुरणी भण्या पाछा, येशू ताँ बटहै गया, रे तिनून बटहै लुकिबर बस्या|
\v 37 उनले तिनरा साम्नेइ यिति चिनो अरिराइथ्या, पुइ लइ तिनूनले उन्मी विश्वास अरेइन्|
\v 38 यो आवश्यक थ्यो, कि यशैया अगमवक्ताको वचन पूरा होइजाउ, “ हे परमप्रभु, हामरो सन्देश कइले विश्वास अर्यो, पुइ परमप्रभुको बाहुबल कइलाई प्रकट अरियो?”
\v 39 तबइ तिनूनले विश्वास अद्द सकेन्, क्याकि भण्या यशैयाले आँजई यिसो भणिराइछ,
\v 40 " "" उनले तिनरा आँखा बन्द अरिदिराइछ, रे तिनूनका हृदय कठोर बनाइ दिराइछ, यिसेरी तिनूनले आँखाले नधेकुन, हृदयले नबुजुन, नति तिनून फर्कन्या हुन् रे मइले तिनूनलाई निको बनाउनु पड़न्छ|”"
\v 41 यशैयाले यिन कुरणी भण्यो, क्याकि कि तिनले उनरो महिमा धेकयो, रे उनरा बारेमि भण्यो|
\v 42 पुइ लगइ शासकमि हइ भौतले उनमि विश्वास अर्यो, फरिसीका डरले अद्दा, रे तिनूनले सभाघर बटहै निकालि दिनाहान्, भण्न्या डरले त्यो स्वीकार अरेन्|
\v 43 क्याकि भण्या परमेश्वरको प्रशंसा भण्ना मान्सको प्रशंसा तिनुन बड्ता मन पड़ाउथ्या|
\v 44 येशूले जोरले भण्यो, “ मलाइ विश्वास अद्द्याले मलाइ होइन, तर मलाइ पठाउन्यामि विश्वास अरन्छ|
\v 45 जइले मलाइ धेकन्छ, तइले मलाइ पठाउन्यालाइ धेकन्छ|
\v 46 म सँसारमि ज्योति होइबर आइरइछु, कि ममि विश्वास अद्द्या अनारामि जन रउ|”
\v 47 """ कसैले मेरो वाणी सुणन्छ, रे तिन माण्न्नैन् भण्या, म तइको न्याय अद्दैन्| क्याकि भण्या म सँसारको न्याय अद्दाइ आया होइन्, तर सँसारलाइ बचाउनाई आया हुँ|"
\v 48 मलाइ इन्कार अद्या रे मेरा वाणी ग्रहण नअद्या लागि एक न्यायधिश छन्| जइ वचन मइले बोल्या तसइले अन्तको दिनमि तइको न्याय अरन्छ|
\v 49 क्याकि भण्या, मइले आफनातिर बटहै बोलेइन्, तर मइले क्या भण्नु पड्डे हो, रे क्या बोल्लु पड्डे हो, मलाई पठाउन्या पिता आफुइले मलाई आज्ञा दिराइछ|
\v 50 म जाण्नउ, कि उनरो आज्ञा अनन्त जीवन हो| तसइ ऊइले म जे बोल्लउ, पिताले मलाइ भण्या अन्सार बोल्लउ|”
\c 13
\p \v 1 निस्तार चाड अगाडी जव येशूले यइ संसार बटहै बिदा लिने समय र पिता काँ वा जाने बगत आइयो भणि थाहा पाइबर आफनाहरुलाई प्रेम अरिवर अन्त सम्म प्रेम अर्यो
\v 2 बसाइतक खाना खन्या बेलामि शिमोनको चेलो यहूदा इस्करयोतीका मनमा येशूलाई पकडाइ दिने मन शैतानले हालि सकेको रैछ
\v 3 "पिताले सबै थोक उनराई हातमि दिइ राइछ रे उन परमेश्वर बटहै आया हुन रे "" परमेश्वर वाँई जान्याहुन भण्न्या कुरा थाहा पाइवर |"
\v 4 उन खान्तक उठे रे आफना लत्ता एकतिर राखिवर तौलिया समाइवर बेण्यो |
\v 5 तइ पछा उनले बाटामि पानी हाल्यो रे चेलानका खुट्टा धुन पस्या तसै तौलियाले पुछ्यो लगै |
\v 6 " पइ शिमोन पत्रुसका वाँ आया रे उन्खि उइले भण्यो "" हे प्रभु के तम मेरा खुट्टा धुन्या हो ? "
\v 7 "येशूले जवाफ दियो "" म के अद्दारयाउँ त अइल बुज्जा हैनि तर तइले पाछा बुज्ज्याहै"
\v 8 "पत्रुसले उन्खि भण्यो "" तमले मेरो खुट्टा कभै धुन पाउन्या हो न  | "" पइ येशूले जवाफ दियो "" मैले तमूनलाई धोएन भण्या म सित तमरो केई हिस्सा लाग्दैन |"
\v 9 "शिमोन पत्रुसले उनलाई  भण्यो "" प्रभु मेरा खुट्टा मान्तर होइन मेरो हात र मुन्टालै धोइदिय """
\v 10 "येशूले उनलाई भण्यो "" जैले न्वाएको छ उइलाई खुट्टा धुनु बाहेक और केइ खाचोहुनैन उ पूरा शुद्द छ रे तमूनलै शुद्द छौ तर सबै त होइन  "
\v 11 क्यकिकी आफुलाई पकोडाउनेलाई उनले चिन्या हुनाले तमून सबै शुद्द आथिनो भण्या हो |
\v 12 "जव उनले सबैका खुट्टा धोइबर आफना लत्ता लायो पइ तिन्खि सोध्यो "" मैले तमूनलाई कि अर्या जाँणन्छौ ?"
\v 13 तमून मखि ' गुरु ' रे ' प्रभू ' भणन्छौ तमून ठिकै भणन्छौ क्यकिकी म तेइ हुँ |
\v 14  तवैकिलाई मैले तमूनका गुरु रे प्रभु होइवरलै खुट्टा धोया भण्या तमूनलै एक अर्काका खुट्टा धुनु पणन्छ |
\v 15  क्यकिकी जसो मैले तमूनलाई अर्याछु तसोइ तमूनलै अर्या भणिवर उदाहरण दिया हुँ 
\v 16  म साच्चि भण्नउ दास आफना मालिक भण्ना ठुलो हुनैन न त पठाइएको मान्स पठाउन्या भण्ना ठुलो छ | 
\v 17 तमून इसो जाणन्छौ रे अरन्छौ लै भण्या तमून धन्यका हौ |
\v 18  तमून सबैका विषयमि म भण्नैन , जै जैलाई मैले चुन्या उनूनलाई म चिन्नउ तर पवित्र शास्त्र पूरा होउ भणिवर जैले मसित रोटी खान्छ उसैले मेरो विरोधमि आफनि लात्ती उठायाको छ |
\v 19 अब यो हुनु भण्ना पैल्ली म तमून खि भण्नउ रे जव यो होलो तब म ' उही ' रैछ भणि विश्वास अद्द सक |
\v 20 साच्चि म तमूनलाई भण्नउ जैलाई म पठाउलो उइलाई ग्रहण अद्ध्याले मलाई ग्रहण अरन्छ उइले मलाई पठाउन्यालाई ग्रहण अरन्छ |
\v 21 " जव येशूले यिन कुरणि भण्यो तब उन आत्मामि विचलित भया रे गवाही दिन दिनै भण्यो "" साच्चि म तमून खि भण्नउ तमून मध्ये एक जनाले मलाई पकणाउने हौ |"
\v 22 पइ उन्ले कैका विषयमि भण्या हो भणिबर एक अर्कालाई मूख तकातक अरे |
\v 23 अब उनरा चेला मध्ये एक जैलाई उन प्रेम अरन्थे उ लधरिवर बसिरैथ्यो उनरा छातिउनो |
\v 24 तव शिमोन पत्रुसले जैका विषयमि उन्ले भण्यो  त्यो के हो ? सोध भणिवर इसारा अर्यो |
\v 25 "तव येशूका छातिनि लधरिवर भण्यो "" प्रभु त्यो के हो पइ ? ''"
\v 26 "येशूले जवाफ दियो "" जैलाई म रोटा बुजो चेपिबर दिउलो उइ हो ""  पइ उनले रोटीको बुजो शिमोनको चेला यहूदी इस्करयोतीलाई दियो |"
\v 27 " पइ रोटिका बुजा दिया पछा शैतान तइमि पस्यो रे येशूले भण्यो "" त जे अद्दायाहै छट्टाइ अरिहाल "
\v 28 तर के मनसायले यो कुरणि भण्याहो जो खाना खान्नाथ्या कसैले बुझेन |
\v 29 क्याकिकि यहूदासित थैली भया हुनाले येशूले तइलाई काजबारका निउति हामलाई  केइ खाँचो छ कि तिन चिज किन्नाई अथवा उइले गरिवहरुलाई केइ देउ भणिवर भण्या हो कि भणि कत्तिले सुचे |
\v 30 तव रोटाको बुजो समाइवर त्यो छट्टाइ बाइर निकल्यो येइ बेला रात थि |
\v 31 "तवइ जव त्यो बाइर निकल्यो तव येशूले भण्यो "" अब मान्सका पुत्रको महिमा होइरैछ रे उनमा परमेश्वर महिमित भयाछन |"
\v 32 यदि परमेश्वर उनमा महिमित हुनाहान भण्या परमेश्वरले लै उनलाई आफैमा महिमित अराउनाहान |
\v 33 हे नाना बालख हो म तमून संग अझै केइ बेर छु | तमून मलाई खोज्जे हो जसेरी मैले यहूदिहरुलाई खोज्या , म जाँ जानउ ता तम आउन सक्दान भण्या उसेरिइ म तमूनलाई भण्नउ 
\v 34 "एक नया आज्ञा म तमूनलाई दिनउ "" तमूनले एक अर्कालाई माया अर जसेरी मैल तमूनलाई अर्या उसेरि तमूनलै अर |"
\v 35  तमूनमि आपसमि प्रेम छ भण्या इसै बटहै सवैले तमून मेरा चेला रैछौ भणि जाण्याहुन |
\v 36 "शिमोन पत्रुसले उन्खि भण्यो "" प्रभू तम काँ जान्याहो रे ? ''येशूले जवाफ दिए "" जाहा म जानउ वाँ तमून मलाई अइले पछयाउन सक्दान तर पछा सक्दया हौ |"
\v 37 "पत्रुसले उन्खि भण्यो "" प्रभू अइल म तमलाई क्याकी पछयाउन सक्दैन रे ? म तमरा निउति प्राण दिन सक्दौ | '' "
\v 38 "येशूले उइलाई जवाफ दियो "" के त मेरा निउति प्राण दिन सक्देहै ? साच्चि म तलाई तीन बेर इन्कार अद्देहै "" |भोल्या बास्साहै अगाणि "
\c 14
\p \v 1 """ तमूनको हृदय व्याकुल जनहउ| तमून परमेश्वरमि विश्वाश अरन्छौ, ममि लगइ विश्वाश अर| "
\v 2  मेरा पिताका घरमि बस्स्या ठाउँ बड्ताइ छन| तसो नभ्या, के म तमूनलाइ भण्नेइथ्या रे, कि तमूनका निउती ठाउँ तयार पाड्डाइ म जान्नाछु? 
\v 3 पइ गइ बर मइले  तमरा निउती ठाँउ तयार पाड़या पाछा म आँजी आउनेहु, रे तमूनलाइ मेरा वाँ लैजाने हु, रे जाँ छु, ताँ तमून लगइ मसंङ हुनेहउ|
\v 4  जाँ म जान्ना छु, तमून ताँ जान्या बाटो पछेणन्छौ|”
\v 5 थोमाले उनखी भण्यो, “ हे प्रभु, तम काँ जान्नाछौ, हाम जाण्नैन् तबइ हामले बाटो कसेरी पछेण्नाउ?”
\v 6 येशूले तइलाई भण्यो, “ बाटो, सत्य रे जीवन मइ हुँ| म बटहै बाहेक कोइ लगइ पिताका वाँ आउन सक्दैन्|
\v 7  तमूनले मलाई पछेण्या भया, मेरा पितालाइ लगइ पछेण्नेइ थ्या| अब बटहै उसेरी उनलाइ पछेण्नेहउ, रे उनलाई धेकिराइछौ|”
\v 8 फिलिपले उनखि भण्यो, “ हे प्रभु, हामलाई पिता धेकाइ दिया| तति भया हामलाई पुगन्छ|”
\v 9 येशूले तइलाई भण्यो, “ फिलिप, यितिका समय सम्म म तमून सँङ छु, पुइ लगइ तुइले मलाइ पछेणिनी? जइले मलाइ धेकिराइछ, तइले पितालाईधेकिराइछ| तु कसेरी भण्न सकन्छइ, “ हामलाई पिता धेकाइदिया?”
\v 10 म पितामि छु, रे पिता ममि छन् भणिबर के तु विश्वास अद्दैनी? जइ वाणी म तमूनलाई भण्नउ, त्यो मइले मेरो आफनाइ अधिकारमि बोल्या होइन् तर मूमि बास अद्या पिताले आफनो काम अद्दाहन्|
\v 11 मलाइ विश्वास अर, कि म पितामि छु, रे पिता ममि छन| नति भण्या यिन कामका खातिर विश्वास अर| 
\v 12 """ साँच्ची म तमूनलाई भण्नउ, जइ ले मलाइ विश्वास अरन्छ, तइले मइले अर्या काम लगइ अरन्छ, रे तिन भण्ना ठुला काम अरन्छ, क्याकि भण्या म पिताका वाँ जान्नाछु|"
\v 13 तमूनले मेरा नाउँमि जसो सुकै माग्यालगइ पुत्रमि महिमा होइजाउ भणिबर म त्यो अद्दउ|
\v 14 तमूनले मेरा नाउँमि केइ चिज माग्या भण्या म अरिदिनौ|
\v 15 """तमूनले मलाइ प्रेम अरन्छौ भण्या मेरा आज्ञा पालन अद्देहउ| "
\v 16 रे म पितासँङ, बिन्ति अद्दउ, रे उनले तनूनले  अर्खो सल्लाह दिन्या मान्स दिनेहुन, रे उन तमूनसँङ सदा सर्वदा रनेहुन्| 
\v 17  यिन सत्यका आत्मा हुन्, जइलाइ संसारले ग्रहण अद्द सक्दैन, क्याकि भण्या संसारले उनलाइ नत धेकन्छ नत पछेणन्छ| तमून उनलाइ पछेणन्छौ, क्याकि भण्या उन तमून सँङ बास अद्दाहन्, रे उन तमूनमि रनेहुन्|
\v 18 " "" म तमूनलाई टुहुरा छाड्या आथिन| म तमूनका वाँ आउने हुँ|"
\v 19 अब केइ समय पछा संसारले मलाई कभइ धेकद्या आथिन्, तर तमुन मलाई धेकन्छौ| म जिउनो भया हुनाले, तमुन लगइ जिउनाइ रनेहऊ |
\v 20 तइ दिन तमुन जाण्ने हऊ कि म मेरा पितामि छु, रे तमुन ममि रे म तमुनमि छु |
\v 21  मलाई माया अद्द्या तेइ हो, जईसँङ मेरा आज्ञा छन् रे तिन पालन अद्दाहन् |  पइ मलाई माया अद्द्यालाई मेरा पिता माया अद्देहुन् | म तइलाई माया अद्दऊ, रे म आफुईलाई तइका वाँ प्रकट अद्दऊ|” 
\v 22 यहूदाले (इस्करियोत चाइ होइन) उनखि भण्यो, “प्रभु, तमले के भण्याँ हौउ, तम आफुईलाई हाममि प्रकट अरन्छौ, रे संसारलाई चाइ हइन ?” 
\v 23 येशुले तइलाई भण्यो, “जईले मलाई माया अरन्छ, तइले मेरा वचन पालना अरन्छ, रे मेरा पिताले तइलाई माया अद्दाहन्, रे हाम तइका वाँ आउनाउ, रे तइसँङ बास अद्दाऊ | 
\v 24 मलाई माया नअद्द्याले मेरा वचन पालना अद्दैन | जई वचन तमुन सुणन्छौ, त्यो मेरो होइन, तर मलाई पठाउन्या पिता हो | 
\v 25 " ""यिन कुरणी तमुन सँङ रनाई मइले तमुनलाई भण्याँ हुँ | "
\v 26 तर सल्लाहकार अर्थात पवित्र आत्मा, जईलाई पिताले मेरा नाउँमि पठाउनाछन् , उनले तमुनलाई सबै कुरणी सिकाउने हुन् मुइले तमुनलाई भण्याँ सबै कुरणी तमुनलाई सम्जना अराउने हुन् | 
\v 27 शान्ति म तमुन सँङ छाड़ि राख्दऊ | म आफनो शान्ति तमुनलाई दिनऊ | संसारले दिया जसो म तमुनलाई दिनैन | तमुनको हृदय व्याकुल जन हऊ रे भयभित जन हऊ | 
\v 28 " ""मइले तमुनलाई 'म जान्नार्याँऊ, रे तमुनका वाँ आउनऊ'  भण्या तमुनले सुण्याँ | तमुनले मखि प्रेम अर्या भया म पिता वाँ जान्नार्याँऊ भण्याँ सुणिबर तमुन रमाउनेइ थ्या, क्याकी कि पिता म भण्ना महान् छन् |"
\v 29  आब यो हुना हइ पइल्ली मइले तमुनलाई भणिदिइराईछु, रे जब यो हुन आउँछ तमुन विश्वास अद्द सक | 
\v 30 म तमुन सँङ आब बड्ताइ बोल्या आथिन, क्याकी भण्याँ यइ सन्सारको शासक आउनाछ | तइको ममि केइ शक्ति आथिन | 
\v 31 तर म पितालाई माया अद्दऊ, रे जसो पिताले मखि आज्ञा अरिराईछ तेइ बमोजिम अद्दऊ भणि संसारले जाँणऊ | उठ, याँ बटहै जानाऊ |” 
\c 15
\p \v 1 साच्चिका दाखको बोट मै हु रे पिता एइका किसान हुन् |
\v 2 ममि भयाको हरेक फल नफल्ल्या हाङो उनले हटाइ दिनाहान रे फल फलाउने हरेक हाङालाई तइले बढता फल फलाउ भणिवर काटछाँट अद्दाहान |
\v 3 मैले तमूनखि भण्या बचन बटहै तमून शुद्ध होइसक्याछौ |
\v 4  ममि रअ रे म तममि | जसेरी हाङाले दाखका बोटमि रएन भण्या आफै आफ फल फलाउन सक्दैन | उसेरी तमून ममि रयानु भण्या तम लगै सक्दानअ |
\v 5  दाखको बोट मै हुँ तमून हाँङा हौ | जो ममा रहन्छ रे म उइमि उसैले धेरै फल फलाउछ क्यकिकी म बटहै अलग होइवर तमून केइ लगै अद्द सक्दानउ | 
\v 6 कोइ मान्स ममा रएन भण्या उ हाँङाइजनि बाइर मिल्काइन्छ रे सुकन्छ पइ तिन जम्मा अरिवर आगाइनि हाल्दीनाहान रे तिन पोलिनाहान |
\v 7 तमून ममा रया रे मेरा बचनहरु तमून सित रया भण्या तमून जे चाहान्छौ त्यो माग्याले रे त्यो तमूनका निउति दिइनेछ |
\v 8 तमूनले धेरै फल फलाया भण्या इतेइमि मेरा पिताको महिमा हुनेछ रे तमून मेरा चेला हुन्याछौ |
\v 9 जसेरी पिताले मलाई प्रेम अरिराइछ उसेरिइ मैले लगै तमूनलाई प्रेम अरीराइछु तमून मेरा प्रेममि रइरअ |
\v 10  तमूनले मेरा आज्ञा पालन अर्या भण्या तमून मेरा प्रेममा रन्याछौ जसेरी मैले लग मेरा पिताका आज्ञाहरु पालन अर्याछु  रे उनरा प्रेममा रै रैछु | 
\v 11  मेरा आनन्द तमूनमि रै रउ र तमूनको आनन्द पूरा होउ भणिवर मैले यिन कुराहरु तमून खि भण्या हु |
\v 12  जसेरी मैले तमूनलाई प्रेम अर् राइछु | उसेरिइ तमून लगै एक अर्कासित प्रेम अर   यो मेरो आज्ञा हो |
\v 13 आफना साथिहरुका निउति आफनो प्राण अर्पण अरदिनु भण्ना ठुलो प्रेम अरु कसैको हुनैन | 
\v 14  म तमूनलाई जेजे आज्ञा अद्दउ तिन तमूनले पालन अर्या भण्या तमून मेरा साथी हौ
\v 15 अब उसो म तमूनलाई दास भण्नैन ; क्यकिकी तैका मालिकले के अरन्छ श्रत्यो दास जाण्नैन ; तर मैले तमूनखि साथि भणिराइछु क्यकिकी जेजे कुरा मैले मेरा पिता वटहै सुण्याछु ती सबै मैले तमूनलाई थाहा अरायाको छु |
\v 16 तमूनले मलाई चुन्यान तर मैले तमूनलाई चुने पइ तमून जा रे फल फला रे तमूनको फल रइ रओस भणि तमूनलाई खटायो रे तमूनले पितालाई मेरा नाउमि जे मागला त्यो उनले तमूनलाई दिन्याछन |
\v 17 म तमूनलाई यीन कुराहरुको आज्ञा अद्दउ तमून एक अर्कालाई प्रेम अर |
\v 18 संसारले तमूनलाई घृणा अरन्छ भण्या , तैले तमूनलाई पैलि मलाई घृणा अर्यो भणि तमून जाणन्छौ |
\v 19 तमून येइ संसारका भया भएले संसारले तमूनलाई माया अद्देइथ्यो तर तमून येइ संसारका होइनौ तर मइले तमूनलाई येइ संसार बटहै चुने तब संसारले तमूनलाई घृणा अरन्छ
\v 20  दास आफना मालिक भण्ना ठुलो हुनैन भण्न्या मेरो तमूनखि भण्या बचन को याद अर |
\v 21 तर यी सबै कुरणि तिनूनले मेरा नाउको कारण अद्देछन क्यकिकी तिनून मलाई पठाउन्यालाई चिन्नाइन | 
\v 22 म नआया भए रे तिनूनखि नभण्या भय तिनसीत पाप हुने थेइन तर अव त आफना पापका निउति तिनून सित केइ बाहाना आथिन |
\v 23  जैले मलाई घृणा अरन्छ तइले मेरा पितालाई लै घृणा अरन्छ |
\v 24 जुन कामहरु और कसैले अर्या आथिन तीन कामहरु मैले तिनूनका बिचमि अर्या भएले  तिनून सित पाप हुन्थेइन तर अब तिन्ले धेक्याछन रे म रे मेरा पितालाई घृणा अरयाछ | 
\v 25 तर तिनूनकाई व्यबस्थामि लेखिएको ' तिनूनले मलाई विनाकारण घृणा अर्यो ' भन्ने बचन पुरा होउ भणिवर यो भयाको हो |
\v 26  रे जब शान्तिदाता आउनाहान  जसलाई म पिताका तर्फ बटहै तमूनका वाँ पठाउलो अथवा सत्यका आत्मा जो पिता बटहै निकलन्छ रे प्इ उइले मेरा बिषयमी गवाही दिन्या छ |
\v 27 पइ तमूनलै गवाही दिनेछौ क्यकिकी तमून शुरु बटिहै म सित रया हुनाले | 
\c 16
\p \v 1 """तमुन ठक्कर जन खाया भणिबर मुइले यिन कुरणी तमुनलाई भण्याँ हुँ | "
\v 2 तिनूनले तमुनखि सभाघर बटहै निकाल्दिने हुन् | वास्तवमि यिसो समय आउनाछ, जब तमुनलाई हत्या अद्द्याले परमेश्वरको सेवा अद्दऊ भणि माणन्छ |
\v 3 तिनूनले यिन काम अद्देहुन्, क्याकी भण्या तिनूनले पितालाई पछेण्याँ आथिन रे मलाई लगइ पछेण्नाईन | 
\v 4 पइ यिन कुरणी मइले तमुनलाई बताइराईछु कि जब त्यो समय आउँछ, तबइ तमुनलाई के भण्याँथ्या त्यो तमुनलाई सम्जना हुनेहो | पइल्ली मइले तमुनलाई यिन कुरणी भणेइन, क्याकी कि म तमुन सँङ थ्या | 
\v 5 """आब म मलाई पठाउन्या वाँ जान्नार्याँऊ, तर 'तम काँ जान्नाछौ?' भणिबर तमुन कोई लइ मलाई सोद्दान |"
\v 6 पइ लगइ मुइले तमुनलाई यिन कुरणि भण्या उइले तमुनको हृदय शोकले भरिरइछ |
\v 7 पइ लगइ म तमुनखि सत्य कुरणी भण्नऊ, म जानाइमि तमुनको हित छ| क्याकी भण्या म गएईन भण्या, सल्लाहकार तमरा वाँ आउन्या आथिन| तर गया भण्या म उनखि तमरा वाँ पठाई दिनऊ |
\v 8 पइ जब उन आउनाहान्, उनले संसारलाई पाप, धार्मिकता रे न्यायको बारेमि दोषी ठहराउन्या हुन् |
\v 9 पापका बारेमि, क्याकी भण्या तिनून ममि विश्वास अद्दाईनन्, 
\v 10 धार्मिकता बारेमि, क्याकी भण्याम पिता वाँ जानऊ, रे तमुन मलाई आँजी धेकद्या होनू | 
\v 11  रे न्यायका बारेमि, क्याकी भण्या यइ संसारा शासकलाई दण्ड आज्ञा होईय्यो | 
\v 12 """मइले तमुनलाई भण्नेई कुरणी आँजी भौत छन्, तर अईल तमुन तिन कुरणी सहन सक्दान |"
\v 13  जब उन, अर्थात सत्यका आत्मा आउनाहन्, तब उनले तमुनलाई सबै सत्यतामि डोर्याउनाहन् | उन आफना तिर बटहै बोल्या हइनन्| उन जे सुण्नाहन्, तेइ बोल्लेहुन् , रे हुनाइ आउन्या कुरणी तमुनलाई घोषणा अरिदिनाहन् |
\v 14 उनले मेरो महिमा अद्देहुन्, क्याकी भण्या जे मेरो हो, त्यो म बटहै लईजाईबर तमुनलाई त्यो घोषणा अरिदिने हुन् | 
\v 15 जे-जति पिता सँङ छन्, तिन मेरा हुन् | तसइ उईले मइले भण्या, जे मेरो हो त्यो म बटहै लइजाईबर आत्माले तमुनलाई घोषणा अरिदिना हन् | 
\v 16 " ""थोकाइ बेर पाछा तमुनले मलाई आँजी धेकद्या होनू, पइ थोकाइ बेर पाछा मलाई धेकन्छौ |” "
\v 17 तब उनरा कसइ-कसइ चेलाले एक अर्खा सँङ भण्यो, “उनले हामलाई यो के भण्या हो ? 'थोकाइ बेर पाछा तमुन मलाई धेकद्या होनू, पइ आँजी थोकाइ बेर पाछ तमुन मलाई धेकन्छौ, '  रे 'क्याकी कि म पिता वाँ जान्नार्याँऊ' |” 
\v 18 तिनूनले भण्यो, “उनले 'थोकाइ बेर' भण्या के हो? हाम जाँण्नाइन, उन के भण्नाछन् |” 
\v 19 तिनूनले उनखि सोद्दाई मन अरिराईछ भण्या येशुलाई था होईय्यो, रे उनले भण्यो, “थोकाइ बेर तमुन मलाई धेकद्या होनू, पइ थोकाइ बेर पाछ मलाई धेकन्छौ'  भण्नेइ कुरणीको मतलब के रइछ भण्न्या बारेमि के तमुन आपसमि बहस अरन्छौ?
\v 20 साँच्ची, म तमुनलाई भण्नऊ, तमुन रुन्याहौउ रे विलाप अद्द्याहौउ, तर संसार रमाउने हो | तमुन शोकित हुन्याहौउ, तर तमुनको शोक आनन्दमि बद्लिने हो | 
\v 21 बच्चा जन्माउने बेलामि स्वानी मान्सलाई दु:ख हुन्छ क्याकी भण्या तइको बेला आया हुन्छ, तर जब तइले बच्चा जन्माउछे, तब तइलाई तइ दु:खो याद आउनैन क्याकी कि संसारमि एक बच्चा जन्म्यो भण्नेइ कुरणीमि त्यो खुशी हुन्छे |
\v 22 यिसेरी अइल तमुनलाई शोक हुनेहो, तर म आँजी तमुनलाई धेक्दे हुँ, रे तमुनको हृदय आनन्दित हुनेहो | कसैले लइ तमरो आनन्द तमुन बटहै खोसिबर लैन्या आथिन | 
\v 23 तइ दिन तमुनले मलाई केइ सोद्द्या होनू| साँची म तमुनलाई भण्नऊ,तमुनले मेरा नाउँमि पिता सँङ जे मागन्छौ, उनले त्यो तमुनलाई दिने हुन् | 
\v 24 अइल सम्म तमुनले मेरा नाउँमि केइ माग्या आथिनऊ| माग, पइ तमुन पाउन्याहौउ | यिसेरी तमुनको आनन्द पुरा होइजाउ | 
\v 25 """यिन कुरणी मइले तमुनलाई आइनमि भणिराईछु| तर समय आउनाछ, जब म तमुन सँङ आँजी आइनमि बोल्ल्या आथिन, तर पिताको बारेमि तमुनलाई सफासँङ बताउनऊ | "
\v 26  तइ दिन तमुन मेरा नाउँमि मागन्छौ| म तमुनका निउती पिता सँङ बिन्ति अरिदिनऊ भणि तमुनलाई भण्नैन | 
\v 27 क्याकी भण्या पिता आफुई तमुनलाई माया अद्दाहन्, क्याकी कि तमुनले मलाई माया अर्या छौ, रे म परमेश्वरा तर्फ बटहै आया हुँ भणि विश्वास अर्या छौ | 
\v 28  म पिता बटहै आइयुँ, पइ संसारमि आइरईछु, रे आँजी म संसारलाई छाड़िबर पिता वाँ जान्नार्याँऊ|” 
\v 29 उनरा चेलानले भण्यो, “आब तम सफा बोल्लाछौ, आइनमि हइन |
\v 30 "आब तमुनले बुज्या, तम सबै कुरणी जाँणन्छौ, पुई तमलाई कसैले सोद्दाई जरुड़ी आथिन, तसइले हाम विश्वास अद्दाऊ, कि तम परमेश्वर बटहै आया हऊ "" "
\v 31 येशुले तिनूनलाई जवाव दियो, “के तमुन आब विश्वास अरन्छौ ?
\v 32 हेर, समय आउनाछ, साँच्चीमि आइय्यो, जब तमुन छड़िबर आफना ठाउँमि जान्छौ रे मलाई एकलोई छाड़न्छौ | पइ लगइ म एकलो आथिन, क्याकी भण्या पिता म सँङ छन् | 
\v 33 मुइले तमुनलाई यिन कुरणी यइ हेतुले भणिराईछु, कि ममि तमुनलाई शान्ति होइजाऊ| संसारमि तमुनलाई संकट हुनेहो, तर साहास अर, मुइले संसारलाई जितिराईछु |” 
\c 17
\p \v 1  यिन कुरणी भणि सक्या पाछा येशुले सर्गतिर आँखा उठाइबर भण्यो, “हे पिता, बेला आइय्यो, तमरा पुत्रको महिमा प्रकट अरा, रे पुत्रले तमरो महिमा प्रकट अरऊ |
\v 2 क्याकी कि तमले उईलाई सबै मान्समि अधिकार दिइराईछौ, पइ लगइ तमले उईलाई दिया सबैलाई उईले अनन्त जीवन देऊ | 
\v 3 आब अनन्त जीवन यइ हो, कि तिनूनले तम, एक मान्तर सत्य परमेश्वरलाई पछेणुन, रे तमले पठाया येशू ख्रीष्टलाई पछेणुन |
\v 4 जई काम तमले मलाई दिइराईथ्या, त्यो सकिबर तमलाई धरतीमि मुइले महिमित बनाइराईछु |
\v 5 आब हे पिता, संसारको सृष्टि हुना हइ पइल्ली तमरा अगाडी मेरो जो महिमा थ्यो, तसइले आफना उपस्थितिमि मलाई महिमित पाड्या | 
\v 6 """संसार बटहै जई मान्स तमले मलाई दिया हऊ, तिनूनलाई तमरो नाउँ मइले प्रकट अराईदिइराईछु|  तिनून तमरा थ्या, पुई तमले तिनून मलाई दिया, रे तिनूनले तमरो वचन पालना अर्या छन् | "
\v 7 तिनूनलाई आब था छ, कि तमले मलाई दिया प्रत्येक कुरणी तम बटहै आया हुन् | 
\v 8 क्याकी भण्या जई वाणी तमले मलाई दिया, मइले तिनूनखि दिइराईछु, रे तिनूनले तिन ग्रहण अरिराईछ | म तम बटहै आया हुँ भण्न्या तिनूनले साँच्ची जाँणिराईछ, पइ तमले मलाई पठाया हौउ भणि तिनूनले विश्वास अर्या छन् |
\v 9 म तिनरा निउती प्रार्थना अद्दऊ, संसारको निउती म प्रार्थना अद्दैन, तर तिनरा निउती, जई तमले मलाई दिइराईछौ| क्याकी भण्या तिन तमराइ हुन् |
\v 10  मेरा सबै जे छन् तमरा हुन् रे तमरा जे छन् मेरा हुन् | मेरो महिमा तिनूनमि प्रकट होइरईछ | 
\v 11 " ""म आँजी संसारमि रनैन, तर यिनून त संसारमि रनेहुन् | म चाइ तमरा वाँ आउनाछु | पवित्र पिता, तमले मलाई दिया तमरा नाउँमि तिनूनलाई सुरक्षित राख्या, रे हाम जसाइ तिनून लगइ एकइ हउन | "
\v 12 जब सम्म म तिनून सँङ थ्या, तमले मलाई दिया तमरा नाउँमि तिनूनलाई सुरक्षित राख्या | तिनरो रक्षा अर्या | पइ तिनूनमि हइ विनाशको चेलो बाहिक अउर कोई नष्ट भएइन, क्याकी कि धर्मशास्त्र पुरा हुनाइ जरुरी थ्यो | 
\v 13 " ""तर आब म तमरा वाँ आउनाछु | संसारमि हुईय्याँ यिन कुरणी म बोल्लऊ, कि तमुनमि मेरो आनन्द पुरा होइजाउ |"
\v 14 मइले तिनूनलाई तमरो वचन दिया, तर संसारले तिनूनलाई घृणा अर्यो, क्याकी कि तिनून संसारका  हइनन्, जसेरी म संसारको होइन | 
\v 15 तमले तिनूनलाई संसार बटहै लैजा भणि म प्रार्थना अद्दैन, तर तिनूनलाई दुष्ट बटहै सुरक्षित राख्दिया |
\v 16 तिनून संसारका होइनन्, जसो म लगइ संसारको होइन | 
\v 17  तिनूनलाई सत्यमि पवित्र पाड़दिय, तमरो वचन सत्य हो | 
\v 18 जसेरी तमले मलाई संसारमि पठाया, मइले लगइ तिनूनलाई संसारमि पठाईराइछु |
\v 19 तिनूनका खाँतिर म आफुईखि पवित्र पाड्ड़ऊ, कि तिनून लगइ सत्यतामि पवित्र होइजाऊन | 
\v 20 """म यिनरा निउती मान्तर प्रार्थना अद्दैन, तर यिनरा सन्देश द्वारा ममि विश्वास अद्द्या कि निउती लगइ प्रार्थना अद्दऊ , "
\v 21  कि तिनून सबै एकै हउन| हे पिता, जसेरी तम ममि छौ, रे म तममि, तसेरी तिनून लगइ हाममि हउन, रे तमले मलाई पठाया भणि संसारले विश्वास अरऊ | 
\v 22  जई महिमा तमले मलाई दिइराईछौ, मइले तिनूनलाई दिइराईछु, कि हाम एकै भया जसो तिनून लगइ एकै हउन | 
\v 23 म तिनूनमि, तम ममि, रे तिनून पुरा रुपले एकै हउन रे तमले मलाई पठाया हौउ, मलाई माया अर्या जसो तमले तिनूनलाई माया अर्यो भणि संसारले जाँणऊ | 
\v 24 """पिता, म इच्छा अद्दऊ, कि तमले मलाई दिया सबै म जाँ छु मसँङ रऊन, रे मेरो महिमा धेकुन, जई महिमा संसारको सृष्टि हुना हइ पइल्ली मलाई माया अर्या हुनाले तमले मलाई दिइराईथ्या | "
\v 25 """धार्मिक पिता, संसारले तमलाई पछेण्नैन, तर म तमलाई पछेण्नउ, पइ तमले मलाई पठाया हौउ भणि यिनून जाँण्नाहन् | "
\v 26 मइले तमरो नाउँ यिनूनमि प्रकट अर्या, तमरो नाउँ यिनूनमि प्रकट अराईरनेहुँ, कि जई मायाले मलाई तमले माया अर्या, त्यो तिनूनमि रइजाउ, रे म तिनूनमि रउ |”
\c 18
\p \v 1 यिन कुरणि भण्या पाछा येशू आफना चेलान सित किन्द्रोन खोल्सा पारी गया जाँ एक बगैचा थ्यो तइ भित्तर उन रे उनरा चेला पस्या |
\v 2 नलाई पकोणाइदिने यहूदालाई लै त्यो ठाउँ थाहा थ्यो क्यकिकी येशू आफना चेलानसित ताँ घरि घरि भेला हुन्थ्या |
\v 3 तव सिपाइहरुको एक टोलि रे मुख्य पूजारी फरिसीहरु पट्टि बटहै अफिसरहरू पाइवर यहूदा बत्तिहरु राँकाहरु रे हतियारहरु लेइवर आयो |
\v 4 तवइ येशूले आफूमाथि आइ पड्डया सबै थाहा पाइवर अगाडी गया रे तिनूनलाई भण्यो, '' तमून कैलाई खोज्जाछौ' '' ? 
\v 5 "तिनूनले उनलाई जवाफ दियो "" नासरतको येशूलाई ""  "" म उइ हुँ "" ताँ यहूदालै उनससितै कल्लिएको थ्यो |"
\v 6  तब उनले तिनूनलाई ' म उहि हुँ ' भण्ना साथ तिनून पछा हटिवर भैयाइनि लोट्या |
\v 7 "तब उनले तिन्लाई दोसर्या सोध्यो "" तमून कैलाई खोज्जा छौ "" तव तिन्ले जवाफ दियो "" नासरतका येशूलाई "" "
\v 8 "येशूले जवाफ दियो "" म उहि हुँ "" भणि मैले तमूनखि भणि सक्या छु पइ मलाई आँजि खोज्जाछौ भण्या यिनलाई जानदिय |"
\v 9 तमूनले मलाई कतिजना दिया मैले तिनून मध्ये कसैलाई लै हराएन भणि भण्याको वचन पूरा होउ भणि इसो भयो |
\v 10 तव शिमोन पत्रुससित तरवार भया हुनाले तइ निकालवर माहापुजारीका दासलाई हाण्यो रे तइको दाइन कान च्वाट्ट काटियो तइ दासको नाउ मालकस थ्यो |
\v 11 तब येशूले पत्रुसलाई भण्यो आफनो तरवार दाब भित्तर हाल के म मेरा पिताको दिएको यो कटौरा जन पिउँ |
\v 12 तब सिपाइका कप्तान लगाएत अफिसरले येशूलाई पकडयो रे उनलाई बाद्यो |
\v 13  पइ तिनूनले उनलाई हन्नासका वाँ लैया क्यकिकी उन तइ सालका माहापुजारी कायफाका ससुरा थ्या |
\v 14 यिन जन्ताका निउती एक मान्स मद्दु पणन्छ भणि यहूदीलाई सल्लाह दिन्या कायफा उनै थ्या |
\v 15 पई शिमोन पत्रुस येशूका पछा पछा लाग्या रे अर्का एकजनाले लै तसोइ अर्यो अब ति चेला माहापुजारीका चिनारु थ्यो पई येशू संङै महापूजारीका चोक भित्तर पसे |
\v 16 तर पत्रुस बाहिर म्वालखि कल्लियो तर अर्को चेलो जो माहापूजारीको चिनारु थ्यो बाइर गयो रे ढोकामि पहरा दिनेइ कन्या सित कुरणि अर्यो रे पई पत्रुसलाई भित्तर ल्याएबर आयो |
\v 17 "पइ म्वालखि बस्सेइ नौकरानीले भण्यो पत्रुसखि के त लगै यस मान्सका चेला मध्येका होइनि ब ? उनले भण्यो "" म त होइन "" "
\v 18 पइ दाष रे अफिसरहरू कोइलाको आगो सल्काइबर कल्लिरैथ्या रे क्यकिकी ठँण्डी थि तवई आगो ताप्दा थ्या पइ पत्रुस लकै तनै सित आगो ताप्दा थ्यो |
\v 19 तव महापूजारीले येशूलाई उनरा चेलाइ रे उनरो शिक्षाका बारेमि सोधे |
\v 20 "येशूले उनलाई जवाफ दियो "" मैले संसारलाई खुल्लमखुल्ला बताया ; मैले सदाइँ सभाघरहरु रे मन्दिरहरुमा शिक्षा दिए जहा यहूदीहरू सधै भेला हुनाहान मैले गुप्तमा केइ लगै भण्याको आथिन | "
\v 21 तम मलाई क्याकि सोधन्छौ ? तिनूनलाई सोध जैले मैले तिन्नुनलाई जेजे भण्या थ्या सुणा बालालाई थाहा छ मैले भण्या कुरा |
\v 22 "उनले यिन कुरणि भण्न्या बेला नजिकै कल्लिया एक अफिसर मध्येको एकले इसो भणिवर एक थप्पड लाइदियो "" के त माहापूजारीलाई इसेरी जवाफ दिन्छैइ "" ?"
\v 23 "येशूले तइलाई जवाफ दियो "" मैले खराब बोलेको भया खराब कुरणिको गवाही दिय तर ठिक बोलेको छु भण्या तम मलाई क्याकि हाणन्छौ "" ?"
\v 24  अब हन्नासले उनलाई माहापूजारी कायफा का वाँ बादिबरै पुर्याउन लायो |
\v 25 अब हन्नासले उनलाई माहापूजारी कायफा का वाँ बादिबरै पुर्याउन लायो |
\v 26 "माहापूजारीका दास मध्ये एक जनाले जो पत्रुसले कान काट्याको मान्सको आफन्त थ्यो तैले भण्यो "" के मैले तलाई बगैचामि उनसित धेक्याहुनु ?"
\v 27 तव पत्रुसले आँजि इन्कार अर्यो रे तुरुन्तै भोल्या बास्यो |
\v 28 तइ पाछा येशूलाई कायफाका वाँ बटहै राजभवनमि लैइया तइ बेला बिहान थ्यो पई असुद्द जन हुँ तर निस्तार चाडको भोज खान सकौ भणिबर तिनून आफै भण्या राजभवन भित्तर पसेन 
\v 29 "पिलातसले बाइर तिनरा वाँ जाइवर भण्यो "" येई मान्सका बिरोधमि तमून क्या आरोप लाउछौ ?"
\v 30 "तिनूनले जवाफ दियो "" उ कुकर्मि नभया भएले हाम तमरा हातमी खालि क्यकिलाई सुम्पन्थ्या रे ?"
\v 31 " पइ पिलातसले तिनूनखि भण्यो "" तमून उइ लैजा रे आफ्नो कानून अन्सार उइको  इन्साफ अर "" | तवइ यहूदीहरूले उन्खि भण्यो "" कसैको प्राण लिनु हामलाई अधिकार आथिन "
\v 32  कसा मृत्युले मद्द लाग्दाथ्या तइलाई संकेत अरिवर येशूले भणेको बचन पूरा होउ भणिवर इसो हुन्नाथ्यो |
\v 33 "तव पिलातस आँजि राजभवन भित्तर पस्या येशूलाई बोलाए रे उन्खि भण्यो "" के त यहूदीहरुका राजा है "" "
\v 34 "येशूले उन्लाई जवाफ दियो "" के तम आफै यीन कुरणि भण्नाछौ कि कसैले तमखि मेरा बारेमि बतायो ?"
\v 35 "पिलातसले भण्यो "" के म यहूदी हुँन ? तेरा आफनाई जाती रे मुख्य पूजारीले तैलाई म मेरा वाँ सुम्पेका छन , तइले के अर्याहो ?"
\v 36 "येशूले जवाफ दियो "" मेरो राज्य यइ संसारको होइन मेरो राज्य यइ संसारको हुनो हो त म यहूदीका वा सुम्पीया भण्या मेरा सेवकले झगडा अद्देइथ्या तर अव मेरो राज्य याँ बाटको होइन |"
\v 37 "पिलातसले उन्खि भण्यो "" तसो भया के तम राजा हौ पई "" ? येशूले जवाफ दियो "" म राजा हुँ भणि तमइ भन्छौ  सत्यका निउति म संसारमि आए हरेक जो सत्यको हो मेरो सोर सुणन्छ "" "
\v 38 "पिलातसले सोद्यो "" सत्य के हो ? '' इसो भणिवर उन आँजि यहूदीका वाँ गया रे भण्यो म येई मान्समि एकलै दोष पाउनैन |"
\v 39 तर निस्तार चाडका बेला तमूनका निउति एक जना छाडी दिन्या तमूनको एक दस्तुर छ तवइ म के यहूदीका राजालाई छाडीदिया के चाहन्छौ ?
\v 40 पइ आँजि तिनून भणि इसो कला हाल्ल पस्या एइ मान्सलाई होइन तर बारब्बालाई जो एक डाँकु थ्यो |
\c 19
\p \v 1 पइ पिलातसले येशूलाई लैजाइबर कोर्रा लाआयो |
\v 2 सिपाइहरुले काँडाको मुकुट बनाइबर उनरा मुन्टामि लाइदियो पइ उनलाई बैजनि रंङको पहिरन पैर्याइदिए |
\v 3 "रे भण्यो "" सलाम यहूदीहरुका राजा "" | पइ उनलाई तिनूनले थप्पड लै हाण्यो |"
\v 4 तवई पिलातसले बाईर निकलिबर तिनूनलाई भण्यो, “तक, म यिनलाई तमरा वाँ बाईर ल्याउन्नार्याँउ, रे तमुनलाई जँणाउन चाहानौ, कि म यिनमि केइ दोष पाउनैन |”
\v 5 तब काँणाको मुकुट रे बैजनी रङको लत्ता लाइबर येशू बाईर आया, रे पिलातसले तिनूनलाई भण्यो, “तक, यो मान्स !”
\v 6 जब मुख्य पुजारी रे पहरादारले उनलाई धेक्यो, तिनून यिसो भण्न्नाई कला हाल्ल पस्या, “तइलाई क्रूसमि टाँङ, तइलाई क्रूसमि टाँङ !” पिलातसले तिनूनलाई भण्यो, “तमुनैले तिनलाई लैय्येइबर क्रूसमि टाँङ, क्याकी भण्या म यिनमि केइ दोष पाउनैन !”
\v 7 जब मुख्य पुजारी रे पहरादारले उनलाई धेक्यो, तिनून यिसो भण्न्नाई कला हाल्ल पस्या, “तइलाई क्रूसमि टाँङ, तइलाई क्रूसमि टाँङ !” पिलातसले तिनूनलाई भण्यो, “तमुनैले तिनलाई लैय्येइबर क्रूसमि टाँङ, क्याकी भण्या म यिनमि केइ दोष पाउनैन !”
\v 8 यइ कुरणी सुणिबर पिलातस भौत डरायो |
\v 9 उन आँजी महल भितर पस्या रे येशूलाई सोद्यो, तु काँ को हइ ?” तर येशूले तिनलाई केइ जवाव दिएइन|
\v 10 तसइ उइले पिलातसले उनलाई भण्यो, “क्या तु म सँङ बोल्लइनि? तुलाई छाड़िदिन्या अधिकार म सँङ छ, रे तोलाई क्रूसमि टाँङ्द्या अधिकार लइ म सँङ छ भण्न्या तोलाई था आथिन ?”
\v 11 येशूले जवाव दियो, “तमलाई मल्तिर बटहै नदिया भया म मि तमरो केइ अधिकार हुनेई थेइन | तसइ उइले मलाई तमरा हातमि सुम्पिदिन्या आँजी बड्ता पापको दोषी छ|”
\v 12 तइ पछा पिलातसले उनलाई छाड़िदिन्या बड्ता कोशिस अर्यो | तर यहुदी यिसो भण्नाई कला हाल्ल पस्या, “यदि तमले यइ मान्सलाई छाड़िदिया भण्या तम कैसरका मित्तुर हुन्या होनु | आफुईलाई राजा हुँ भणि दाबी अद्द्या प्रत्येक कैसरका विरुद्दमि खड़ा हुन्छ |”
\v 13 पइ पिलातसले येई कुरणि सुणे रे उनले येशूलाई बाइर ल्याए चौतारामि हिब्रु भाषामा ' गब्बथा ' भण्ने ठाउमा न्याय आसन माथी बस्या |
\v 14 "यो निस्तार चाडको तयारीको दिन थ्यो समय प्राय छ बजेको थ्यो पइ उनले यहूदीहरूलाई भण्यो "" तक तमरा राजा """
\v 15 "रे तिनूनले झिक कलाले हटा हटा तइलाई क्रुसमि टाङ !! तब पिलातसले भण्यो "" तमरा राजालाई म क्रुसमि टाङु ? "" पइ मुख्य पुजारीले जवाफ दियो "" सिजर बाहेक हामरो और राजा कोइ आथिन "" |"
\v 16 तव क्रुसमा टँगाइनाईलाई येशूलाई तिनरा हातमि सुम्पि दिए | पइ तिनले येशूलाई समाइवर लैया |
\v 17 पइ उन आफनु क्रुस बोकिबर ' खोपडी ' भणिने ठाउतिर गया जैलाई हिब्रु भाषामा ' गलगथा ' भणिन्छ |
\v 18 जाँ तिनूनले उनलाई क्रुसमि टाँङयो | उनरा संङ और दुइजना लै थ्या एक दाइन तिर अर्को बाँउ तिर |
\v 19 पइ पिलातसले एक दोष पत्र लेख्यो रे तइलाई क्रुसमि जम्काइ दियो उइमि इसो लेखियाको थ्यो ' नासरतका येशू यहूदीहरुका राजा '
\v 20 तव धेरै यहूदीहरूले यो दोष पत्र पणे क्यकिकी येशू टाङीएको ठाउ शहर है नजिकै थ्यो |
\v 21 "तव यहूदीहरुका मुख्य पुजारीहरूले पिलातसलाई भण्यो "" यहूदीहरुका राजा होइनन तर ' उइले ' मा यहूदीका राजा हुँ भन्थ्यो भणि लेख "" "
\v 22 "पिलातसले जवाफ दियो "" मैले जे लेख्या लेख्या "" "
\v 23 तव सिपाइहरुले येशूलाई क्रुसमि टाङे पछा कपडा लै जाइवर हरेक सिपाइकिलाई एक एक भाग हुन अरि चार भाग लाए रे ' अलखा ' लगै तर अलखा भण्या सिउनि विनाको मल्तिर बटिहै तल्तिर सम्म थ्यो |
\v 24 तव सिपाइहरुले येशूलाई क्रुसमि टाङे पछा कपडा लै जाइवर हरेक सिपाइकिलाई एक एक भाग हुन अरि चार भाग लाए रे ' अलखा ' लगै तर अलखा भण्या सिउनि विनाको मल्तिर बटिहै तल्तिर सम्म थ्यो |
\v 25 तव सिपाइहरुले येशूलाई क्रुसमि टाङे पछा कपडा लै जाइवर हरेक सिपाइकिलाई एक एक भाग हुन अरि चार भाग लाए रे ' अलखा ' लगै तर अलखा भण्या सिउनि विनाको मल्तिर बटिहै तल्तिर सम्म थ्यो |
\v 26 "जब येशूले आफनि इजा रे तइ चेलालाई जैलाई उन माया अरन्थ्या चाल्लैमि कल्लिया धेक्यो पइ उनले आफनि इजालाई भण्यो "" हे नारी तक तमरो चेलो "" |"
\v 27 तब येशूले तइ चेलालाई भण्यो हेर तेरी इजा पइ तबेला बटिहै तइ चेलाले आफनाई घरमि लैया |
\v 28 "तइ पछा सबैकुरा पूरा होइसक्या भणि जाणिबर पवित्र शास्त्र पूरा होस भणी येशूले भण्यो "" मलाई तिस लागि "
\v 29 अब सिर्काले भर्याको एक भाँडो ताइ राख्याथ्यो तिनले एक स्पन्जलाई सिर्काले भरे तइलाई एक हिसपमि राख्बर उनरा मूख सम्म पुरायो |
\v 30 जब येशूले शिर्का लियो तब उन्ले भण्यो ' पुरा भयो ' तइ पाछा उनले आफनो मुन्टो झुकाइबर प्राण त्याग्यो |
\v 31 तवई त्यो दिन तयारीको दिन भया हुनाले बिश्राम दिनमि ( त्यो बिश्राम दिन ठुलो दिन थ्यो ) ति लासहरु क्रुसमि न रउन भणिवर यहूदीहरूले पिलातसलाई तिनूनका खुट्टा तोडीबर लैजाउन भणि बिन्ति चढाए
\v 32 तब सिपाइहरु आया रे पैल्लि खिका को खुट्टा तोडिवर अर्कालै तोडि दियो जो उन संङै क्रुसमा टाङियाथ्यो |
\v 33 जव तिनून येशूका वाँ आए रे उनलाई पैल्लि मरि सक्या धेक्यो तब तिनूनले उनरा खुट्टा तोडेन |
\v 34 तर सिपाही मध्ये एकले उनरा कोखीमि भालाले गोद्यो रे तुरुन्त रगतै रे पानी निकल्यो |
\v 35 पइ तनूनले विश्वास अद्द सक भणिवर जैले यो धेक्यो उसैले गवाही दि राइछ रे उइको गवाही सत्य छ , सत्य बोलन्छ भणि उ जाणन्छ |
\v 36 क्यकिकी उनरो एकै लै हड्डी टुट्टया छैन भणिबर पवित्र शास्त्रको बचन पूरा होवोस भणिवरै यो सब भया हो |
\v 37 पइ आँजी अर्खा ठाउँमि धर्मशास्त्र भणन्छ, “जईलाई तिनूनले घोचिराईछ, तिनूनले उनलाई हेद्द्याहुन् |”
\v 38 पई तइ पछा अरिमथियाका यूसुफले येशूका चेला भया हुनाले तर यहूदीकि डरले अद्दा गुप्त थ्या | येशूको शरिर लैजान पाउ भणि विन्ति अर्यो | पइ पिलातसले अनुमति दिए पइ उनले येशूको शरिर लैया |
\v 39 पइ निकोदेमस लै जो येशूका वाँ रात आइरैथ्या , पचास सेर जति मिसाएको गन्धरस र अगरु अगरु लेइबर आयो |
\v 40 पइ तिनूनले येशूको शरिर लैया रे यहूदी लाश गाणने रिति बमोजिम येएलाई सुगन्धित मसला सहित सुती कपडामि लट्पटायो |
\v 41 उन क्रुसमि टाँङिएका ठाउमि एक बगैचा थ्यो जा कभै कोइ मान्सलै राखिया थेइन
\v 42 तवई यहूदीहरुको तयारीको दिनको कारणले अद्दतक तिनूनले येशूलाई ताँइ राख्यो क्यकिकी त्यो चिहान नजिकै थ्यो |
\c 20
\p \v 1 हप्ताको पैल्लिको दिनका बिहानै अनारो छानाई मरियम मग्दलिनी चिहानमि आइन रे चिहानको ढुङो हटाइएको धेक्यो 
\v 2 "पइ तिन दौणिन जाँ शिमोन पत्रुस र और चेलानहरु थ्या रे तिन्ले भणिन कि "" प्रभूलाई त लैएइ सक्या रैछ उन्लाई काँ ब लैया "" |"
\v 3  पइ पत्रुसै रे आर्का चेला चिहानैतिर आया |
\v 4 पइ तिन दुएइ संङ संङै आया पत्रुसहै पैइली अर्को चेलो पुग्यो |
\v 5 पइ उनले निउणिबर तक्द तक सुती कपडा लायाको धेक्यो तर उन भित्तर पसेन |
\v 6 तव उनलाई पछाइनि शिमोन पत्रुस आयो रे चिहान भित्तर पस्यो र उइले लै सुती कपडा लायाको धेक्यो |
\v 7 पइ उनरा मुण्टामा बाद्ध्या रुमाल सुती कपडा सित पडया थेइन तर अलग्गै एक ठाउमि लपेटिया धेक्यो 
\v 8 तव चिहानमि पैल्लि आउने चेलो लै भित्तर पस्यो पइ धेक्यो रे विश्वास अर्यो |
\v 9 क्यकिकी अइल सम्म लागै ' उन मरिबर बौरी उठनुइ पणन्छ ' भण्ने पवित्र शास्त्रको वचन तिनूनले जाण्या थेइन |
\v 10 चेलान आ- आफ्ना घर गया पई |
\v 11  रे मरियम भण्या चिहानका बाइरतिर रोइबर कल्लिरइ , रुना रुनै चिहानतिर निउणिवर तक्दपसि |
\v 12 जाँ येशूको शरिर राख्याथ्यो ताँ तिनले सेता लत्ता लायाको दुइ स्वर्गदुत एक मुन्टाइतिर एक खुट्टाइतिर बस्याका धेक्यो |
\v 13 "पइ उन्ले तिन्खी भण्यो "" हे नारी त क्या कि रुन्छेइ "" ? तिनले उन्खि भणि तिनूनले मेरा प्रभुलाई लैया छन रे काँ राख्या छ म जाण्नैन |"
\v 14 पइ इसो भणिवर तिन पछा फर्किन रे येशूलाई कल्लिया धेक्यो रे उन येशू हुन भणि जाणेन |
\v 15 "येशूले तिन्खि भण्यो "" हे नारी त क्याकि रुन्छेइ ? कै खोज्जाछेइ ? उइले तिन्खि माली हुन् भणि सुचिबर उन्खि भण्यो "" हजुर तमले उनलाई याहै लैजाइ राइछो भण्या म खि भण्दीय काँ राख्या छो म वाँई बटहै उनलाई लैजानउ "
\v 16 "येशूले तिन्खि भण्यो "" मरियम "" पइ तिन पछा फर्किन रे उन्खि भण्यो "" रब्बोनी ""अर्थात ' गुरुज्यू "
\v 17 "येशूले तिनलाई भण्यो "" मलाई जन छोउ , क्यकिकी म आँजिइ मल्तिर मेरा पिताका वाँ गएको आथिन ; तर मेरा भाइहरुका वाँ ""जा रे उन्खी भण्दे म मल्तिर मेरा पिता रे तमूनका पिता मेरा परमेश्वरका वाँ जानउ "
\v 18 "पइ मरियम मग्दलिनी आइवर "" मैले प्रभुलाई धेक्या "" भणिवर चेलान सित बताइन रे उनले यी कुरा भण्या छ लै भण्यो |"
\v 19 "पइ तसइ दिन अर्थात हप्ताको पैल्लो दिन बसाइतक यहूदीहरुका डरले चेलान जम्माई भेला भएका ठाउँमि दार बन्द अर्याका बेला येशू तिनरा बिचमि प्रकट भया रे भण्यो "" तमूनलाई शान्ति होस "" |"
\v 20 पइ इसो भणिवर उनले आफना हातै रे कोखी धेकायो पइ चेलान प्रभुलाई धेकिबर खुसि भया
\v 21 "पइ येशूले तिन्खि आँजि भण्यो "" तमूनलाई शान्ति होस "" जसेरी मेरा पिताले मलाई पठायाको छ तसेरिइ म लगै तमूनलाई पठाउन्या हुँ | ''"
\v 22 "इसो भणिवर येशूले तिनून माथि सास फूकिदियो रे भण्यो "" पवित्र आत्मा लिय "" |"
\v 23 जै जैका पाप तमून क्षमा अरन्छौ तइका पाप क्षमा हुन्ना जैका तमून अद्दानौ तइका रन्ना |
\v 24  दिदिमस भण्न्या थोमा जो बाह्र चेला मध्येको एक थे | येशू प्रकट हुइयाँ उ ता थेइन |
\v 25 " तवइ और चेलानले तइखि भण्यो "" हाम्ले प्रभुलाई धेक्या हौ "" तर तिनले उन्खि भण्यो "" जब सम्म म उनरा हातका किलाका डोबमा औला हल्लैन तब सम्म म विश्वास अद्दैन | "
\v 26 "पइ आठ दिन पछा उनरा चेलाहरु आँजि कोठा भित्तर थ्या उन संङ थोमालै थ्यो तब ढोका बन्द भएकाइमि येशू आँजि प्रकट भया रे भण्यो "" तमूनलाई शान्ति होस "" |"
\v 27 "तव उनले थोमा भण्यो "" तेरा औला याँ ल्यास रे मेरा हात हेर तेरा हात या ल्यास रे मेरा कोखि समा पइ विश्वास नअद्ध्या होइन विश्वास अद्ध्या हो "" |"
\v 28 "पइ थोमाले जवाफ दिवर उन्खि भण्यो "" हे मेरा प्रभु हे मेरा परमेश्वर | ''"
\v 29 "येशूले तइखि भण्यो "" थोमा तमूनले मलाई धेक्या हुनाले विश्वास अर्याछौ तर उनून धन्य हुन जइले धेक्या आथिन पइ लकै विश्वास अद्दाहान |"
\v 30 पइ साँच्चि येशूले आफना चेलानका अगाडी धेरै चिन्हहरु धेकायो जो येइ किताबमा लेखिएका आथिन | 
\v 31 तर येशू नै परमेश्वरका पुत्र ख्रीष्ट हुन भणि तमून विश्वास अद्द सक रे विश्वास अरिवर उनरा नाउमा जीवन पाओ इसोइ लेखिया हो |
\c 21
\p \v 1 यीन कुरा पछा तिबेरियासको समुद्दरमा येशूले आफुलाई आँजि चेलानका वाँ प्रकट अर्यो इसेरी अर्यो कि 
\v 2 ताँ शिमोन पत्रुस दिदिमस भणिने थोमा गालीलको कानाका नथनएल जब्दीका चेलान रे उनरा चेला मध्ये और दुइ जना संङै थ्या |
\v 3 "शिमोन पत्रुसले तिनूनखि भण्यो "" म त माछा माद्द जानउ "" तिनून गए रे छट्टाई एक नामि चढया रे तै रात तिनूनले माछा एकलै पाएन "
\v 4 तर बिहान हुने बेला येशू किनारमि कल्लिया तर उन येशू हुन भणि चेलानले पछयाणेन |
\v 5 "तव येशूले तिन्खि भण्यो "" ए बालकहरु हो तमूनसित केइ खानाइ छ ? '' तिनूनले उनलाई जवाफ दियो "" आथिन "" |"
\v 6 "पइ उन्ले भण्यो "" ना का दाइनतिर जाल हाँण रे तमूनले पाउन्या हो "" | पइ तिन्ले जाल हाँण्यो रे इति माछा मिल्याकि जालै तान्न नासक्द्या भया |"
\v 7 " पइ तइ चेलाले जैलाई येशूले भौत प्रेम अरन्थे पत्रुसखि भण्यो "" उन प्रभु हुन जब शिमोन पत्रुसले उन प्रभु हुन् भण्न्या सुण्यो तव उनले बाइर तिर लाउन्या लत्ता कण्नैमा बेण्यो क्यकिकी उन नाङाइ थ्या पइ तालैनि फट्टक हाल्यो |"
\v 8 और चेला एक नाना ना मि माछाइ जाल तान्ना तान्नाई आया |
\v 9 तब तिन जमिनमि ओल्लन्जाई कोइलाको आगो तइ मल्तिर माछा राख्याका रोटा धेक्यो |
\v 10 येशूले तिन्खि भण्यो तमूनले अइल्लै समाया माछा याँ ल्यास |
\v 11  शिमोन पत्रुस ना मि चढेर पइ एक सय त्रिपन्न माछा भया जाललाई तानीवर जमिनमि ल्याए तति  होइवरलै जाल फाटिन |
\v 12 " येशूले तिन्खि भण्यो "" आस खाना खा पइ उन प्रभु हुन भणि जाणिवर कसैले लै उनलाई तम को हो ? सोधेन |"
\v 13 तव येशू आया रे तिनूनलाई रोटा दियो तसेरी माछा लै दियो |
\v 14 तव मरेकाहरु बटहै बिउतिवर उठया पछा येशूले आफुलाई आफ्ना चेलानका वाँ प्रकट अर्याको यो तेसर्या हो |
\v 15 "पइ जब तिनूनले खाना खाई सक्यो पई येशूले शिमोन पत्रुसखि भण्यो हे शिमोन योनाका चेला के त मलाई यिनून भण्ना बढ्ता प्रेम अरन्छै ? उइले उन्खि भण्यो "" हजुर "" प्रभु जाणन्छ म तमलाई कति प्रेम अद्दउ उन्ले भण्यो तसो भया मेरा पाठाहरु चरा पइ   "
\v 16 उनले आंजी दोसर्याँ तइलाई भण्यो, “यूहन्नाका चेला सिमोन, क्या तु मलाई माया अरन्छइ?” तइले उनलाई भण्यो, “ज्यु, प्रभु, तम जाँणन्छौ, म तमलाई माया अद्दउ|” उनले तइलाई भण्यो, “मेरा भेड़ाको हेरविचार अरेई |”  
\v 17 "उन्ले तेसर्या आँजि भण्यो "" हे शिमोन योनाका चेला के त मलाई माया अरन्छै ? भण्यो रे पत्रुसले पइ दु:ख माण्यो | पई उइले उन्खि भण्यो "" म तमलाई माया अद्दउ भन्न्या तम जाणन्छौ "" पइ येशूले भण्यो "" मेरा भेडाहरु चराएइ "" |"
\v 18 साच्चि म भण्नउ पइ तमून ज्वान थ्या तमून आफै कम्मर कसरन्थ्या पई जा जान्या मन लागन्छ वाँ जान्थ्या घुमन्थ्या तर जव तमून बुढा हुन्छौ पइ हात लाग्दाइन रे अर्काले तमरो कण्न कस्दिनेछ रे जाँ तमून निको मान्नानौ वाँ लैजाने छ
\v 19 तर कसा प्रकारको मृत्यु द्वारा उनले परमेश्वरको महिमा अद्दाहान तइलाई संकेत अद्दै उनले भण्यो तसो भण्या पाछा उन्ले भण्यो मेरा पछा लाग 
\v 20 पइ पत्रुसले पछाडी बटहै आउन्ना रया धेक्यो जैले साँझका खानाइमि उनरा छातिमि लधरीवर भण्याथ्यो प्रभु तमलाई पकडाई दिने को हो ? |
\v 21 "तिनलाई धेकिवर पत्रुसले येशूलाई भण्यो प्रभु "" यिनरो के होलो """
\v 22 येशूले भण्यो म नआइन्जा इन रहिरहुन भण्न्या इच्छा मैले अरेलेलै तलाई के को चासो ? त मेरा पछा लाग |
\v 23 तवइ ' यो चेलो त मद्दैन ' भण्ने भाइहरुमि फैलियो पइ लकै येशूले तिन मद्ध्याइन भणि भण्या थेइन |
\v 24 यी कुराहरुको बिषयमि गवाही दिने चेला यिनी हुन रे यि कुरा लेखे पइ हाम जाण्नाउ यीनको गवाही सत्य छ |
\v 25  येशूले अर्याका और लगै धेरै कुरा छन ति एक एक अरी लेखिया भए मलाई लागन्छ लेखिएका किताबहरु संसारमा लगै अटाउन्थेइ थेइन | आमेन !! 
