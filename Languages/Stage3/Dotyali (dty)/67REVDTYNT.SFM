\id REV
\ide UTF-8 
\rem Copyright Information: Creative Commons Attribution-ShareAlike 4.0 License 
\h  प्रकाशित वाक्य
\toc1  प्रकाशित वाक्य
\toc2  प्रकाशित वाक्य
\mt1  Revelation
\mt1 प्रकाशित वाक्य
\c 1
\p \v 1 येशू ख्रीष्ट को प्रकाश , जो परमेश्वरले छटाइ हुन आउने कुराहरु आफना सेवकहरुलाई धेकाउनाइ उनलाई दियो | उनले आफना दुत पठाइबर यो कुरणि आफना सेवक यूहन्नालाई प्रकट अरिदियो |
\v 2 यूहन्नाले धेकेकी सबै कुरणिहरुको, अर्थात परमेश्वरका बचन रे येशू ख्रीष्टको साक्षी को गवाही दिए |
\v 3 त्यो धन्य हो जैले अगमबाणीका यीन बचनहरु उच्चा स्वरले पाठ अद्दाहान , रे धन्यहुन तिनून जो सुनणन्छ रे ताँ लेखिएका कुरा पालन अरन्छ , क्यकिकी समय नजिक छ |
\v 4 यूहन्ना बटहै एशियामि भयका सात मण्डलीहरुलाई: उन बटहै तमूनलाई अनुग्रह रे शान्ति , जो हुन , जो थ्या , जो आउन्या हुन रे उनरो सिंहासन अगाडी रन्या सात आत्मा बटिहै ,
\v 5 बिश्वासयोग्य साक्षी येशू ख्रीष्ट बटिहै मर्या बटिहै प्रथम जीउना भएका , तथा पृथ्वीका राजाहरुका शासकको तर्फ बटिहै | हामलाई प्रेम अद्धा रे आफनु रगतले हामलाई हामरा पाप बटिहै स्वतन्त्र पाड्डयालाई ,
\v 6 हामलाई एक राज्य , उनरा पिता रे परमेश्वरका पूजाहारीहरु बनाउन्या , उनलाई महिमा रे पराक्रम सदासर्वदा होस | आमेन 
\v 7 हेर , उन बादलहरुसित आउन्नाछन , रे हरेक आँखाले उनलाई धेक्नेछ | तिनूनले लै जैले उनलाई घोच्यो , रे पृथ्वीका सबै कुलहरुले उनरो कारण बिलाप अद्देछन | इसोइ होउ | आमेन |
\v 8 “अल्फा रे ओमेगा मै हुँ ,” सर्वशक्तिमान परमप्रभु परमेश्वर भण्नाहान , जो हुनुहुन्छ , जो हुनुहुन्थ्यो रे जो हुन आउन्याछन |
\v 9 म यूहन्ना , तमूनका दाई, तमूनका संङ संङै येशूमि भयका कष्ट राज्य रे सहनशीलता मि सहभागी छु | परमेश्वरको बचन रे येशू ख्रीष्टको गवाहीका खातिर म पत्मोस भण्न्या टापुमि थ्युं |
\v 10 प्रभुका दिनमि म आत्मामि थ्युं रे तुरहीको जसो एक चर्को आवाज मेरा पछा बटा इसो भण्नारया मैले सुण्याँ |
\v 11 “त जे धेकन्छै सो एक किताबमि लेख , रे सातै मण्डलीलाई पठा , अर्थात एफिसस , स्मुर्ना , पर्गामम , थिआटिरा , सार्डिस, फिलोडेल्फिया रे लाउडिकियालाई | ”
\v 12 म सित बोल्ले लाई हेरुँ भणिबर म पछा फर्किउँ | फर्कीबर हेरन्तक सात सुनका सामदान |
\v 13 रे सामदानका बिचमि मान्सका पुत्रजसो खुट्टासम्मै पोशाक लायाका रे छातीमि सुनौला चौडा फित्ता लायाका एक जनालाई मैले धेक्या |
\v 14 उनरो मुन्टो रे रौ उन जसो सेता रे हिउजसा सुकिला रे उनरा आँखा आगाका भुबुरा जसा थ्या |
\v 15 उनरा खुट्टा आगाकी भट्टीनि खारिबर टल्क्या काँसा जसा थ्या रे उनरो सोर चाई उमल्ल्या पानीको जसो थ्यो|
\v 16 उनरा दाइन हातले सात वटा ताराहरु समाइराइन्थ्यो रे उनरा मूख बटहै धारिलो दुइधारे तलबार निकल्या थ्यो | उनरो मुहार चाई पूरा तेजमि चम्क्याको सूर्य जसोइ थ्यो |
\v 17 जब मैले उनलाई धेक्या , तब म मर्याजसो होइबर उनरा खुट्टाइनी पण्युँ | तर उनले आफनु हात इसो भंणिबर म माथि राख्यो, “जन डराइ , आदि रे अन्त्य
\v 18 रे जीवित चाई म नै हुँ | म मर्या थ्युँ | हेर म सदासर्वदाकि निउति जीउनो छु , रे पइ मृत्यु रे पातालका साँचाहरु म सितै छन |
\v 19 तबै तमले जे धेकन्छै रे जे छ रे यइ पछा जे हुन आउनेछ , लेख
\v 20 मेरा दाइना हातमि तइले धेकेका यी सात तारा रे सुनका यी सात सामदान को रहस्य यो हो: सात तारा सात मण्डली स्वर्गदुतहरु रे सात वटा सामदान चाइ सात मण्डलीहरु हुन | ”
\c 2
\p \v 1 एफिससका मण्डलीका दुतलाई योलेख : यी कुरा सात वटा तारा आफना दाइन हातमि लिने रे सातवटा सुनका सामदानका बिचमी हिट्टेले भणन्छ |
\v 2 तमरा कामहरु तमरो परिश्रम रे सहनशीलता मलाई थाहा छ रे तइले खराब मान्सलाई सइ सक्दैनि तर तिनून जैले प्रेरित हुँ त भण्नाहान , तर तिनून वास्तबमि हुनिनन , तसालाई जाँचिवर झूटा भिटाया छौ भंणि म जाण्नउ |
\v 3 म जाण्नउ , तमूनले धैर्य पूर्वक सया छौ , रे मेरा नाउका खातिर कष्ट भोग्या छौ | पइ तमून थकित भया आथिनौ |
\v 4 तर तमरा बिरुद्धमि म सित यो कुरा छकि , तइले तेरो पहिलो प्रेम त्यागी दिएका छौ |
\v 5 तबै काँबटहै तम झण्या छौ , सो सम्झ रे पश्चाताप अर , पइ तइले पैल्ली अर्याका काम अर , नतित म तमूनका वाँ आइबर तमूनले पश्चताप अर्यानौ भंण्या , तमरो सामदान तइका ठाउ बटहै हटाउनेछु |
\v 6 तर तमूनमि यो कुरणित छ कि तमूनले मैले जनि निकोलाइटस हरुका काम घृणा अद्दाउ
\v 7 जैको कान छ तइले सुणौ , पबित्र आत्माले मण्डली हरुलाई के भणन्छ | जैले जीतन्छ तइलाई परमेश्वरको स्वर्गलोकमि भया जीवनका रुख बटहै खान दिनेछु |
\v 8 पइ स्मर्नाका मण्डलीका दुतलाई यो लेख: यी कुराहरु आदि रे अन्त्यले भणन्छ , जो मर्या थ्यो रे आंजी जीउनो भयो |
\v 9 तमरा कष्टहरु रे तेरो दरिद्रतालाई जाण्नाउ | तर तमून त धनि छौ | म तिनूनलाई पछयाँण्नउ , जैले आफलाई यहूदी हौँ त भन्नाहान , तर बास्तवमि तिनून होइनन | तिनूनले अर्याको निन्दा म जाण्नउ तिनून शैतानका सभाघर हुन |
\v 10 तमूनले भुक्तन लाग्या कष्टहरु सित जनडरा | हेर दियाबलसले तमून मध्ये कतिलाई तमूनका जाँचको निउति कैदमि हाल्लाइ बटिया छ रे तमूनलाई दशै दिन कष्ट हुनेछ | तमून मृत्यु सम्मै विश्वासी बन रे म तमलाई जीवनको मुकुट दिन्याछु |
\v 11 जैको कान छ , तइले सुणौ , पबित्रआत्माले मण्डलीहरुलाई के भण्नाहान | जैले जीतन्छ तइलाई दोसारा मृत्यु बटिहै केइ लै हानी हुनैन |
\v 12 पइ पर्गामका मण्डलीका दूतलाई इसो लेख: यी कुरा धारिलो दुइ धारे तलबार संङ हुनेले भण्नाहान ,
\v 13 मलाई था छ तम काँ बसन्छौ ताई शैतानको सिंहासन छ | पइ लकै तमून मेरा नाउमि स्थिर बसन्छौ | मेरो बिश्वासयोग्य साक्षी एन्टिपासका समयमिलै म माथिको आफनु बिश्वास तमूनले त्याग्यानौ | शैतान बस्या ठाउ मि तिनूनकाइ बिचमि तिन मारिया |
\v 14 तर तमूनका विरुद्धमि म सित केइ कुरा छन , क्यकिकी तमू्न सित इसा कोइ कोइ छन जैले बलामको शिक्षा माण्नाहान | इस्राइलीहरुका अगाडी ठोकरको कारण बनून भणि मूर्तिहरुलाई चढायाको भोजन खान रे ब्यभिचार अद्द बालामले बालकलाई सिकाए
\v 15 इसेरिइ तमूनका वां निकोलाइटसहरुका शिक्षा पालन अद्धेलै कति जाना छन |
\v 16 तबै पश्चाताप अर, नतित म तमूनका वां छटाइ आउन्या हुँ रे मेरा मुखको तरवारले तिनूनसित लडाइ अद्ध्या हुँ 
\v 17 जैको कान छ उइले सुणौ , पबित्र आत्माले मण्डलीहरुलाई के भणन्छ | जैले जितन्छ , तइलाई म गुप्त मन्नको केइ भाग दिन्या हुँ रे म तइलाई नया नाउ लेखियाको एक सेतो पत्थर दिन्या हुँ , जो पाउनेले बाहेक और कसैले जाण्नैन |
\v 18 पइ थिआटीराको मण्डलीका दुतलाई यो लेख: यी कुरा परमेश्वरका पुत्रले भण्नाहान , जेका आँखा आगाका ज्वाला जसा जैका खुट्टा टल्काइ राख्या काँसा जसा छन |
\v 19 तमरा काम तमरो प्रेम ,तमरो बिश्वास,तमरो सेवा रे तमरो धैर्यपूर्ण सहनशीलता मलाई थाहा छ तमारा पछिल्ला काम अघिल्ला भण्ना बढता छन |
\v 20 तर तमरा बिरुद्धमि मैले यो भण्नु छ : तम इजेबेल भण्नेइ स्वानीलाई सहन अरन्छौ | तैले आफैलाई अगमवादिनि भन्छे रे मेरा सेवकहरुलाई ब्यभिचार अद्द रे मूर्तिहरुलाई चढाया को प्रसाद खान सिकाउछे रे इसेरी मान तिनूनलाई बहकाउछे |
\v 21 मैले तैलाई पश्चाताप अद्धा समय दिया, तर तैले आफना ब्यभिचार बटिहै इन्कार अरि 
\v 22 हेर, म तैलाई रोग शय्यमि खितिदिन्याहुँ रे तइ सित ब्यभिचार अद्धाहरुले तिनले अर्या कामहरु बटिहै पश्चताप अरेन भंण्या म तिनुनलाई माहासंकष्टमि खिती दिन्याहु |
\v 23 म तइका चेलाचेलीहरुलाई माद्ध्या हुँ | रे सबै मण्डलीहरुले थाहा पाउने छनकि म उही हुँ जैले सबैका मन रे हृदयको जाँच अरन्छ , रे म तमून हरेक लाई तमूनका काम अन्सार दिनेछु |
\v 24 तर तम थिआटीरामि भयाको यो शिक्षा नमाण्न्या तथा कत्तिले भंणेइजनी शैतानका गइरा कुराहरु नसिक्ने बाँकि तमूनलाई म भण्नाउ , म तमून माथि और केइ भार राख्दैन |
\v 25 तसो भएलकै जे तमूनसित छ , म न आउन्ज्या तइलाई थामी राख |
\v 26 जैले जितन्छ रे मेरा कामहरुलाई आखिर सम्मै कायम राखन्छ , तइलाई म जाति जाति माथि अधिकार दिन्या हुँ |
\v 27 रे फलामको डण्डाले माटिका भाँडा हरु टुक्रा टुक्रा पाणिबर फोणेइजनी तइले तिनूनलाई शासन अद्दे हो ,जसेरी मैले लै मेरा पिता बटहै अधिकार पाएको छु |
\v 28 म तइलाई बिहानको तारा दिन्या हुँ |
\v 29 जैको सुण्ने कान छ तैले सुणौ , पबित्र आत्माले मण्डलीहरुलाई के भणन्छ |
\c 3
\p \v 1 पइ सार्डीसका मण्डलीका दुतलाई यो लेख : यो कुरणि परमेश्वरका सात आत्मा रे सात तारा हुनेले भणन्छ | तमरा काम मलाई थाहा छ | तम जीवित छौ भण्न्या नाउ त छ , तर तमून मरेका छौ |
\v 2 जागा बस रे मद्द लाग्या रहल कुरालाई दह्रिला पाण , क्यकिकी मैले तमरा काम मेरा परमेश्वर को दृष्टिमि सिद्ध भया पाया आथिनु |
\v 3 तबै किलाई तमूनले जे पाया रे सुण्या , सो सम्झ , तइ लाई कायम राख रे पश्चाताप अर | यदि तम जागा रयानौ भंण्या त म चोरैजनी आउन्याहु रे म कै बेला आउन्याहुँ सो तमूनले जाण्न्या होनौ |
\v 4 तर सार्डीसमि कति जाना छन , जैले आफना लत्ता बितुलो पाण्या आथिन | तिनून म सित सेता लत्ता लाइबर हिट्टेछन , क्यकिकी तिनून योग्यका छन |
\v 5 जैले जीतन्छ , तइलाई इसेरी सेता लत्ता पहिराइन्छ रे म तइको नाउ जीवनका किताब बटहै मेटिदिन्या हुनू | म तइको नाउ मेरा पिताका सामने रे उनरा दुतहरुका सामने स्वीकार अद्धे हुँ |
\v 6 जैको कान छ उइले सुणौ , पबित्र आत्माले मण्डलीहरुलाई के भण्नाहान |
\v 7 पइ फिलाडेल्फीयाका मण्डलीका दुतलाई यो लेख: यी कुरा तइले भण्न्छ , जो पबित्र छ, जो सत्य छ तइसित दाउदको साँचो छ , जैले खोलन्छ , कसैले थुन्ने होइन रे जैले थुनन्छ कसैले खोल्ने होइन |
\v 8 मलाई तमारा कामहरु था छन | हेर , मैले तमरा सामने ढोका खुला राखिदिराइछु , जो कसैले थुन्न सक्दैन | तम सित थोकाइ शक्ति छ भण्न्या मलाई था छ , पइलकै तमूनले मेरा बचन पालन अरिराइछौ रे मेरो नाउ इन्कार अर्या आथिनौ |
\v 9 हेर,शैतानका सभाघरका यहूदी नभय लकै यहूदी हुँ भंणिवर झूटा बोल्ल्यालाई म आइबर तमरा चरणमि ढोग्द लाउन्याहुँ रे तमलाई प्रेम अद्दौ भण्ने तिनूनलाई बुझाइदिनेछु |
\v 10 तमले धैर्य को मेरो बचन पालन अर्या हुनाले तमलाई परिक्षाको तइ बेला बटिहै म बचाउनेछु जो पृथ्वीमि बास अद्धा मान्सलाई जाँच अद्द सारा संसारमि आउने बाला छ |
\v 11 म छटाइ आउन्नार्याउ | तम सित जे छ तइलाई पकडी राख रे तमरो मुकुट कसैले लिनेछैन |
\v 12 -जैले जितन्छ, तइलाई म मेरा परमेश्वरका मन्दिरको एक खामो बनाउन्याहुँ  रे उ ताँ बटिहै कमै बाइर निकल्ल्या आथिन | म तइमि मेरा परमेश्वरको नाउ लेख्द्याहुँ , रे मेरा परमेश्वरका सहरको नाउ , अर्थात यरुशलेम लेख्दाहु, जो मेरा परमेश्वर बटहै स्वर्गदेखि तल आउछ | आफनुइ नया नाउलैब म तइमि लेख्द्या हुँ |
\v 13 जैको कान छ, तइले सुणौ , पबित्र आत्माले मण्डलीहरुलाई के भणन्छ |
\v 14 पइ लाउडीकियाका मण्डलीका दुतलाई यो लेख: यी कुरा आमेन , बिश्वासयोग्य रे साँचो साक्षी रे परमेश्वरका सृष्टि शासकले भणन्छ |
\v 15 मलाई तमारा कामहरु था छ |तम ठन्न लै अथिनौ ताता लै आथिनौ , ठन्नै क्या ताता भए त हुन्थ्यो |
\v 16 क्यकिकी तम मनताता छौ , न ताता न ठन्न तबै म तमूनलाई मेरा मूखबटिहै उखाली दिन्या हुँ 
\v 17 "“ म धनि छु रे म सित धन सम्पति छ रे मलाई केइ कुराको लै खाचो आथिन "" भणि तम भणन्छौ तर तमूनलाई थाहै आथिन कि तम दुखी , दयनिय , दरिद्र , अन्धा रे नाङा छौ"
\v 18 तबै धनि हुनाइलाई आगाले खारेको सुन रे आफनो नग्नताको शर्म ढाक्दाइ सेता लत्ता रे तमले धेक्द सक भणि तमरा आँखामि लाउनाइलाई मलम यी सबै म बटहै किन्ने म तमलाई सल्लाह दिनउ |
\v 19 जत्तीलाई म माया अद्दौ , म तिनलाई हप्काउनउ रे ताडना दिनउ | तबै उत्साहित होउ , पश्चाताप अर |
\v 20 हेर , म ढोका मि कल्लीबर ढकढक्याउनौ | कसैले मेरो सोर सुणिबर ढोका खोल्दियो  भंण्या म तइका भित्तर पसिबर तइसित भोजन खान्या छु रे तइले मसित खान्या छ |
\v 21 जैले जितन्छ तइलाई म मेरो सिंहासनमि मसित बस्स दिन्या हुँ , जसेरी म आफइले लै जित्या रे मेरा पितासित उनरा सिंहासनमि बस्या छु |
\v 22 जैको कान छ , तइले सुणौ , पबित्र आत्माले मण्डलीहरुलाई  के भणन्छ |
\c 4
\p \v 1 "यइपछा मैले तक्या रे स्वर्गमि एक ढोका धेक्या , जो खुला थ्यो | मैले पैल्ली सुण्याको सोर तुरहीका जसो आवाजमि म सित इसेरी बोल्लारया थ्यो "" इथ मल्तिर आ रे अब यइपछा  जे कुरणि हुनु पणन्छ सो म तलाई धेकाउन्या हुँ |”"
\v 2 म छट्टाइ अत्मामी भयुँ | हेर , स्वर्गमी एक सिंहासन थ्यो रे एकजाना तइ सिंहासनमि बस्या थ्या 
\v 3 ताँ  बिराजमान हुनेको अनार बिल्लौर रे लालमणि जसो धेकिन्थ्यो रे सिहासनका वरिपरी पन्ना जसो इन्नराइन थ्यो |
\v 4 तइ सिंहासन का वारीपारी चौबिस सिहासन थ्या रे मून्टामि सुनका मुकुटहरु रे सेता लत्ता लायक चौबिस जाना धर्मगुरुहरु ती सिंहासन मि बस्याक मैले धेक्या |
\v 5 तइ सिंहासन बटिहै बिजुलीहरु , आवाजहरु रे गर्जन हरु निकलन्थे रे तइ सिंहासनका सामने आगाका सातवटा बत्ती हरु बलिरैथ्या | यी परमेश्वरका सात आत्मा हुन |
\v 6 सिंहासनका अैमूख स्पटिक तुल्य काँचको समुदर जसो थ्यो | अगाडी रे पछाडी जम्माइ आँखाइ आँखा भयका चारवटा जीवित प्राणी सिंहासनका वरिपरी रे चौकिर्तै थ्या |
\v 7 पैल्लीको प्राणी सिंह जसो थ्यो, दोसरो बहर जसो , तेसरा प्राणीको अनार मान्सका जसो रे चौथो प्राणी उण्या गरुण जसो थ्यो |
\v 8 "ती चारै प्राणीका छै छै वटा पख्यार थ्या रे चारै तिर रे भित्तर तिर आँखाहरुले भरियका थ्या | दिनरात तिनून नथामिबर इसो भंणि गाइराख्दाहान "" पबित्र , पबित्र , पबित्र परमप्रभु सर्वशक्तिमान परमेश्वर , जो हुनुहुन्थ्यो रे हुनुहुन्छ रे जो आउनुहुनेछ |”"
\v 9 जब जब ति जीवित प्राणीहरुले सिंहासनमि विराजमान हुन्या रे जो सदासर्वदा जीवित रनाहान , उनलाई महिमा , आदर , धन्यबाद चढाउनाहान ,
\v 10 तब ती चौबिस जाना धर्मगुरुहरु सिंहासनमि विराजमान हुनुहुनेको सामने घोप्टो पड्डाहान , रे सदासर्वदा जीवित रनुहुन्यालाई दण्डवत अद्दाहान रे तिनूनका आ-आफना मुकुट सिंहासनका सामने राखिबर इसेरि गाउनाहान :
\v 11 हे हामरा प्रभु रे परमेश्वर , तमलाई महिमा , आदर रे शक्ति ग्रहण अद्द्य योग्यका हुनुहुन्छ : क्यकिकी सबै थोक तमइले सृष्टी अर्या हो रे तमराइ इच्छा बमोजिम ती अस्तित्वमि आया रे तिनरो सृष्टी भयो |
\c 5
\p \v 1 सिंहासनमि बिराजमान हुनुहुनेको दाइन बाहुलिमा भित्तर रे बाइर तिर लेखिएको एक चर्म पत्रको मुठ्ठो धेक्या , जो सातवटा मोहर लाईवर बन्द अरियाको थ्यो |
\v 2 "पइ एक  बलबान स्वर्गदुतलाई ठूला आवाजमि इसो भण्नारया मैले धेक्या "" यो मूठ्ठो खोल्ल रे यइका मोहरहरु तोड्डाइ योग्य को छ ?”"
\v 3 स्वर्गमि अथवा पृथ्वीमि वा पृथ्वी मूनि यो चर्मपत्रको मूट्ठो खोल्लाइ वा तइभित्तर हेद्द सख्द्या कोइ थेइन | 
\v 4 कोइलकै  त्यो चर्मपत्रको मुट्ठो खोल्लया अथवा तइ भित्तर हेद्द्य योग्यको नपाइया हुनाले म खुबै रोए |
\v 5 "-तब धर्मगुरुहरु मध्ये एकजानाले मखि भंण्यो "" जनरोइ ! हेर , यहूदाका  कूलको सिह , दाउदको मूल यो मुट्ठो रे यी सात वटा मोहरहरु खोल्ल बिजय भया छन |”"
\v 6 तब मैले एक थुमा कल्लिया धेक्या , जो मारीयाजसो धेकिन्थ्यो | उन सिहासन रे चार जीवित प्राणीहरुका बिचमी ,रे धर्मगुरु का बीचमि हुनुहुन्थ्यो | उनरा सातवटा सिंङ रे सातवटा आखा थ्या, जुन हरु सारा पृथ्वीमि पठायका परमेश्वरका सात आत्मा हुन |
\v 7 उन गया रे सिंहासनमि विराजमान हुनुहुनेको दाइन हात बटिहै त्यो मुट्ठो समायो |
\v 8 जब उन त्यो मुट्ठो  समायो , तब ती चारै जीवित प्राणीहरु रे चौबिसै धर्मगुरु हरु थुमाका सामने घोप्टा पण्या | प्रत्येकका हातमि विणा रे धुपले भरियका सुनका पात्रहरु थ्या , जो सन्तहरुका प्रार्थना हुन |
\v 9 "तिनूनले इसो भणिबर एक नया गीत गाए "" तमरा यो चर्मपत्रको मुट्ठो लिन्या रे तइका मोहरहरु  तोड्डया योग्यका हुनुहुन्छ , तम मारीया रे आफना रगत बटिहै तमले परमेश्वरका निउति हरेक कुल , भाषा, मान्स रे जाति बटहै मान्सलाई छुटकारा दियो |"
\v 10 "रे तिनूनलाई राज्य रे हामरा परमेश्वरका  पुजाहारी बनाया छ , रे तिनूनले पृथ्वीमि राज्य अद्ध्याहुन ""|"
\v 11 तब मैले तक्या पइ  सिंहासन , जीवित प्राणीहरु रे धर्मगुरुहरुका वरिपरी धेरै स्वर्गदुतहरुका आवाज सुण्या | तिनूनको संख्या लाखौ रे करोडौँ थ्यो |
\v 12 "तिनून चर्को शोरले इसो भण्नाथ्या "" मारिएका थुमा सामर्थ्य , वैभब, बृद्दी , शक्ति सम्मान , महिमा रे स्तुति  ग्रहण अद्ध्या योग्यका हुन | ”"
\v 13 -पइ स्वर्गमि पृथ्वीमि , पृथ्वी तली , समुद्र रे ताँ भएका हरेक प्राणीले इसो भण्नारया मैले सुण्या , “ सिंहासन मि बिराजमान हुनु हुनेलाई रे थुमालाई स्तुति , सम्मान , महिमा , सामर्थ्य सदा सर्वदा होउ | ”
\v 14 "तब ती चारै जीवित प्राणीले भण्यो "" आमेन "" पइ  ती धर्मगुरुहरुले घोप्टीबर दण्डवत अर्यो |"
\c 6
\p \v 1 जब थुमाले तिन सात मध्ये एक मोहोर तोड्या मइले धेक्या, तब चार जिउना प्राणी मध्ये एक जनाले मेघ गर्जन जसो आवाजले इसो भण्याको मइले सुण्या, “आउ|” 
\v 2 पइ मइले एक सेतो घोड़ो धेक्या, तइमि सवार हुन्या सित एक धनु थ्यो रे तइलाई एक मुकुट दिइयो, पइ त्यो विजय होइबर विजय अद्दाई निकाल्यो | 
\v 3 "जब उनले दोसरो मोहोर तोड्यो, तब दोसरो जिउनो प्राणीले, “आउ"" भण्न्या मइले सुण्या |"
\v 4 अर्खो एक उजालो रातो घोड़ो बाइर निकल्यो | मान्सले एक अर्खाको हत्या अरुन् भणिबर यइ घोड़ा सवारलाई धरती बटहै शान्ति हरण अद्द्या अधिकार दिइयो | तइलाई एक ठुलो तरवार दिइयो | 
\v 5 "जब उनले तेसरो मोहोर तोड्यो, तेसरा जिउना प्राणीले ""आउ"" भण्न्या मइले सुण्या मइले कालो घोड़ो धेक्या | घोड़सवारका हातमि एक तराजु थ्यो | "
\v 6 "यिन चार जिउना प्राणीका बिचमि एक आवाजले इसो भण्या जसो मइले सुण्या ""एक दिनका ज्यालामि एक किलो गौ रे एक दिनका ज्यालामि तीन किलो जौं, तर तेल रे दाखमध्यलाई हानि नअद्दु"" | "
\v 7 "जब उनले चौथो मोहोर तोड्यो, तब जिउना प्राणीले ""आउ"" भण्न्या मइले सुण्या, "
\v 8 "मइले पेलो घोड़ा धेक्या रे घोड़सवारको नाउँ ""मृत्यु"" थ्यो, रे ""पाताल"" चाई तइका पछा पछा लाग्याथ्यो | रे पइ तइ धरतीका चौथाई भागलाई, अनिकाल, महामारी रे धरतीका जङ्गली जनावर द्वारा माद्द्या अधिकार तिनूनलाई दिइयो | "
\v 9 जब उनले पाँचौ मोहोर तोड्यो, तब वेदीका तल्तिर मइले तिनूनका आत्मा धेक्या जो परमेश्वरका वचनका निउती रे तिनूनले दियाका गवाहीका कारण मारिया थ्या | 
\v 10  पइ तिनून इसो भणिबर जोरले कराया हे सर्वशक्तिमान पवित्र हे सत्य प्रभु रे आँजी कब सम्म तमले धरतीमि रन्याको निसाफ अद्दान रे हामरो रगतको बदला लिनानौ ?” 
\v 11  तिनून प्रत्येकलाई एक एक सेतो लत्ता दिइयो, रे तिनूनका सहकर्मी रे भाइन लकै तिनरी जानि मारिबर संख्यामि पुरा नभया सम्म केइ बेर आराम अद्दु भणि तिनूनलाई भणियो | 
\v 12 जब उनले छयांउ मोहोर तोड्यो, तब मइले भुइँचालो गया धेक्या | सुर्य भाङरा जसो कालो भयो, रे पन्युकि जून रगत जसि राती भई | 
\v 13 पइ अञ्जिरका रुखलाई बतासले हलाउन्ज्या नपाकेका फलहरु झड़ेइ जानि अग्गाशका ताराहरु धरतीमि झड्या | 
\v 14 अग्गाश चाई चर्मपत्रको बेड़िएइ जानि हरायो रे हरेक टापु रे पाहाड़ तिनरा आ-आफना ठाउँ बटहै हटिबर गया | 
\v 15 पइ धरतीका राजाहरु, राजकुमारहरु, जर्नेलहरु, धनीहरु, बलियाहरु, हरेक दास रे स्वतन्त्र मान्स पाहाड़का गुफ़ाहरु रे पखान तल्तिर लुक्या | 
\v 16 तिनूनले पाहाड़हरु रे पखानलाई भण्यो, “हाममि झड़ रे सिंहासनमि विराजमान हुनु हुन्याका मुख बटहै रे थुमाका क्रोध बटहै हामलाई लुका | 
\v 17  क्याकी कि उनरा क्रोधको ठुलो दिन आइरइछ रे यइका अगाडी को खड़ा हुन सकन्छ ? 
\c 7
\p \v 1 यइ पछा धरतीमि वा समुद्दरमि वा रुखमि बतास नचलौ भणि चार स्वर्गदूत धरतीका चारै बतासलाई रोकिबर धरतीका चार कुनामि कल्लियका मइले धेक्या | 
\v 2 पइ जिउना परमेश्वरको मोहर सँङैलेइबर अर्खो एक जना स्वर्गदूत पुर्व बटहै उकल्या मइले धेक्या |  धरती रे समुद्दरलाई हानि पुर्याउन्या अधिकार दिराख्याका चार स्वर्गदूतलाई इसो भणिबर तिनले चर्को सोरले भण्यो, 
\v 3 हाम्ले हामरा परमेश्वरका दासका चानामि मोहर नलाउन्ज्या धरती, समुद्दर वा रुखहरुलाई केइ हानि जन अर|” 
\v 4 पइ मलै मोहर लायाको संख्या सुण्या, तिनून एक लाख चौंवालिस हजार थ्या, रे तिनून इस्राएलका सन्तानका हरेक कुल बटहै थ्या | 
\v 5 यहुदाका कुल बटहै बार हजारलाई मोहर लाइयो, रुबेनका कुल बटहै बार हजारलाई, गादका कुल बटहै बार हजारलाई,
\v 6 आशेरका कुल बटहै बार हजारलाई, नप्तालीका कुल बटहै बार हजारलाई, मनश्शेका कुल बटहै बार हजारलाई, 
\v 7 शिमियोनका कुल बटहै बार हजारलाई, लेवीका कुल बटहै बार हजारलाई, इस्साखारका कुल बटहै बार हजारलाई, 
\v 8 जबुलूनका कुल बटहै बार हजारलाई, योसेफका कुल बटहै बार हजारलाई, बेन्यामिनका कुल बटहै बार हजारलाई, मोहोर लाइयो | 
\v 9 यइ पछा कसै मान्सले गण्न नसक्द्या एक ठुलो भीड़, जो हरेक जाति, सबै कुल, मान्स रे भाषा बोल्ल्या बटहै थ्यो, सेता लत्ता लाइबर हातमि खजुरका हाँङा समाइबर सिंहासनै रे थुमाका अगाडी कल्लिरया मइले धेक्या | 
\v 10 तिनून उच्चा सोरले कराया : “सिंहासनमि विराजमान हुनुहुन्या हामरा परमेश्वररे थुमामि मुक्ति छ 
\v 11 पइ सिंहासन, धर्म-गुरु रे चार जिउना प्राणीका वल्तिर पल्तिर सबै स्वर्गदूतहरु कल्लिया, तिनून सिंहासनका अगाडी घोप्टो पड़िबर इसो भणि परमेश्वरलाईदण्डवत अर्यो |
\v 12 """आमेन"" हामरा परमेश्वरलाई प्रशंसा, महिमा, बुद्दी,धन्यवाद, सम्मान, शक्ति रे सामर्थ्य सदासर्वदा हौउ आमेन |” "
\v 13 धर्म-गुरु मध्ये एक जनाले मलाई सोद्यो, “यिन सेता लत्ता लाउन्या को हुन्, रे काँहै आया हुन् |” 
\v 14 "पइ मइले तिन्खी भण्या ""हजूर तमै जाँणन्छो"" तिनले मलाई भण्यो, “यिनुन तिनै हुन्, जो महा संकष्ट बटहै आया हुन् रे तिनूनले आ-आफना लत्ता थुमाका रगतमि धोइबर सेता बनाया छन् | "
\v 15  तबै तिनून परमेश्वरका सिंहासनका सामने छन्, रे दिनरात उनरा मन्दिरमि उनरो सेवा अद्दाहान् रे सिंहासनमि विराजमान हुनु हुन्याले आफनाइ उपस्थितिले तिनूनलाईशरण दिन्या हुन् | 
\v 16 तिनून कभई भोकाउन्या न तिसाउन्या छन्, सुर्यको राप अथवा कोइ प्रचण्ड ताप तिनूनमि पड्ड्या आथिन | 
\v 17 क्याकी कि सिंहासनका बिचमि हुनु हुन्या थुमा तिनूनका ग्वाला हुन्या हुन् रे तिनूनलाई डोर्याईबर जिउना पानीका मूल सम्म लैजान्या हुन् रे परमेश्वरले तिनूनका आँखा बटहै सबै आँउस पुछि दिन्या हुन् | 
\c 8
\p \v 1  जब थुमाले सातौँ मोहोर तोड्यो, पइ करिब आधा घण्टा सम्म स्वर्गमि सन्नाटा छायो | 
\v 2 परमेश्वरका अगाडी कल्लिया सात स्वर्गदूतलाई मइले धेक्या | तिनूनलाई सात वटा तुरही दिइयो | 
\v 3 पइ अर्खा एक स्वर्गदूत आया, रे पइ सुनको धुपौरो लेइबर वेदिका वाँलाई कल्लिया रे सिंहासनका अगाडी राख्या सुनका वेदीमि सबै सन्तहरुका प्रार्थना सित चड़ाउनाइलाई तिनलाई भौत धुप दिइयो | 
\v 4 धुपको धुकां सन्तहरुका प्रार्थनाका साथ स्वर्गदूतका हात बटिहै परमेश्वरका अगाडी मल्तिर गयो |
\v 5 पइ स्वर्गदूतले धुपौरो समाइबर वेदीको आगो तइमि भरिदियो रे धरतीमि खित्दियो | पइ मेघ गर्जनहरु, आवाजहरु, बिजुलीका चमक निकल्या रे भुइँचालो गयो | 
\v 6 तिन सात तुरही हुन्या सातै स्वर्गदूत तुरही बजाउनाइ तयार भया | 
\v 7 पैल्लिकाले आफनो तुरही फुक्यो, रे रगत सँङ मिसिएको अठ्ठा रे आगो आयो, रे तिन धरतीमि बर्षन लाग्या | पइ धरतीको एक तिहाइ भाग, रुखको एक तिहाइ भाग रे सबै हरिया घाँस डण्या| 
\v 8 दोसरा स्वर्गदूतले आफनो तुरही फुक्यो, रे आगाले बल्लारयाएक ठुलो पाहाड़ जसो समुद्दरमि खितियो | 
\v 9  रे समुद्दरको एक तिहाइ भाग रगत बन्यो, पइ समुद्दरमि भयाका जिउना प्राणी  को एक तिहाइ भाग मर्या, रे जहाजको एक तिहाइ भाग नाश भयो | 
\v 10 तेसरा स्वर्गदूतले आफनो तुरही फुक्यो, रे अग्गाश है बल्या राँको जसो एक ठुलो तारा झण्यो, रे खोलाको एक तिहाइ भाग रे पानीका मूलमि त्यो झण्यो | 
\v 11 "तइ ताराको नाउँ ""एरेलु"" हो रे तइले अद्द तक पानीको एक तिहाइ भाग तितो भयो रे पानी तितो भया हुनाले भौत मान्स मर्या | "
\v 12 चौथा स्वर्गदूतले आफनो तुरही फुक्यो, रे सुर्यको एक तिहाइ भागमि प्रहार अरियो, रे जई उजालाको एक तिहाइ भागलाई अनाराले छोप्यो | पइ दिनको एक तिहाइ ज्योति बिहिन भयो, तस्याँइ रातको एक तिहाइ लै |
\v 13 मइले तक्या रे बीच अग्गाशमि उड्डारया एक गरुड़ इसो भण्नोई जोरले करायाको सुण्या, “फुक्द बाँकी रया तीन स्वर्गदूतका अउर तुरहीका आवाजका कारणले धरतीमि बास अद्द्यालाई धिक्कार ! धिक्कार ! धिक्कार !” 
\c 9
\p \v 1 पइ पाँचौ स्वर्गदूतले आफनी तुरही फुक्यो, रे मइले एक तारा धेक्या, जो स्वर्ग बटहै धरतीमि झड्या थ्यो | तइ तारालाई जल कुण्डको साँचो दिइयो | 
\v 2 तइले अतल कुण्ड खोल्यो रे तइ कुण्ड बटहै आगाका ठुला भट्टी बटहै निकल्याको धुकां जसो आयो रे कुण्डका धुकांले सुर्य रे वायुमण्डल अनारो पाड्यो | 
\v 3 तइ धुकां बटहै धरतीमि सलह निकल्या रे धरतीका बिच्छीका जसो शक्ति तिनूनलाई दिइयो | 
\v 4  तिनूनलाई आदेश दिइयो, कि धरतीका घाँस वा केइ लइ बोटबटेललाई हानि जन अर्या, तर मानव जातिलाई मान्तर हानि अद्दु जईका चानामि परमेश्वरको मोहर आथिन | 
\v 5  तिनूनलाई मारी त् जन हाल्या तर पाँच मैना सम्म यातना दिनु भण्न्या अधिकार तिनलाई दिइयो | रे मान्सलाई बिच्छीले डसन्ज्या जसि पिड़ हुन्छे, तिनूनले दिएकि पिड़ लइ तसि थीइ |
\v 6 तिन दिनमि मान्सले मृत्यु खोज्ज्याहुन् तर पाउन्या हइनन् | तिनून मद्द्या इच्छा अद्द्याहुन् तर मृत्यु तिनून बटहै भाग्द्या हो |  
\v 7 ती सलहको रुप लड़ाईका निउती तयार अर्या घोड़ाहरुको जसो थ्यो | तिनूनका मुन्टामि मुकुट जसा केइ थ्या, रे तिनूनकि अनार चाई  मान्सकि जसिइ थी |
\v 8 तिनूनका केश स्वामीका रौँ जसा थ्या, रे तिनरा दाँत सिंहका दाँत जसा थ्या |
\v 9  पइ तिनूनका छातीका कवज फलामका थ्या, रे तिनूनका पख्यारको आवाज लड़ाईमि दकुड्ड्या भौत रथ रे घोड़ाहरुको जसो थ्यो | 
\v 10 तिनूनकि पुछड़ि रे खिल बिच्छीका जसा थ्या | तिनूनकि पुछड़िमि पाँच मैना सम्म मान्सलाई कष्ट दिन्या शक्ति थ्यो | 
\v 11 अतल कुण्डको तिनूनको राजा थ्यो| हिब्रु भाषामि तइको नाउँ एबाड्डोन रे ग्रीक भाषामि तइको नाउँ अपोल्लियोन हो | 
\v 12 पैल्लीको विपत्ति निय्यो, यइ पछा आँजी दुई विपत्ति आउन बाँकी छ | 
\v 13 पइ छयांउ स्वर्गदूतले आफनी तुरही फुक्यो रे मइले परमेश्वरका अगाडी रया सुनका वेदीका चार सिङ बटिहै निकल्याको एक आवाज सुण्या|
\v 14 तुरही लिन्या छयांउ स्वर्गदूतलाई इसो भण्याको मइले सुण्या, “ठुलो नदी    युफ्रेटिसमि बादिराख्या तिन चार दूतलाई छाड्दिय| 
\v 15 पइ तिन चार दूत छुट्या, जो मान्सै जातको एक तिहाइ माद्दाईलाई तइ घड़ी, तइ दिन, तइ मैना रे तइ वर्षका निउती तयार पाड्या थ्या |
\v 16 तिन घोड़सवार फौंजको संख्या बीस करोड़ थ्यो |
\v 17 मेरा दर्शनमि धेकिया घोड़ा रे घोड़सवार इसा थ्या : तिनूनका छातीका कवजहरु  आगाका नीलमणि रे गन्धकका रङका थ्या | तिन घोड़ाहरुका मुन्टा सिंहका जसा थ्या| तिनूनका मुख बटहै आगाको धुकां रे गन्धक निकलन्थ्यो |
\v 18 तिनूनका मुख बटहै निकल्याको आगो, धुकां रे गन्धकका तिन विपत्ति द्वारा मान्सका जातको एक तिहाइ मारिया | 
\v 19  क्याकी कि तिन घोड़ाको शक्ति तिनरा मुखै रे पुछड़िमि थ्यो, क्याकी कि तिनरी पुछड़ि स्यापई जसि थिन् | जैका मुन्टा थ्या | तिन बटहै तिनूनले मान्सलाई चोट लाउथ्या | 
\v 20 यिन विपत्ति द्वारा नमारियाका बाँकी मान्सले आफना हातका काम बटहै पइ लै पश्चाताप अरेईन | तिनूनले भुतलाई रे धेक्द नसक्द्या, सुण्न नसक्द्या रे हिट्ट नसक्द्या चाँदी, काँसा रे ढुङाका काठकि मुर्तिहरुलाई पुज्ज छाड़ेइन | 
\v 21 तिनूनले आफुले अर्याको हत्या, जादुगरी, व्यभिचार रे चोरीको पश्चाताप अरेईन् | 
\c 10
\p \v 1  मइले बादलमि लपेटियाका अर्खा शक्तिशाली स्वर्गदूतलाई स्वर्ग बटहै ओल्या धेक्या | तिनरा मुन्टामि इन्नाराईन थीइ रे तिनरो अनार सुर्य जसो रे खुट्टाहरु आगाका खामा जसा थ्या | 
\v 2 तिनरा हातमि खोलिराख्याको एक नानो चर्मपत्रको मुठो थ्यो | तिनले आफनो दाइन खुट्टो समुद्दरमि रे बाँउ खुट्टो जमिनमि राख्यो |
\v 3 पइ सिंह गर्जेकि जानि तिनले ठुला सोरले कला हाल्यो रे तिनले कला हाल्या पछा सात मेग गर्जनका आवाज आया | 
\v 4 जब ती सात मेग गर्जनले आफनो आफनो आवाज निकाल्यो रे म लेख्दइलाथ्युं रे तसइ बेला स्वर्ग हइ इसो भण्न्या आवाज मइले सुण्या, “तिन सात मेग गर्जनले निकाल्याको आवाजलाई गोप्य राख रे त्यो जन लेखउ|” 
\v 5 पइ जमिन रे समुद्दरमि कल्लियका जई स्वर्गदूतलाई मइले धेक्या थ्या | तिनूनले आफना हात स्वर्गतिर उचायो | 
\v 6 पइ सदासर्वदा जिउना रन्या तथा तइमि भया चिजहरु समुद्दर रे तइमि भया जम्माइ, धरती रे तइमि भया जम्माइलाई सृष्टि अद्द्याका नाउँमि तिनूनले कसम खाइबर आब अबेला हुनैन भण्यो | 
\v 7 रे पइ तिन दिनमि जब सातौँ स्वर्गदूतले आफनी तुरही फुक्दाई बटिया, आफना दास अगमवक्तालाई घोषणा अरेई जानि परमेश्वरको रहस्य पुरा हुनेहो | 
\v 8 पइ स्वर्ग बटहै मइले सुण्याका आवाजले मखि आँजी इसो भण्यो, “जा, समुद्दरइ रे जमिनमि कल्लिया दूतका हातमि भया खुला चर्मपत्रको मुठो ल्या|” 
\v 9 तइ पछा म स्वर्गदूतका वाँ गयुं रे त्यो नानो चर्मपत्रको मुठो माग्या | पइ तिनले मलाई भण्यो, “यो ले रे खा| यइले तेरो पेट चुकिलो बनाउन्या हो, रे पइ तेरा मुखमि भण्या त्यो म: जसो गुल्यो हुनेहो |” 
\v 10 मइले ती स्वर्गदूतका हात बटहै त्यो नानो चर्मपत्रको मुठो लेयुं रे खाया | मेरा मुखमि त्यो म: जसो गुल्यो भयो | रे त्यो खाया पछा मेरो पेट चुकिलो भयो | 
\v 11 पइ मखि यो भणियो, “तइले मेरा मान्स, जाति, भाषा रे राजाका विषयमि आँजी अगमवाणी बोल्लु पड्ड्या हो | 
\c 11
\p \v 1 तइ पछा नाप्द्या मिटर जसो एक निङालो मलाई दियो रे इसो भण्यो, “उठ रे परमेश्वरका मन्दिर रे वेदी नाप | ताँ आराधना अद्द्याको गन्ति अर | 
\v 2 मन्दिर बाइर रयाका आँगनलाई छाड़ रे बयालीस मैना सम्म पवित्र शहरलाई तिनूनले कुल्चिमिल्ची अद्द्या हुन् | 
\v 3 मेरा दुई साक्षीनलाई एक हजार दुई सय साठी दिन सम्म भाङा लत्ता लाइबर अगमवाणी बोल्ल्या शक्ति म दिनउ | 
\v 4 यो धरतीका प्रभुका अगाडी कलिया जैतुनका दुई रुख रे दुई सामदान यिनइ हुन् | 
\v 5 यदि कसै मान्सले तिनूनलाई हानि अद्द्या मन अर्यो भण्या तिनरा मुख बटहै निकल्याका आगाले तिनूनका दुश्मनलाई नाश पाड्ड्या हो | कसै मान्सले तिनूनलाई नोक्सान अद्द्या मन अर्यो भण्या उसइ किसिमले मारिन्या हो |
\v 6 तिनूनले अगमवाणी बोल्याका दिनमि पानी जन पड़उ भणि अग्गाश बन्द अद्द्या तिनून सँङ शक्ति छ | पानीलाई रगत बनाउन्या रे तिनूनलाई इच्छा लाग्या बेला धरतीमि फरक-फरक विपत ल्याउन्या तिनून सँङ शक्ति छ | 
\v 7 तिनूनले आफना साक्षीको काम सक्या पछा अतल कुण्ड बटहै निकल्या तइ पशुले तिनून सँङ लड़िबर तिनूनलाई जितिबर माद्द्या हो | 
\v 8 तिनरा लास तइ ठुला शहरका सड़कमि पड़िरन्या हुन् | जइ शहरको सांकेतिक रुपमि सदोम रे मिश्र भणिन्छ | जाँ तिनरा प्रभु क्रुसमि टाङिया हुन् |
\v 9 साड़े तीन दिन सम्म तिनरा लासलाई मान्स, कुल, भाषा रे जात-जातका मान्सनले तक्द्या हुन् रे तिन लास खड्ड्याउन दिन्या होइनन् | 
\v 10 ए धरतीमि रन्या तिन मर्यालाई धेकिबर रमाउन्या हुन् खुशी हुन्या हुन् | रे आफु आफुमि उपहार लिन्या दिन्या अद्द्याहुन् क्याकी कि तिन दुई अगमवक्तानले यइ धरतीमि रन्यालाई दु:ख दियो | 
\v 11 साड़े तीन दिन पछा परमेश्वर बटहै आयाको जीवनको सास तिनरा भितर पस्यो | रे तिन आफना गोड़ाले कल्लिया रे तइ पछा तिनलाई धेक्द्यालाई ठुली डर भई | 
\v 12 "तइ पछा स्वर्ग बटहै एक ठुलो अवाज सुणियो ""याँ मल्तिर आस |” तिनरा शत्तुरले तक्दा तक्दाई तिन बादलमि स्वर्गतिर गया | "
\v 13 तसै बेला ठुलो भुइँचालो गयो रे शहरको दशौँ हिस्सा ढल्यो | भुइँचालामि सात हजार मान्स मर्या | अउर बाँच्या मान्स डराया रे परमेश्वरलाई महिमा दियो | 
\v 14 तसै बेला ठुलो भुइँचालो गयो रे शहरको दशौँ हिस्सा ढल्यो | भुइँचालामि सात हजार मान्स मर्या | अउर बाँच्या मान्स डराया रे परमेश्वरलाई महिमा दियो | 
\v 15  सातौँ स्वर्गदूतले आफनो तुरही फुक्यो | तइ पछा स्वर्ग बटहै इसो भण्न्या ठुल्ठुला आवाज आया, “यइ धरतीको राज्य हामरा प्रभुको राज्य रे उनरा ख्रीष्टको राज्य भयाको छ, अउर उनले सदाकाल राज्य अद्द्याहुन् |”
\v 16 उन परमेश्वरका अगाडी आफना आफना सिंहासनमि बस्या तिन चौबिसै धर्म-गुरुले घोप्टो पड़िबर परमेश्वरलाई दण्डवत अर्यो | 
\v 17  भण्न लाग्या, हे परमप्रभु परमेश्वर सर्वशक्तिमान, हाम तमलाई धन्यवाद चड़ाउनउ जो छन्, जो थ्या क्याकी कि तमले आफनो ठुलो सामर्थ्य हातमि लिया रे राज्य अद्द लाग्या | 
\v 18 जाति जातिहरु रिसाया, रे तमरो रीस प्रकट भयो | मर्या मान्सको न्यायको समय आयो रे तमरा दास, अगमवक्ता रे सन्तहरुलाई तमरा नाउँको डर माण्न्या ठुला नाना सबैलाई इनाम दिन्या समय रे धरतीको विनाश अद्द्यालाई नाश अद्द्या समय आयो |
\v 19 स्वर्गमि परमेश्वरको मन्दिर खोलियो रे उनरा मन्दिर भितर उनरा करारको सन्दुक धेकियो | बिजुलीका चमक धेकिया| मेघ गर्जनको आवाज सुणियो | भुइँचालो गयो रे ठुला ठुला अठ्ठा पड्या | 
\c 12
\p
\v 1 स्वर्गमि एक अचम्मको चिन्ह धेकियोः सुर्य पइरैइ एक आइमाई, जैइको खुट्टा तल चन्द्रमा थ्यो, रे तइले मुन्डामि बाह्र मुकुट लाइराइथ्यो
\v 2 त्यो बाच्चा पौइनेइ थि रे जन्माउने बेला पिडामी सुत्केरी ब्यथामि सुत्केरी ब्यथाले चिच्यान्नाथी
\v 3 पई स्वर्गमी एक अर्खों चिन्ह धेखियो सात मुन्टा,दश सिङ रे शिरमी सात मुकुट लाया एक ठूलो रातो अजिङगर धेकियो सात्त मुन्टा, दश सिङ्ग रे शिरिम सात मुकुट लाया एक ठूलो रातो अजिंगर धेकियो
\v 4 तइका पुछडले स्वर्गका एक तिहाई तारालाई सोइरिबर धरतीमि खिद्दियो | बालख जन्मन्जेइ तइलाई निल्दिउँ भणि त्यो अजिङ्गर बालख जन्माउन लागेई आइमाईका अगाडी कलियो |
\v 5 तइ आइमाइले जम्माइ जातिलाई ल्वाखरका डण्डाले शासन अद्द्या एक चेलो जन्माई | तइको बालख परमेश्वरका वाँ उठाइबर उनरा सिंहासनका वाँ लैय्या |
\v 6 त्यो आइमाई चाई उजाड़ ठाउँमि भागि जाँ एक हजार दुई सय साठी दिन सम्म तइको स्याहार होस् भणिबर परमेश्वरले तइको लागि ठाउँ बनाइबर राख्या थ्यो |
\v 7 पइ स्वर्गमि लड़ाई भयो| मिखाएल लइ तइका दूतले तइ अजिङ्गर सँङ लड़ाई अर्यो |
\v 8 तर उनून हार्या रे उनूनलाई स्वर्गमि काँइ ठाउँ रएइन |
\v 9 त्यो ठुलो अजिङ्गर तल्तिर खितियो - त्यो पुरानो स्याप जो जम्माइ संसारलाई भड़कौन्या दियाबलस वा शैतान हो | त्यो धरतीमि खितियो, रे तइका दूत लइ तइ सँङ खितिया |
\v 10 तइ पछा मइले स्वर्गमि भणिया एक ठुलो आवाज सुण्याँ, “आब हामरा परमेश्वरको मुक्ति, शक्ति, राज्य रे उनरा ख्रीष्टको अधिकार आया छ | क्याकी कि हामरा भाईनलाई दोष लाउन्या, जईले हामरा परमेश्वरका अगाडी तिनूनलाई रातदिन दोष लाउँन्छ, त्यो तल्तिर खितिया छ |
\v 11 तिनूनले थुमाको रगत रे आफना साक्षीका वचनका कारणले तइलाई जित्या हुन रे तिनूनले मरन्ज्यां सम्मलाई आफना ज्यानको माया राखेईनन् |
\v 12 तबइ उइले हे स्वर्गमि रन्या तमुन रमाआ | तर धरतीले समुदद्रलाई धिक्कार छ! आफनो समय छोटो छ भणि था पाइबर दियाबलस ठुलो क्रोध सँङ तल आइरइछ|”
\v 13 जब तइ अजिङ्गरले आफु धरतीमि खितिया धेक्यो तब तइले चेलो जन्माउनेइ तइ आइमाईलाई खेद्यो |
\v 14 तर तइ आइमाईलाई तइ स्यापका वाँ बटहै उजाड़ स्थानमि उड़िबर जानाइ ठुला बाजका दुई पख्यार दिइया | त्यो उजाड़ स्थानमि साड़े तीन वर्ष सम्म तइ आइमाईको स्याहार सुसार अद्दाई तयार अरियाथ्यो |
\v 15 तइ आइमाईलाई बाड़ले बगाईहालौ भणिबर तइ स्यापले पछा आफना मुख बटहै नदी जस्यां पानी निकाल्यो |
\v 16 तर धरतीले तइ आइमाईलाई मदत अर्यो | रे अजिङ्गरले आफाना मुख बटहै निकाल्या नदि धरतीले आफनो मुख उगाड़िबर निलिहाल्यो |
\v 17 तबइ त्यो अजिङ्गर तइ आइमाई सँङ क्रोधित भयो रे तइका बाँच्या सन्तान सँङ लड्डाई गयो - अथवा तिनुन सँङ, जईले परमेश्वरका आज्ञापालन अद्दाहान् रे येशूको साक्षी दिनाहान् |
\v 18 रे त्यो अजिङ्गर समुद्दरका किनारमि कलियो |
\c 13
\p \v 1 समुद्दर बटिहै निकल्याको पशु मइले धेक्या | जैका दश सिङ् रे सात मुन्टा थ्या | तइका सिङ्मि दश मुकुट थ्या | तइका मुन्टामि ईश्वर-निन्दाको नाउँ थ्यो |
\v 2 मइले धेक्याको त्यो पशु कुर्र्या बाग जसो थ्यो | तइका खुट्टा भालुका जसा थ्या रे तइको मुख बागको जसो थ्यो | तइ अजिङ्गरले तइ पशुलाई आफनो शक्ति, आफनो सिंहासन रे ठुलो अधिकार दियो |
\v 3 तइका मुन्टामि बड्ताइ चोट लाग्या जसो धेकिन्थ्यो |रे तइ पछा तइको चोट निको भयो | रे सब धरतीका अचम्म माणिबर तइ पशुका पछा पछा लाग्या | 
\v 4 मान्सले अजिङ्गरको पुजा अरन्थ्या क्याकी कि तइले आफनो अधिकार पशुलाई दिया थ्यो | तिनले इसो भणिबर पशुको पुजा अर्यो, “यइ पशु जसो अउर को छ? यइका विरुद्द को लड्ड सक्द्या?” 
\v 5 तइलाई घमण्डी रे ईश्वरको निन्दाका शब्द भण्न्या मुख दिइयो | तइलाई बयालीस  वर्ष सम्म अधिकार चलाउन्या अनुमति दिइयो | 
\v 6 परमेश्वरका विरुद्दमि निन्दा अद्द्या, उनरो नाउँ रे उनरा बासस्थान रे स्वर्गमि बस्स्या सबैको निन्दा अद्दाईलाई तइले आफनो मुख खोल्यो | 
\v 7 तइलाई सन्त सँङ लड़ाई अद्दाई रे जित्ताई अनुमति दियो | सबै कुल, मान्स, भाषा रे जातिमि तइलाई अधिकार दिइयो | 
\v 8 रे यइ धरतीमि बास अद्द्या सबैले तइ पशुको पुजा अद्दाहान् | अथवा तिनूनले जईको नाउँ संसारको सृष्टि बटहै मारिया थुमाका जीवनका पुस्तकमि लेखिया आथिन | 
\v 9 जईको कान छ तइले सुँणउ | 
\v 10 थुनामि जानु पड्ड्या थुनाइमि जाने हो | तरवारले मद्द्या तरवारइले मद्द्या  हो| सन्तहरुको सहन्या शक्ति रे विश्वास इसइमि छ |
\v 11 धरती बटहै निकल्याको अर्खो एक पशु मइले धेक्या | तइका लइ थुमाका जसाइ दुई सिङ् थ्या रे त्यो अजिङ्गरकि जानि बोलन्थ्यो | 
\v 12  तइले पइलो पशुको उपस्थितिमि तइ पशुको जम्माइ अधिकार चलाउथ्यो रे घरमि भया सबै मान्सलाई पइलो पशुको पुजा अद्द लाउथ्यो, जईको ठुलो चोट निको होइरइथ्यो | 
\v 13 मान्सका आँखाका अगाडी अग्गाश बटहै यइ धरतीमि आगो झड्या जसो ठुला ठुला चिन्ह लइ तइले अर्यो | 
\v 14 पइला पशुको उपस्थितिमि जो चमत्कार धेकाउन्या शक्ति तइलाई दिइयाथ्यो | तसै बटहै तइले धरतीका मान्सलाई भड्कायो | तरवारकि चोट खाइबर लइ जिउनो भयाको तइ पइला पशुका सम्मानमि एक मुर्ति बनाउन्या हुकुम तइले तिनूनलाई दियो | 
\v 15 तइ पइला पशुका मुर्तिमि सास हाल्दिन्या अनुमति तइलाई दिइयो | क्याकी कि त्यो पशुको मुर्ति बोल्ल सकौ, रे तइ पशुकि मुर्तिलाई नपुज्ज्या मारिइजाउन् |
\v 16 पइ तइले नाना रे ठुला, धनी रे गरिब, फुक्का रे कमारा सबैलाई तिनूनका दाइन हात चानामि छाप लाउन्लाग्यो |
\v 17 त्यो छाप नभया कसैल्लइ किनमेल अद्द नपाउन्या भयो | त्यो छाप तइ पशुका नाउँ वा तइका नाउँको संख्या हो | 
\v 18 बुद्दिमानी इसइमि छ : जईको समज, तइले तइ पशुको संख्या जोड़उ, क्याकी कि त्यो कसै मान्सको संख्या हो, रे यो संख्या चाई छ सय छ्यासट्टी हो | 
\c 14
\p \v 1 पइ मइले हेर्या रे सियोन डाङामि थुमा कालिया धेक्या | उनरा सँङमि एक लाख चवालिस हजार थ्या जईका चानामि उनरो नाउँ लइ उनरा पिता नाउँ लइ लेखिया थ्यो |
\v 2  पइ भौत पानीका अवाज जसो रे जोरले गर्ज्याको अवाज जसो स्वर्ग बटहै आयाको स्वर मइले सुण्या | मइले सुण्याको त्यो स्वर विणा बजाउन्याले बजाया विणा स्वर जसोइ थ्यो | 
\v 3 सिंहासनको रे तिन चारै जिउना प्राणीका रे धर्म-गुरुनका अगाडी तिनून एक नयाँ गीत गाउन्थ्या | धरती बटहै मोल तिरिबर छुटाया एक लाख चवालिस हजार भण्ना बाइरका कसैल्लइ त्यो गीत सिक्द सकन्थेइन् | 
\v 4 तिनून कसै आइमाई सँङ लसपस भया थेइनन् रे आफुईलाई चोखा राख्याथ्या | थुमा जाँ-जाँ जानाहान् उनराई पछा पछा लाग्द्या यिनै हुन् | परमेश्वर रे थुमालाई अगौटे फलका रुपमि मान्सका बिच बटहै यिनून मोल तिरिबर छुटाईया थ्या |
\v 5 तिनरा मुखमि केइ लइ झुटो कुरा पाईएन तिनून निर्दोष थ्या | 
\v 6 पइ अर्खो स्वर्गदूतलाई बिच अग्गाशमि उड्डारया मइले धेक्या | धरतीमि रन्या सबै जाति कुल, भाषा रे मान्सलाई घोषणा अद्द्या अनन्त सुसमाचार तिनून सँङ थ्यो|
\v 7  तिनूनले जोरले भण्यो, “परमेश्वर सँङ डरा, रे उनलाई महिमा दिय | क्याकी कि उनरो न्यायको घड़ि आया थ्यो | स्वर्ग, धरती, समुद्दर रे पानीका मूल बनाउन्यालाई दण्डवत अर | 
\v 8 तइ पछा एक स्वर्गदूत अथवा दोसराले इसो भण्न लाग्यो, “नाश भयो ! जाति जातिनलाई आफना व्यभिचारका क्रोधको मध्य पिन लाउन्या ठुला बेबिलोनको नाश भयो | 
\v 9 तइ पछा तेसरा स्वर्गदूत जोरले इसो भण्नाइँ तिनरा पछा आया, “यदि कसै मान्सले तइ पशु रे तइको मुर्ति पुज्ज्या रे चानामि वा हातमि तइको छाप लियो भण्या,
\v 10 तइले लइ उनरा क्रोधको कटौरामि केइ नमिसाई बनाया परमेश्वरको क्रोधको कड़ा मध्य पिन्या हो, रे पवित्र स्वर्गदूत रे थुमा अगाडी आगो रे गन्धकमि तइलाई सहन नसकिन्या पिड़ा दिइने हो | 
\v 11 तिनूनका पिड़ाको धुकां सदान मल्तिर गइरने हो | तिनून यिनै हुन् जईले तइ पशु रे तइको मुर्तिको पुजा अद्दाहान् रे तइको नाउँको छाप लाउनाहान् | तिनून दिनरात कभइ लइ आराम पाउन्या हइनन् |
\v 12 परमेश्वरका आज्ञापालन अद्द्या रे येशूमि विश्वास अद्द्या सन्तनको धिरज लइ इसइमि छ | 
\v 13 पइ स्वर्ग बटहै आयाको इसो आवाज मइले सुण्या, “यो लेख: यइ उपरान्त प्रभुमि मद्द्या धन्यका हुन् |” 
\v 14 पइ मइले हेर्या, रे एक सेतो बादल लइ रे तइमि बस्स्या मान्सको पुत्र जसो एक जनालाई धेक्या जईको शिरमि सुनको मुकुट थ्यो, रे हातमि एक लगाउ आँसी थ्यो | 
\v 15 अर्खो एक स्वर्गदूत मन्दिर बटहै बाइर आया रे बादलमि बस्स्यालाई जोरले भण्यो, “तमरी आँसी लिय, कटनी अर, क्याकी कि कटनीको बेला आया छ, क्याकी भण्या धरतीको खेति पुराई पाकिसक्यो |”
\v 16 इस्याँ बादलमि बस्स्याले आफनी आँसी धरतीमि चलायो रे धरतीको कटनी भयो|
\v 17  पइ स्वर्गमि भयाको मन्दिर बटहै एक अर्खा स्वर्गदूत बाइर आया | उन सित लइ एक लगाउ आँसी थी | 
\v 18 तब वेदी बटहै अर्खा स्वर्गदूत आया, जईको आगामि शक्ति थ्यो| धारवाली लगाउ आँसी भयालाई जोरले तिनलाई भण्यो, “तमरी धारवाली आँसी चला, धरतीका अंगुर पुराई पाक्ग्या |” 
\v 19 तिन स्वर्गदूतले आफनी आँसी धरतीमि चलायो, रे धरतीका अंगुरको फसल जमा अर्यो रे तइलाई परमेश्वरका क्रोधका ठुला दाख-कुण्डमि खित्यो | 
\v 20 शहर बाइरका दाख-कुण्डमि तिन अंगुर पिचिया, दाख-कुण्ड बटहै रगत निकलिबर बग्यो | जो रगत घोड़ा लगाम सम्म पुग्द्या जति गइलो थ्यो रे तीन सय किलो मिटर सम्म फैलिया थ्यो | 
\c 15
\p \v 1 मईले सर्गमि ठुलो रे अचम्मको एक चिन्ह धेक्या: सात स्वर्गदूतले सात छाड्डिबारका विपत्ति लैय्या थ्या, क्याकी कि तिनूनमि परमेश्वरको रीस सकिरइथ्यो | 
\v 2 आगा सँङ मिसिया सिसाको समुद्दर जसो मईले धेक्या| ताँ पशु रे तइको मुर्ति माथिमि रे तइका नाउँको संख्यामि जित्याले आफना हातमि परमेश्वरको विणा लइय्येई तइ सिसाका समुद्दरा किनारमि कलिरइथ्या | 
\v 3 तिनूनले यिसो भणिबर परमेश्वरका दास मोशा गित रे थुमाको गीत गाउन्नाथ्या, “हे परमप्रभु परमेश्वर सर्वशक्तिमान्, तमरा काम महान् रे अचम्मका छन्, युग-युगका    महाराजा, तमरा मार्ग धार्मिक रे सत्य छन् |
\v 4 हे परमप्रभु, तमरो डर कइले माण्नैन? रे तमरा नाउँको महिमा कइले अद्दैन? क्याकी कि तमई मान्तरइ पवित्र छौ| सबै जातिले आइबर तमलाई ढोग्दिहुन्, क्याकी भण्या तमरा धार्मिक काम धेकिरइछन् |” 
\v 5 यिन कुरणी पाछा मईले हेर्या, रे स्वर्गमि गवाहीको मण्डपको मन्दिर उगाड़ियो | 
\v 6 सफा रे चम्कन्या लत्ता लाया रे छातिमि सुनौलो फिता बाद्या सात स्वर्गदूत सात विपत्ति लेइबर मन्दिर बटाहइ बाईर निकल्या | 
\v 7 तन चार जिउना प्राणिमि हइ एकले सदासर्वदा जिउना रन्या परमेश्वरको रीसले भरिया सुनका सात कटौरा तन सात स्वर्गदूतलाई दियो | 
\v 8 पुई परमेश्वरको महिमा रे उनरा शक्तिका उईले मन्दिर धुँकाले भरियो | तन सात स्वर्गदूतका सात विपत्ति नसईय्याँ कोई लइ मन्दिर भितर पस्सई सकेइन | 
\c 16
\p \v 1 तबइ मन्दिर बटहै आया एक जोरले सात स्वर्गदूतलाई यिसो भण्नारया मईले सुण्या: “तमुन जा, रे परमेश्वरका रीसका सात कटौरा धरतीमि खँण्या |” 
\v 2 तबइ पइलो स्वर्गदूत गईबर आफनो कटौरा धरतीमि खँणेयो, रे तइले अद्दा तइ पशुको छाप हुन्या रे तइका मुर्तिलाई पुज्ज्या मान्सलाई घिनाउने रे दुख्द्या घा पिला निकल्या | 
\v 3 दोसरा स्वर्गदूतले आफनो कटौरा समुद्दरमि खँणेयो, रे त्यो मर्या मान्सको रगत जसो भयो| पुई समुद्दरमि भया सबै जिउना जन्तु मरिया | 
\v 4 पई तेसरा स्वर्गदूतले आफनो कटौरा नदी रे पानीका मूलमि खँणेयो, रे तन रगतई रगत होइय्या |
\v 5 तबइ पानीको जिम्मा लैन्या स्वर्गदूतले यिसो भण्नारया मईले सुण्या, “तम आफना इन्साफमि न्यायी छौ, तम जो छौ, जो थ्या, ओ पवित्र परमेश्वर क्याकी भण्या यिसेरी तमले इन्साफ अर्राईछौ |
\v 6 क्याकी कि तिनूनले सन्त रे अगमवक्ताको रगतपात अर्राईछन्, रे तमले तिनूनलाई रगत पिनाई दिइराईछौ| तइ तिनूनले पाउनई पड्डेहो |” 
\v 7 तबइ वेदिले यिसो भण्नारया मईले सुण्या,  “हाई, परमप्रभु परमेश्वर सर्वशक्तिमान्, तमरा इन्साफ सत्य रे न्यायसंगत छन् |” 
\v 8 तइपाछा चौथा स्वर्गदूतले आफनो कटौरा सुर्य माथिमि खँणेयो, रे मान्सलाई आगाले डड़ाउने अनुमति सुर्यलाई दियो| 
\v 9 मान्स प्रचण्ड ताताले डड़िया, रे तिनूनले तन विपत्तिमि अधिकार भया परमेश्वरका नाउँको अपमान अर्यो | तर तिनूनले पश्चाताप अद्द्या रे उनखि महिमा दिनाइ इन्कार अर्यो | 
\v 10 पुई पुचाँऊ स्वर्गदूतले आफनो कटौरा तइ पशुका सिंहासनमि खँणेयो, रे तइका राज्यमि अनारो घेरियो, रे वेदनामि मान्सले आफनो-आफनो जिबड़ो काट्ट पस्या | 
\v 11 तिनूनका वेदना रे घा पिलाले अद्दा तिनूनले स्वर्गका परमेश्वरलाई गाल्दिन पस्या | तर आफुले अर्या कुकर्म बटहै पश्चाताप अद्दाई तिनूनले इन्कार अर्यो | 
\v 12 तबइ छयाँउ स्वर्गदूतले आफनो कटौरा महानदी युफ्रेटिसमि खँणेयो, रे नदीको पानी सुक्ग्यो रे पुर्व बटहै आउन्या राजा निउती बाटो तयार होइय्यो | 
\v 13 तबइ मईले अजिङ्गरका मुख बटहै, तइ पशुका मुख बटहै रे झुटा अगमवक्ता मुख बटहै भेक्ता जसा तीन घृणित आत्मा निकल्लारया धेक्या | 
\v 14 तिनून चमत्कार धेकाउन्या दुष्ट आत्मा हुन् | तिनून सारा संसारका राजाका वाँ जान्नाछन्, रे सर्वशक्तिमान् परमेश्वरका महान् दिनमि युद्द अद्दाईलाई तिनूनलाई जमा अद्दाहन् | 
\v 15 """हेर, म चोर जस्याँ आउनेहुँ | त्यो धन्य हो, जो जागा रन्छ रे आफनो लत्ता हेर विचार अरन्छ | नति त त्यो नाङोई हिटन्छ, रे तइको नाङो धेकिनेहो |” "
\v 16 तिनूनले राजालाई तइ ठाउँमि जमा अर्यो जईखि हिब्रु भाषामि आर-मागेद्दोन भणिन्छ | 
\v 17 पई सताँउ स्वर्गदूतले आफनो कटौरा बतासमि खँणेयो, रे मन्दिरको सिंहासन बटहै यिसो भण्न्या एक जोरको डाको निकल्यो, “आब सकियो|” 
\v 18 तबइ बिजुली चम्क्यो, चिड्को पड्यो, मेग आयो रे डरलाग्द्या भुइँचालो गयो, यिति भयंकर भुइँचालो कि धरतीमि मान्स भया बटहै यिसो कभई गया थेइन 
\v 19  त्यो महानगरी तीन भागमि छुटियो, रे देश-देशका शहर सत्यनाश भयो| परमेश्वरलाई महान् बेबिलोनको सम्जना भयो, रे उनले आफनो रीसको भयानक मध्यले भरिया कटौरा तइलाई पिनाई दियो| 
\v 20 पई हर एक टापू लोप होईबर गयो रे डाङा बिपत्ता होइय्या | 
\v 21 चालिस-चालिस किलोका अठ्ठा मान्समि ओईरिन्लाग्या, मान्सले अठ्ठा विपत्तिका उईले परमेश्वरलाई गाल्दिन पस्या | क्याकी कि यो विपत्ति अति भयानक थ्यो | 
\c 17
\p \v 1 तन सात कटौरा लैन्या सात स्वर्गदूतमि हइ एक जनाले मेरा वाँ आइबर मलाई भण्यो, “इथ आई, म तुलाई भौत पानीमि बसिरएई तइ महा वेश्यालाई दिया इन्साफ धेकाउनउ| 
\v 2 तइ सँङ धरतीका राजाले व्यभिचार अर्राईछन्, धरतीमि बस्याले तइका व्यभिचारको मध्यले मातिरइछन् |
\v 3 पई तइले मलाई आत्मामि बोकिबर एक मरुभूमिमि लैय्यो|  ताँ सात मुन्टा रे दश सिङ भया ईश्वर-निन्दाका नाउँले भरिया चमकन्या राता रङका पशुमि बसेई एक आइमाई मईले धेक्या| 
\v 4 तइ आइमाईले बैजनी रे चम्कन्या रातो लत्ता लाइराईथी, पुई त्यो सुन, रत्न रे मोतीले सिङारिएई थी,  रे घिनई कुरणी, अर्थात तइका व्यभिचारका अशुद्द कुरणीले भरिया एक सुनको पिन्या हात समाइराईथी,
\v 5 तइका चानाईनि एक नाउँ लेखिरइथ्यो:  भितरई कुरणी  धरतीकि वेश्या रे घिनई कुरणीकि इजा महान् बेबिलोन 
\v 6 पई मईले तइ आइमाईलाई सन्तको रगत रे येशुका शहिदको रगत खाइबर मातिरएई धेक्या  तइलाई धेकिबर म भौत अचम्मित भयुँउ| 
\v 7 तब तन स्वर्गदूतले मलाई भण्यो, “तु क्याकिलाई अचम्म माणन्छई ? त्यो आइमाई रे तइलाई बोक्द्या सात मुन्टा रे दश सिङ भया पशुको भितरई कुरणी म तुलाई भण्नउ | 
\v 8 तुईले धेक्या तइ पशु एक समय थ्यो, तर आब आथिन, रे सर्वनाशमि जानाइ अतल कुण्ड बटहै त्यो माथिमि उकल्लाछ | पई धरतीमि बस्स्या, जईका नाउँ संसार बन्ना हइ पइलि धेकि जीवनका किताबमि लेखिया आथिनन्, तिनून तइ पशु धेकिबर अचम्म माण्निहुन्, क्याकी कि त्यो एक समय थ्यो, तर आब आथिन, रे पाछा आउन्याहो | 
\v 9 " ""समझदारी यिसईमि छ:  तन सात मुन्टा सात पर्वत हुन्, जई माथिमि त्यो आइमाई बसिरइछ | "
\v 10 तिनून सात राजा लइ हुन्-  पाँच जना पतन होइय्यो, एक छनई छ, रे अर्खो आँजई आया आथिन| त्यो आया पाछा केइ समयको लागि मान्तरई रनु पड़न्छ |
\v 11  त्यो पशु, जो एक समय थ्यो, तर आब आथिन, त्यो चाइ आठौँ हो|  सातमि को त्यो एक हो, तर तइको नाश हुनेहो | 
\v 12 " ""तुईले धेक्या तन दश सिङ दश राजा हुन्, जईले अईल सम्म राजकीय शक्ति पाया आथिनन्| तर तिनूनले तइ पशु सँङ थोकाइ समयका निउती राजाकई अधिकार पाउने हुन् | "
\v 13 तिनून एकै मना छन्, रे तिनूनले आफनो शक्ति रे अधिकार तइ पशुलाई सुम्पने हुन् | 
\v 14  तिनूनले थुमा विरुद्दमि लड़ाई अद्दिहुन्, रे थुमाले तिनूनलाई जित्दिने हुन्, क्याकी कि उन प्रभुका प्रभु रे राजाका राजा हुन् | उनरा सँङ हुन्या चाइ बोलाईय्या, छानिया रे विश्वास योग्य हुन् |” 
\v 15 तन स्वर्गदूतले मलाई भण्यो, “तुईले धेक्या तन पानी, जाँ त्यो वेश्या बसिरइथी, तन मान्स, भीड़, जाति रे भाषा हुन् | 
\v 16 पई तुईले धेक्या तन दश सिङ रे तइ पशुले तइ वेश्याखि घृणा अद्दिहुन्, रे तइलाई एकली रे नाङी बनाउने हुन्, तइको सिकार खाने हुन्, रे तइलाई आगाइनि भस्म बनाइदिने हुन् | 
\v 17 क्याकी कि परमेश्वरको वचन पुरा नहुँईय्याँ एक मनका भई तिनूनले आफनो राजकीय शक्ति तइ पशुलाई दिईबर उनरो इच्छा पुरा अद्दाई परमेश्वरले तिनूनका हृदयइनि यइ विचार हाल्दियो ! 
\v 18 तुईले धेक्या त्यो आइमाई त्यो महानगरी हो, जईले धरतीका राजामि अधिकार अरन्छ |
\c 18
\p \v 1 यइ पाछा ठुलो अधिकार भया एक स्वर्गदूत स्वर्ग बटहै तल्तिर आउन्नारया मईले धेक्या| तिनरो  शक्तिले धरती उजालो भयो| 
\v 2 तिनले यिसो भणिबर शक्तिशाली डाकाले भण्यो:  महानगरी बेबिलोनको पतन होइय्यो, यो महानगरी भुत बस्स्या, हर एक अशुद्द आत्मा, रे हर एक अशुद्द तथा घृणित पशुको जमघट हुन्या ठाउँ होइरछ| 
\v 3 क्याकी कि सबै जातिले तइको अशुद्द कामवासनाको मध्य पिराईछन्, रे धरतीका राजाले तइ सँङ व्यभिचार अर्राईछन्, रे धरतीका व्यापारी तइका मोजमजाको प्रभावले धनी होइरइछन् |” 
\v 4 "तबइ मईले स्वर्ग बटहै यिसो भण्नारया अर्खो सोर सुण्याँ: ""हे मेरा मान्स हो, तइ बटहै निकलिबर आस, नति त तइका पाप सँङ तमुन लइ सहभागी हुने हऊ, रे तइका विपत्ति तमुन भोगन्छौ, "
\v 5 क्याकी कि तइका पाप स्वर्गई सम्म थुपड़िरइछन्, रे परमेश्वरले तइका अधर्म सम्जिरइछन् | 
\v 6 तइले जे लइ अर्राईथी तेइ तइखि दिय, तइले अर्या कामको दोबर तइलाई फर्काईदिय तइले प्यालामि जे भर्राईथी, तइको दोबर कड़ा हुन्या अरि तइखि दिय | 
\v 7 तइले जे लइ अर्राईथी तेइ तइखि दिय, तइले अर्या कामको दोबर तइलाई फर्काईदिय तइले प्यालामि जे भर्राईथी, तइको दोबर कड़ा हुन्या अरि तइखि दिय | 
\v 8 तसइ उईले एकै दिनमि तइमि विपत्ति आउने हुन्-  मृत्यु ,,शोक रे अनिकाल|  आगाले त्यो भस्म पाड़िनेइ हो, क्याकी कि तइका इन्साफ अद्द्या परमप्रभु परमेश्वर शक्तिशाली छन् |”
\v 9 तइ सँङ व्यभिचार अद्द्या रे सुख-विलासमि रन्या धरतीका राजा तइ पोलिया धुँका धेकिबर तइका निउती रुनेहुन् रे विलौना अद्दिहुन् | 
\v 10 तइका सास्तीका डरले दूरई कलिबर तिनूनले यिसो भण्निहुन्, “हाई ! हाई !  तु महानगरी, तु शक्तिशाली बेबिलोन ! एकै बेरमि तेरो दण्ड तुमि पड़ियो 
\v 11 धरतीका व्यापारी तइका निउती रुने हुन् रे विलौना अद्दिहुन्, क्याकी भण्या कसैल्लई तिनूनका व्यापारका मालसमान आब कभई किन्नाइनन्, 
\v 12 अर्थात सुन, चाँदी, रत्न, मोती रे मलमलका लत्ता, बैजनी लत्ता, रेशम रे चम्कन्या राता रङ्ङका लत्ता, रे सबै किसिमका निको बास आउन्या काठ, हर एक किसिमका हस्ती-हाड़का समान, रे हर एक अकरा काठका, काँसा, फलाम रे सिङ्गमरमरका पात्र, 
\v 13 रे दालचिनी, मसला, बास आउन्या धुप, मूर्र, सेतो-धुप, मध्य, तेल, मसिनो धुलो, गँउ, गाई-भैंसा, भेड़ा, घोड़ा, रथ, कमारा-कमारी, अर्थात मान्सका आत्मा | 
\v 14  तिनून भण्नि हुन्, “ए बेबिलोन, तेरा मनले चाया फल तु बटहै गईरइछन्, सबै स्वादिलो खानाइ रे सारा चमकदमक तुईले गुमाई, रे तन आब कभई पाउन्या आथिनि |”
\v 15 यिन समानका व्यापारी जईले तइ नगरीमि व्यापार अरिबर धन कमाइराईथ्या, तइमि पड़िआउन्या  सास्तीका डरले दूरई कलिबर यिसो भण्नाई तिनून जोरले रुने हुन् रे विलाप अद्दिहुन्,
\v 16 """हाई ! हाई ! त्यो महानगरी, जो मलमल, बैजनी रे चम्कन्या रातो लत्ता लाइबर सुन, रत्न रे मोतीले सिङारिरइथी | "
\v 17 क्याकी भण्या एकै बेरमि यिति बड्ताई धन नाश होइरइछ |”  हर एक जहाज चलाउन्या, जहाजमि यात्रा अद्द्या, नाविक रे समुद्दरका व्यापारी दूरई कलिया, 
\v 18 " रे त्यो महानगरी पोलिबर निकल्या धुकाँ धेकिबर यिसो भणि कला हाल्ल पस्या, ""तइ महानगरी जसो को शहर थ्यो ?” "
\v 19 पई तिनूनले आफना-आफना मुन्टाइनि धुलो हालिबर रुनाई रे विलौना अद्दाई यिसो भणिबर कला हाल्ल पस्या, “हाई ! हाई ! त्यो महानगरी जाँ समुद्दरमि जहाज हुन्या सबै जना तइका सम्पत्ति द्वारा   धनी होइरइथ्या | एकै बेरमि त्यो नाश होइय्यो |  
\v 20 हे स्वर्ग, तइका इन्साफमि रमा ! हे सन्त, धर्म चेला रे अगमवक्ता, तमुनमि अर्या अन्यायका निउती परमेश्वरले तइको इन्साफ अर्राईछन् |” 
\v 21 तबइ एक शक्तिशाली स्वर्गदूतले ठुला जितारा जसो एक ढुङो समायो, रे यिसो भणिबर तइखि समुद्दरइनि फाल्दियो, “यिसेरी महानगरी बेबिलोन जोरले फालिनेई हो, रे त्यो आँजी कभई पाइनेई हइन 
\v 22  विणा बजाउन्या रे तुरही फुक्द्या धुन तोमि कभई सुणिन्या आथिन| रे केइ लइ शिल्पको शिल्पकार तोमि कभई पाइन्या आथिन| जितारा सोर तुमि कभई सुणिन्या आथिन | 
\v 23 बत्तिको उजालो तोमि कभई चम्कन्या आथिन| ब्याउला रे ब्याउलीको डाको लइ तोमि कभई सुणिन्या आथिन| क्याकी कि तेरा व्यापारी धरतीका ठुला-ठुला मान्स थ्या, रे तेरा तन्त्रमन्त्रले जाति-जाति ठगिरइथ्या | 
\v 24 तसईमि अगमवक्ता, सन्त रे धरतीका मारिया सबैको रगत पाईरइथ्यो |” 
\c 19
\p \v 1 तइ पाछा मईलर स्वर्ग बटिहै एक ठुलो भीड़ले जोरले यिसो भण्नारया जसो सुण्या,  “हल्लेलुयाह!   मुक्ति, महिमा रे शक्ति हामरा परमेश्वरका हुन्, 
\v 2 क्याकी कि उनरा इन्साफ सत्य रे न्यायसंगत छन् | सारा धरतीलाई आफना व्यभिचारले खतम पाड्डेई तई महा वेश्यालाई उनले दण्ड दिइराईछ, रे उनरा दासका रगतले साँटो फेरिसकिराईछ |” 
\v 3 तिनूनले आँजी एक बेर जोरले भण्यो,  “हल्लेलुयाह !   त्यो महानगरी पोलिया धुकाँ सदासर्वदा मल्तिर जाईरन्छ
\v 4 "पई तन चौबिसै धर्म-गुरु रे तन चार जिउना प्राणीले घोप्टिबर सिंहासनमि विराजमान भया परमेश्वरलाई यिसो भणिबर दण्डवत अर्यो,  ""आमिन,  हल्लेलुयाह !”"
\v 5 तबइ सिंहासन बटहै यिसो भण्नारया एक डाको आयो, “हामरा परमेश्वरको प्रशंसा अर, उनरा सबै दासऊ, तमुन नाना रे ठुला जईले उनरो डर माणन्छौ 
\v 6 तइ पाछा एक ठुला भीड़को सोर जसो मईले सुण्याँ, बग्या पानीको अवाज रे भौत शक्तिशाली मेग आया अवाज जसो मईले सुण्याँ, जईले यिसो भणिरइथ्यो : “हल्लेलुयाह !  क्याकी कि परमप्रभु हामरा परमेश्वर सर्वशक्तिमानले राज्य अद्दिहुन् 
\v 7  हाम रमाउनाउ रे भउत खुशी हुनाउ, रे उनलाई महिमा दिनाउ !  क्याकी कि थुमा ब्याको दिन आईरइछ, रे उनरी ब्याउली आफुई बटिरइछ | 
\v 8  चम्कन्या रे सफा मलमलको लत्ता पईरन तिनलाई दिइयो |'  चम्कन्या मलमलको लत्ता सन्तका धार्मिक काम हुन् | 
\v 9 पई तन स्वर्गदूतले मलाई भण्यो,  “ यइ लेख,  थुमा ब्याका भोजमि निउतो पाउन्या धन्यका हुन् |”                           तिनले आँजी मलाई भण्यो, “परमेश्वरका सत्य वचन यिनई हुन् |” 
\v 10 पई तिनखि दण्डवत अद्दाई म तिनरा गोड़ाइनि घोप्टियूँऊ|  तर तिनले मलाई भण्यो, “तु मलाई यिसो जन अरई |  म येशुको गवाही कायम राख्द्या तेरा भाइको रे तेरो सँङी-दास मान्तरइ हुँ| परमेश्वरलाई दण्डवत अर !  क्याकी कि येशूको गवाही अगमवाणीको आत्मा हो | 
\v 11 "मईले स्वर्ग उगड्या धेक्या रे ताँ एक सेतो घोड़ा थ्यो|  तइमि सवार हुन्या ""विश्वासयोग्य"" रे ""सत्य""  भणिनाहन् | धार्मिकतामि उनले इन्साफ रे युद्द अद्दिहुन् | "
\v 12  उनरा आँखा आगा झिल्का जसा थ्या, रे उनरा मुन्टाइनि भउत राजमुकुट थ्या | उनमि एक नाउँ छाप लागिरइथ्यो,  जो उनखि बाहिक अउर कसइलाई था थेइन | 
\v 13 "उनले रगतमि चोपिया लत्ता लाइराईथ्यो, रे उनरो नाउँ "" परमेश्वरको वचन""  थ्यो | "
\v 14 स्वर्गका सेना सेता रे सफा मलमलका लत्ता पईरिबर सेता घोड़ामि चड़िबर उनरा पाछा पाछा लाग्या |
\v 15  जातिजातिलाई प्रहार अद्दाई उनरा मुख बटाहइ धार भया तरवार निकलन्छ, रे उनले फलामको डण्डाले तिनूनमि शासन अद्दिहुन् | सर्वशक्तिमान् परमेश्वरका रीसको दाख-कुण्ड उन चेप्दिने हुन् | 
\v 16 " उनरा लत्ता रे तिङड़ामि ""राजाका राजा रे प्रभुका प्रभु""  छापिरइछ | "
\v 17 तबइ मईले एक स्वर्गदूत सुर्यमि कलिरया धेक्या|  तिनले बिच अग्गाशमि उड्ड्या सबै चड़ालाई जोरले यिसो भण्यो,  “आस, परमेश्वरका ठुला भोजमि जमा होइजा | 
\v 18 तमुनले राजा, कप्तान, शक्तिशाली मान्स रे घोड़ा रे तनमि सवार हुन्या, फुक्का रे कमारा-कमारी, ठुला रे नाना सबैको सिकार खाने हऊ |” 
\v 19  पई घोड़ामि सवार हुन्या रे उनरा सेनाका विरुद्दमि युद्द अद्दाई त्यो पशु रे धरतीका राजा रे तिनरा सेना जमा भया मईले धेक्या | 
\v 20  तबइ त्यो पशु रे तइका उपस्थितीमि अचम्म काम अद्द्या झुटो अगमवक्ता दुएई पकड़िया | यिन अचम्मका काम द्वारा तइ झुटा अगमवक्ताले तइ पशुको छाप लैन्या रे तइको मुर्तिको पुजा अद्द्यालाई भड़काइ राईथ्यो|  यिन दुएई बलिरया गन्धकका अग्नि-कुण्डमि जिउनाई फालिया | 
\v 21 बाँकी रया चाइ घोड़ामि सवार भयाको मुख बटहै निकल्या तरवार द्वारा मारिया, रे सबै चड़ाले तिनरा साम्नेइ अगाउँय्याँ सम्म खायो | 
\c 20
\p \v 1  तइ पाछा अतल कुण्डको साँचो रे एक ठुलो साङलो हात समाया एक स्वर्गदूत स्वर्ग बटहै ओरल्या मईले धेक्या| 
\v 2 तिनले तइ अजिङ्गर, त्यो पइलिको पुरानो स्याप, जो दियाबलस वा शैतान हो, तइलाई पोकड्यो, पुई एक हजार वर्षका निउती बादिबर राख्यो| 
\v 3 तिनले तइलाई अतल कुण्डमि फाल्दियो, रे तइ कुण्ड बन्द अरिबर मोहर लाइदियो, कि एक हजार वर्ष पुरा नहुँईय्याँ सम्म जाति-जातिलाई तइले भड़काउन जन पाउ | तइ पाछा केइ समयका निउती तइलाई फुकाई दिनु पड़न्छ | 
\v 4 तबइ मईले सिंहासन रे तईमि बस्स्यालाई धेक्या, जईलाई इन्साफ अद्द्या अधिकार दिइराईथ्यो| तबइ येशूका गवाहीका निउती रे परमेश्वरका वचनको निउती मुन्टा काटिया, रे त्यो पशु रे तइका मुर्तिको पुजा अद्द्या रे तइको छाप चानाईनि कि हातमि नलाउन्या आत्मा मईले धेक्या| तिनून आँजी जिउना होइय्या, रे तिनूनले ख्रीष्ट सँङ एक हजार वर्ष सम्म राज्य अर्यो | 
\v 5 अउर मर्या चाइ तन एक हजार वर्ष नबितईय्याँ जिउना भएइनन्|  यो पइलो पुनरुत्थान हो | 
\v 6 पइलो पुनरुत्थानमि सहभागी हुन्या धन्य रे पवित्र हुन् | यिनूनलाई दोसरो मृत्युका शक्तिले केइ अद्द सक्दैन, तर तिनून परमेश्वर रे ख्रीष्टका पुजारी होइबर उन सँङ एक हजार वर्ष सम्म राज्य अद्दिहुन् | 
\v 7 एक हजार वर्ष बित्या पाछा शैतान तइका कैद बटहै छुटन्छ, 
\v 8 रे धरतीका चारैतिर भया देश-देशका मान्सलाई भड़काउनाई, अर्थात गोग रे मागोगलाई लड़ाइका निउती जमा अराउनाई निकलिबर आउने हो | तइका संख्या समुद्दरका बालङाई जति हुनेहुन् | 
\v 9 तिनूनले सारा धरती भरि गईबर सन्तका छाउनीका वल्तिर पल्तिर रे प्यारो शहरलाई घेर्यो, तर सर्ग बटाहइ आगो बर्सिबर तिनूनलाई भस्म पाड्दियो | 
\v 10 तिनूनलाई भड़काउने त्यो शैतान आगो रे गन्धकका कुण्डमि फालियो, जाँ त्यो पशु रे झुटो अगमवक्ता लइ थ्यो | ताँ तिनूनले रातदिन सदासर्वदै सास्ती भोग्दाहन् | 
\v 11 तबइ मईले एक ठुलो सेतो सिंहासन रे तइमि विराजमान हुन्यालाई धेक्या| उनरा साम्नेइ बटहै धरती रे अग्गाश भागीबर गया, रे तिनूनका निउती काँई ठाउँ भएइन | 
\v 12 मईले ठुला रे नाना सबै मर्यालाई सिंहासनका साम्नेइ कलिरया धेक्या, किताब खोलिया, जो जीवनको किताब हो | तन किताबमि लेखिएई कुरणीमुताबिक, तिनूनका काम अन्सार मर्याको इन्साफ भयो | 
\v 13 समुद्दरले तइमि भया मर्यालाई दिइदियो| तिनून हर एकको आफनो-आफनो काम अन्सारो इन्साफ भयो | 
\v 14 समुद्दरले तइमि भया मर्यालाई दिइदियो| तिनून हर एकको आफनो-आफनो काम अन्सारो इन्साफ भयो | 
\v 15 जईको नाउँ जीवनका किताबमि लेखिया पाईनैन त्यो अग्नि-कुण्डमि फालियो | 
\c 21
\p \v 1 तबइ मईले नयाँ अग्गाश रे नयाँ धरती धेक्या, क्याकी कि पइलो अग्गाश रे पइलो धरती बितिगइथ्या | समुद्दर त छनई थेइन | 
\v 2  पई मईले परमेश्वर बटाहइ ब्याउला निउती ब्याउली जसि सिङारिबर बटिरएई, अर्थात पवित्र शहर, नयाँ यरुशलेम सर्ग बटाहइ तल्तिर झड्डारया धेक्या | 
\v 3 सिंहासन बटाहइ यिसो भण्न्या चर्को डाको मईले सुण्याँ, “हेर, परमेश्वरको बास मान्स सँङ होइरइछ| उन तिनून सँङ बास अद्दिहुन्, रे तिनून उनरा प्रजा हुनेहुन्, रे परमेश्वर आफुई तिनूनका परमेश्वर होइबर तिनून सँङ रनेहुन् | 
\v 4 उनले तिनूनका आँखा आँउस पुरा रुपले पुछिदिने हुन्, रे आँजी मृत्यु हुन्या आथिन, रे शोक,पिड़ा लइ हुन्या आथिन| क्याकी कि पइलिकि कुरणी बितिगई|” 
\v 5 सिंहासनमि विराजमान हुन्याले मखि भण्यो, “हेर, म सबै कुरणी नयाँ बनाउनउ|” उनले यिसो लइ भण्यो, “यो लेख, यिन कुरणी भरपड्ड्या रे सत्य छन् |” 
\v 6 उनले मखि भण्यो,  “आब सकियो|  म अल्फा रे ओमेगा हुँ, आदि रे अन्त्य मई हुँ | तिसाउन्यालाई जीवनको पानीको फोहोरा बटाहइ म उसोई पानी दिने हुन् | 
\v 7 जईले जितन्छ तइले यइ हक पाउने हो, रे म तइको परमेश्वर हुनेहुँ, रे त्यो चाइ मेरो चेलो हुनेहो| 
\v 8 तर डरपोक, अविश्वासी, घिनलाग्दा भया, हत्यारा, व्यभिचारी, जादुगर, मुर्ति पुज्ज्या रे झुटा बोल्ल्या सबैको हिस्सा आगोई रे गन्धक दन्कन्या कुण्डमि हुनेहो |  यो दोसरो मृत्यु हो | 
\v 9  तबइ तन सात छाड्डिबारका विपत्तिले भरिया सात कटौरा हुन्या सात स्वर्गदूतमि हइ एक जना आइबर मखि यिसो भण्यो, “आई, म तुलाई थुमाकि स्वानी, उनरी ब्याउली धेकाउनउ|” 
\v 10 तिनले मखि पवित्र आत्मामि एक ठुलो रे उच्चा पर्वतमि लैय्या, रे परमेश्वर बटाहइ सर्ग धेकि तल्तिर झड्डारया पवित्र शहर यरुशलेम मलाई धेकायो| 
\v 11  तइमि परमेश्वरको महिमा थ्यो, रे तइको चमक किमति रत्न तथा बिल्लौरको स्फटिक जसो चम्किलो थ्यो | 
\v 12 तइका वल्तिर पल्तिर ठुलो रे उच्चो बान्नो थ्यो, रे तइमि बार दार थ्या|  दारमि बार स्वर्गदूत थ्या| तन दारमि इस्राएलका बारै कुलका नाउँ लेखिरइथ्या| 
\v 13 पुर्वमि तीन दार, उत्तरमि तीन, दक्षिणमि तीन रे पश्चिममि तीन दार थ्या| 
\v 14 शहरका बान्नाका बार जग थ्या|  तइ माथिमि थुमाका बारै धर्म चेलाका बार नाउँ लेखिरइथ्या | 
\v 15 शहर रे तइका दार रे बान्नो नाप्दाईलाई मसँङ बोल्यासित एक सुनको नाप्द्या टाँगो (लठ्ठी) थ्यो|
\v 16  त्यो शहर लामो चौड़ो बराबर थ्यो|  तइको लामो चौड़ो एकै नासको थ्यो| तिनले तइ लठ्ठीले नापईय्याँ त्यो शहर दुई हजार चार सय किलोमिटर थ्यो|  तइको लामो, चौड़ो रे उच्चो बराबर थ्यो| 
\v 17 स्वर्गदूतले तइको बान्नो नाप्यो, रे मान्सले चलाया नाप अन्सार त्यो पैंसट्टी मिटर थ्यो | 
\v 18 त्यो बान्नो बिल्लौरले बनिरइथ्यो, शहर चाइ निखुर सुनले बनिरइथ्यो रे सफा सिसा जसो त्यो चम्कन्थ्यो | 
\v 19 बान्नाका जग भउत किसिमका किमति रत्नले जोड़िरइथ्या|  पइलो जग बिल्लौरको, दोसरो निर, तेसरो हरित रत्न, चौथो पन्ना,
\v 20 पुचाँऊ आनिक्स, छयाँऊ लालमणि, सताँऊ पितमणि, अठाँऊ बेरुज, नएऊँ पुष्पराज, दशाऊँ लसुने, एघराँऊ नीलमणि, रे बराँऊ कटेलाको थ्यो | 
\v 21 तन बार दार चाइ बार मोतीका थ्या|  हर एक दार मोतीको थ्यो|  तइ शहरको रोड़ चम्कन्या सिसा जसो निखुर सुनको थ्यो | 
\v 22 मईले तइ शहरमि कोई मन्दिर धेकेईन, क्याकी कि ताँ को मन्दिर आफुई परमेश्वर सर्वशक्तिमान्  रे थुमाई छन् | 
\v 23  त्यो शहर उजालो अराउनाई सुर्य रे जूनको आवश्यक आथिन, क्याकी भण्या परमेश्वरको महिमाई  तइको उजालो हो|  ताँको बत्ति थुमा आफुई हुन् | 
\v 24 ताँईका उजालामि जाति-जाति हिट्टाहन् | धरतीका राजाले आफना वैभव तइमि ल्याउने हुन् | 
\v 25 दिनमि तइका दार कसइ किसिमले बन्द हुन्या आथिनन्, रे ताँ रात हुन्या आथिन| 
\v 26 तिनूनले जाति-जातिका वैभव रे आदर तइ भितर ल्याउने हुन् | 
\v 27 तर थुमा जीवनको किताबमि नाउँ लेखिया बाहिक केइ अशुद्द कुरणी, घृणित काम अद्द्या रे झुटा बोल्ल्या कसइ किसिमले लइ तइ भितर पस्स पाउन्या आथिनन्| 
\c 22
\p \v 1 तबइ तिनले मलाई स्फटिक जसो चम्किलो जीवनको पानीको नदी धेकायो| त्यो नदी परमेश्वरको रे थुमा सिंहासन बटिहै निकलि
\v 2 तइ शहरका रोड़का बिच बटहै बगिरइथ्यो| तइ नदीका किनार जीवनको रुख थ्यो, जईले मैनाई मैना बारै किसिमका फल फलाईरन्थ्यो|  तइका पात चाइ जाति-जातिलाई निको बनाउनाई निउती थ्या | 
\v 3 आब धेकि उस्याँ ताँ कभई सराप हुन्या आथिन|  परमेश्वर रे थुमा सिंहासन ताँई हुनेहो, रे उनरा दासले उनरो आराधना अद्दिहुन् | 
\v 4 तिनूनले उनरो अनार धेक्दिहुन्, रे उनरो नाउँ तिनरा चानाइनि हुनेहो | 
\v 5 ताँ आँजी रात हुन्या आथिन, तिनूनलाई बत्ति कि घामको उजालो चाईनइन, क्याकी कि परमप्रभु परमेश्वरई तिनूनको उजालो हुनिहुन्, रे तिनूनले सदाईभरि राज्य अद्दिहुन् | 
\v 6 तिनले मखि भण्यो, “यिन वचन भरपड्ड्या रे सत्य छन्|  आब छटाई हुन् आउनेइ कुरणी आफना दासलाई धेकाउनाई परमप्रभु, अगमवक्ताका आत्माका परमेश्वरले आफना स्वर्गदूत पठायो |” 
\v 7 """हेर, म छटाई आउन्नाछु| यइ किताबको अगमवाणी पालन अद्द्या धन्यको हो|” "
\v 8 यिन कुरणी सुण्न्या रे धेकद्या म यूहन्ना हुँ|  जबइ मईले यिन कुरणी सुण्याँ रे धेक्या, तबइ मखि यिन कुरणी धेकाउन्या स्वर्गदूतका खुट्टाइनि दण्डवत् अद्दाई म घोप्टिईयुँ | 
\v 9 तर तिनले मखि भण्यो, “हेर, तु यिसो जन अरई | म त तेरो अगमवाणी बोल्या तेरा भाइ रे यइ किताबका वचन पालनाई अद्द्या सँङी-दास मान्तरइ हुँ| परमेश्वरलाई दण्डवत् अर |”
\v 10 तबइ तिनले मलाई यिसो भण्यो, यइ किताबका अगमवाणीका वचनमि मोहोर जन लाई, क्याकी समय लगई छ | 
\v 11 दुष्ट काम अद्द्याले दुष्ट काम अरिरऊ, अश्लील काम अद्द्याले अश्लील काम अरिरऊ, धर्मात्माले धार्मिक काम अरिरऊ, रे पवित्र जन चाइ पवित्रई होईरऊ |” 
\v 12 """हेर, म छटाई आउन्नार्याँउ| हर एक मान्सलाई उईले अर्या अन्सार दिन्या प्रतिफल मसँङ छ | "
\v 13 म अल्फा रे ओमेगा, पइलो रे पाछा, आदि रे अन्त्य हुँ | 
\v 14 " ""जीवनको रुखको हक पाउनाइ रे शहरका दार बटाहइ भितर पस्स पाउँ भणि आफना लत्ता धुन्या धन्यका हुन् | "
\v 15 बाईर चाइ कुकुर, रे मन्त्रतन्त्र अद्द्या, व्यभिचारी, हत्यारा, मुर्ति पुज्ज्या रे असत्य मन पड़ाउन्या रे तसाई किसिमले चल्ल्या रनाहन् |
\v 16 " ""म येशूले आफना दूतलाई तेरा वाँ मण्डलीका निउती यइ गवाही दिनाइ पठाईराइछु | दाउदका मूल रे सन्तान, पुई परभातको चम्कन्या तारा मई हुँ |” "
\v 17 " पवित्र आत्मा रे ब्याउली भण्नाहन्, “आस|” जईले सुणन्छ तइले भणँउ,  ""आस|”  जई तिस लागन्छि त्यो आईजाउ, जईले मन अरन्छ तइले जीवनको पानी उसोई लैजाऊ | "
\v 18 यइ किताबका अगमवाणीका वचन सुण्न्या हर एक मान्सलाई म चेताउनी दिनऊ: यदि कसइले तनमि थप्यो भण्या यइ किताबमि लेखिया विपत्ति परमेश्वरले तइमि       थप्दिनिहुन् 
\v 19 पई कसइले यइ अगमवाणीको किताबका वचन बटाहइ केइ घटायो भण्या, यइ किताबमि लेखिया जीवनको रुख रे पवित्र शहर बटाहइ तइले पाउन्या हिस्सा परमेश्वरले तइ बटहै खोस्दिनिहुन् |
\v 20 यिन कुरणीको गवाही दिन्याले भण्नाहन्,   “निश्चय, म छटाई आउन्नाछु|”    आमिन, आस, ओ प्रभु येशू| 
\v 21  प्रभु येशूको अनुग्रह सबै सन्त सँङ रइजाऊ| आमिन |  
