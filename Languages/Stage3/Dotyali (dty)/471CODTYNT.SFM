\id 1CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  1 कुरिन्थियों
\toc1  1 कुरिन्थियों
\toc2  1 कुरिन्थियों
\mt1  1 Corinthians
\mt1 1 कुरिन्थियों
\c 1
\p \v 1 परमेश्वरका इच्छा बटहै ख्रीष्ट येशूका निउति प्रेरित हुनाइलाई बोलाइएका पावल रे हामरा भाई सोस्थेनेस बटहै | 
\v 2  कोरिन्थमि भयाका परमेश्वरका मण्डलीलाई जो ख्रीष्ट येशूमि पवित्र भएको छ रे तिनून सित हरेक ठाउँमि सन्त हुनाइलाई बोलाइएका सब्बैलाई जै जैले प्रभु येशू ख्रीष्टका नाउमि पुकारा अद्दाहान 
\v 3 परमेश्वर हामरा पिता रे प्रभु येशू ख्रीष्ट बटहै तमूनलाई अनुग्रह रे शान्ति |
\v 4 ख्रीष्ट येशूमि तमूनलाई दिइएको अनुग्रहका कारण तमूनका निउति म परमेश्वरलाई सदान धन्यवाद चढाउनऔ | 
\v 5 क्यकिकी हरेक किसमले अथवा सबै बोली सबै ज्ञानमि तमून उनमि धनि भया छौ |
\v 6 क्यकिकी ख्रीष्टको विषयमि हामरी गवाही तमूनमि पक्का होइरैछ |
\v 7 ताकि तमूनले हामरा प्रभु येशू ख्रीष्ट प्रकट हुने कुरा पख्दाई तमूनमा कोइ आत्मीकि बरदानको अभाव हुने आथिन |
\v 8 हामरा प्रभु येशू ख्रीष्टका दिनमि तमूनलाई दोष रहित राख्दाई उनले तमूनलाई अन्त सम्मै पक्का बनाउन्याहुन |
\v 9 परमेश्वर विश्वासयोग्य छन जै बटहै उनरा पुत्र हामरा प्रभु येशू ख्रीष्टका संगतिमि तमून बोलाइएका हौ |
\v 10 आव तक भाएउ  हामरा प्रभु येशू ख्रीष्टका नाउमि म तमूनलाई अनुरोध अद्दउ कि तमून एक दोसरा सित सहमत होओ रे तमूनका बिचमि केइलै फूट जन होओ तर तमून एकै मन एकै विचारका होओ |
\v 11 क्यकिकी मेरा भाइ हो तमूनमि झगडा छ भणिवर मलाई क्लोएका मौ ले रैबार दिया हो |
\v 12 "मेरो भणाइ के हो कि तमून कोइ "" म पावलको "" कसैले "" म अपोल्लोसकोकसैले "" म केफासको "" कसैले "" म ख्रीष्टको "" भन्छौ अरे  "" "
\v 13 क्या ख्रीष्ट बाँणिया छन ब ? क्या पावल तमरा निउति क्रुसमि टाङियो ब ?
\v 14  म परमेश्वरलाई धन्यवाद दिनउ कि मैले तमून मध्ये क्रिस्पस रे गायसलाई  बाहेक और कसैलाई लै बप्तिसमा दिएन | 
\v 15 तवइ किलाई मेरा नाउमि बप्तिसमा भया भणि कसैले भण्न पाउन्या होनउ
\v 16 हाइ मैले स्तिफन परिवारलाई लै बप्तिसमा दिया तै बाहेक मैले और कसैले बप्तिसमा दिया कुरा मलाई थाहा आथिन |
\v 17 क्यकिकी बप्तिसमा दिनाइ होइन तर सु-समाचार प्रचार अद्दाई ख्रीष्टले मलाई पठाया हो संसारिक बुद्दीकि कुरणिमि होइन नत्रता ख्रीष्टको क्रुसको शक्ति व्यर्थ हुन्या छ |
\v 18 क्यकिकी नास हुन्याहरु किलाई सन्देश मूर्खता हो तर हाम उद्दार पायाकिलाई परमेश्वरको शक्ति हो |
\v 19 "क्यकिकी लेखिएको छ "" म बुद्दीमानहरुको बुद्दी नास पाड्डया हुँ रे चतुरको चतुर्याई बिफल बनाउने छु "" |"
\v 20 बुद्दीमान काँ छ ? शास्त्री काँ छ ? येइ युगका तर्क अद्दे काँ छन ? क्या एइ संसारको बुद्दीलाई परमेश्वरले मूर्ख बनाएन ब ?
\v 21 संसारले आफ्नाइ बुद्दी बटहै परमेश्वरलाई पछयाण्न नसक्या हुनाले उनरा बुद्दी अन्सार हाम्ले प्रचारेको सुसमाचारको मूर्खता बटहै नै विश्वास अद्देहरुलाई  बचाउनाई परमेश्वरले उचित ठर्यायो | 
\v 22 क्यकिकी यहूदीहरू चिन्ह माग्दाहान रे ग्रीकहरु बुद्धिका खोजमा छन |
\v 23 तर हाम भण्या क्रुसमि टाङियाका ख्रीष्टलाई प्रचार अद्दाउ जो यहूदीहरुका निउति बाधा रे अन्यजातिहरुका निउति मुर्खता हो |
\v 24 तर बोलाबट भएकाहरुकि निउति चाहे यहूदी हुन वा ग्रीक होउन ख्रीष्टै परमेश्वरका शक्ति रे बुद्दी हुन |
\v 25 क्यकिकी परमेश्वरको मूर्खता मान्सका बुद्दी भण्न्ना उत्तम छ रे परमेश्वरको दुर्वलता मान्सका ताकत भण्ना शक्तिसाली छ |
\v 26 क्यकिकी भाइ हो जब तमून बोलाइएका थ्या तमून कसा थ्या ?   त्यो विचारअर संसारिक स्तर अन्सार तमून धेरै जना बुद्धिमान धेरैजना बलवान धेरैजना खानदानी थ्यानउ |
\v 27  तर बुद्धिमानहरुलाई लाज अद्दाई परमेश्वरले संसारका मूर्ख कुराहरुलाई छान्यो रे बलवानहरुलाई लाजमि पड्डाई परमेश्वरले संसारका निर्बल कुराहरुलाई छान्यो |
\v 28  परमेश्वरले संसारका निच रे तुच्छ ठहरिएका कुराहरुलाई चुन्यो | याँहा सम्मकि नगण्न्य कुराहरुलाई लै चुन्यो क्यकिकी जो छ तिन व्यर्थ ठहरिउन भणिबर |
\v 29 तवै कसै प्राणीले ले परमेश्वरका अगाडी अहंङकार जन अरउ भणिवर |
\v 30 परमेश्वरै ख्रीष्ट येशूमि तमूनका जीवनको श्रोत हुन | ख्रीष्टैलाई उनले हामरा बुद्दी, हामरा धार्मिकता,  रे पवित्रता रे हामरा उद्दार बनायो
\v 31 "तवै लेखियाछ "" घमण्ड अद्देले प्रभुमि घमण्ड अरउ "" |"
\c 2
\p \v 1 भाइ हो तमूनका वाँ आउन्ज्या ठुली ठुली कुरणि रे बुद्दीमि परमेश्वरका गवाहीको घोसणा अरिवर आएन |
\v 2  क्यकिकी तमूनसित हुइय्याँ येशू ख्रीष्टै रे उनलाई क्रुसमि टाङेका कुरा बाहेक  और केइ नजाण्न्ने नै मैले निश्चय अर्याथ्या |
\v 3 म तमूनका वाँ बढताई दुर्वलतामि र बढताई डरकि कामन सित आया हुँ |
\v 4 मेरि अर्ति रे सन्देश घतलाग्दो रे बुद्दीपूर्ण शब्दमि थेइन तर पवित्र आत्माका शक्तिका प्रदर्शनमि थ्यो 
\v 5  ताकि तमूनको विश्वास मान्सका बुद्दीमि होइन तर परमेश्वरका शक्तिमि आधारित होउ | 
\v 6 पइ लकै परिपक्क भएकाहरुका बिचमि हाम बुद्धिको प्रचार अद्दाउ तर येइ जुगको बुद्दी होइन न त नत येइ जुगका शासकहरुको बुद्धि जो निश्चय बितिजानेछ |
\v 7 तर हाम परमेश्वरको गुप्त रे लुकेको बुद्धिको प्रचार अद्दाउ जो जुगै बटहै हाम्रो महिमाका निउति परमेश्वरले नियुक्त अर्दियो |
\v 8 येइ जुगका कसै शासकले लै त्यो कुरणि बुझेनन तिनूनले बुझेका भए त महिमाका प्रभुलाई क्रुसमि टाङदेइन्थ्या |
\v 9 "तर इसो लेखिरैछ "" आँखाले नधेकेका रे कानले नसुणेका रे मान्सले मनमा नसोचेका यीनै कुरणिपरमेश्वरले उनलाई प्रेम अद्ध्याका निउति तयार पाणिराइछ"
\v 10  तर परमेश्वरले हामरा निउति पवित्र आत्मा द्वारा त्यो प्रकट आरदिराइछ क्यकिकी पवित्र आत्माले प्रतेक कुरा खोजन्छ परमेश्वरका गइला गइला कुरा लकै खोजी अद्दाहान |
\v 11  क्यकिकी मान्स भित्तर रयाको आफनुइ आत्मा बाहेक कैले मान्सका बिचारलाई बुज्ज सकन्छ तस्याई परमेश्वरका बिचार परमेश्वरका आत्मा बाहेक कसैले बुज्जैन |
\v 12  अव हामले संसारको आत्मा होइन तर परमेश्वरले हामलाई दिएका बरदानहरु बुज्ज सकौ भणिवर उनबटहै पवित्र आत्मा पाइराइछौ 
\v 13 जै कुरणि हाम प्रचार अद्दाउ, तिन कुरणि मान्सकि बुद्धिले सिकाएका शब्दहरुमि आत्मिक सत्यताको अर्थ खोल्लाउ | 
\v 14 जो मान्स आत्मिक आथिन तैले परमेश्वरका आत्माका कुरा ग्रहण अद्दैन | क्यकिकी तिन कुरणि तइका निउति मुर्खता हुन्छन रे तिन बुज्जैन क्यकिकी तिन कुरणि आत्मिकी रितिले मान्त्तर चिन्न सकिन्छ | 
\v 15 आत्मिक मान्सले सबै कुरणिको जाँच अरन्छ रे उ कसै मान्स बटहै जाँचिनैन 
\v 16 क्यकिकी कैले प्रभुको मनलाई जाँण्याछ रे ? कैले उनलाई सिकाउन सकन्छ रे ? तर हाम संङ त ख्रीष्टको मन छ |
\c 3
\p \v 1 भाइ हो तमूनसित बोलन्ज्या आत्मिक जनसित बोलेइ जनि मैले बोल्ल सकेन तर संसारिक मान्स, ख्रीष्टमि दुधे बालकसित बोलेइजनि बोल्ल सक्या |
\v 2 मैले तमूनलाई दुध खाया, साह्रो खाना त खाएन क्यकिकी तमून तै खाइसक्द्या थ्यान आँजिलै सक्दानउ |
\v 3 तमून आँजि संसारिक छौ क्यकिकी जव तमूनका बिचमि झगडा रिस छनै छ तवै के तम संसारिक चालमा चल्ने मान्स जसा भया नौ पइ ?
\v 4 "क्यकिकी एकले "" पावलको, अर्काले "" म त अपोल्लोसको "" भन्छौ भण्या संसारिक मान्स जसा भयानौ पइ ?"
\v 5 अपोल्लोस के हो ? पावल के हो ? 'प्रभुले खटाया अन्सार तिन सेवक मान्त्तर हुन् | जै बटहै तमूनले विश्वास अर्या |
\v 6 मैले रोपे अपोल्लोसले पानी हाल्यो तर परमेश्वरलेइ बढाया हो |
\v 7 तवकिलाई रोप्ने केइ होइन न त पानी हाल्ने केइ हो तर परमेश्वर मान्त्तर जैले बढाउनाहान् |
\v 8 रोप्ने रे पानी हाल्या एकै समान हुन् | हरेकले आ-आफ्नाई मेहनत अन्सार आफनु ज्याला पाउने हुन् |
\v 9 क्यकिकी हाम परमेश्वरका सहकर्मि हौ, तमून परमेश्वरका खेत हौ परमेश्वरका घर हौ |
\v 10 मलाई दिया परमेश्वरको अनुग्रह अन्सार घर बनाउने सिपालु कलिगरले जसेइ मैले जग बसाले रे अर्काले तइमि घर बनाउन्छ | तइमि घर बनाउने मान्सले कसेरी बनाउन्छ तइमि ध्यान देओस |
\v 11 क्यकिकी जो जग बसालिएको छ जो येशू ख्रीष्ट हुन तइ बाहेक कोइ और मान्सले अर्कोको जग बसाल्ल सक्दैन |
\v 12 अव येदि कोइ मान्सले येइ जगमि सुन चाँदी बहुमुल्य पत्थर, काठ, घाँस वा पराल प्रयोग अरिवर घर बनायो भण्या |
\v 13 प्प्रत्येक मान्सको काम प्रकट हुने हो, क्यकिकी न्यायका दिनले त्यो खुलस्त अरि दिनेछ | त्यो आगो बटहै प्रकट हुनेछ रे हरेकले कसो काम अर्या छ त्यो सब आगोले जाँचिन्याछ
\v 14 येदी कसै मान्सले तइजगमि बनायाको काम रै रयो भण्या उइले इनाम पाउन्याछ
\v 15 येदी कसै मान्सको काम पोलिइवर नष्ट भयो भण्या तइले नोक्सानि भोग्दु पड्डया हो तर त्यो आफु आगो बटहै निकलेइ जनि बाँच्याछ |
\v 16 के तमून जाण्नानउ तम परमेश्वरका मन्दिर हौ रे परमेश्वरका पवित्र आत्मातम भित्तर बास अरन्छ
\v 17 येदी कसैले परमेश्वरका मन्दिरलाई नास अरन्छ भण्या परमेश्वरले तइलाई लै नास अद्दाहान क्यकिकी परमेश्वरको मन्दिर पवित्र हुन्छ रे त्यो मन्दिर तमून हौ |
\v 18 कसैले आफैलाई धोका जन्देउ | तमून मध्ये कसैले येइ जुगमि आफैलाई बुद्धिमान सम्झन्छ भण्या, त्यो मुर्ख बनउ ताकि त्यो बुद्दीमान बन्न सकौ |
\v 19 "क्यकिकी संसारको बुद्दी परमेश्वरका अगाडी मूर्खता हो | क्यकिकी लेखिएको छ "" उनले बुद्दीमानहरुलाई तिनरा धुर्ततामि पकोड्डाहान् | ''"
\v 20 रे पइ बुद्दीमानहरुका विचार व्यर्थ हुन भणि परमप्रभु जाण्नाहान |
\v 21 तवइकिलाई कसैले मान्समि घमण्ड जन अरौ | क्यकिकी सबै थोक तमूनका इ हुन् |
\v 22 चाहे पावल कि अपोल्लोस, कि केफास अथवा संसार वा जीवन, वा मृत्यु , वा वर्तमान, कि भविष्य सबै तमूनकाइ हुन्
\v 23 तमून ख्रीष्टका हौ, ख्रीष्ट परमेश्वरका हुन् |
\c 4
\p \v 1  इसेरी मान्सले हामूनलाई ख्रीष्टका सेवक रे परमेश्वरका रहस्यहरुका भण्डारे ठान्नु पणन्छ | 
\v 2  तइ बाहेक यो आवश्यकता छकि भण्डारेहरु विश्वासयोग्य ठहरिनु पणन्छ | 
\v 3 तर तमून बटहै अथवा मान्सका कसै अदालत बटहै मेरो इन्साफ हुनु यो त मेरा निउति भौत नानो कुरणि हो, म आफइलै आफनु इन्साफ अद्दैन |
\v 4 मेरो आफनु बिरोधमि केइ छ भण्न्या म जाण्नैन तर तइले मलाई निर्दोष साबित अद्दैन, मेरो न्याय अद्द्या त प्रभु नै हुन |
\v 5 तवइ तोकिएको समय भण्ना अगाडी न्याय जनअरउ, प्रभु आउन्ज्या पख | उनले अनरामि लुक्याका कुरालाई उजालामि ल्याउनेछन रे मान्सका मनभित्तरका भावनालाई प्रकट अरिदिन्याछन | तव हरेक मान्सले परमेश्वर बटहै आफनो प्रसंसा पाउन्या छन
\v 6 भाइ हो मैले आफनोइ रे अपोल्लोसको उदाहरण दिबर तमूनका भलाइका निउति यी सब कुरणि लेख्या हुँ ताकि हाम बटहै पवित्र धर्मशास्त्र अन्सार तमून जिउन सिक रे तमून मध्ये कोइलकै एक अर्काको बिरुद्धमा घमण्डले जनफुलअ
\v 7 क्यकिकी और भण्ना तमून कि कुरणिमि फरक छौ ? तमून सित के छ, जो तमूनले पाया आथिनौ ? पइ तमूनले त्यो पाया छौ भण्या त्यो बरदान होइन भण्नाइजनि क्या कि तम घमण्डले फुलन्छौ | 
\v 8 तमून तृप्त होइसक्या छौ | तमून धनि होइसक्या छौ | हाम बिना तमून राजा होइसक्या छौ | तमूनले साँच्चि राज्य अर्या भया हुन्थ्यो ताकि हामलै तमसित राज्य अद्द सकौ |
\v 9 क्यकिकी मलाई इसो लागन्छ परमेश्वरले हाम प्रेरितहरुलाई मृत्युदण्ड पाएकाहरुलाई जनि सबै भण्ना पछा प्रदर्शनमि राखि राइछ | क्यकिकी संसार स्वर्गदुतहरु रे मान्सका निउति हाम तमाशा होइरैछौ |
\v 10 हाम ख्रीष्टका खातिर मूर्ख छौ तर तमून त ख्रीष्टमि बुद्दीमान छौ | हाम दुर्बल छौ तर तम बलिया छौ | तमरो आदर छ तर हामरो चाइ अनादर |
\v 11  येइ घडि सम्म हाम भोका प्यासा छौ नाङा छौ पिटाइ खान्नार्याउ रे घरवार विहीन छौ |
\v 12  आफना हातको मेहेनत अद्दाउ | अपमानित हुन्ज्या हाम आशिर्वाद दिनाउ | सताइन्ज्या हाम सहनाउ |
\v 13 हामरो बदनाम हुन्ज्या मायासित जवाद दिनाउ | अइलसम्म हाम संसारका फोहोर कसिङगर बन्या छौ | 
\v 14 तमूनकि लाज अद्दाई मैले यिन कुरणि लेख्या होइन तर मेरा प्यारा बालकहरुलाई जँस्या अर्ति दिनाइलाई हो |
\v 15 क्यकिकी ख्रीष्टमि तमरा दस हजार गुरु भए लकै तमूनका धेरै बुवा त आथिन | क्यकिकी सुसमाचार बटहै ख्रीष्ट येशूमि म तमूनका बुवा जसो बन्या |
\v 16  तवइकिलाई तमून मेरा अनुसरण अद्ध्या अर भणि म तमलाई आग्रह अद्दउ |
\v 17 तवइ तमरा वाँ तिमोथिलाई पठाउनार्याउ | त्यो प्रभुमि मेरो प्यारो बिस्वासी चेलो हो | मैले सबै ठाउमि सारा मण्डलीमि सिकाए अन्सार ख्रीष्टमि मेरो जीवन कसो छ त्यो तिन्ले तमूनलाई सम्झना अराउन्या हो |
\v 18  म तमरा नआउन्या भणिवर कति जना अहंकारी होइर्यान |
\v 19 पइ प्रभुको इच्छा भयो भण्या म तमरा वा छुट्टाइ आउने हुँ रे तिन अहंकारी मान्सका कुरणिमि होइन तर तिनरो शक्ति चाइ के रैछ तैका पत्तो लाउने हुँ |
\v 20 कयाकिकी परमेश्वरका राज्य कुरणिमि होइन तर शक्तिमि हुन्छ | 
\v 21 तमून के इच्छा अरन्छउ ? म तमूनका वाँ घडि लेइवर आउ कि नम्रताको आत्मामि प्रेमसित ?
\c 5
\p \v 1 तमूनका बिचमि व्यभिचार छ भण्नेकुरा पक्का सुणिरैछ इसो व्यभिचार जो अन्यजातिहरूमि लै हुनैन | तमून मध्ये कसै एकजनाले आफनाई बुवाकि स्वानि राख्या छौ भण्ने सुणिया छ |
\v 2 तमून खालि घमण्ड अरन्छौ | तमूनले त शोक अद्दु पण्ने होइन ब ? इसो काम अद्द्यालाई तमूनका बिच बटहै हटाइदिय | 
\v 3 म शरिरमि तमरा वाँ उपस्थित नभएले लै आत्मामि तमै सित छु | म उपस्थित भएइजनि इसो काम अद्द्याको न्याय अरि सक्याछु | 
\v 4  जब तम हामरा प्रभु येशूका नाउमि भेला हुन्छौ रे म आत्मामि तमून सित उपस्थित हुनौ पइ हामरा प्रभु येशूका शक्तिमि |
\v 5 तइ मान्सलाई शैतानका वाँ सुम्पिदिय ताकि पापमय स्वभाव नाश होस रे प्रभुका दिनमि तइको आत्मा चाई बचोस |
\v 6 तमूनको घमण्ड ठिक होइन | थोक्काइ खमिरले जम्मै ढिकालाई खमिरा बनाइ दिन्छ भण्ने के तमूनलाई थाहा आथिन ब ?
\v 7 नया ढिका बन्नाइलाई पूरानो खमिरलाई निकाल, क्यकिकी तमून वास्तवमा अखमिरि नै हो | हामरो निस्तारको थुमा ख्रीष्टको बलिदान होइसक्या छ |
\v 8 इसो भया हुनाले हाम पूरानो खमिरले अर्थात कुकर्म रे दुष्टताको खमिरले होइन तर निष्कपटता रे सत्यताको अखामिरि रोटाले चाड मनाऔ |
\v 9 मैले मेरी चिट्ठीमि तमूनलाई व्यभिचारिहरु सित संगत जन अर्या भणिवर लेख्याथ्या |
\v 10 तइको अर्थ येइ संसारका व्यभिचारिहरु, लोपारीहरु, वा लुटाहाहरु वा मूर्तिपूजकहरु सित बिलकुलै संगत जन अर्या भण्या होइन नति त तमून संसार बटहै नै निकलिवर जानु पड्डया हो | 
\v 11 तर इसा मान्सको संगत जन अर्या भणिवर लेख्या, जैले आफैलाई विश्वासी भाइ हुँ भन्छ तर बास्तवमि उ व्यभिचारी, लुटाहा लोपारी वा मूर्तिपूजक,मतवाला हो | तसा मान्स सित खानालै जन बसो | 
\v 12 क्यकिकी बाइरकाहरुको इन्साफ अद्दाई मलाई क्या हर्जा ? के तमूनले मण्डली भित्तरकाहरूको न्याय अद्दु पड्डैन ब ?
\v 13 बाइरकाहरुको इन्साफ परमेश्वरले नै अद्द्या हुन | तमूनले दुष्ट मान्सलाई आफना बिच बटहै निकाल्दीय | 
\c 6
\p \v 1  तमून मध्ये एकजनाको आर्का भाइसित झगडा छ भण्या न्यायका निउति सन्तहरुका वाँ नजाइबर अधर्मिका वाँ जान्या तैले आँट अरन्छ ?
\v 2 सन्तहरुले संसारको इन्साफ अद्दाहान भण्ने कुरा के तमून जाँण्नानउ ? यदि संसारको न्याय तमै अद्द्याहो भण्या नाना भण्ना लै नाना मुद्दा छिन्न के तमून अयोग्य छौ ?
\v 3  के तमूनलाई थाहा आथिन हाम स्वर्गदुतको लै इन्साफ अद्द्या हुँ ? तसो भया येइ जुनिमि हुन्या कुरा ठुला हुन ब ?
\v 4 इसा झगडा तमूनका बिचमि छन भण्या तसा झगडा क्याकि तिन मान्सका अगाडी राखन्छौ जै मान्सलाई मण्डलीले केइ लगै मेलका ठान्नाइन ?
\v 5  तमूनलाई लाज अराउनाई म यो भण्नउ आफना दाइ भाइका बिचको झगडा मिलाउन्या बुद्दीमान मान्स के साच्चि तमून सित आथिनन ?
\v 6 तर एक भाइ अर्का भाइका विरोधमि अदालतमि जान्छ त्यो लकै अविश्वासिका अगाडी |
\v 7 तमूनमि एक अर्काका विरोधमि मुद्दा लड्डुनै तमरि हार हो | बरु अन्याय क्याकि नसहनु ? बरु क्याकि ठगिबरै नबस्सु ? 
\v 8 तर तमूनै अन्याय अरन्छौ लै ठगन्छौ लै ल्येइ पनि आफनाई भाइनलाई |
\v 9  अधर्मिहरु परमेश्वरका राज्यका हकदार हुनाइन भण्ने क्या तमून जाण्नानौ ? धोका जन खा- अनैतिकहरु, मूर्तिपूजकहरु, व्यभिचारिहरु, समलिङगिहरु, पूरुषगामिहरु |
\v 10 चोरहरु, लोपिहरु, मतवालाहरु, निन्दाअद्द्याहरु, लुटाहाहरु, परमेश्वरका राज्यका हकदार हुन्याहइनन् |
\v 11 तमून केइ इसा थ्या तर तमुन धोइया रे पवित्र अरिया प्रभु येशू ख्रीष्टका नाउमि हामरा परमेश्वरका आत्मा द्वारा निर्दोष ठहरिया |
\v 12 "' सबै कुरणि मेरि निउति न्याय संगत छ, तर सबै कुरा फाइदाका आथिन सब कुरा मेरा निउति न्याय संगत छन "" तर म कोइ कुराको कमारो हुने होइन| ''"
\v 13 """ भोजन पेटका निउति पेट भोजनका निउति हो '' | तर परमेश्वरले दुएइलाई नाश अद्द्या हुन | शरिर व्यभिचारको निउति होइन तर प्रभुका निउति हो रे प्रभु शरिरका निउति हुन |"
\v 14 परमेश्वरले आफनु शक्तिले प्रभुलाई जीउना बनायो रे हामलाई लै उनरा शक्तिले जीउन बनाउन्याहुन | 
\v 15 तमूनका शरिर ख्रीष्टका अंगहुन भण्ने कुरा क्या तमलाई थाहा आथिन ? त के म ख्रीष्टका अंग लैएइवर बेश्याका वाँ अशुद्द बनाउ ? यो कदापि जन अरअ 
\v 16 "बेश्यासित जोडिने मान्स शरिरमि तसैसंग एक हुन्छ भण्ने कुरा क्या तम जाण्नानौ ? क्यकिकी इसो लेखिया छ "" तिन दुएइ एक शरिर हुनेछन "" |"
\v 17 तर जो प्रभु सित एक हुन्छ त्यो उनसित आत्मामि एकै हुनेछ | 
\v 18 व्यभिचार बटहै अलग बस | अरु जुन सुकै पाप जो मान्सले अरन्छ त्यो शरिर बटहै बाइर हुन्छ तर व्यभिचार अद्द्या मान्सले आफनाई शरिरका विरोधमि पाप अरन्छ |
\v 19 तमूनका शरिर पवित्र आत्माको मन्दिर हो जो पवित्र आत्मा तमूनले परमेश्वरका बटहै पाया हो रे उन तमूनका हृदय भित्तर बास अद्दाहान् भण्ने कुरा के तमून जाण्नानौ ? तमून स्वयम आफनाई हो नौ |
\v 20 तमून मोल तिरिबर किनिएका हौ तवई तमूनका शरिरमि परमेश्वरको महिमा अर | 
\c 7
\p \v 1  अब तमूनले लेखेका कुरणिका बिषयमि : बैकानले स्वानीलाई नछुनुई निको हो
\v 2 तर व्यभिचार सम्बन्धी अनेक परिक्षा भया हुनाले हरेक मान्सले आफनी स्वानी होस रे हरेक स्वानीले लकै आफनाइ बैकान होस |
\v 3  बैकानले आफनि स्वानीलाई उइको वैवाहिक हक देओस इसेरी स्वानीले लै आफना बैकानको हक देओस |
\v 4 स्वानीले आफ्ना शरिरमाथि हक राख्दिनन् तर उइका वैकानले राखन्छ इसेरी बैकानले लै आफना शरिरमाथि हक राख्दैन तर उइकि स्वानीले रखन्छे |
\v 5 स्वानी बैकानले आफनो  पारस्परिक ससर्ग धेकि एक अर्कालाई इन्कार जन अरो | इन्कार अद्द्या भया एक आपसमि सल्लाह अरिवर केइ समयको निउति मान्तर ताकि तमून प्रार्थनामि लागि रनसक पइ आजि एकै संङै बस ताकि आत्मासयमका अभावका कारणले शैतानले तमूनलाई परिक्षामि नल्याओस |
\v 6  यो म तमूनलाई आज्ञाका  रुपमि होइन  तर अनुमतिका रुपमा भण्नार्याउ |
\v 7  सबै मान्स म जसाइ भया म इच्छा अद्दउ | तर हरेकलाई परमेश्वर बटहै विशेष बरदान मिल्या हुन्छ | कसैलाई एक किसमको कसैलाई अर्को किसमको |
\v 8 तर अविवाहित रे विधवाहरुलाई म भण्नउ तिनून म जसाई अविवाहित रहे झिक निको हुन्थ्यो |
\v 9 तर तिनूनले आफूलाई बसमि राख्द नसक्द्द्या भएले तिनूनले व्या अद्दु ठिक छ क्यकिकी कामवासना मि जल्लु भण्ना व्या अद्दु ठिक हो |
\v 10 जब विवाहितहरुलाई म कडा आज्ञा दिनौ ( मेरो आज्ञा होइन प्रभुको आज्ञा हो ) स्वानी बैकान बटहै जन छुट्टियोस |
\v 11 तर छुट्टिबर बस्याबरलै तैले व्या जन अरौ बरु आफना वैकानसित मिलाप अरौ | बैकानले लै स्वानीलाई जन त्यागोस | 
\v 12 तर तमून औरलाई म भण्नउ ( यो मेरो भणाई हो प्रभुको होइन ) यदी कोइ भाइले ख्रीष्टमि विश्वास नअद्देइ स्वानी छ उ बैकानसित बस्स खोजन्छे भण्या तसी स्वानीलाई बैकानले जन त्यागोस बस्स दिय |
\v 13 यदी कसै स्वानीको बैकान ख्रीष्टमि विश्वास नअद्दे छ रे स्वानी सित बस्स  खोजन्छ भण्या तसा बैकानलाई लै बस्स दिनु पणन्छ जन त्यागौ |
\v 14 क्यकिकी अविश्वासी बैकान आफनि स्वानी बटहै पवित्र हुन्छ रे अविश्वासि स्वानी आफना बैकान बटहै पवित्र हुन्छे नतित तिनरा चेलाचेली अशुद्द हुनेछन तर वास्तवमि तिनून त पवित्र छनैछन | 
\v 15 तर विश्वास नअद्दे छुट्टिन्छ भण्या छुट्टियोस | इसो अवस्थामि त्यो ख्रीष्टमि विश्वास अद्द्या बैकान अथवा स्वानी कुनै बन्धनमि रहने आथिन |क्यकिकी परमेश्वरले हामलाई शान्तिमि बस्सलाई बोलाया हो |
\v 16 हे स्वानी हो तमूनलाई के थाहा कि तमूनले आफना बैकानलाई बचाउन सकन्छौ कि ?
\v 17  प्रभुले हरेकलाई इसो जीवन खटायाछ रे जसो स्थितिमि वोलावट होइरैछ त्यसै वमोजिम त्यो हिटौ | सबै मण्डलीका निउति मेरो नियम यही हो | 
\v 18  के कोइ मान्सको वोलावट हुन्ज्या तइको अगाडी खतना भया थ्यो ? तसो हो भण्या तइले बेखतना हुन जन खोजउ | के कोइ खतना नभएइ बोलावट भएको छ ? त्यसो हो भण्या तइले खतना हुन नचाहोस | 
\v 19 खतना केइ होइन बेखतनालै केइ होइन तर परमेश्वरको आज्ञा पालन मुख्य कुरा हो |
\v 20 जो अवस्थामि मान्सको बोलावट भएको छ तसैमि हरेक मान्स रहि रहो 
\v 21 तमरो बोलावट हुन्ज्या तमून कमारा थ्या ? यदी थ्या भण्या तइको वास्ता जनअरअ तर स्वतन्त्र हुन सकन्छौ  भण्या फाइदा उठाउ |
\v 22 क्यकिकी प्रभुमि बोलावट हुन्ज्या जो मान्स कमारो थ्यो अव त्यो प्रभुको स्वतन्त्र मान्स भयाको छ | तसो अरिवर बोलावट भएका बखत जो मान्स स्वतन्त्र थ्यो त्यो ख्रीष्टको कमारो भएको छ | 
\v 23 तमून मोल तिरिवर किनिएका हौ, मान्सका कमारा जन बनउ | 
\v 24 तवइ भाइ हो जैलाई जसा बखत बोलावट भएको छ प्रत्येक त्यहि अवस्थामि रहिरह |
\v 25  अब कन्याहरुका बारेमि प्रभुको आज्ञा मसित केइलै आथिन | तर प्रभुको कृपादान एक विश्वासयोग्य व्यक्तिका हैसियतले म तमूनलाई सल्लाह दिनौ | 
\v 26  वर्तमान संकटलाई हेरि जो मान्स जसा अवस्थामि छ तसाइमि रहे निको होलो भण्ने म ठान्नउ |
\v 27 क्या तमले व्या अर्याछौ ? त्यसो भए आफनि खानी बटहै छुट्ट जनखोज | क्या तम अविवाहित छौ ? त्यसो भए व्या अद्द जन खोज | 
\v 28 तर तमूनले व्या अर्या भण्या लै त्यो पाप होइन | कन्या केटीले व्या अरेले तैले पाप अर्याकि हुनैन | पइलकै विवाह गर्नेले यइ जुनिमि कष्टको सामना अद्दुइ पडन्छ रे म तमूनलाई इसै बटहै वचाउन चाहानौ |
\v 29  भाइ हो मेरो भण्ने कुरा यही हो, कि बखत थोकाइ छ रे अव उप्रान्त स्वानीहुनेहरु स्वानी नभएइ जनि बसुन |
\v 30 शोक अद्द्याहरु शोक नअर्याइजनि, हर्ष अद्द्याहरु हर्ष नभएइजनि, किनमेल अद्द्या आफुसित केइ नभएइ जनि बसुन |
\v 31  रे जैले संसारका थोक उपभोग अद्दाहान् तिनमा आफनु केइ चासो नभया जसो अरुन् क्यकिकी संसारको वर्तमान रूप बितिबर जान्नाछ |
\v 32 तमून सबै निष्फिक्री होउ भन्ने म चाहनउ | व्या नभया मान्सले प्रभुलाई कसेरी खुसि बनाउ भणिबर प्रभुकै विषयमि फिक्रि अरन्छ |
\v 33 तर व्या भएको मान्सले पत्नीलाई कसेरी खुसी राखुँ भणिवर संसारका कुराको फिक्रि अरन्छ |
\v 34 इसा मान्सको मन दुइ तिर लागेको हुन्छ | व्या नअरेइ स्वानीले शरिर रे आत्मामि कसेरी पवित्र रउ भणिबर प्रभुकाइ कुरणिमि फिक्रि अरन्छे तर व्या अरेकि स्वानी भण्या कसेरी आफना बैकान खुसि राखु भणिवर संसारका कुराको बढता फिक्रि अरन्छे |
\v 35 यीन कुरा तमून माथि प्रतिबन्ध लाउनाइलाई होइन तर तमूनका भलाई किलाई नै भण्या हुँ येइ हेतुले कि तमून एक चित्रका होइबर प्रभुसित भक्तिसाथ ठिक किसमले जीवन यापन अद्द सक | 
\v 36 यदी कसै मान्सले आफुसित मगनी भएकि कन्या सित अनुचित व्यवहार अरेको ठानन्छ र यदी तइ कन्याको उमेर ढल्किनाछ भण्या उइले व्या अद्द चाहेले व्या अद्द सकन्छ | एइमि पाप हुनैन तिनूनको व्या हुनुइपणन्छ | 
\v 37  तर जै मान्सले आफनु मन पक्का अरिसक्या छ रे कसै करकापमि पण्या आथिन तर आफना इच्छालाई बसमि राख्द सकन्छ रे जैले कन्यालाई व्या नअद्दे निर्णय अर्याछ भण्या इसा मान्सले लै ठिकै अरन्छ | 
\v 38  इसेरी जैले कन्यालाई व्या अरन्छ उइले लै ठिकै अरन्छ तर जैले व्याइन अद्दो उइले बढता निको अरन्छ |
\v 39 पति बाँचन्ज्या स्वानी बैकानैका अधिनमि रन्छे तर बैकान मर्या पछा तैको  इच्छा लाग्या मान्ससित ब्या अद्दाई त्यो स्वतन्त्र हुन्छे | तर उ चाई प्रभुकै जन हुनु पणन्छ समझनउ कि ममा लै परमेश्वरका आत्मा छ | 
\v 40 तर त्यो तसोई बसन्छे भण्या झन् खुशी हुन्छे, यो मेरो विचार हो, पइ म सम्जनउ कि ममि लइ परमेश्वरका आत्मा छन् | 
\c 8
\p \v 1 अब मूर्तिहरुलाई चढाएका खन्याकुराका बारेमि : हाम जाण्नाउ कि हाम सबै सित ज्यान | ज्यानले घमण्ड ल्याउछ तर प्रेमले उन्नति अराउछ | 
\v 2 "यदी कसैले "" केइ जाण्नउ "" भणि ठानन्छ भण्या उइले जति जाँण्नु पड्डया हो उति जाँण्या हुनैन |"
\v 3 तर कसैले परमेश्वरलाई माया अरन्छ भण्या तइलाई परमेश्वरले चिन्नाहान् |
\v 4 तवकिलाई मूर्तिहरुलाई चढाएका खानेकुरा खान्या विषयमि हाम जाण्नाउ कि मूर्तिको केइ अस्तित्वै आथिन रे एक परमेश्वर बाहेक और आथिन |
\v 5 " अग्गास वा पाताल नाउ मान्तरका देवी देउता हुन्ना ( साच्चि इसा धेरै "" देवताहरु "" रे "" प्रभुहरु "" हुन्ना |"
\v 6 तर हामरा निउति त एकै परमेश्वर पिता छन जै बटहै सबै थोक भया रे हाम उनरि निउति बाँच्चाउ हामरा निउति एकै प्रभु येशू ख्रीष्ट छन जै बटहै सबैकुरा भया रे जै बटहै हाम जीउनाउ |
\v 7 ता पनि सबै मान्समि त यो ज्ञान हुनैन | तर मान्सलाई मूर्तिपूजाको इति बानि बस्या हुन्छ कि तिनूनले इसो भोजन खान्ज्या साच्चि मूर्तिलाई चढाएको ठान्नाहान् रे तिनूनको विवेक दुर्बल भया हुनाले असुद्ध बन्छ |
\v 8 तर खान्या कुराले हामलाई परमेश्वरका नजरमि बड्ता ग्रहणयोग्य बनाउनैन | नखायाले केइ हानि हुनैन रे खायाले लै केइ लाभ हुनैन |
\v 9 तर होसियार हो तमूनको यो स्वतन्त्रता कमजोरीका निउति ठोकरको कारण जन बनौ |
\v 10 - क्यकिकी कसै कमजोर विवेक भया मान्सले तमून ज्ञान भया मान्सलाई मूर्तिका मन्दिरमि खाना बस्या धेकेले मूर्तिलाई चढाया खान्याकुरा खान तइले साहस नअरलो ब ?
\v 11  पई तमरा ज्ञानले अद्दतक त्यो कमजोर भाई नास हुन्छ जैकिलाई ख्रीष्ट मर्या हुन् |
\v 12  अब हाम आफना भाइनका विरोधमि पाप अद्दतकै रे तिनूनका कमजोर विवेकलाई चोट लाग्दतक तमून ख्रीष्टका विरोधमि पाप अरन्छौ |
\v 13 तवइकिलाई खान्या कुराले मेरो भाइलाई बाधा पाणन्छ भण्या म आफना भाइलाई बाधा नपड्डाइ कभै सिकार खान्या आथिनु | 
\c 9
\p \v 1 के म स्वतन्त्र आथिनु ? के म धर्म चेला हुनु ब ? के मैले येशू हामरा प्रभुलाई धेकेको आथिनु ? के प्रभुमि तमून मेरा कामको प्रतिफल होइनौ ब ?
\v 2 म अरुहरुका निउति धर्म चेला नभएले लै कमसे कम तमूनका निउति हुँ क्यकिकी प्रभुमि मेरा धर्म चेलाको कामको छाप तमूनै हो ?
\v 3 मेरो बिरोधमि बोल्ल्यालाई मेरो येइ जवाफ छ | 
\v 4 के हामलाई खाने पिउने अधिकार आथिन ?
\v 5 के और धर्म चेला जसा प्रभुका भाइन रे केफासलाई जनि हामलाईलै स्वानी लैएइवर हिट्या अधिकार आथिन ब ?
\v 6 अथवा के बर्णबासै रे मलाई मान्तर काम नअरिबर जिविका चलाउने अधिकार आथिन ?
\v 7 आफ्नै खर्चमि कैले सिपाहीको काम अरन्छ रे ? दाखवारी लाइबर को तइको फल खानैन रे ? अथवा भेड़ाबाखराका बगाल पाल्बर को तिनरो दुध पिनैन रे ? 
\v 8 के मान्सका नजर बटहै मान्तर म यो भण्नाछु ? के व्यवसायीले लै यो भण्नाइन ?
\v 9 "क्यकिकी मोशाका व्यवस्थामि लेखिएको छ "" दाइ अद्दतक गोरुलाई मोहलो जन लाआ "" | के गोरुहरुका विषयमि परमेश्वर चिन्तित हुनाहान् ब ?"
\v 10 के उनले हामैकिलाई यो भण्या होइन ब ? हामैकिलाई यो लेखिएको हो | क्यकिकी जोत्ते रे दाइ अद्द्याले अन्नको केइ हिस्सा पाउने आशमिइ जोतन्छ रे दाइ अरन्छ | 
\v 11 यदी हामले तमूनका विचमि आत्मिक बि रोप्या छुँ भण्या तमूनका भौतिक सम्पतिको कटनि अर्या भण्या के त्यो अति भयो ब ? 
\v 12 यदी और ले तमूनमाथि येइ  मूनासिब हकको दावि अद्दाहान भण्या के हामरो अझ बढी हक आथिन ब ? 
\v 13 के तमूनले जाण्या आथिनौ मन्दिरमि सेवा अद्द्याले मन्दिरैका थोक बटहै खान्छ रे बेदीका सेवा अद्ध्याले हिस्सा लिनाहान् |
\v 14 तसेइ सुसमाचार प्रचार अद्देले लै सुसमाचार बटहै जीविका चलाउन भणि प्रभुले आज्ञा दिइराइछ | 
\v 15 तर यी हकहरु मध्ये मैले कुनैको प्रयोग अर्या आथिनु रे मेरा निउति इसोइ प्रबन्ध होउ भणिबर मैले यीनकुरा लेख्या होइन, क्यकिकी मेरो घमण्ड अद्द्या कुरा धेकि कसैले मलाई बन्चीत आराउनु भण्ना बरु म मद्द असल छ | 
\v 16 क्यकिकी यदी मैले सुसमाचार प्रचार अर्या भण्या तइमि मैले घमण्ड अद्ध्या  केइ कारण आथिन | क्यकिकी इसो अद्द म बाध्य छु | यदी सुसमाचार प्रचार अरेन मैले भण्या धिक्कार छ मलाई |
\v 17 क्यकिकी यदी आफनु इच्छाले यो काम अददौ भण्या मलाई इनाम छ तर मैले आफनाई इच्छाले अर्या होइन भण्या पनि मलाई एक भंण्डारेको हिस्सा सुम्पिराइछ | 
\v 18 तव मेरा इनाम के हो ? केवल इति मान्तर हो कि सुदीसार सुसमाचार प्रचार अद्द पाँउ रे सुसमाचार प्रचार अद्दतक पाउने पूर्णहकको दाबी मैले अद्दु नपणउ | 
\v 19 क्यकिकी म मान्स बटहै स्वतन्त्र भएलै आँजि धेरैलाई जित्त सकुँ भणिबर मैले आफैलाई सबैको दास बनाया | 
\v 20 यहूदीहरूलाई जितु भणिवर यहूदीहरूसित उनै जसो भयौ | व्यवस्थाका अधिनमि भएकाहरुका निउति, व्यवस्थाकै अधिनमि रएइजनि अर्या |
\v 21 व्यवस्थाका बाइर हुनेहरुलाई जित्त सकु भणिबर म आफै परमेश्वरका व्यवस्था बटहै बाइर नभई तर ख्रीष्टका व्यवस्थाका अधिनमि रही व्यवस्थाका बाइर हुनेहरु जसोई बन्यु |
\v 22 दुर्वलहरुलाई जितु भणिबर कमजोरीका निउति म कमजोर बनिउ | सबै प्रकार उपायले कसै न कसैलाई बचाउन सकुँ भणिबर सबैका निउति सबथोक बनिउँ |
\v 23 सुसमाचारका आशिषहरुको सहभागि हुन सकुँ भणिबर सुसमाचारैका खातिर म यो सब थोक अद्दउ | 
\v 24  के तमूनलाई थाहा आथिन, दौडमि दगुड्डया सबै दौड्डाहान तर इनाम एकैलेमान्तर पाउछ तमून इनाम पाउने हिसाबले दगुण  
\v 25 खेलमि भागलिने खेलाडि सबैथोकमि आत्मासंयम हुनु पणन्छ | तिनून नष्ट होइवर जाने मुकुट पाउनाइलाई इसो अद्दाहान् तर हाम चाई अविनाशी मुकुट पाउनाइलाई इसो अद्दाउ |
\v 26 तवइकिलाई लक्ष नराखि म दौड्डैन | हावामि मुक्का हान्नेले जस्या म हाण्नैन |
\v 27 तर म आफनु शरिरलाई कठोरता सित सघाउनौ रे एइलाई बसमा राख्दौ, नति त औरलाई प्रचार अद्ध्या म आफु अयोग्य ठहरिउलो |
\c 10
\p \v 1 भाइ हो तमूनले यो कुरणि जाँण भणि म चाहनौ, कि हामरा पुर्खाहरु सब बादलमुनि थ्ये रे सबै समुद्रका बिच बटहै होइबर गए | 
\v 2 पइ मोशामि तिनून सबैले बादल रे समुद्द्रमि बप्तिस्मा पाया थ्यो |
\v 3 सबैले एकै आत्मिक भोजन खायो |
\v 4 सबैले आत्मिक पानी पिए | क्यकिकी तिन सित हिट्टया आत्मिक पखानको  पानी तिनूनले पिए रे त्यो पखान भण्याको ख्रीष्ट नै हुन |
\v 5 पइलकै तिनून मध्ये धेरै जसा सित परमेश्वर खुसि भएनन् रे पइ मरुभूमिमि  तिन नाश भया |
\v 6 उनूनले जसो हामले ले खराब इच्छा जन अरौ भणिबर यीन कुरा चेताउनीकीलाई हुन |
\v 7 "तिनून कति मूर्तिपूजक जसा जन होउ | जसो लेखिया छ "" मान्स खानाइ रे पिनाइलाई बसे पइ नाच्चाइलाई उठे "" |"
\v 8 हाम्ले व्यभिचारमि फस्सु हुनैन जसेरि तिनून मध्ये कतिजना फसे रे एकैदिनमि तेइस हजार मरेका थ्या |
\v 9 हामले प्रभुको परिक्षा अद्दु हुनैन जसेरी तिनूनले अर्याथ्यो रे पई स्यापले नाश अर्याथ्यो | 
\v 10 हामले गनगन अद्दु हुनैन जसेरी तिनून मध्ये कतिले अर्यो रे खाली नास भया |
\v 11 यि कुराहरु तिनूनलाई उदाहरणको रुपमि भयाथ्यो रे हामरोइ शिक्षाका निउति लेखियेका हुन जइमि जुग जुगको अन्त आइसक्याछ | 
\v 12 तवइकिलाई जइले खडा छु भणि सोच्या छ, त्यो होसियार रहोस, नतित त्यो लोटलो |
\v 13  मान्सलाई आइपड्डया परिक्षा बाहेक तमून और परिक्षामि पड्या आथिनौ | तर परमेश्वर विश्वासयोग्य छन जैले तमूनलाई तमरा शक्ति देखि बाइरका परिक्षामि पड्ड दिनाइन, तर तमूनले सहन सक भणिवर परिक्षाका संङै तइ बटहै  उम्कने बाटो लै दिनाहान तस्या तमून तइलाई सै सक्न्या हुन्छौ | 
\v 14 - तवइ मेरा प्रिय हो मूर्तिपूजा बटहै अलग बस |
\v 15 समझदार मान्सलाई जनि म भण्नार्याउ, मैले भणेका कुरा तमून आफै विचार  अर |
\v 16 त्यो आशिषको कटौरा जैको निउति हाम आशिष माग्दाउ, के त्यो ख्रीष्टका रगतमि हुने सहमतिता होइन ब ? त्यो रोटी जो हाम खानाउ के त्यो ख्रीष्टको शरिरमि हुने सहभागिता होइन ? 
\v 17  क्यकिकी रोटो एकै हो हामून धेरै भएले लै एकै शरिर हो क्यकिकी हामून एकै रोटा बटहै खानाउ |
\v 18 इस्राएल जातिलाई तक बलिदानको चिज खानेहरु के बेदिका सहभागी भएनन्
\v 19  म के भण्नार्याउ पइ ? के मूर्तिलाई चढायाको थोक केइ हो ब ? अथवा मूर्ति लै केइ हो ब ? 
\v 20 तसो होइन तर म येइ भण्नार्याउ कि मूर्तिपूजकहरुले जो बलि चढाउनाहान त्यो परमेश्वरलाई होइन तर भूतप्रेतलाई चढाउनाहान् रे तमून भूतप्रेत सित सहभागी हो भण्न म चाहनैन |
\v 21 तमून प्रभुको कटौरा रे भूतप्रेतका दुइ कटौरा बटहै पिन सक्दानौ | तमून प्रभुको टेवल रे भूतप्रेतका टेवल दुएइ बटहै खान सक्दानौ |
\v 22  के हामिले प्रभुलाई डाही बनाउन्या ? के हाम उन भण्ना शक्तिशाली छुँ ?
\v 23 "' सबै कुरा न्यायसंगत छन "" तर सबैकुरा फाइदाका आथिन | '' सबै कुरा न्यायसंगत छन् "" तर सबै कुराले सुधार अद्दैन् |"
\v 24 कसैले लै आफ्नुइ भलाई जन खोजौ तर आफना छिमेकिको भलाई खोजौ |
\v 25 सिकारका दोकानमि क्या बेचिन्छ विवेकका खातिर केइ सोधपुछ नअरेइ त्यो खा | 
\v 26 "क्यकिकी "" पृथ्वी रे तइमि भयाका सबै थोक परमप्रभुकाइ हुन् |"
\v 27 कुनै एक विश्वासिले तमूनलाई भोजमि निम्तो दियो भण्या तमूनलाई जान्या इच्छा भयो भण्या तमरा अगाडी जे राखियाको हुन्छ विवेकका खातिर केइ सोधपुछ नअरेइ तइ खा | 
\v 28 "तर केइ मान्सले तमलाई "" यो त बलिमि चढायाको हो भण्यो भण्या बताइ दिनेका खातिर रे विवेकका खातिर त्यो जन खा | "
\v 29 तमरो होइन तर तइका विवेकका खातिर मेरा स्वतन्त्रताको न्याय अर्काका विवेकले क्याकि अद्दया ? 
\v 30 यदी धन्यवाद दिबर म खान्नार्याउ भण्या धन्यवाद दिबर खायाको भोजको निउति क्यकि मेरो निन्दा हुने ?
\v 31 तवइकिलाई चाहे तमून खा या पिय वा तमून जजसो अरन्छ सबै परमेश्वरका महिमाका निउति अरअ |
\v 32 - कसैलाई ठेस लाग्दा काम जन अरअ चाहे यहूदी होउ या ग्रीक वा परमेश्वरकी मण्डलीलाई होउ |
\v 33  जसेरी म लकै मैले अद्द्या काममि सबै मान्सलाई प्रशन्न राख्दया कोशिसअद्दौ म आफनुइ होइन तर धेरैको हित खोज्जउ, ताकि तिनूनको उद्दार होउ 
\c 11
\p \v 1 मेरो अनुसरण अद्द्या अर जसेरी म को अनुसरण अददउको अनुसरण अददउ  |
\v 2 म तमूनको तारिफ अद्दउ क्यकिकी सबै विषयमि तमून मलाई समझन्छौ रे मैले तमूनलाई दिएका शिक्षाहरु कायम राखन्छौ |
\v 3 तर तमूनले यो बुझ भण्ने म चाहनौ कि हरेक मान्सको शिर ख्रीष्ट हुन, स्वानीको शिर उइको बैकान हो रे ख्रीष्टको शिर परमेश्वर हुन् |
\v 4 प्रार्थना अद्दतक वा अगमवाणि बोल्लतक आफनु शिर ढाक्द्या मान्सले आफना शिरको अपमान अरन्छ | 
\v 5 तर शिर खुल्ला राखिवर प्रार्थना अथवा अगमवाणि बोल्लेइ स्वानीले आफना शिरको अपमान अरन्छे | क्यकिकी यो तिन्ले आफनु मुन्टो खुण्याया जसो हो |
\v 6 क्यकिकी यदी कोइ स्वानीले आफनु मुन्टो ढोक्दिन भण्या बरु तैले आफना रौं काटौ | तर रौ काट्टु वा खुण्याउनु स्वानीका निउति लाजको कुरा हो भण्या तिनले मुन्टाइनि घुम्टो हालौ |
\v 7 क्यकिकी बैकानले आफनु मुन्टो ढाक्दु हुनैन क्यकिकी उ परमेश्वरको प्रतिरुप रे गौरव हो, तर स्वानी बैकानको घमण्ड हो | 
\v 8 क्यकिकी बैकान स्वानी बटहै बनिएको होइन तर स्वानी बैकान बटहै बनिएकी हुन |
\v 9 स्वानीकि निउति बैकान सृष्टि भया होइन तर स्वानी बैकानै निउति हो | 
\v 10 तवैकिलाई स्वर्गदुतका खातिर लै स्वानीले आफनु मुन्टो ढोकेको हुनु पणन्छ
\v 11 पइलकै प्रभुमि बैकान बटहै स्वानी स्वतन्त्र हुनिनन्, नत स्वानी बटहै बैकानै हुनाहान |
\v 12 क्यकिकी जस्या बैकान बटहै स्वानी बनिन तसेइ बैकान स्वानी बटहै जन्मन्छ तर सब थोक परमेश्वर बटहै आउछ |
\v 13 तमून आफै विचार र के मुन्टो नढोकिवर स्वानीले परमेश्वरलाई प्रार्थना अद्द स्वाउछ ?
\v 14  बैकानले लामा रौ पाल्यो भण्या त्यो तइको निउति शरमकि कुरणि हो भणि के प्रकृतिले लै तमूनलाई सिकाउनैन ब ?
\v 15 तर यदी स्वानीका लामा रौं छन भण्या त्यो तइका निउति घमण्ड हो | क्यकिकी स्वानीका रौं तइलाई ढाक्दाई दिइएको हो | 
\v 16 तर कसैले येइ विषयमि बादबिवाद अद्द खोजन्छ भण्या, हामरो इसो कुनै रित आथिन नत परमेश्वरका मण्डलीको |
\v 17 तर यीन आदेश दिन्जा म तमूनको तारिफ अद्दैन क्यकिकी तमून भेला हुन्ज्या त्यो निकाइको निउति हुनैन तर त्यो झिक खराबीको निउति हुन्छ |
\v 18 क्यकिकी पइल्लि त मण्डलीमि एकसाथ भेला हुन्ज्या तमूनमि फाटो हुन्छ भण्ने म सुण्नउ | पइ केइ मात्रामि म विश्वासलै अद्दौ |
\v 19 तमून मध्ये ग्रहणयोग्य ठहरिएकाहरु चिनिनलाई तमूनमि मतभेद हुनु लै आवश्यकै छ |
\v 20 जब तमून एकसाथ भेला होइवर खानपान अरन्छौ त्यो चाई प्रभु भोज होइन
\v 21 क्यकिकी खानाई बसन्ज्या हरेकले आफनो भोजन खान्छ रे कोइ भोकेइ रनाहान कोइ दारुले मात्तिनाहान् | 
\v 22  के खानाई रे पिनाइलाई तमूनका आफना घर आथिन ? अथवा के तमून परमेश्वरको मण्डलीलाई तुच्छ ठान्दछौ रे केइ नहुनेहरूको अपमान अरन्छौ ? म तमूनलाई ले भणु ? के म येइका निउति तमूनको तारिफ अरु ? म कदाचित् अद्दैन |
\v 23 क्यकिकी प्रभु बटहै मैले जे पाया त्यो तमूनलाई सुम्पिलै दिया, अर्थात जै रात उन पकोड़िया तइ रात प्रभु येशूले रोटो समायो |
\v 24 "रे धन्यवाद दिया पछा तइ रोटो तोणिवर भण्यो "" यो तमूनका निउति मेरो शरिर हो यो मेरो सम्झनाका निउति अर | ''"
\v 25 "तसै अरि खाया पछा उनले कटौरा समाइबर भण्यो "" यो कटौरा मेरा रगतमि भयाको नया करार हो | जब जब तम येइ पिन्छौ मेरा सम्झनामि अक्सर अद्द्या अर | '' "
\v 26 क्यकिकी जब जब तम यो रोटी खान्छौ रे येइ कटौरा पिन्छौ उन नआउन्ज्या तमून प्रभुको मृत्युको घोषणा अरन्छौ | 
\v 27  तबै जैले अयोग्य रितिले प्रभुको रोटी खान्छ कटौरा वटहै पिन्छ त्यो मान्स प्रभुको शरिर र रगतलाई अपवित्र तुल्याएकोमा दोषि ठहरिन्छ |
\v 28 हरेक मान्सले आफुलाई जाचोस पइ मान्तर तैले खाओस रे कटौरा बटहै पिओस |
\v 29 क्यकिकी प्रभुको शरिरलाई जैले नचिनेइ खान्छ रे पिन्छ तइले त्यो खाए रे पिएको कारणले आफुमाथि दण्ड ल्याउनेछ |
\v 30 तवइकिलाई तमून मध्ये धेरैजना दुर्बल रे रोगी छौ, कतिजना त मरिसक्या छन ( सिसक्या छन ) 
\v 31 तर हामले आफुले आफैलाई जाचेका छु भण्या हाम न्यायमि पड्डया हुनुउ 
\v 32 तर जब प्रभुले हामरो न्याय अद्दाहान् तब हामलाई अनुशासन अददाहान् ताकि संसार सित हाम दोषि नठरिउ |
\v 33 तवइ मेरा भाइ हो खानाइलाई संगै भेला हुन्ज्या एक दोसरालाई पख |
\v 34  यदी कोइ भोको छ भण्या तैले धेरै जाइबर खाओस नतित एक साथ भेला हुन्ज्या तमून डण्नका भागी हुनेछौ | और कुराका बारेमि म आयावर निर्देशन दिउँलो | 
\c 12
\p \v 1 भाइ हो अब आत्मिक बरदानको विषयमि तमून अज्ञान रअ भण्ने मेरो इच्छा आथिन | 
\v 2 तमूनलाई थाइ छ कि जब तमून अन्यजाति थ्या तब केइ केइ प्रकारले प्रभाबित होइवर तमून बोल्लैइ नसक्द्या मूर्तिहरूतिर बहकिएका थ्या | 
\v 3 "तवइकिलाई तमूनले यो कुरणि बुजेको म चाहनौ कि परमेश्वरका आत्माद्वारा बोल्ने कसैले लै येशू "" येशू श्रापित होस "" भण्नाइन | रे पवित्र आत्मा द्वारा मान्तर "" येशू नै प्रभु हुन "" भण्न सकन्छ | "
\v 4 बरदानहरु धेरै किसमका छन तर पवित्र आत्मा एकै हुन | 
\v 5 सेवाहरु धेरै किसमका हुनाहन् तर प्रभु एकै हुन |
\v 6 कामहरु धेरै किसमका हुन्छन तर उनै परमेश्वरले हरेकलाई तिन काम अद्द्या प्रेरणा दिनाहान् |
\v 7 सबैका हितकिलाई नै पवित्र आत्माको काम प्रकट हुनाइ हरेकलाई दिइयाछ |
\v 8 कसैलाई पवित्र आत्मा द्वारा बुद्दीका कुरा बोल्ने कसैलाई उनै पवित्र आत्मा अन्सार ज्ञानका कुरा बोल्ने |
\v 9 कसैलाई उनै पवित्र आत्मा द्वारा रोग निको पड्डया बरदान दिया छ | 
\v 10 कसैलाई अचम्मका कामहरु अद्द्या, कसैलाई अगमवाणी बोल्ल्या, कसैलाई आत्माहरु छुट्याउन सक्ध्या, कसैलाई भिन्न भिन्न किसमका भाषाहरु बोल्ल्या, कसैलाई तिन भाषाको अर्थ खोल्ल्या | 
\v 11  तर यीन सबै उनै एक पवित्र आत्माका कामहरु हुन | उनले हरेकलाई उनरो इच्छा अन्सार बरदान दिनाहान् |
\v 12 क्यकिकी जसेरी शरिर एक छ तइका धेरै अंगहरु छन रे शरिरका जम्माई अंगहरु धेरै भएलकै शरिर त एकै हुन्छ, ख्रीष्टले तसाइ हुन |
\v 13  क्यकिकी एकै पवित्रआत्मा बटहै हाम सबैले एकै पवित्र आत्मा बटहै पिन दिइयो |
\v 14  क्यकिकी शरिर एकै अंग बटहै मान्त्तर होइन तर धेरै अंगहरु बटहै बनिएको हुन्छ | 
\v 15 "यदी खुट्टाले "" म हात होइन, तवै म शरिरको अंग होइन "" भण्यो भण्या के त्यो शरिरको अंग हुनैन ? "
\v 16 " रे कानले "" म आँखा हुनु तबै म शरिरको अंग हुनु ""  भण्यो भण्या के त्यो शरिरको अंग हुनैन ?"
\v 17 यदी जम्मै शरिर आँखा भया भएले सुण्ने काँ बटहै ? यदी जम्मै शरिर कान भया भएले सुङदेइथ्या कम्टाहै ? 
\v 18 तर परमेश्वर आफनु इच्छा बमोजिम शरिरमि हरेक अंग मिलाइवर राखीदिराइछ | 
\v 19 यदी ती जम्माई एकै हुनाहुन् त शरिर काँ हुन्थ्यो ?
\v 20 तर अंगहरु धेरै छन पइलकै शरिर चाँइ एकै | 
\v 21 "आँखाले हातलाई "" मलाई तेरो दरकार आथिन भण्न सक्दैन, रे मुन्टाले खुट्टालाई "" मलाई तमरो दरकार आथिन "" भण्न सक्दैन |"
\v 22 बरु शरिरका दुर्बल धेकिने अंगहरुलाई नै नभइ नहुन्या हुनाहान |
\v 23  शरिरका ती अंगहरु जैलाई हाम कम महत्वका ठान्नाउ, तिनलाई हान बढता आदर दिनाउ | प्रत्यक्ष रुपले देखाउन नसकिने अंगहरुलाई हाम बढता भद्रतासित राख्दाउ |
\v 24 प्रत्यक्ष धेकाउन सकिन्या हामरा अंगहरुलाई तसो हिफाजत चाइनैन तर परमेश्वरले हामरा शरिरलाई इसेरी मिलाइ राइछ कि हिन अंगलाई बढता आदरणिय बनाइराइछ | 
\v 25 ताकि शरिरमि बेमेल जन हौ, तर अंगहरु एकले अर्काको निउति बराबर वास्ता राखुन | 
\v 26 यदी एक अंगलाई कष्ट भयो भण्या सबै अंग संङै कष्ट भोक्दाहान्, अथवा एकै अंगको लै आदर भयो भण्या सबै अंगहरुले संङै आनन्द लिनाहान् | 
\v 27  तमून ख्रीष्टका शरिर हौ र हरेक तइका अंग हौ |
\v 28  परमेश्वरले मण्डलीमि पइल्लो धर्म चेला, दोस्रो अगमवक्ताहरु तेस्रो सिक्षकहरु पइ अच्चमका काम अद्ध्याहरु, रे निको पाड्डया बरदान पाएकाहरु, साहायता अद्द्याहरु, प्रशासन अद्द्याहरु रे विभिन्न भाषा बोल्लेहरु नियुत्त अरिराइछ |
\v 29 के सबै धर्म चेला हुन् ? क्या सबै अगमवक्ता हुन ? क्या सबै शिक्षक हुन ? क्या सबै अच्चमका काम अद्द्या हुन ?
\v 30  के सबै सित निको पड्डया वरदान हुन्छ ? के सबैले भिन्न भाषा बोल्लाहान ? के सबैले अर्थ खोल्ल सक्दाहान् ?
\v 31 तर आजि उच्च बरदानहरुको उत्कृष्ट इच्छा अर | पइ म तमूनलाई झिक उत्तम मार्ग बताउनौउ | 
\c 13
\p \v 1 मइले मान्स रे स्वर्गदूतका भाषामि बोले लै यदी ममी प्रेम आथिन भण्या, म हल्ला मचाउने घाँटै रे झ्याँइ झ्याँइ अद्द्या मान्तर हुनौ | 
\v 2 म सित अगमवाणी बोल्ल्या शक्ति त होलो रे सबै रहस्य रे सबै ज्ञानहरु बुज्ज सकलो र पहाडहरु हटाउन सक्द्या सम्मको सम्पूर्ण विश्वास म सित होलो, तर ममि प्रेम चाई आथिन भण्या म केइ पनि हुनु | 
\v 3  यदी मैले सारा सम्पति वाणिदिया रे पइ मेरो शरिर जलाउनाइलाई दिइ हाले तर मसित माया आथिन भण्या मलाई केइ पनि हुनैन | 
\v 4 प्रेम सहनशिल हुन्छ रे दयालु हुन्छ | प्रेमले डाहा अद्दैन न त सेखि अरन्छ |
\v 5 प्रेम हटि हुनैन न त ढिट हुन्छ | प्रेमले आफनि कुरणिमि जिद्दि अद्दैन, झर्को माण्नैन, खराबिको हिसाब राख्दैन | 
\v 6 प्रेम खराबिमी प्रशन्न हुनैन तर ठिक कुरणिमि रमाउछ |
\v 7 प्रेमले सबै कुरा सहन्छ,  सबै कुरणिको पत्यार अरन्छ, साबि कुरामि आशा राखन्छ, सबै कुरामि स्थिर रहन्छ | 
\v 8 प्रेमको कभै अन्त हुनैन | अगमवाणीहरु बितेर जानाहान्, भाषाहरु बन्द हुनाहान, ज्ञान टलि जान्छ |
\v 9  हामरो ज्ञान अपूर्ण छ, हामरो अगमवाणी अपूर्ण छ | 
\v 10 तर जब सिद्द्ता आउछ तब अपूर्णता टलिजान्छ | 
\v 11 जब म बालक थ्युँ तब बालकै जनि बोलन्थ्युँ, बालखै जनि सुचन्थ्युँ, बालखैले जनि तर्क आरन्थ्युँ, तर जब म ज्वान भयुँ पइ बालखको चाल छाणिदिया | 
\v 12 अइल हाम दर्पनमि कि जनि आनला सित धेक्दाउ,  तर तइ बेला चाई सफासित धेक्द्या हुँ | अइल म थोक्काइ मान्तर बुज्जउ, तइ बेला चाई पूरा बुज्ज्याहुँ, जसेरी म लकै पूर्ण रुपले चिनिएको छु |
\v 13  अब विश्वास आशा, प्रेम, यी तिन रनाहान्, तर यिनमि सर्वोत्तम भण्या प्रेमै हो
\c 14
\p \v 1  प्रेमलाई तमूनको लक्ष बना रे आत्मिकि बरदानका निउति उत्कृष्ट अभिलासा राख, विशेष अरि अगमवाणी बोल्लाइ किलाई |
\v 2 क्यकिकी अन्य भाषामि बोल्लेले मान्स सित होइन तर परमेश्वर सित बोलन्छ | उइले के भण्नाछ कोइ बुज्जाइन, पवित्र आत्मामि उ रहस्यका कुरा बोलन्छ |
\v 3 पइ अगमवाणी बोल्या हरेकले मान्सैसित बोलन्छ | तिनूनका आत्मिकि वृद्दि, उत्साह रे सान्त्वनाको निउति बोलन्छ | 
\v 4  अन्य भाषामि बोल्ल्याले आफनुइ आत्मिक बृद्दि अरन्छ तर अगमवाणी बोल्ल्याले मण्डलीको आत्मिक बृद्दि अराउछ |
\v 5 तमून सबै अन्य भाषा बोल भण्या म चाहानौ, तर तइ हैलै आँजि बढता तमूनले अगमवाणी बोल्याको म चाहानौ | मण्डलीका आत्मिक बृद्दिका निउति कसैले अर्थ खोलिदिएन भण्या अन्य भाषा बोल्ने भण्ना अगमवाणी बोल्या माहान हो |
\v 6 भाइ हो यदि म तमूनका वाँ अन्य भाषामि बोलिवर आयुँ, तर तमूनका वाँ कुनै प्रकाश अथवा ज्ञान वा अगमवाणी वा शिक्षा ल्याएनु भण्या म बटहै तमूनलाई के फाइदा हुन्छ ?
\v 7 बासुरी वा बीणा जसा निर्जिव बाजा बटहै स्पष्ट ध्वनि निकलेन भण्या कैले भण्न सकन्छ कि बाजा छ भणिवर | 
\v 8 यदि तुरहिले स्पष्ट ध्वनि दिएन भण्या युद्दको निउति के तयार हुन्छ ? 
\v 9 तमून सित लै इसोइ हुन्छ | यदि बुज्जै नसकिने शब्द तमून आफना जिबणाले बोलन्छौ भण्या तमूनले कि भण्नाछौ को बुज्ज्या ? 
\v 10  संसारमि सायद धेरै किसमका भाषाहरु छन | ति कुनै लै अर्थहिन आथिनन् 
\v 11  यदि बोल्ल्याको भाषाको अर्थ मइले बुजेन भण्या बोल्नेका निउति म त विदेशी भयुँ रे त्यो बोल्ने चाई मेरा निउति विदेशी हुन्छ |
\v 12 - इसेरी तमूनलै पवित्र आत्माका बरदानहरुका निउति उत्सुक हुनाले मण्डलीका निर्माणको काममि श्रेष्टता हासिल अद्द्या कोशिस अर |
\v 13 तवइकिलाई अन्य भाषामि बोल्लेले तइको अर्थ खोल्ल्या शक्तिको निउति प्रार्थना अरौ |
\v 14 क्यकिकी मैले अन्य भाषामि प्रार्थना अद्दतक मेरो आत्माले प्रार्थना अरन्छ तर मेरो दिमाग चाई निष्फल हुन्छ | 
\v 15  अव मैले क्या अद्द्या पइ ? म आत्माले प्रार्थना अद्द्या हु रे दिमागले लै प्रार्थना अद्द्या हु | आत्माले स्तूति अद्द्या हुँ रे दिमागले लै स्तूति अद्द्या हुँ |
\v 16 "नतित तमूनले आत्मामि परमेश्वरको प्रशंसा अद्द तक बुज्ज नसक्द्या बाइरका मान्सले तमरा धन्यवादका प्रार्थना पछा  "" आमेन "" कस्या भणलो ? जवकि तमूनले क्या भण्या उ बुज्जैन |"
\v 17 तमून त निक्केरि धन्यवाद दिन्छौ होला तर तइले त्यो आर्खा मान्सको केइ आत्मिक बृद्दि अद्दैन |
\v 18  म परमेश्वरलाई धन्यवाद चढाउनउ, क्यकिकी तमून सबै भण्ना बढि म अन्य भाषामि बोल्लौ | 
\v 19  पइ लकै मण्डलीमा अन्य भाषामि दश हजार शब्द बोल्लु भण्ना त बरु आफनाइ दिमागले पाँच वटा शब्द औरलाई शिक्षा दिन्या हेतुले म बोल्ला चाहनौ
\v 20 भाइ हो सोचबिचारमि बालख जन बन, खराबिको लागी बालख बन तर सोचबिचारमि परिपक्क्व बन | 
\v 21 "व्यवस्थामि लेखिरैछ "" अनौठो भाषा बोल्ल्या मान्स बटहै रे बिदेशिका ओठ बटहै यी मान्स सित म बोल्नेछु रे पइलकै तिनूनले मेरी कुरणि सुण्न्या हुनिन, परमप्रभु भण्नाहान् | "
\v 22 तवई अन्य भाषाहरु विश्वासीका निउति होइनन् तर अ'विश्वासीहरु का निउति चिन्ह हो | तर अगमवाणी चाई अविश्वासीहरुका निउति होइन तर विश्वासीका निउति हो | 
\v 23 यदि जम्मै मण्डली जम्मा होइवर हरेकले अन्य भाषामि बोल्या भण्या रे बिश्वास न अद्द्या मान्सहरु रे नबुज्ज्या ता आया भण्या के तिनूनले बौलारि भण्नाइन ब ?
\v 24 - तर सबैले अगमवाणी अददा रया बेला कोइ अविश्वासी वा बाइरको मान्स ताँ पस्यो भण्या उइलाई सबै बटहै आफनो पापको बोध हुन्छ रे सबै बटहै उ जाँचिनेछ |
\v 25 "तइका हृदयका गोप्य कुराहरु प्रकट हुनेछन रे घोप्टो पाणिवर तइले परमेश्वरलाई पुज्नेछ रे तइले "" परमेश्वर तमूनका बिचमि छन "" भण्ने घोषणा गर्नेछ |"
\v 26 भाइ हो अब हाम के भणु पई ? तमून एकै सित भेला हुन्ज्या हरेक सित भजन वा शिक्षा प्रकाश, अन्य भाषा वा अर्थ खोलाई हुन्छ | यी सबै कुरणि आत्मिक निउति अरिउन | 
\v 27 कसैले अन्य भाषामि बोलन्छ भण्या दुइ जनाले मान्त्तर अथवा बढिमा तीन जना समेतले पालो पालो अरिबर बोलुन रे एक जनाले तइको अर्थ खोलौ | 
\v 28  तर अर्थ खोल्ल्या कोइ नभया बोल्ले मान्स मण्डलीका सभामि चुप रहोस रे त्यो आफइ सित रे परमेश्वर सित बोलोस |
\v 29 अगमवाणी बोल्ल्या चाँइ दुइ अथवा तीन जना सम्म मान्त्तर होइन रे औरले तिन्ले बोलेकी कुरणि निकेरी जाँच अरुण |
\v 30 तर ता बस्या एक जनालाई लै प्रकाश आयो भण्या पैल्ली बोल्या चुप राहोस
\v 31 तमुन सबैले पालै सित अगमवाणी बोल्ल सकन्छौ , रे इसेरीइ सवैले सिक्दसक्दाहान् रे सबैले उत्साह पाउनाहान्  
\v 32  अगमबक्ताहरु का आत्मा अगमवक्ताकै अधिनमो हुनाहान |
\v 33 क्यकिकी परमेश्वर गोलमालका परमेश्वर हुनिनन् , तर शान्तिका परमेश्वर हुन | सन्तहरुका सबै मण्डलीमि भएका चलन अन्सार |
\v 34 - स्वानीन मण्डलीका सभामि चुपचाप रउन | तिनूनलाई बोल्ल्या अनुमति आथिन तर व्यवस्थाले भणेइ जनि तिनून अधिनमि रहुन | 
\v 35 केइ कुरणिको बारेमि तिन सोद्द चाहान्छिन् भण्या घर आफना बैकानलाई सोदुन् | क्यकिकी मण्डलीमि स्वानीले बोल्लु शरमकी कुरणि हो | 
\v 36 के परमेश्वरको वचन तमून बटहै शुरु भया हो ? अथवा के तमूनका वाँ मान्त्तर यो आया हो ?
\v 37 कसैले आफुलाई अगमवक्ता अथवा आत्मिकी मान्स समझन्छ भण्या मैले लेख्या कुरणि प्रभुको आज्ञा हो भण्ने तइले स्वीकार अरौ |
\v 38  तर कसैले एइको वास्ता अददैन भण्या तइको लै वास्ता अरिन्या छैन |
\v 39 तबै भाइ हो अगमवाणी बोल्या उत्कृष्ट इच्छा अर रे अन्य भाषामि बोल्ल्यालाई मनाही जन अर | 
\v 40 तर सबै काम शिष्टता पुर्वक रे सुव्यवस्थीत ढंगले हुनु पणन्छ |
\c 15
\p \v 1 भाइ हो मैले तमूनलाई प्रचार अर्या सु-समाचार तमूनलाई याद दिलाउन चाहनौ , जो सु-समाचार तमूनले ग्रहण अर्या रे जैमि तमून स्थिर छौ | 
\v 2 इसै सु-समाचार बटहै तमरो उद्दार होइरैछ , यदि तइमि तमून अटल रया भण्या , नतित तमूनले व्यर्थैमि विश्वास अर्या | 
\v 3 क्यकिकी मैले जे पाया तसैलाई सबभण्ना मुख्य विषयका रुपमि तमूनलाई सुम्पिदिया अर्थात पवित्र धर्मशास्त्र अनुसार ख्रीष्ट हामरा पापका निउति मर्या |
\v 4 उन खड्डयाइया रे पवित्र धर्मशास्त्र अन्सार तेसरा दिन पूनरजीवित भया |
\v 5  उन केफासका वाँ , पइ बाह्रै जनाका वाँ धेकिया |
\v 6  तइ पछा उन एकै समयमि पाँच सय भण्ना बढी भाइहरुका वाँ एकै बेर धेकिया जैमध्ये धेरै जसा अइलसम्म छनैछन तर कोइकोइ मान्तर मर्या |
\v 7 तइ पछा याकूब रे सबै धर्म चेलाहरुका वाँ धेकिया | 
\v 8 सबै भण्ना अन्तिम समयमि जन्मेको मान्सका वा जसो म संग लै धेकिया
\v 9 क्यकिकी धर्म चेलाहरु मध्ये सबै भण्ना म तुच्छ हुँ | म धर्म चेलो भणिन योग्य आथिनु क्यकिकी मैले परमेश्वरका मण्डलीलाई खेदो अर्या हुनाले |
\v 10 तर म जो छु त्यो परमेश्वरका अनुग्रहले छुँ रे ममाथि भएको उनरो अनुग्रह खालि भएन बरु मैले त तिनून सबै भण्ना बढता मिहिनत अर्या | पइ लकै मैले होइन म सित भएका परमेश्वरका अनुग्रहले हो | 
\v 11 तवई मैले भएलकै अथवा तिनूनले भएलकै हाम जो प्रचार अद्दाउ सो तमूनले विश्वास अरि राइछौ |
\v 12  मरिवर लै ख्रीष्ट बिउँतिया भणि प्रचार अरिन्छ भण्या कसेरी तमून मध्ये कसै कसैले मृतकको पूनरुत्थान हुनैन भणि सकन्छौ ?
\v 13 तर यदि मृतकको पूनारुत्थान हुनैन भण्या त ख्रीष्ट लकै मृतक बटहै पूनरजिवित पाणिनु भया होइन |
\v 14 यदि ख्रीष्ट मृतक बटहै पूनरजिवित पाणिएका होइनन् भण्या त हामरो प्रचार खालि हुन्छ रे तमूनको विश्वास लकै खालि हुन्छ | 
\v 15 तइ भण्ना लै हाम परमेश्वरका बारेमि झुटा साँचि ठहरिनाउ , क्यकिकी उनले ख्रीष्टलाई मृतक बटहै पूनरजिवित पाण्यो भणि हामले परमेश्वरको बारेमि गवाही दिया छौ | तर साच्चि मृतकहरुको पूनरुत्थान हुनैन भण्या त उनले ख्रीष्टलाई पूनरजिवित पाणेन |
\v 16 क्यकिकी यदी मृतकहरुको पूनरुत्थान नहुन्या भया त ख्रीष्ट लकै मृतक बटहै जीवित पारिनु भएन | 
\v 17  ख्रीष्ट पूनरजिवित पाणिएन भण्या त तमूनको विश्वास खालि छ रे तमून आँजि सम्म पापैमि छौ |
\v 18 तव त ख्रीष्टमि सिएकाहरु लकै नष्ट भएका छन | 
\v 19 यदि जीवनको निउति मान्तर ख्रीष्टमि हामले आशा राख्या हौ भण्या हाम सबै मान्स भण्ना दयनिय हुनाउ | 
\v 20  बास्तवमि ख्रीष्ट मृतकहरु बटहै जीवित भयाहुन | सियकाहरु मध्येमि उन चाई पइलो फल हुन | 
\v 21 क्यकिकी जसेरि मान्स बटहै मृत्यु आयो तसेरिइ मृतकहरुको पूनरुत्थान लकै मान्सै बटहै आयो |
\v 22 क्यकिकी जसेरी आदममि सबै मद्दाहान् तसेरिइ ख्रीष्टमि सबै जिउना बनाइनेछन |
\v 23 तर हरेक आ-आफ्ना क्रमअन्सार ख्रीष्ट भण्या अगौटे फल , तइ पछा उनरा पूनरागमनमि ख्रीष्टका आफनाहरु |
\v 24 तब अन्त आउन्या हो , जब उनले हरेक अधिकार रे शक्ति नष्ट पाणिबर परमेश्वर अर्थात पितालाई राज्य सुम्पिदिन्या हुन | 
\v 25 क्यकिकी उनले आफना सबै सत्तुरलाई आफना खुट्टामूणि नपाणन्ज्या उनले राज्य अद्दुइ पणन्छ | 
\v 26 सबै भण्ना पछा नष्ट पाणिने शत्तुर मृत्यु हो |
\v 27 "' क्यकिकी परमेश्वरले सबै कुरा उनरा खुट्टामुणि अधिनमि राख्याछ "" तर त्यो स्पष्ट छ कि "" सबै कुरा उनरा अधिनमि राखिएको छ "" भण्नाले परमेश्वर आफइ तइ अधिनमुणि आथिनन जैले सबै कुरा ख्रीष्टका अधिनमि राख्दिराइछ |"
\v 28 जब सबै कुरा उनरा अधिनमि ल्याइन्छ तब स्वयम पुत्र उनरा अधिनमि हुन्याहुन , जैले सब थोक उनरा अधिनमि राख्दाहान पइ लइ परमेश्वरमै सबै थोकका सर्बेसर्बा होउन |
\v 29 नतित मृतकहरुका निउति बप्तिस्मा लियाको अर्थ के भयो ? मृतकहरु जिउना न पाणिन्या भए त तिनूनका निउति मान्सले क्याकि बप्तिस्मा लिनाहान 
\v 30 म भण्या हरघडि खतराइमि पड्या हुनौ |
\v 31 भाइ हो , हामरा प्रभु येशूमि तमूनका कारण म घमण्ड अद्दउ रे म भण्न सक्दउ कि प्रतिदिन म मद्दउ |
\v 32 "मान्स कै कुरा अद्द्या हो भण्या एफिससमि जंगली जनावर सित मेरो लड़ाइले मलाई के फाइदा भयो पइ ? मृतकहरु जिउना नहुन्या भए त "" हाम खाँउ रे पिउ क्यकिकी मेल त मद्ध्या हो "" |"
\v 33 भ्रममि जनपणो | खराब संगतले निका चरित्रलाई नष्ट पणन्छ |
\v 34 होसमि होओ , अब उप्रान्त पाप जनअरअ | क्यकिकी कतिलाई त परमेश्वरको ज्ञानै आथिन | तमूनलाई लज्जित बनाउनाइ मइले यो भण्या हु |
\v 35 " तर कसैले सोधन्ना "" मृतकहरु कस्याँ जिउना हुनाहान रे तिन कस किसमको शरिर लेइवर आउन्याहुनन् ?"
\v 36 मूर्ख ! जे तम रोपन्छौ त्यो नमरेइ सजिब हुनैन |
\v 37  जे तम रोपन्छौ त्यो चाई पछा हुने शरिर होइन , तर बि मान्तर रोप्दाउ चाहे त्यो गौं होस अथवा अरु केइ किसमको अन्नहोस |
\v 38  पइ आफुलाई खुसि लागेबमोजिम परमेश्वरले एक शरिर दिन्याहुन् रे हरेक किसमको बी लाई तसइको शरिर दिन्याहुन् |
\v 39 - सबै शरिर एकै किसमका हुनाइन् | मान्सको शरिर एक किसमको जीव जन्तुहरुको अर्खाइ किसमको चड़ाहरुको अर्खाइ किसमको रे माछाहरुको अर्खाइ किसमको शरिर हुन्छ |
\v 40 पइ शरिर लै स्वर्गीय रे पार्थिव हुनाहान् | स्वर्गीय शरिरको तेज एक किसमको हुन्छ रे पार्थिव शरिरको तेज अर्खोइ किसमको हुन्छ |
\v 41 सूर्यको तेज एक किसमको , चन्द्रमाको तेज अर्खोइ किसमको रे ताराहरुको तेज अर्कोइ किसमको हुनाहान् क्यकिकी एक तारा अर्खा तारा भण्ना तेजमि फरक हुन्छ |
\v 42 मृतकहरुको पुनरुत्थान लै तसोइ हो | जो शरिर विनासमि गणिन्छ त्यो अविनासमि जीवित हुन्छ | 
\v 43 अनादरमि त्यो गणिन्छ , महिमामि त्यो जीवित हुन्छ , दुर्वलतामि त्यो गणिन्छ शक्तिमि त्यो जीवित हुन्छ |
\v 44  प्राकृतिक शारिरमि त्यो गणिन्छ आत्मिक शरिरमि त्यो जीवित हुन्छ | प्राकृतिक शरिर छ भण्या आत्मिक शरिर लकै अवश्य हुन्छ |
\v 45 " तवई इसो लेखिएको छ "" पइल्लो मान्स आदम जीवित प्राणी भयो "" | अन्तिम आदम जीवन दिने आत्मा भयो "
\v 46 पैल्लिको चाई आत्मिक होइन तर प्राकृतिक हो रे तइ पछा आत्मिक हो | 
\v 47 पैल्लिको मान्स माटिले बन्या पृथ्वी बटहै हो | दोस्रो मान्स स्वर्ग बटहै हो | 
\v 48 माटिले बन्या मान्स जसो थ्यो ,माटिले बन्याहरु लकै तसाई हुनाहान रे स्वर्गीय मान्स जसो छ , स्वर्गकाहरु लकै तसाई हुनाहान |
\v 49 जसेरी हामूनले माटिका मान्सको रुप धारण अर्याछौ तस्याई स्वर्गका मान्सको रुपधारण अद्द्याहुँ |
\v 50 अब भाइ हो म तमूनलाई यो भण्नउ मासु रे रगत स्वर्गका राज्यको हकदार हुन् सक्दैन न त बिनास अविनाशको हकदार हुन सकन्छ | 
\v 51  हेर म तमूनलाई एक रहस्य भण्नउ , हाम सबै सुण्नाइन तर सबैको परिवर्तन हुन्या हो | 
\v 52 एकै क्षणमि , आँखाका एक निमेषमि , तुरहीको आखिरि आवाजमि , क्यकिकी तुरही बज्ज्या हो रे मरेकाहरु अविनाशी होइबर जीवित हुन्याहुन | पइ हामरो चाई परिवर्तन हुन्या हो |
\v 53  क्यकिकी येइ बिनाशी स्वभावले अविनाशी रे येइ मरणशिल शरिरले अमरत्त्व  धारण अद्दु पणन्छ |  
\v 54 "जब विनाशीले अविनाशी रे मरणशिल रे अमरत्व धारण अरन्छ तव लेखिएको त्यो वचन पूरा हुन्छ "" मृत्यु विजयमि निलिएको छ "" |"
\v 55 ' ए मृत्यु तेरो बिजय काहाँ ? ए मृत्यु तेरो खिल काहाँ छ ? ''
\v 56  मृत्युको खिल पाप हो , रे पापको शक्ति व्यवस्था हो |
\v 57 तर परमेश्वरलाई धन्यवाद होउ जैइले हामरा प्रभु येशू ख्रीष्ट द्वारा हामलाई बिजय दिनाहान् | 
\v 58  तवइकिलाई मेरा प्रिय भाइ हो स्थिर रे अटल रहो | प्रभुका काममि सदान बड्डाइरअ | क्यकिकी तमून जाणन्छौ कि प्रभुमि तमूनको मिहिनत खालि हुन्याहोइन् | 
\c 16
\p \v 1 अब सन्तहरुकि निउति भेटिको विषयमि गलातियाका मण्डलीहरुलाई मैले दिएको आदेश अन्सार तमूनले अद्दु | 
\v 2 प्रत्येक हप्ताको पैलो दिन तमून हरेकले आ-आफ्ना कमाइ अन्सार केइ धन छुटेइवर जम्मा अरिबर राख्या , ताकि म आउन्ज्या भेटि संग्रह अददु नपणौ |
\v 3 पइ म आए पछा तमूनले चाहेका मान्सलाई परिचय पत्र दिबर तमूनका भेटि लिइ यरुशलेम पठाउन्या हुँ |
\v 4 पइ मलकै जानाई ठिक धेकियाले तिनून सित मैले जान्या हुँ |
\v 5 - म्याकेडोनियाको यात्रा अर्या पछा म तमून सित भिटघाट अद्द आउन्या हुँ , क्यकिकी म म्याकेडोनिया नै होइबर जान्नार्याउ |
\v 6 शायद म तमूनका वाँ केइ दिन बस्स्या हु , अथवा हिउन लकै बिताउन्या हुँ | तइ पछा म जाँ गएलकै तमूनले मेरो यात्राको बन्दोबस्त मिलाई दिन सक्नेछौ | 
\v 7  येइ पाली तमून सित एकै बेर मान्तर भिटघाट नअरिवर प्रभुको इच्छा भयो भण्या केइ समय तमून सित बिताउने इच्छा छ |
\v 8 तर पेन्तिकोसका कजबार सम्म म एफिससमि बस्स्य हुँ | 
\v 9  क्यकिकी प्रभावशाली कामको म्वाल मेरा निउति खोलिरैछ रे बिरोध अद्द्यालै भौत छन |
\v 10 तिमोथी तमूनका वाँ आइवर तइलाई तमून सित निस्फिक्री बस्न नदिया क्यकिकी त्यो लै मैले जसोइ प्रभुको काम अद्दाछ |
\v 11  तवइ कसैले तइको अवहेलना जन अरौ | तर शान्ति सित तइलाई आफना यात्रामि पठाइदिय रे त्यो मेरा वाँ आउ , क्यकिकी भाइहरु सित आउछ भणि म तइको प्रतिक्षा अद्धौ |
\v 12  अब भाइ अपोल्लोसका विषयमि मलाई यो भण्नु छ कि मैले तइलाई और भाइन सित मिलवर तमून सित भिटघाट अद्दाई निकै आग्रह अर्याथ्या तर अइल आउनाई तइलाई विलकुल इच्छा भएन , तर मौका मिलाइएइ त्यो आउने हो | 
\v 13  सतर्क बस , विश्वासमि बलिया होइरअ , साहसिला रे सामर्थि बन |
\v 14 जे अरन्छौ तिन सबै प्रेममि अरिएका होउन |
\v 15  भाइ हो तमून जाणन्छो कि स्तिफनासका घराना अखैयामि विश्वास अद्द्याहरुमि पइला हुन | तिनूनले सन्तहरुका सेवामि आफइलाई अर्पण अरिराइछ | 
\v 16 इसाहरु रे इसाइ मिहनत अद्द्याहरुका हरेक सहकर्मिका अधिनमि बस भणिवर म तमूनलाई आग्रह अद्दउ |
\v 17  स्तिफनास , फोटुनाटस रे अखाइकसको आगमनमि म आनन्दित भयुँ , क्यकिकी तमूनको अनुपस्थिति तमूनले पूरा अरदियो |
\v 18 क्यकिकी तिनूनले मेरा रे तमूनका आत्मालाई पनि उत्साहित बनाए | इसा मान्सको कदर अर | 
\v 19 एसियाका मण्डलीहरुले तमूनलाई अभिवादन पठाइराइछ | अकिलास रे प्रिस्कोल रे तिनूनको घरमि भयाका मण्डलीले प्रभुमि तमूनलाई हार्दिक अभिवादन पठाइराइछ | 
\v 20 सबै भाइनले तमूनलाई अभिवादन पठाइराइछ | एक अर्खालाई पवित्र चुम्बनले अभिवादन अर |
\v 21 म पावल आफनाइ हातले यो |
\v 22 अभिवादन लेख्दारँयाउ | कसैले प्रभुलाई प्रेम अद्धैन भण्या त्यो श्रापित होउ | हे हामरा प्रभु आस |
\v 23  प्रभु येशू ख्रीष्टको अनुग्रह तमून सित होउ | 
\v 24 ख्रीष्ट येशूमि मेरो माया तमून सबैसित रइरौ | आमेन 
