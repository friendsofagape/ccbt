\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पावल , सिलास रे तिमोथी बटहै , परमेश्वर पिता रे प्रभु येशू ख्रीष्टमि थेसलोनिकिहरुका मण्डलीलाई अनुग्रह रे शान्ति | थेसलोनिकीहरुका बिश्वासका निउति धन्यबाद |
\v 2 हामरा प्रार्थनाहरूमि तमूनको निरन्तर स्मरण अरिबर हाम परमेश्वरलाई तमून सबैका निउति धन्यबाद दिन्छौ |
\v 3 हामरा परमेश्वर पिताका सामने हामरा प्रभु येशू ख्रीष्टमि तिनूनका विश्वासको काम , प्रेमको परिश्रम रे आशाको धैर्य निरन्तर सम्झनाउ |
\v 4 भाइ हो, परमेश्वरका प्रियहरु तमूनलाई उनले चुन्याको हामलाई थाहा छ | 
\v 5 क्यकिकी हामरो सुसमाचार तमूनका वाँ वचनमि मान्त्तर आएन तर शक्ति रे पवित्र आत्मामि पइ सम्पूर्ण निश्चयता साथ आया हो | तमूनका बिचमि छन्ज्या तमून कै खातिर हाम कसा किसमका मान्स थ्यौ तमून जाणन्छौ |
\v 6 तमून हामरा रे प्रभुका अनुकरण अद्दे भया, क्यकिकी पवित्र आत्माले दियाको आनन्द सित त्तामूनले धेरै कष्टमि वचन ग्रहण अर्या |
\v 7 याँ सम्म कि माकेडोनिया रे अखैयामि सबै विश्वासीहरुका बिचमि तमून नमुना बन्या |
\v 8 क्यकिकी तमून बटिहै परमेश्वरको वचन केवल माकेडोनिया रे अखैयामि मान्तर प्रचार अरियाको होइन तर परमेश्वरमि माथिका तमूनको विश्वास प्रत्येक जगामि फैलिएको छ रे हामलाई और केइ भण्नु आवश्यक आथिन |
\v 9  क्यकिकी जै किसमले हामरो स्वागत तमूनका वाँ भयो पइ जीवित रे साँचो परमेश्वरको सेवा अद्द तमून मूर्तीहरु बटहै परमेश्वर तर्फ फर्कियो, सो त मान्सले नै बताउनाहान |
\v 10 पइ स्वर्ग बटहै आउनु हुने उनरा पुत्र जैलाई उनले मृतक बटहै उठायो, उनरोइ बाटो तम हेरन्छौ अर्थात येशूको जैले आउन लाग्या क्रोध बटहै हामलाई छुटकारा दिनाहान |
\c 2
\p \v 1 भाइ हो तमूनका वाँ हामरो आगमन व्यर्थ नभएको तमून आफैलाई थाहा छ | 
\v 2 हामले अगाडी बटिहै फिलिप्पीमि कष्ट भोग्या रे अपमानित भयौ, भण्ने कुरा तमूनलाई थाहा छ तर घोर बिरोध हुनाहुनाइलै परमेश्वरको सुसमाचार प्रचार अद्दाइ हामलाई परमेश्वरमि शाहस मिल्याथ्यो |
\v 3 क्यकिकी हामरो अर्ति उपदेश भुल वा असुद्दता बटहै उब्जेको होइन | नत यो छलकपले भयको हो |
\v 4 - तर जसेरी सुसमाचार हामरा जिम्मामि सुम्पनाका निउति परमेश्वरले हामलाई योग्य ठान्यो, तसेरीइ मान्सलाई प्रशन्न पाड्डाइ तर हामरो हृदय जाँच्चु हुने परमेश्वरलाई प्रशन्न पाड्डाइ हाम बोल्लाउ | 
\v 5 तमूनलाई थाहै छकि हामले कमै खुसामदीका कुरा अरेनौ, नत हाम लालचको बाहानामि फस्यौ | यइको साक्षी परमेश्वर हुन् |
\v 6 ख्रीष्टका प्रेरित भयका नाताले हामले तमून माथि अधिकार चलाउन सकन्थ्या | पइ  लकै हामले मान्स बटहै आदर खोजेनौ, नत तमून बटहै न और कसै बटहै | 
\v 7 आफना बालकहरुलाई स्याहार अद्देइ धाइआमाइ जनि तमूनका बिचमि हाम कोला भया |
\v 8 तबै स्नेह पुर्वक तमूनको चाहना अरिबर हामून परमेश्वरको सुसमाचार मान्तर होइन तर हामरो प्राण लै तमूनलाई दिन तत्पर थ्या, क्यकिकी तमून हामरी निउति अति प्रिय भयाथ्या |
\v 9 क्यकिकी भाइ हो हामरा कष्ट रे मेहनतको सम्झना तमूनलाई छ | तमून कसैलाई बोझ जनबोका भणिबर दिनरात काम अरिबर हमले परमेश्वरको सुसमाचार तमूनलाई प्रचार अर्या | 
\v 10 तमून साक्षी छौ, रे परमेश्वर लकै कि तम विश्वासीहरुका अगाडी कसेरी हामरो व्यवहार, पवित्र, धार्मिक, निष्कोट थ्यो |
\v 11 क्यकिकी तमूनलाई थाइ छ, बुबाले आफना चेलाचेलीलाई जनि हामले तमून प्रतेकलाई कसेरी अर्ति उपदेश दिनोइ रे शाहस लै दिनोइ तमूनलाई आदेश दियौ | 
\v 12 येइ हेतुलेकि तमूनका चालचलन परमेश्वरका योग्य हुन , जैले तमूनलाई उनरो आफनु राज्य रे महिमामि बोलाउना हान |
\v 13 तबै येइको निउति हामलै परमेश्वरलाई निरन्तर धन्यबाद चढाउनाउ , कि तमूनले हाम बटहै सुणेको बचन जो बास्तब्मि परमेश्वरको बचन हो सो तमूनले मान्सका बचनै जनि होइन परमेश्वरका बचन जँस्या ग्रहण अर्या , जुन बचनले तम बिश्वासीहरुमि काम अरन्छ |
\v 14 क्यकिकी भाइ हो , ख्रीष्ट येशूमि यहूदीयामि भयका परमेश्वरका मण्डलीहरुको अनुकरण अद्दे तमून भया , क्यकिकी आफनाइ देश भाइहरु बटहै तमूनले जसेरी दु:ख भोग्या , तसेरी तिनूनले यहूदीहरु बटहै दु:ख भोग्याथ्या |
\v 15 यीन यहूदीहरुलाई प्रभु येशू ख्रीष्टलाई रे अगमवक्ता हरुलाई मारे रे हामलाई लकै बाइर धपाए , रे परमेश्वरलाई अप्रशन्न बनाउछन , पइ सबै मान्सको बिरोध अद्दाहान  |
\v 16 अन्याजातिहरुको उद्धार होस भंणिबर तिनून सित बोल्लाई हामलाई बाछा दियो इसेरी सदाइ उनुन आफना पापको नापो भद्दाहान | तर अन्त्यमि परमेश्वरको क्रोध तिनूनमि पणेको छ ||
\v 17 क्यकिकी भाइ हो , हृदय बटहै होइन तर आँखाको सोजो तमून सित अल्प समयको निउति बिछोड भयका हुनाले , उत्कट इच्छाले तमूनलाई आमने सामने भिट अद्दाइ उत्सुकता सित हामले चेष्टा अर्या |
\v 18 क्यकिकी हाम तमूनका वाँ आउन खोज्या थ्या - म पावल चाइ बारम्बार आउनाइ चाह्या - तर शैतानले हामलाई रोक्यो |
\v 19 हामरा प्रभु येशू जब आउनाहान , तइ बेला उनरा सामने हामरो आशा वा आनन्द वा गर्वको मुकुट तमूनै होइनौ ब ?
\v 20 निश्चय हामरो गौरव रे आनन्द तमूनै हो |
\c 3
\p \v 1 इसो भयाहुनाले जब हामले सन सकेन तब एथेन्समि एकलै छोडिन हाम राजी भया |
\v 2 रे तमूनलाई बिश्वासमि स्थिर अराउनाई रे अर्ति उपदेश दिनाइ परमेश्वरमि ख्रीष्टका सुसमाचारको सेवक हामरा भाइ तिमोथीलाई हामले पठायौं |
\v 3 ताकि यी कष्टहरुले अद्दतक कोइ जन डगमगाओस | तमून आफइलाई थाहा छ कि इसैका निउति हाम खटाइएका हौँ |
\v 4 क्यकिकी जब हाम तमून सित थ्या तब तमूनले कष्ट भोग्दुइ पणन्छ भंणि हामले अगाडी बटहै भंण्याथ्या | यो साँच्चि लै भयो , सो तमूनलाई थाहा छ |
\v 5 तबै मैले अँजिइ सइ नसक्दा परिक्षा अद्देले कुनै किसमले तमूनलाई परिक्षामि पाण्योकि भणि रे हामरो परिश्रम व्यर्थै जालो भण्या डरले तमूनको विश्वास थाहा पाउनलाई मैले तिनलाई पठाए |
\v 6 तर अहिले तिमोथी तिनूनका वाँ बटहै हामरा वाँ आइबर तमूनको विश्वास रे प्रेमको असल खबर हामलाई सुणायो | तमूनले हामलाई भिट्टाइ ज्यादाइ इच्छा अरि सधै प्रेम सित हामरो सम्झना अरन्छौ भण्ने खबर तिनले दिए | हाम लकै तमूनलाई भिट्टाइ तेत्तिकै चाहना अद्दाउ | 
\v 7  तबैकिलाई भाइ हो, तमूनका विश्वासको कारणले हामरा सारा दु:ख रे क्लेशमि तमूनका विषयमि हामले सान्त्वना पायका छौ | 
\v 8 क्यकिकी यदि तमून प्रभुमि दरिला रया भण्या हाम जीवित रनाउ | 
\v 9 सबै आनन्द जो तमूनका खातिर परमेश्वरमि हाम अनुभव अद्दाउ तइको निउति रे तमून किलाई हाम परमेश्वरलाई के धन्यवाद दिन सक्दाउ रे ? 
\v 10 तमूनलाई आमने सामने भिटेर तमूनका विश्वासको कमि पूरा अद्दे हेतुले हाम दिनरात जोसका साथ प्रार्थना अद्दाउ |
\v 11  अब हामरा परमेश्वर रे पिता स्वयमले रे हामरा प्रभु येशूले तमूनका वाँ आउने हामरो बाटो खोलि देउन | 
\v 12 जसेरी हाम तमूनलाई माया अद्दउ तस्याँइ प्रभुले तमूनलाई एकले अर्खासित रे सबै मान्ससित प्रेममि बढने रे प्रसस्त होइरन्या बनाउन |
\v 13 येइ हेतुले कि उनरा सबै सन्तहरुका साथमि हामरा प्रभु येशूको पुनरागमन हुन्ज्या उनले हामरा परमेश्वर पिताका सामने तमूनका हृदय, पवित्र रे निष्खोट बनाइ स्थिर अराउन
\c 4
\p \v 1  अन्त्यमि भाइहरु, प्रभु येशुमि हाम तमूनलाई आग्रहपुर्वक बिन्ति अद्दाउ रे अर्ति दिनाउ, कि तमूनले कसेरी जिउनु रे परमेश्वरलाई प्रशन्न बनाउनु पणन्छ भण्ने तमूनले हाम बटहै सिक्यौ रे तसो अद्दाइ लाइ रैछौ, तसइमि तमून झिक बड्डाइ जाओ |
\v 2  क्यकिकी तमूनलाई थाहा छ कि हामले प्रभु येशू बटिहै के के आदेशहरु तमूनलाई दिया |
\v 3 क्यकिकी परमेश्वरको इच्छा जो तमूनको पवित्र करण लै हो, सो यो हो कि तमून व्यभिचार बटहै अलग बस |
\v 4  पवित्रता रे आदर साथ आफना निउति स्वानी ल्याउनु सो तमून सबैले जाण |
\v 5 तर परमेश्वरलाई नचिन्न्या अविश्वासी जस्या कमूकताको कुबासनामि जन बसो |
\v 6 येइ विषयमि कसैले अपराध अरिबर आफना भाइलाई खराबि न अरौ, क्यकिकी इसा सबै कुरामि बदला लिनुहुने प्रभु नै हुन् | हामले तमूनलाई अगाडीइ यइ बारे गम्भिर चेतावनी दिएका छौं |
\v 7  क्यकिकी परमेश्वरले हामलाई असुद्दताको निउति होइन तर पवित्रतामि बोलायाको छ | 
\v 8 इसो भया हुनाले जैले येइ कुराको अबहेलना अरन्छ तइले मान्सको होइन तर परमेश्वरको अबहेलना अरन्छ, जै परमेश्वरले तमूनलाई आफनु पवित्र आत्मा दिनाहान्|
\v 9 तर भाइहरु प्रतिका प्रेमको बिचमि कसैले तमूनलाई लेख्द हर्जा आथिन, क्यकिकी एकले अर्खालाई प्रेम अद्दु भण्न्या तमून आफैले लै परमेश्वर बटहै शिक्षा पाएका छौ |
\v 10 माकेडोनिया भरि सबै भाइहरुलाई तमून साँच्चि प्रेम अरन्छौ | तर भाइ हो, झिक बढता तसोइ अद्दाइ जा भणि हाम तमूनलाई अर्ति उपदेश दिनाउ |
\v 11 हामले तमूनलाई आज्ञा दिएइ जनि तमून शान्त रन्या, आफनाइ धन्दाको फिक्री अद्दया रे आफनाइ हातले काम अद्दया प्रयत्न अर |
\v 12  ताकि बाइरकाहरु बटिहै आदर पाउन सक रे कसैका भरमि जन पणअ | 
\v 13 तर भाइ हो सुति गयका विषयमि तमून अजान बस भण्ने हाम इच्छा अद्दाइन, रे तमूनले आशा नहुने मान्स जसो शोक अद्दु नपणोस |
\v 14 क्यकिकी हम विश्वास अद्दाउ कि येशू मर्या रे आँजि जीउना भया, तसेरीइ परमेश्वरले उनमि सिएकाहरुलाई येशू बटिहै ल्याउन्या हुन् |
\v 15  प्रभुको वचन बटिहै हाम तमूनलाई घोसणा अद्दाउकि हाम जो जिउना छौ रे प्रभुओ पुनरागमन सम्म बाँचिराख्दाउ, सिएकाहरुलाई कुनै किसमले लै उछिन्ने छैनौं |
\v 16 क्यकिकी प्रभु स्वयम हुकुमको गर्जनसित प्रधान स्वर्ग दुतको आवाज रे परमेश्वरका तुरहीको स्वर सित स्वर्ग बटहै ओल्ल्या हुन रे ख्रीष्टमि मर्याकाहरुलाई चाइ पैल्ली बौरिनेछन् | 
\v 17 तब हाम बाँचि रहेका रे छोडिएकाहरु प्रभुलाई आकाशमि भिट्टयाइ तिनूनका साथ साथै बादलमि उठाइ लगिने छौ रे इसेरी हाम सदाइ प्रभुसित रन्या हुँ |
\v 18 तबै एकले अर्खालाई यी वचनहरुले शान्त्वना देओ | 
\c 5
\p \v 1 तर भाइ हो समय रे बेलाका विषयमि तमूनलाई केइ लेख्ने आवश्यकता आथिन |
\v 2  क्यकिकी तमून आफै निक्केरी जाँणन्छौ, प्रभुको दिन त रातमि चोरैजनि आउनेछ |
\v 3 "जब मान्स "" शान्ति रे सुरक्षा "" भणि राख्या हुनाहान, तब गर्बेणि स्वानीलाई बेथा लागेइ जनि अचानक तमून माथि बिनाश आइ लागन्छ रे तिनून कुनै रितिले उम्कने छैनन् | "
\v 4 तर भाइ हो तमून अन्धकारमि आथिनौ,  तबै तइ दिनले तमूनलाई चोरले जनि चकित पाड्डया होइन |
\v 5 क्यकिकी तमून सबै ज्योतिका सन्तान रे दिनका सन्तान हौ | हाम रातका रे अन्धकारका सन्तान होइनौ | 
\v 6  तबै औरै जनि हाम जन सिउँ तर जागा बसु  सचेत होऔं |
\v 7 क्यकिकी सिन्याहरु रातमि सिनाहान रे दारु खाइबर मात्नेहरु रातैमि मात्ताहान् | 
\v 8 तर हामचाइ दिनका हुनाले हाम सचेत होऔ रे विश्वास रे प्रेमका छातिको पाता रे मुक्तिका आशाको टोप लगाउँ |
\v 9 क्यकिकी परमेश्वरले हाम्लाई क्रोधका निउति होइन तर हामरा प्रभु येशू ख्रीष्ट बटिहै मुक्ति प्राप्त अद्दाइलाई अगाडीइ नियुक्त अर्या हो |
\v 10 उन हामरी निउति मर्या ताकि हाम जागा बसौ वा सिएका हौ, हाम सबै उनैसित जीउन सकौ |
\v 11 तबै एकले अर्खालाई बलियो पाड्डया काम अर, जसो तमून अद्दालै छौ | 
\v 12 तर भाइ हो हाम तमूनलाई आग्रह पूर्वक बिन्ति अद्दाउकि तमूनका बिचमि मिहिनेत अद्याहरु जो प्रभुमि अगुवाहरु हुन रे तमूनलाई चेतावनी दिनाहान, तिनरो आदर अर | 
\v 13 रे तिनूनका कामको खातिर तिनूनलाई प्रेमसाथ अति उच्च आदर अर | तमून अपसमि मेलमिलापमि बस |
\v 14 भाइ हो हाम तमूनलाई अर्ति दिनाउ कि अल्छेहरुलाई चेतावनी देओ, कमजोरीहरुलाई मद्दत अर | ति सबै सित सहनशिलता धेका |
\v 15 प्रभुको वचन बटहै हाम तमूनलाई घोसणा अद्दाउकि हाम जो जीउना छौ रे प्रभु नआउन्ज्या सम्म बाँचि रनाउ मर्यालाई कसै किसमले लै पछ्याउन्या छैनौ |
\v 16 सदाइ आनन्दित रहो |
\v 17 निरन्तर प्रार्थना अरिराख |
\v 18 सबै परिस्थितिमि धन्यवाद दियइ क्यकिकी ख्रीष्ट येशूमि तमूनका निउति परमेश्वरको इच्छा यहि हो |
\v 19  पवित्र आत्मालाई जन निभाउ |
\v 20  अगमबाणीलाई तुच्छ जन ठान |
\v 21 सबै कुराको जाँच अर |
\v 22 सबै किसमका खराबी बटहै अलग बस |
\v 23  शान्तिका परमेश्वर आफइले सम्पूर्ण रुपले तमूनलाई चोखा बनाउन रे तमूनका समस्त आत्मा प्राण रे शरिर हामरा प्रभु येशू ख्रीष्टको आगमनमि निष्कलंक रहुन |
\v 24 तमूनलाई बोलाउनु हुने विश्वास योग्य छन्, उनले यो अद्दोइ हुन् |
\v 25 भाइ हो हामरा निउति प्रार्थना अर |
\v 26  सबै भाइहरुलाई पवित्र चुम्बनले अभिबादन अर |
\v 27 म तमूनलाई प्रभुमि अनुरोध अद्दउकि यो पत्र पढिबर सबै भाइहरुलाई सुणाइदिय  |
\v 28 हामरा प्रभु येशू ख्रीष्टको अनुग्रह तमूनमि रहोस | 
