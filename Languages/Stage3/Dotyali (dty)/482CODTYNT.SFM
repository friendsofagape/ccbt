\id 2CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 कुरिन्थियों
\toc1  2 कुरिन्थियों
\toc2  2 कुरिन्थियों
\mt1  2 Corinthians
\mt1 2 कुरिन्थियों
\c 1
\p \v 1  परमेश्वरका इच्छा बटहै ख्रीष्ट येशूको धर्म चेलो पावल रे हामरा भाई तिमोथि बटहै कोरिन्थमि भएका परमेश्वरको मण्डलीलाई रे साथै जम्माइ अखैयामि भएका सबै सन्तहरुलाई |
\v 2  परमेश्वर हामरा पिता रे प्रभु येशू ख्रीष्ट बटहै तमूनलाई अनुग्रह रे शान्ति |
\v 3 हामरा प्रभु येशू ख्रीष्टका परमेश्वर तथा पिता , करुणामय पिता रे सबै सान्त्वनाका परमेश्वरलाई प्रशंसा होस |
\v 4  उनैले हामलाई सबै दु:खमि शान्त्वना दिनाहान् ,ताकि हामले लै परमेश्वर बटहै पाएको तसै शान्त्वनाले केइ दु:खमि पणेकाहरुलाई शान्त्वनादिन सकौ |
\v 5 क्यकिकी जसेरी हाम ख्रीष्टका कष्टमि प्रसस्त अरि सहभागी हुनउ , तसेरीइ ख्रीष्ट द्वारा शान्त्वनामिलै प्रसस्त मात्रामि हाम सहभागी हुनाउ |
\v 6  हामले दु:ख पाया भण्या यो तमूनका शान्त्वना रे उद्दारका निउति हो | हामले शान्त्वना पाया भण्या लै त्यो तमूनका शान्त्वनाका निउति हो | हामले भोगेका तनइ दु:खहरु तमूनले धैर्य सित बसन्ज्या तमूनलै तसइ शान्त्वना अनुभव अरन्छौ | 
\v 7  तमूनका निउति हामरो आशा दृढ छ क्यकिकी हाम जाण्नाउ कि जसेरी तमून हामरा दुखमि सहभागी भया छौ तसेरिइ हामरा शान्त्वनामि लै तमून सहभागी हुनेछौ | 
\v 8 भाइ हो हामले एशियामि भोगेका दु:खको विषयमि तमून अज्ञान रहो भण्न्या हाम चाहनाइन् , क्यकिकी हाम सहि नसक्न्या किसमले यति साह्रो मिचिया थ्या कि जीवन देखि हामले हरेश खाइसक्थ्या | 
\v 9 हामलाई त मृत्यु दण्डै पाया जसो लाग्याथ्यो | हाम आफइमि होइन तर मृतकहरुलाई जिउना बनाउन्या परमेश्वरमि भर पणौ भणिवर यो हुन आयो | 
\v 10  उनले हामलाई इसो भयानक जोखिम बटहै छुटायो रे पइ उनले हामलाई छूटाउन्याहुन | उनैमि हामले हामरो भरोशा राख्याछौ कि उनले हामलाई आँजि लकै छुटाउन्याहुन |
\v 11 तमूनले लकै प्रार्थना बटहै हामलाई सहायता अददु पणन्छ | तव धेरै प्रार्थनाको प्रत्युतरमि हामलाई प्राप्त भएको आशिषका निउति भौतले हामरा पक्षमि धन्यवाद चढाउनेछु |
\v 12 येइ कुरामि हाम घमण्ड अद्दाउ पइ हामरा विवेकले लै तइको गवाही दिन्छ कि संसारमि रे विशेष अरि तमून संङको हाम्रो सम्बन्धमि हाम पवित्रता रे इश्वरिय सत्यतामि चलेका छौ यो संसारिक बुद्दी अन्सार होइन तर परमेश्वरको अनुग्रह बटहै हो |
\v 13 क्यकिकी तमूनले पड्ड रे बुज्ज नसक्ध्या केइ कुरा हाम तमलाई लेख्दाइन रे म आशा अददउ कि तमूनले पूर्ण रुपले बुज्ज्या हौ | 
\v 14 कि जसेरी तमूनले हामलाई केइ मात्रामि बुज्या छौ , तसेरी हामरा प्रभु येशूको दिनमि तमूनले हामलाई सम्पूर्ण प्रकारले घमण्ड अद्द सक्द्या हौउ |
\v 15 यो कुराको मलाई निश्चय भयाहुनाले तमूनलाई दोहोरो फाइदा होस भणिबर  तमूनका वाँ पैल्ली आउन्या मैले इच्छा अरे | 
\v 16 माकेडोनिया जान्तक तमूनका वाँ आइबर भेटघाट अद्द रे माकेडोनिया बटहै तमूनका वाँ फर्कि आउने रे ता बटहै यहूदीयाको मेरो पात्रमि तमूनले मलाई पठाइदिने छौ भण्ने म चाहन्थे | 
\v 17 "यो अद्द चाहान्जा मैले --- धेकाए ब ? के मैले आफनु योजना बनाउन्जा संसारिक मान्सले जनि एकै मूखले "" हो "" रे "" होइन "" लकै भण्या हुँ ब ? "
\v 18 "परमेश्वर विश्वासयोग्य भएइ जनि हामरो बचनलै "" हो "" रे "" होइन "" भया आथिन |"
\v 19 क्यकिकी शिलास तिमोथी रे मैले तमूनका बिचमि प्रचार अरेका परमेश्वरका महिमाका निउति हाम आमेन भण्नाउ | 
\v 20 " क्यकिकी परमेश्वरका सबै प्रतिज्ञाहरु उनमि "" हो "" हुन्छ | तबै उन बटहै परमेश्वरका महिमाका निउति हाम "" आमेन "" भण्नाउ | "
\v 21 तर हामलाई तमून सित ख्रीष्टमि बलिया बनाउने हामलाई अभिषेक अद्द्या परमेश्वरै हुन | 
\v 22 उनले हामलाई छाप लगाइराइछ रे हामरा हृदयमि बैनाका रुपमि पवित्र आत्मा दिया छ | 
\v 23  परमेश्वर मेरो साँचि हुन कि तमूनलाई सजाय बटहै बचाउन म कोरिन्थमि आयुनु |  
\v 24 तमूनको विश्वास माथि हाम अधिकार जमाउन चाहनाइन् तर तमूनका आनन्दको निउति तमूनसित मिलिवर काम अद्दाउ | क्यकिकी आफनो विश्वासमि तमून स्थिर छो न |
\c 2
\p \v 1  तमूनलाई कष्ट दिनाई दोसर्या आँजि नआउन्या मैले निश्चय अर्या | 
\v 2  क्यकिकी मैले तमूनलाई दु:खी बनाया भण्या मैले दु:खी बनाएको तइ मान्स और कैल मलाई खुसि बनाउन्या हो रे ?
\v 3  रे मैले जोकुरा लेख्या त्यो येइ हेतुले लेख्याकि म आउन्ज्या जै मान्स बटहै मैले आनन्द पाउनु पड्ड्या थ्यो तिनून बटहै म दु:खित जन हुँ | क्यकिकी मेरो आनन्द तमून सबैको आनन्द हुन्छ भण्ने मलाई तमून सबैका बारे भरोशा थ्यो |
\v 4 क्यकिकी तमूनलाई दु:खित बनाउनाइ होइन तर तमून प्रति भएको मेरो प्रसस्त माया तमूनले जाण भणिबर हृदयको धेरै पिणा रे बेदनामि धेरै आँउसु बगाउनै मैले तमूनलाई लेख्या थ्या | 
\v 5 तर कसैले दु:खि बनाया छ भण्या उइले मलाई होइन , तर साह्रै कडा अरिबर न भण्न्या हो भण्या तमून सबैलाई केइ हद सम्म दु:खी बनाया छ |
\v 6 तसालाई बहुमत बटहै दिएको सजाय यथेष्ट छ | 
\v 7 तर बरु तमूनले तइलाई क्षमा अद्दु रे सान्त्वना दिनु पणन्छ नति त त्यो साह्रै शोकमि डुबिजालो | 
\v 8 तबै म तमूनलाई अनुरोध अद्दौ कि तइ मान्स प्रति आफनु माया झिक गइलो पाण | 
\v 9 तबैकिलाई तमूनलाई जाँच्चाइ रे हरेक कुरामि तमून आज्ञाकारी छो कि आथिनौ भण्न्या थाहा पाउनका निउति मैले तमूनलाई लेख्या थ्युँ |
\v 10  जैलाई तमून क्षमा अरन्छौ तइलाई मलै क्षमा अद्दौ | यदि मैले कसैलाई केइ कुरामि क्षमा अर्या छु भण्या तमूनकाई खातिर ख्रीष्टका उपस्थितिमि क्षमा अर्याहु |
\v 11 ताकि शैतानले हामलाई फसाउन जनपाउ , क्यकिकी तइका युक्तिहरुका विषयमि हाम अज्ञान आथिनौ |
\v 12 ख्रीष्टको सुसमाचार प्रचार अद्दाई त्रोआसमि आउन्ज्या प्रभुमि मेरा निउति एक म्वाल खोलियाथ्यो |
\v 13 तर मेरा भाइ तितसलाई ताँ नभिट्या हुनाले मेरा मनमि चैन भएन | तबै तिनून बटिहै बिदा लिबर म माकेडोनिया तिर लाग्युँ |
\v 14 तर परमेश्वरलाई धन्यवाद होस उनले हामलाई ख्रीष्टमि सदान बिजयका निउति डोर्याउनाहान रे उनरा ज्ञानको सु- बास्ना हाम बटहै हरेक स्थानमि फैलाउनाहान् |
\v 15 क्यकिकी उद्दार पाइएकाहरु रे नाश भैरएकाहरुका बिचमि हाम परमेश्वरका निउति ख्रीष्टका असल बास आउने हौ |
\v 16 एकका निउति मृत्युको दुर्गन्ध रे अर्खाका निउति जीवनको सुगन्ध यो कुराका निउतिको योग्य छ रे ? 
\v 17 क्यकिकी धेरै मान्स सरह हाम परमेश्वरको वचन व्यापार अद्द्या होइनौ तर परमेश्वरले पठायाका निष्कपट मान्सका रुपमि हाम परमेश्वरका सामने ख्रीष्टमि बोल्लाउ | 
\c 3
\p \v 1  क्या आँजि हाम आफनि तारिफ अद्दार्याउ ? के कसैलाई चाइएइ जनि हामले तमूनलाई वा तमून बटहै औरलाई सिफारिस पत्र धेकाउनु पणन्छ ब ? 
\v 2 तमूनै हामरा सिफारिस पत्र हौ जो सबै मान्सले चिन्ने रे पढ्न सक्द्या अरिबर तमूनका हृदयमि लेखियाछ |
\v 3 तमूनले नै धेकाउन्छौ कि तमून ख्रीष्टका पत्र हौ , अर्थात हामरा सेवाको फल जो पत्र मसिले होइन तर जीवित परमेश्वरका आत्माले लेखिया हो | ढुङाका पाटिमि होइन तर माशुका हृदयकि पाटिमि |
\v 4 ख्रीष्ट द्वारा परमेश्वर प्रति हामरो इसो भरोशा छ |
\v 5 केइ लकै कुरा हाम बटहै आया हो भणी दाबि अद्दाइ हाम आफइ योग्य आथिनु तर हामरो योग्यता परमेश्वर बटहै आउछ | 
\v 6  नया करारका सेवकहरु हुन उनले हामलाई योग्यका बनायो , लिखित अक्षरमि होइन तर पवित्र आत्मामि | क्यकिकी लिखित अक्षरले त मारन्छ तर पवित्र आत्माले जीवन दिन्छ |
\v 7 तर मृत्यु ल्याउने व्यवस्थाका अक्षरहरु ढुङामि खोपिएका थ्या | त्यो व्यवस्था इसो महिमामय होइबर आयो कि तइका तेजले अद्दतक इस्राएलीहरुले मोशाका अनार धेक्द सकेनन , यधपि त्यो तेज हराउनोइ जन्ना थ्यो |  
\v 8 पवित्र आत्माको सेवा कसेरी झिक बढता महिमामय नहोलो ?
\v 9 क्यकिकी दोषि ठर्याउन्या , व्यवस्था महिमामय थ्यो भण्या , धर्मि ठर्याउने सेवा झिक बढता महिमामय हुन्छ |
\v 10 क्यकिकी जो एक बेर महिमामय थ्यो अइल तइलाई पछयाउन्या महिमाले अद्दा अब त्यो महिमामय रएन |
\v 11 क्यकिकी जो बितेर गयो त्यो महिमासाथ आया थ्यो भण्या , स्थाइ रन्या चाई झिक महिमामय हुनु पणन्छ |
\v 12 तबै हामरो इसो आशा भया हुनाले हाम अत्यन्तै शाहासी भया हुँ |
\v 13 हाम मोशा जसा हुनु , जैले उनको धमिलिदै गएको महिमाको अन्तिम झलक इस्राएलीहरुले नधेकुन भणिबर आफ्नो घुम्टो हालन्थ्या |
\v 14 तर तिनूनका मन कठोर भएका थ्या , क्यकिकी आजका दिन सम्मै पूरानो करार पढ्दा त्यो घुम्टो रइरन्छ , जो घुम्टो ख्रीष्ट द्वारा मान्तर हटाइन्छ |
\v 15 हो , आजसम्मलै मोशाको पुस्तक पढ्दा तिनूनका हृदयमि घुम्टो हालिएको हुन्छ |
\v 16 तर जब मान्स प्रभु तिर फर्कन्छ , त्यो घुम्टो हटाइन्छ | 
\v 17 अब प्रभु आत्मा हुन रे जाँ प्रभुका आत्मा छन ताँ स्वतन्त्र हुन्छ |
\v 18 हाम सबै घुम्टो हटाइएका अनारले प्रभुको महिमा प्रतिबिम्बित अद्दाउ रे पइ एक महिमा धेकि अर्खा महिमा तिर चड्डोइ उनरो रुपमि बदलिनाइ जानाउ परमप्रभु बटहै यो आउछ जो आत्मा हुन | 
\c 4
\p \v 1 तबै परमेश्वरका कृपा बटहै हाम संङ यो सेवा भएकोले हाम हरेश खानाइन |
\v 2  हामले शरमका रे लुकिछिपि अद्द्या कामहरु त्यागेका छौ | हाम धुर्त काम अरि वा परमेश्वरको वचनलाई हेर फेर अद्द इन्कार अरन्छौ तर सत्यको वचन खुलस्त अरि घोषणा अरि परमेश्वरको नजरमि हाम हरेक मान्सको विवेकमि आफैलाई ग्रहणयोग्य बनाउछौ |
\v 3 हामरो सु-समाचार घुम्टोले ढाकिएको भए लकै यो नाश हुनेहरुका निउति मान्तर घुम्टोले ढाकिएको छ | 
\v 4 तिनूनका विषयमि भणुँ भण्या ख्रीष्ट जो परमेश्वरको रुप हुन् उनरा महिमाको सु-समाचार तिनूनले जन धेकुन भणिबर यइ संसारका दैबले अविश्वासीहरुका समझलाई अन्धा बनाइदिया छ | 
\v 5 हाम आफनुइ प्रचार अद्दाइन् , तर येशूका खातिर हाम तमूनका दास होइबर येशू ख्रीष्टै प्रभु हुन भणि प्रचार अद्दाउ | 
\v 6 जै परमेश्वरले अनारा बटिहै उजाला चम्कोस भण्यो उन हामरा हृदयमि चमक्याछन ताकि परमेश्वरका महिमाको ज्ञानको ज्योति ख्रीष्टका अनारमि चम्कोस |
\v 7 सर्बश्रेष्ठ शक्ति हामरो होइन तर परमेश्वरको हो भणि प्रष्ट पाड्डाइ यो धन हामसित माटिका भाँडाहरूमि छ |
\v 8 हाम सबैतिर बटहै कष्टित छौ , तर थिचिएका आथिनौ | अन्यौलमि पाण्याछौ तर हतास भएका आथिनौ |
\v 9 सताइएका छौ पइलै त्यागिएका आथिनौ |
\v 10 येशूको जीवन हामरा शरिरमि प्रष्ट होस भणिबर उनरो मृत्यु सदान हामरो शरिरमि बोक्दाउ |
\v 11  क्यकिकी हाम जीउना छन्ज्या लै येशूको खातिर सदान मृत्युका मुखैमि पणि बस्साउ , येइ हेतुले कि येशूको जीवन हामरा मरणशिल शरिरमि प्रकटित होस |
\v 12 इसेरी मृत्युले हाममि काम अरन्छ तर जीवनले तमूनमि |
\v 13 मैले विश्वास अर्या तबै म बोल्युँ भण्न्याकाइ आत्मा हाममि भया हुनाले हामलै विश्वास अद्दाउ रे हाम बोल्लाउ |
\v 14 हाम जाण्नाउकि प्रभु येशूलाई जिउना बनाउन्याले हामलाई लै येशू सित जिउन बनाउन्या हुन रे उनैले हामलाई तमूनसित उनरा उपस्थितिमि ल्याउन्या हुन |
\v 15 क्यकिकी यी सब तमूनकाई खातिर भयाहुन ताकि जसेरि अनुग्रह धेरै भण्ना धेरै मान्समि फैलिनोइ जान्छ तसेरिइ परमेश्वरका महिमाका निउति धन्यवाद दिनेकाम लै बड्डोइ जाओस |
\v 16 तबै हाम हरेश खानाइन हामरो बाह्य मनुष्यत्व नाश हुनोइ गएले हामरो आत्मिक मनुष्यत्व दिनदिनै नया हुनोइ जान्नाछ |  
\v 17 क्यकिकी हामरो हलुको रे क्षणभरको कष्टले हामरा निउति अतुलनिय तथा अनन्तको महान महिमा तयार अद्दाछन | 
\v 18 हाम धेकिने कुरालाई होइन तर अदृश्य कुरालाई हेद्दाउ क्यकिकी धेकिन्या कुरा क्षणिक हुनाहान तर नधेकिन्या कुरा चाइ अनन्तसम्म रनाहान |
\c 5
\p \v 1  क्यकिकी हाम जाण्नाउ कि हामले वास अर्याको यो पार्थिब शरिर ढलिगयलकै स्वर्गमि अनन्त सम्म रन्या परमेश्वले दियाको हामरो घर छ , जो हातले बनाएको होइन |
\v 2 याँ बास्तबमि हाम ब्याकुल बन्नाउ रे स्वर्गिय डेरा धारण अद्दे उत्कट इच्छा अद्दाउ |
\v 3 क्यकिकी त्यो धारण अरिबर हाम नांङा हुन्या हुनु |
\v 4 क्यकिकी येइ डेरामि छन्ज्या चिन्ताले हाम सुस्केरा हल्लाउ | हाम नाङा होऔ भणिबर होइन तर झिक बढ्ता बस्त्र धारण अरौ भणिबर हो ताकि जो मरणशिल छ त्यो जीवनमि समावेश होस |
\v 5 अब हामलाई येइकुराको निउति तयार बनाइदिन्या परमेश्वरै हुन , जैले हामलाई बैनाको रुपमि पवित्र आत्मा दिइराइछ |
\v 6 तबै हामलाई सम्पूर्ण भरोशा छ | हाम जाण्नाउकि हाम जबसम्म शरिरमि रनाउ तब सम्म प्रभु बटहै अलग हुनाउ | 
\v 7  क्यकिकी हाम विश्वास बटहै हिट्टाउ , धेकिने कुराको आधारमि होइन |
\v 8 हाममि पूर्ण भरोशा छ , बरु शरिर बटहै अलग होइबर प्रभुसित हाम रन चाहनाउ |
\v 9 तवकिलाई चाहे हाम शरिरेमि हुँ चाहे अलग रौँ उनलाई प्रशन्न बनाउनु नै हामरो लक्ष हो |
\v 10  क्यकिकी हाम सबै ख्रीष्टका न्याय अशानका सामने खडा हुनु पणन्छ , इसेरी शरिरमि हुन्जा आफले अर्या बमोजिम हरेकले निका वा खराब प्रतिफल पाउनेछ |
\v 11 तबै प्रभुको भय जाणिबर हाम मान्सलाई मनाउना | तर हाम जे अद्दाउ परमेश्वर जाण्नाहान रे म आशा अद्दउ त्यो तमूनका विवेकमि लै प्रष्ट होलो |
\v 12 हाम आँजि तमूनका सामुने आफनु तारिफ अद्दाइन , तर तमूनलाई हाममि गर्व अद्दया मौका दिन्नार्याउ , ताकि तमूनले तिनूनलाई जवाफ दिन सक जैले मान्सका हृदयको कुरामि होइन तर बाइर कुरामि घमण्ड अद्दाहान |
\v 13 यदि हामरो होस ठेगानमि आथिन भण्या यो परमेश्वरकि निउति हो , पइ यदि हाम ठिक होसमि छौ भण्या , यो तमूनका निउति हो |
\v 14 ख्रीष्टको प्रेमले हामलाई बाध्य अराउछ , क्यकिकी हामलाई यो निश्चय छकि सबैका निउति एकजना मर्या हुनाले सबै मर्या |
\v 15 उन सबैका निउति मर्या ताकि बाँच्नेहरु अब उसो आफनी निउति बाँच्ने होइन तर उनरो निउति बाँचुन , जो तिनूनका खातिर मर्या रे आँजि जिउना भया
\v 16  इसेरी अब उप्रान्त हाम कसैलाई मान्सका नजरले हेद्दाइन् | हामले ख्रीष्टलाई एक बेला मान्सको नजरले हेर्या थ्या तर अब उप्रान्त उनलाई इसेरी हेद्द्याहुनू |
\v 17 तबै यदि कोइ ख्रीष्टमि छ भण्या त्यो नया सृष्टि हो | पूरानो बितिगएकोछ हेर नया आएको छ |
\v 18 यो सब परमेश्वर बटहै भएको हो , जैले हामलाई ख्रीष्ट बटिहै आफुसित मिलाप ल्यायो रे हामलाई मिलापको सेवा दियो |
\v 19 अर्थात स्वयम ख्रीष्टमि होइबर परमेश्वरले संसारलाई आफूसित मिलापमि ल्याउन्ना थ्या | तिनूनका अपराधका लेखा नलिबर मिलाप अराउने कामको संदेश उनले हामलाई सुम्प्या छ | 
\v 20 तबइकिलाई हाम ख्रीष्टका राजदुतहरु हौ , रे परमेश्वरले हाम बटिहै अनुरोध अद्दाछन ख्रीष्टकै पक्षमि हाम तमूनलाई बिन्ति अद्दाउ कि तमून परमेश्वरसित मिलापमि आओ |
\v 21 क्यकिकी हाम उनमि परमेश्वरको धार्मिकता बन्न सकौ भणिबर पाप नचिन्नेलाई परमेश्वरले हामरा खातिर पाप बनायो |
\c 6
\p \v 1 परमेश्वर सहकर्मि भएका हुनाले हाम तिनूनलाई बिन्ति अद्दाउ कि उनरो अनुग्रह व्यर्थ हुन जनदिय | 
\v 2 "क्यकिकी उन भण्नाहान "" ग्रहणयोग्य समयमि मैले तमरो पुकार सुणे रे मुक्तिका दिनमि मैले तमूनलाई सहायता अरे | '' हेर ग्रहणयोग्य समय अइल हो मुक्तिको दिन अइल हो |"
\v 3 - हामरा सेवामि दोष जनमिलौ भणिबर हाम कसैका मार्गमि बाधाको कारण राख्दाइन | 
\v 4 तर हरतरहले हाम आफैलाई परमेश्वरका सेवकहरु हौँ भण्न्या धेकाउनाउ ,ज्यादाइ सहनशिलतामि , कष्टमि ,कठिनाइमि , आपदबिपदमि 
\v 5 कुटाई पिटाइमि , कैदमि , हुलदङ्गमि , परिश्रमी, उनिलो बस्स्या बेलामि , भोकमि ,
\v 6 शुद्दतामि ज्ञानमि , धैर्यतामि , दयामि , पवित्र आत्मामि , साँचो प्रेममि , 
\v 7 सत्य बोलिमि , रे परमेश्वरको शक्तिमि दाइन रे बाँउ तिर धार्मिकताको अस्त्र शस्त्र धारण अरिबर |
\v 8 आदरमि रे अनादरमि , बदनाम रे सुनाममि | हाम ठगाहजसा ठानिन्छौ तर हाम साँचा छौ |
\v 9 अपरिचित भएलेलै , सुपचिरित छौ | मद्द लाग्या जसा भयलै बाँच्या छौ , सजाइ भोग्यलकै मरिया आथिन | 
\v 10  अफसोसी भयलकै , सदान आनन्दित गरिब भयलकै धेरैलाई धनि बनाउन्या केइ नभया भएले लै सबैथोक भया जसा | 
\v 11 कोरिन्थी हो हामले तमूनलाई प्रष्टै भानिदियाछौ हामरो हृदय तमूनका निउति खुला छ |
\v 12  तमून प्रति हामरो स्नेह कम भया आथिन बरु तमूनको हामप्रतिको स्नेह ब कम होइरैछ |
\v 13 अब यइका सट्टामि म आफनाइ बालकै जस्या भण्नउ कि तमूनले लै आफना हृदय खुला राख | 
\v 14  अविश्वासीहरु सित एकै जौ मि जन जोतिया | क्यकिकी धर्म रे अधर्मको के साझेदारी ?  अथवा अनारा सित उज्यालाको के सहभागिता ?
\v 15 ख्रीष्टको बेलिआलसित के सरोकार ? वा विश्वास अद्देको विश्वास नअद्देसित के समानता ?
\v 16  मूर्तिहरूसित परमेश्वरको मन्दिरको के सम्झौता ? क्यकिकी हाम जीवित परमेश्वरका मन्दिर हौ जसेरी परमेश्वरले भण्याछ , म तमूनमि बास अद्द्या हुँ रे तिनूनका बिचमी हिडडुल अद्द्या हुँ रे म तिनूनका परमेश्वर हुन्या हुँ रे पइ तिनून मेरा प्रजा हुन्याहुन |
\v 17 तवइ तिनूनका बिचबटहै निकलिबर आस रे तिनून बटिहै अलग होउ , परमप्रभु भण्नाहान अशुद्द कुरा केइ जन छो रे म तमूनलाई ग्रहण अरलो | 
\v 18 म तमूनका पिता हुनेछु रे तमून मेरा चेलचेली हुनेछौ , शर्वसक्तिमान परमप्रभु भण्नाहान | 
\c 7
\p \v 1 तवै हे प्रिय हो हामसित यीन प्रतिज्ञा  भया हुनाले शरिर रे आत्माको हरेक किसमको अशुद्धता बटहै आफैलाई शुद्द पाणौ रे परमेश्वरका भयमि पवित्रतालाई सिद्दता तर्फ बढाउदै जाँउ | 
\v 2  हामलाई तमूनका हृदयमि स्थान दिय | हामले कसैको खराबि अर्या आथिन | हामले कसैलाई भ्रष्ट पाण्या आथिनु | हामले कसै मान्स बटहै फाइदा उठाया आथिनु |
\v 3 तमूनलाई दोषि ठहर्याउनलाई मैले यो भण्या होइन | क्यकिकी मैले अगाडीइ भणि दिया छ हामरा हृदयमि तमूनका निउति इति सम्म स्थान छ कि हाम तमूनका साथमि मद्द वा बाच्च तयार छौ | 
\v 4 तमूनमि मेरो ठूलो भरोसा छ | तमून माथि म औधि घमण्ड अद्दउ | म शान्त्वनाले परिपूर्ण छु | हामरा सबै कष्टहरुमि म अति आनन्दित छु | 
\v 5 क्यकिकी हाम माकेडोनियामि आया पछा लै हामरा शरिरलाई केइ बिश्राम मिलेन तर चारैतिर बटहै हामलाई सङकष्ट आइ पण्या थ्यो , बाइर संघर्श रे भित्तर डरैडर थ्यो |
\v 6  तर उदासिहरुलाई सान्त्वना दिन्या बाला परमेश्वरले तीतसका आगमन बटहै हामलाई सान्त्वना दियो | 
\v 7  तिनरो आगमनले मान्तर होइन , तर तइ सान्त्वनाले लै जै सान्त्वना तिनले   तमून बटहै पाया थ्यो |  मलाई भिट्या तमूनको ठूलो इच्छाको बारेमि तिनले हामलाई भण्यो | मेरा निउति तमूनका शोकको विषयमि रे म प्रति तमूनको गइलो चिन्ताको विषयमिलै तिनले बतायो , रे इसेरी म आँजि झिक बढता आनन्दित भयुँ |
\v 8 मैले आफना पत्र बटहै तमूनलाई शोकित बनाया भयालै म पछुतो अद्दैन , हुनत मलाई पछुतो होइरैथ्यो | मलाई थाहा भयो कि तइ पत्रले तमूनलाई थोकाइ समयका निउति मान्तर भएलकै शोकित बनायो | 
\v 9 तमूनलाई शोक भयो भणिबर म खुसि भया हुनु , तर तमूनका शोकले तमूनलाई पश्चतापि बनायो भणिबर हो , क्यकिकी तमूनले इस्वरिय शोकको अनुभव अर्या रे हाम तर्फ बटहै तमूनले केइ नोक्शानी सनु पणेन |
\v 10 क्यकिकी इस्वरिय शोकले मुक्तिका निउति पश्चताप उत्पन्न अराउछ रे तैमि पछुतो हुनैन , तर संसारिक शोकले भण्या मृत्यु उत्पन्न अरन्छ |
\v 11 क्यकिकी इश्वरिय शोकले मुक्तिका निउति पश्चताप उत्पन्न अरायाछ आफइलाई निर्दोष बनाउनाइ तमूनलाई कसो उत्सुकता छ , कसो क्रोध , कसो भय , कसो तृष्णा , कस्तो जोश न्याय होउ भण्न्या कसो इच्छा ! सबै कुरामि तमूनले आफैलाई निर्दोष भयाको साबित अर्या छौ | 
\v 12 मैले यो पत्र अन्याय अद्द्या व्यक्तिका कारणले लेखेको होइन , न त अन्यायमि पड्डया व्यक्तिका कारणले नै हो , तर येइ हेतुले कि परमेश्वरका नजरमि हाम प्रति तमूनको उत्साह कसो छ , सो तमूनलाई थाहा होस |
\v 13 इसो भया हुनाले हामलाई सान्त्वना मिल्या छ | हामले पायाको आफनुइ सान्त्वना बाहेक तीतसका आनन्दमि हाम झिक रमाया | क्यकिकी तमून बटहै तिनरो मनलाई शान्ति मिलौ | 
\v 14 क्यकिकी तिनरा सामु तमूनका बारेमि मैले केइ घमण्ड अर्याथ्या भण्या मलाई तइमि केइ शर्म भएन | तर जसेरी हमूनले तमूनलाई  भण्याका सबैकुरा सत्य थ्या तसेरी तीतसका सामने हामले अर्याका घमण्डलै सत्य ठहरिएको छ |
\v 15 तमून सबैको आग्याकारिता रे तमूनले डर रे कम्पसित तिनलाई अर्याको स्वागत समजन्जा तिनरो भित्रि स्नेह तमून प्रतिझिक बढिबर आउछ |
\v 16 - म रमाउनउ क्यकिकी तमून माथि मेरो पूरा भरोशा छ | 
\c 8
\p \v 1  भाइ हो माकेडोनियाका मण्डलीहरूमि परमेश्वरले दियाको अनुग्रहका विषयमि हाम तमूनलाई बताउन चाहनाउ |
\v 2 कष्टका भयङकर परिक्षाका बिचमि लै प्रसस्त आनन्द रे घोर दरिद्रतामि तिनूनले उद्दार चित्तको दान दियो |
\v 3 क्यकिकी म गवाही दिनौकि तिनूनले आफनु औकात अन्सार रे औकात भण्ना झिक लै आफना राजि खुसिले दियो | 
\v 4 तिनूनले संतनका सहायताका निउति भाग लिन पाउँ भणिबर हामलाई बिन्ति अरे |
\v 5 हामले अपेक्षा अर्या बमोजिम तिनूनले अरेनन , तर तिनूनले पैल्लि आफइलाई प्रभुमि अर्पण अर्यो रे परमेश्वरको इच्छा अन्सार हामलाई दिए |
\v 6 तबै तीतसले अगाडीइ शुरु अर्या हुनाले , तमूनका बिचमिलै त्यो असल काम समाप्त अरुन भणिबर हामले तिनलाई बिन्ती अर्या | 
\v 7 तर जसेरी सबै कुरामि तमून बड़िवर गयाछौ , अर्थात बिश्वासमि बचनमि , ज्ञानमि , सबै जोशमि रे हाम प्रतिको तमूनका प्रेममि , तस्याँइ तमून येइ असल काममि लै प्रसस्त होओ | 
\v 8 मैले यो हुकुम हो भण्या होइन तर औरका जोससित तुलना अरिबर तमूनको प्रेम लै साच्चि हो भण्न्या प्रमाणित अद्दाइलाई मैले भण्या हुँ |
\v 9 क्यकिकी हामरा प्रभु येशू ख्रीष्टको अनुग्रह तमूनलाई थाहा छ उन धनि थ्या , पइ लकै तमूनका खातिर उन गरिब भया ताकि उनरो गरिबि बटहै तमून धनि हुन सक |
\v 10 अब येइ विषयमि चाइ मेरो सल्लाह येइ छ | एक बर्ष पैल्ली जै दिन काम तमूनले शुरु अर्या मान्तर होइन् तर त्यो अद्दया उत्कट इच्छा लकै अर्याथ्या तइलाई अब पूरा अद्दु तमूनका निउति असल हुन्छ |
\v 11 इच्छा अद्दामि तमूनको जो तत्परता थ्यो तसै मूताबिक आफनो औकात अन्सार दिबर येइ कामलाई पुरा अरअ |
\v 12  क्यकिकी दिने तत्परता छ भण्या मान्ससित भया अन्सारको दाननै ग्रहणयोग्य हुन्छ न भय अन्सारको होइन | 
\v 13 तमूनलाई भार होस रे औरलाई हल्का होस भणिबर यो मैले भण्या होइन |
\v 14 तर समानताका हिसाबले येइ बर्तमान समयमि तमूनका प्रसस्ता बटहै तमूनको अभाव पूरा होस रे तिनूनका प्रसस्ताले तमूनको अभाव पूरा होस इसेरी सबैमि समानता होस |
\v 15  जसो लेखिया छ धेरै बटोल्ल्या सित बड्ताइ केइ रएन रे कम बटोल्ल्यालाई अभाव भएन | 
\v 16 तर परमेश्वरलाई धन्यवाद होस जइले तीतसका हृदयमि तमूनका निउति तसइ फिक्री राख्दियो |
\v 17 क्यकिकी तिनले हामरो अनुरोध लाई माणेको मान्तर होइन तर आफइलकै भौत उत्साहित होइबर आफनाइ इच्छाले तमूनका वाँ आउन्ना छन | 
\v 18 पइ हाम तिन सित तइ भाइलाई पठाउन्ना र्याउ , जो सुसमाचारको प्रचारमी सबै मण्डलीका बिचमि प्रख्यात छन |
\v 19 पइ इति मान्तर होइन तर प्रभुका महिमाको निउति रे हामरो सदभाब प्रकट अद्दाई हामले अद्दारया निका काममि हामसित यात्रा अद्द मण्डली बटहै त्यो नियुक्त होइरइछ |
\v 20 उदारचित्तले दिएको यो दान संचालन अद्दतक तइ विषयमि कसैले हामलाई दोष जनदेउ भण्ने हाम चाहनाउ |
\v 21 क्यकिकी हाम प्रभुको नजरमि मान्तर होइन तर मान्सका नजरमि लै जे आदरणिय छ त्यो अद्द्या लक्ष राख्दाउ |
\v 22 तिनूनसित हामरा भाइलाई पठाउन्नार्याउ , जैलाई हामले धेरै बेर जाँचिबर धेरै कुरामि जोशिला पाया छु | तमूनप्रति भएको तिनरो ठूलो भरोसाले अद्दतक तिन आँजि बढता जोशिला भया छन | 
\v 23 तीतस  चाई मेरा सहभागी रे तमूनको सेवामि मेरा सहकर्मि हुन रे भाइहरु चाई मण्डलीका दुतहरु रे ख्रीष्टका महिमा हुन | 
\v 24 तमूनको प्रेम रे तमूनका विषयमि अरिएको हामरो गर्वको प्रमाण मण्डलीहरुको सामने यी मान्सुनलाई दिय | 
\c 9
\p \v 1  सन्तहरुका निउति दिइएको भेटिको विषयमि तमूनलाई लेखि राख्द आवश्यक आथिन | 
\v 2  क्यकिकी म तमूनको तत्परता जाण्नौ | येइको विषयमि माकेडोनियाका मान्सका अगाडी तमूनको घमण्ड अद्दोइ मैले भण्याथ्या कि पोर साल बटिहै  अखैया तयारी होइरैछ | तमूनको जोसले तिनून मध्ये धेरै जसालाई उत्तेजित पाण्या छ | 
\v 3 तर येइ विषयमि तमूनकि निउति हामले घमण्ड अर्याको खालि जनहौ , रे मैले भण्या अन्सार तमून तयार रहो भणिबर म भाइहरुलाई पठाउन्नार्याउ |
\v 4  यदि कोइ माकेडोनियाका मान्सन म सित आया रे तमूनलाई बटिरया भिटेइन भण्या हाम शरममि पड्डया हुँ रे तमूनलाई लै कम्ति शरम हुनैन , क्यकिकी हामले तमून सित ठूलो भरोशा राख्या थ्या |
\v 5 तबइ तमूनले प्रतिज्ञा अर्याको भेटिको प्रबन्ध अगाडिइ मिलाउनाइ निउति म भण्ना अगाडी भाइहरुलाई तमूनका वाँ पठाउनाइ मैले आवश्यक ठाने | तबै यो भेटी कर कापले होइन तर राजिखुसिले दिइएको भेटिका रुपमि तयार होस |
\v 6 तर कुरा यइ हो कि थोकाइ बुनेले थोकाइ कटनि अरन्छ , रे बड्ता सित बुन्याले बड्ताइ सित कटनि अरन्छ | 
\v 7 पइ हरेक मान्सले आफना मनमि संकल्प अरे बमोजिम देओस इच्छा नभइ होइन न त कारण पणिबर | क्यकिकी खुसिसितदिन्यालाई परमेश्वर माया अद्दाहान् | 
\v 8  परमेश्वरले तमूनलाई हरेक आशिष बड्ताइ मात्रामि दिन सक्दाहान ताकि तमूनसित सदान हरेक कुरा प्रसस्त होउ , रे हरेक असल कामको निउति तमूनले प्रसस्त मात्रामि दिन सक |
\v 9 "इसेरी लेखिएको छ "" उइले छरन्छ रे गरिबलाई दिन्छ उइको धार्मिकता सदा सर्वदै रइरहन्छ |"
\v 10 छर्नलाई बि रे खानलाई भोजन दिनुहुनेले तमूनलाई बि दिन्या छन रे तइमि बृद्दि अराउन्याछन पइ तमूनका धार्मिकताको फसल बड़ादिन्याहुन् |
\v 11 तमूनका ठूलो उदारताका निउति हरेक कुरामि तमून धनि बनाइने छौ जै उदारता ले हाम बटहै परमेश्वरमि चढाउने धन्यवाद उत्पन्न अराउने छ |
\v 12 येइ सेवाको कामले सन्तहरुको अभाब पूरा हुन्छ | इति मान्तर होइन , परमेश्वर प्रति भौत धन्यवादका भावना उर्लिबर आउनाहान् | 
\v 13  सेवाको येइ जाँच अन्तरगत तमूनले ख्रीष्टको सु-समाचार स्वीकार अद्दे आफनु भावना आज्ञाकारिता बटहै तथा तिनून रे सबैका निउति तमूनले उदार चित्तले दिएको भेटि बटहै परमेश्वरको महिमा हुनेछ |
\v 14 परमेश्वरको असिम अनुग्रह तमूनमि रया हुनाले तिनूनले तमूनको तृष्णा अद्दाहान् रे तमूनका निउति प्रार्थना अद्दाहान् | 
\v 15 उनरो बर्णन अद्द नसकिने बरदानका निउति परमेश्वरलाई धन्यवाद हो | 
\c 10
\p \v 1 म पावल तमरा अगाडी नम्र हुनउ, तर दूर हुन्तक तमरीतिर साहसी हुनउ! येशूको नम्रता रे कोमलता बटहै म तमलाई बिन्ति अद्दउ | 
\v 2 म तमलाई बिन्ति अद्दउ, कि तमरा वाँ आउन्तक मैले धेकाउँन सुच्याको त्यो साहस निर्धक्क सँङ तिनुनलाई धेकाउन जन पड़उ, जैले हाम संसारिक तरिकाले काम अद्दाउ भण्न्या शंका अद्दाहान्| 
\v 3 क्याकी कि हाम संसारका हौउँ, पइ लइ संसारका लड़ाइ त् लड्डाइन|
\v 4 क्याकी कि हामरा युद्दका हातहतियार संसारका होइनन्, तर किल्ला नाश अद्द्या प्रभुको सामर्थ्य तिनैमि छ | 
\v 5 परमेश्वरका ज्ञानका विरोधमि आउन्या बहस रे एक-एक अहंकार भयाको वाधालाई हाम नाश अद्दाउ, रे हरेक विचारलाई ख्रीष्टको आज्ञापालन अद्दाईलाई बसमि पाड्डाउ | 
\v 6 तमरो आज्ञाकारिता पुरा भया पछा एक-एक आज्ञाकारितालाई डण्न दिनाइ हाम तयार बस्या छौं | 
\v 7 तमुन आँखाकै अगाडी भयाका थोकलाई तक | कसै मान्सलाई यो भरोसा छ  कि यो ख्रीष्टको हो भण्या, आफुईलाई याद अरा, जसो त्यो ख्रीष्टको हो, हाम लइ ख्रीष्टकाई हौँ |
\v 8 क्याकी कि हामरा अधिकारका बारेमि मैले केइ बड्ताइ घमण्ड अर्या भण्याँ लइ म घमण्डमि पड्ड्या हुँनू, क्याकी कि यो अधिकार तमुनलाई बिगाड़का निउती रे तमुनका सुधारका निउती प्रभुले दिया छ | 
\v 9 मैले तमलाई लेखेकि इन चिठ्ठी तमुनलाई डराउनाइलाई लेख्या हो भणि जन सम्ज्या | 
\v 10 क्याकी कि तिनून भण्नाहान्, “तइकि चिठ्ठी गइलि रे मन हुनेई हुन्छिन्, तर त्यो आफुई हाजिर हुन्तक त्यो कमजोर हुन्छ रे तइको वचनको केइ महत्त्व हुनैन|”
\v 11 तसा मान्सले याद राखुन् कि हाम हामरा अनुपस्थितिमि चिठ्ठी बटहै ज्या भण्नाउ, उपस्थिति भया बेला लइ तसै काम अद्दाउ | 
\v 12 आफनी बड़ुवाँई आफुईले अद्द्या कसै-कसै मान्स सँङ हाम आफुलाई एकै दर्जामि राख्द, अथवा आफुईलाई तिनून सँङ दांज्ज हाम साहस अद्दाईन |  तर तिनून आफु-आफुलाई एक अर्खा सँङ तुलना अरिबर तिनून समझ नभया ठहरिनाहान् | 
\v 13 हाम सिमा निङालिबर घमण्ड अद्दाईन्, तर तम सम्म पुग्दाईकिलाई परमेश्वरले हामलाई तोकी दियाको सिमा भितरै रन्या हुँ | 
\v 14 तमरा वाँ आउनाई नआया जसो हाम बड़ाइ चड़ाइ घमण्ड अद्दाईन्,  क्याकी भण्या ख्रीष्टको सुसमाचार लेइबर तमरा वाँ पैल्ली पुग्द्या हामई थ्या | 
\v 15  हाम सिमा निङालिबर औरका परिश्रममि घमण्ड अद्दाईन्, रे हामरो आशा यो छ कि तमुनको विश्वास बड्डारया बेला तमरा बिचमि हामरो क्षेत्र झिक बड्डोइ जान्या हो, 
\v 16 पइ लइ हाम औरका क्षेत्रमि अगाडी भैसक्या काममि घमण्ड नअरिबर तम भण्ना बाहेक बाईरका ठाउँमि सुसमाचार प्रचार अद्द सकौं | 
\v 17 """घमण्ड अद्द्याले प्रभुमि घमण्ड अरउ |” "
\v 18 क्याकी कि आफनो बड़ुवाँइ आफुई अद्द्या मान्स स्वीकार अरिनैन, रे प्रभुले बड़ुवँइ अर्याको मान्स चाई स्वीकार हुन्छ | 
\c 11
\p \v 1 तमुनले मेरो थोक्काई मुर्खता सइदिय लइ हुनेई थ्यो| कृपया सइदिय !
\v 2  इश्वरिय डाहले म तमून प्रति डाहि होइरै छुँ | एकै पतिका पवित्र दुलहीका रुपमि तमूनलाई प्रस्तुत अद्दाइ मैले ख्रीष्ट सित तमूनको मगनि अरिदिया |
\v 3 तर जसेरि स्यापले आफना चलाँकिले हब्बालाई छल्यो , तसरिइ ख्रीष्ट प्रतिका तमूनको निस्कपट रे चोखो भक्ति बटहै तमूनका विचारहरु भ्रममि पड्डाहानकि भणिबर मलाई डर लाग्या छ |
\v 4 क्यकिकी यदि कोइ मान्स आइबर हामले प्रचार अर्या भण्ना अर्खाइ येशूलाई प्रचार अर्या भण्या अथवा तमूनले पाएका आत्मा भण्ना अर्खो आत्मा' तमूनले ग्रहण अर्या भण्या वा तमूनले पायको सुसमाचार भण्ना अर्खोइ कोइ सुसमाचार ग्रहण अर्या भण्या, तमून यी सबका सामु सजिलै झुग्दारैछौ |
\v 5 केइ कुरामी म ती सर्वोच्च धर्म चेलाहरु भण्ना कतिलै कम आथिन |
\v 6 म सिपालु वक्ता नभएलेलै म मि ज्ञानको कमि आथिन | यो कुरा हामले हरकिसमले तमूनलाई सफासित धेकाइदिया छौ |
\v 7 आफुलाई होच्याइबर तमूनलाई उच्चो पाणुँ भणि परमेश्वरको सुसमाचार मैले तमूनलाई सुणाउन्ज्या के मैले पाप अर्या ?
\v 8 तमूनको सेवा अद्द और मण्डली बटहै आर्थिक सहायता लिबर मैले ति मण्डलीहरुलाई लुट्या |
\v 9 तमूनसित रन्ज्याँ जब मलाई अभाब पण्या थ्यो  म कसैको बोझ भएन , क्यकिकी माकेडोनिया बटहै आयका भाइहरुले मेरो अभाव पूरा अरिदियो | तवै कसै किसमले तमूनमि बोझ पणलोकि भणिबर मैले आफइलाई रोक्या रे पछालै रोक्द्याहुँ |
\v 10 ख्रीष्टको सत्यता ममि छ , रे अखैयाका इलाकाहरूमि मेरा यइ घमण्डलाई कसैले रोक्द सक्दाइन |
\v 11  क्याकी ? के म तमूनलाई माया अददैन भणिबर हो ? परमेश्वर जाण्नाहान कि म तमूनलाई माया अददउ |
\v 12 म जे काम अद्दार्याउ सो अरिनै रहनेछु ताकि ति मान्सको दाबिलाई काट्ट सकुँ , जैले धाकसित अर्याका सेवा कर्मलाई हामरोइ सम्मान छ भणि भण्नाहान |
\v 13  क्यकिकी तसा मान्स झुटा धर्म चेलाहरु रे छलि काम अद्द्याहुन रे ख्रीष्टका प्रेरितहरुको भेष लाइबर हिट्टया मान्त्तर हुन् |
\v 14  यो कुनै अचम्मको कुरा होइन , क्यकिकी शैतानले लकै ज्योतिर्मय स्वर्गदुतहरुको  भेष धारण अद्दाहान |
\v 15 तवै यो कोइ अनौठो कुरा होइन कि तइका दासहरुले लै धार्मिकताका दाशहरुका रुपमि आफनु भेष बदल्लाहान | तिनूनको अन्त्य तिनूनका काम अन्सार हुन्छ |
\v 16 म आँजि भण्नउ कसै मान्सले मलाई मूर्ख जन सम्झौ | तर तमून तसो सम्झन्छौ भण्या लै मूर्खलाई जनि मलाई ग्रहण जन अरो , ताकि म लकै केइ घमण्ड अद्द सकुँ |
\v 17 मेरो येइ घमण्डका निश्चयमि म प्रभुका अधिकारमि होइन तर मूर्खै जनि बोल्लारयु |
\v 18  धेरैले संसारिक कुरामि घमण्ड अर्या हुनाले म लकै घमण्ड अद्दौ |
\v 19 तमून आफइ इति बुद्दीमान भया रैछौ कि खुसीसाथ मूर्खलाई सहन्या रैछो
\v 20 क्यकिकी यदि कसै मान्सले तमूनलाई कमारा बनाउछ वा तमूनलाई आफनु शिकार बनाउछ भण्या वा तमून बटहै फाइदा उठाउछ अथवा धाक जमाउछ वा तमूनलाई मुखैमि थप्पड लाउछ भण्यालै तमून सब सहन्या रैछो | 
\v 21 म लज्जित होइवर स्वीकार अद्दउ कि तमूनले चाई यी सब सहन सक्यानौ   तर कसैले कुनै कुरामि घमण्ड अरन्छ भण्या , म लकै ती कुरामि घमण्ड अद्दौ | हो म मूर्खै जनि बोल्लार्याउ |
\v 22  के तिनून हिब्रु हुन् ? म लकै हुँ | के तिनून अब्राहमका सन्तान हुन् ? म लकै हुँ | 
\v 23 के तिनून ख्रीष्टका सेवक हुन् ? म लकै झिक निको सेवक हुँ | पागलै जनि म बोल्लार्याउ | मैले ज्यादाइ परिश्रम अर्या | कैदमि धेरै बेर पण्युँ | अनगिन्ती कोर्रा खाया , मृत्युको मूखमि बारम्बार पण्युँ |
\v 24 पाँच बेर मैले यहूदीहरुका हात बटीहै एककम चालिस कोर्रा खाया |
\v 25 तीन बेर मलाई लोणिले पिट्यो , एकवेर ढुङाले हाण्यो | तीन बेर म चढाया जहाज ध्वस्त भयो | एकदिन एक रात मैले समूदरमिइ बिताया छु |
\v 26 मेरो बारम्बारको यात्रामि म नदीहरुका जोखिममि पण्युँ डाँकुहरुका जोखिममि आफनाइ जातिका मान्सका जोखिममि , अन्यजातिहरुका जोखिममि , सहरका जोखिममि , उजाडस्थानका जोखिममि , समुद्रका जोखिममि झुटा भाइहरु बटहै आउने जोखिममि |
\v 27 परिश्रममि रे कष्टमि , कति कति उनिला रातमि , भोक रे तिसमि बारम्बार उपासमि ठन्नी रे नग्नतामि पण्युँ | 
\v 28 पइ और कुराहरु बाहेक सबै मण्डलीहरुका फिक्रिको बोज म माथि छ | 
\v 29 को दुर्वल छ रे म चाई आथिनु ? को पापमि फसाइएको रे म चाई ब्याकुल हुनैन ? 
\v 30 मैले गर्व अद्दु पड्डया हो भण्या म आफनु कमजोरी धेकाउन्या कुरामि गर्व अर्लो |
\v 31 प्रभु येशूका परमेश्वर रे पिता जो सदा सर्वदा धन्यका हुन उन जाँण्नाहान कि म ढाट्टैन |
\v 32 दमस्कसमि अरितस राजाका हाकिमले मलाई पकड्डाइ दमस्कस सहरमि पहरा राख्याथ्यो |
\v 33 तर पर्खालका एक झ्याल बटहै डालामि राखिबर मलाई तलतिर ओलाया हुनाले म तिनरा हात बटहै उम्क्युँ | 
\c 12
\p \v 1 मैले घमण्ड अद्दुइ पणन्छ | तर येइ बटहै लाभ केइ नभयालै प्रभु बटहै पायका दर्शनहरु रे प्रकाशहरुका कुरा म अद्दार्याउ | 
\v 2 ख्रीष्टमि म एकजना मान्स चिन्नौ , जो चौध बर्ष अगाडी तेसरा स्वर्ग सम्म उचाइया उ शरिरैमि लगियो कि शरिर बिनाइ लगिया , त्यो म जाण्नैन परमेश्वर जाण्नाहान |
\v 3  म येइ मान्सलाई चिन्नौ , शरिरमि हो कि बिना शरिरमि , त्यो मलाई थाहा आथिन तर त्यो मान्स स्वर्गलोकमि उचालिगयो , यो कुरा परमेश्वर जाण्नाहान |
\v 4  रे ताँ बताउनु नहुने कुराहरु उइले सुण्यो जुनचाई मान्सले उच्चारण सम्म लै अद्दु हुनैन |
\v 5 तइ मान्सका पक्षमि म गर्व अद्द्याहुँ तर आफनाई पक्षमि भण्या मेरो कमजोरी बाहेक और कुरामि म घमण्ड अद्द्या आथिनु | 
\v 6 यदि मैले गर्व गर्ने इच्छा अर्या भण्या लै म मूर्ख बन्न्या हुनु , क्यकिकी म सत्य बोल्ला रया हुनेछु | तर मान्सले ममि धेक्याको रे म बटहै सुण्याको भण्ना बढता कसैले मलाई जन ठानौ भणिबर म घमण्ड अद्द बटहै थामिनौ | 
\v 7 तर प्रसस्त प्रकाशहरुको कारण घमण्डले म बढता नफुलुँ भणिबर मलाई सताउनाइ रे घमण्ड बटहै रोक्दाइलाई शैतानको दूत अर्थात एक काढो मेरा शरिरमि दिइयो |
\v 8 यो म बटहै हटोस भणिबर मैले तीन बेर प्रभुसित बिन्ति अर्या |
\v 9 "तर मलाई उनले भण्यो "" मेरो अनुग्रह तकिलाई पर्याप्त छ, क्याकिकि मेरो शक्ति दुर्बलतामि नै सिद्द हुन्छ | '' तबै ख्रीष्टको शक्ति मा मि बास अरौ भणिबर म बरु मेरा दुर्बलतामि बढी खुसिसाथ गर्व अद्द्या हुँ |"
\v 10 तबै ख्रीष्टका खातिर दुर्बलताहरूमि,  बदनामिहरुमि, कठिनाईहरूमि, सतावोटहरूमि, आपदहरूमि, म सन्तुष्ट रहन्छु | क्यकिकी जब म दुर्बलछु तब म शक्तिशाली छु |
\v 11 म मूर्ख भयाछु | तमूनले मलाई इसो अद्द कर लाया, क्यकिकी तमून बटहै त मेरो प्रसंसा हुनुपड्डयान्थ्यो | क्यकिकी मा केइ नभयालकै सर्वोच्च प्रेरितहरु भण्ना म तुच्छ आथिनुँ |
\v 12 साँचो प्रेरितका लक्षणहरु चाह पूरा धैरर्य साथ, चिन्हहरु, चमत्कारहरु,रे शक्तिका कामहरु बटहै तमूनका बिचमि प्रकट अरिएका थ्या |
\v 13 और सवै मण्डलीहरुका तुलनामि तमूनले कुन कुरामि कम निगाह पायौ ? हो, एककुरामि चाइ तमूनले मलाई क्षमा अद्दु पणन्छ, म तमूनका निउति बोझ बनेन |
\v 14 अब तेसर्या तमूनका वाँ आउनाइ म तयार छु | म तमूनकि निउति बोझ बन्ने आथिनु, क्यकिकी म तमूनको सम्पत्ति होइन तर तमूनलाई नै चाहन्नौ | क्यकिकी इजाबुवाकि निउति चेलाचेलीले होइन तर चेलाचेलीले होइन तर चेलाचेलीका निउति ब इजाबुवाले संचय अद्दु पणन्छ |
\v 15  म तमूनका निउति ज्यादाइ खुसिसाथ खर्च अद्दा हुँ, रे स्वयम् आफैलक खाचिन्य हुँ | यदि मैले तमूनलाई बढता प्रेम अर्या भण्या के मैले याइ कम्ति प्रेम पाउन्या? 
\v 16  मैले तमूनलाई बोझ बोकाइन , यो ठिकै हो तर मैले चलाखी अरिबर तमूनलाई फसाया भणि तमून भन्छौ | 
\v 17  मैले तमूनका वाँ पठाएकाहरु मध्येका कसै मान्स बटिहै तमून बटहै के मैले फाइदा उठाया ?
\v 18  मैले तीतसलाई जाण भणि आग्रह अर्या रे तइ भाइलाई तिनरा साथमि पठाया | के तीतस तमून बटहै केइ फाइदा उठाए ? के हाम एकै आत्मा बटिहै चलेनौ ? के हाम एकै पाइलामि हिटेन ? 
\v 19 के तमून यो सुच्चा छौकि इन्ज्या सम्म तमूनका सामु हाम आफनि सफाइ दिन राख्याछौ प्रिय हो हाम परमेश्वरका सामने ख्रीष्टमि बोल्लार्याउ पइ यी सब तमूनलाई बलिया बनाउनाकि निउति हो |
\v 20 क्यकिकी म आउन्ज्या मैले इच्छा अरे बमोजिम तमूनलाई नभिटलो रे तमूनले लै मलाई आफुले इच्छा बमोजिम भेट्टाउनौकि भण्ने मलाई डर लाग्याछ  सायद त झगडा ढाहा क्रोध, स्वार्थ, बदख्याई, निन्दा, चर्चा, अभिमान रे गोलमाल हुन्छहोलो |
\v 21 मलाई डर लागन्छेकि म आँजि आउन्ज्या मेरा परमेश्वरले मलाई तमूनका सामने होच्याइदिनेछन रे धेरै जनाका निउति मैले शोक अद्दु पड्डया छ, जैले अगाडी पाप अर्याथ्या रे आफुले अरेका असुद्दता व्यभिचार रे छाडापन बटिहै पश्चताप अर्या आथिन हुन्ना | 
\c 13
\p \v 1 तेसर्या म तमूनका वाँ आउन्या हुँ | केइ लकै दोष दुइ वा तीन साँचिहरुका गवाहीबटिहै साबित अरिनु पणन्छ |
\v 2 दोस्रो पटक तमूनका बिचमि हुन्ज्या मैले तमूनलाई चेताउनि दिएइ जनिअब अनुपस्थित हुन्ज्या म लकै तमूनलाई चेताउनि दिन्नार्याउ | म आजि आउन्ज्या अगाडी पाप अद्द्या रे और कसैलाई लै म छाड्डया हुनु | 
\v 3  क्यकिकी ख्रीष्ट म मि बोल्लाहान भण्ने प्रमाण तमून चाहान्छौ | तमूनसितका व्यवहारमि उन दुर्बल हुनाइन, तर तमूनमि शक्तिशाली छन् |
\v 4 क्यकिकी दुर्बलतामि उन क्रुसमि टाँङिया तर परमेश्वरकि शक्तिमि उन जिउना छन | इसेरी हान उनसित दुर्बल हुनाउ तर तमूनसङको हामरा व्यवहारमि परमेश्वरको शक्ति बटिहै हाम उनसित जिउनाउ |
\v 5 तमून विश्वासमि बलिया छौ कि आथिनौ भणि आफुले आफुलाई जाँची हेर | जाँचमि असफल भएनौ भण्या, येशू ख्रीष्ट तमूनमि छन भण्ने तमूनलाई थाहा हुनु पड्डयाहो |
\v 6  म आशा अद्दौ कि हाम असफल भएका आथिनौ भण्ने तमून थाहा पाउन्याछौ |
\v 7 तर हाम परमेश्वरमि प्रार्थना अददाउ कि तमून केइ खराबि जन अर | हाम जाँचमि पास भया जसो धेकिन्या होइन | हामून असफल भया जसा धेकियालै तमूनले चाइ जे असल छ सो अर |
\v 8 क्यकिकी हाम सत्यको बिरोधमि केइ अद्द सक्दाइन , केबल सत्यका निउति मान्तर सक्दाउ |
\v 9 क्यकिकी हाम दुर्बल हुन्ज्या रे तमून सामर्थी हुन्ज्या हाम आनन्दित हुनाउ तमूनका प्रगतिको निउति नै हाम प्रार्थना अद्दाउ | 
\v 10 तमून बटहै अलग हुन्ज्या म यो लेख्दार्याउ , म येइ हेतुलेकि तमूनका वाँ आउन्ज्या प्रभुले मलाई दियाको अधिकार कठोरतासाथ मैले प्रयोग अद्दु नपणौ | त्यो त उनले बनाउनका निउति दिनुभयाको हो भत्काउनका निउति होइन |
\v 11 अन्तमि भाइ हो अब बिदा पाउ | सिद्दता को लक्ष राख | सान्त्वना पाउ | एक अर्खा सित सहमत होओ | शान्तिमि रहो रे प्रिय रे शान्तिका परमेश्वर तमून सित हुनुहुनेछ |
\v 12 एकले अर्खालाई पवित्र चुम्बनले अभिवादन अर | 
\v 13  सबै शन्तहरुले तमूनलाई अभिवादन पठायाछन |
\v 14  प्रभु येशू ख्रीष्टको अनुग्रह, परमेश्वरको प्रेम रे पवित्र आत्माको संगति तमून सबै सित रहुन |
