\id HEB
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इब्रानियों
\toc1  इब्रानियों
\toc2  इब्रानियों
\mt1  Hebrews
\mt1 इब्रानियों
\c 1
\p \v 1 पुराना समयमि हामरा पिता पुर्खा सँङ अगमवक्ता द्वारा भौतइ रे अलग किसिमले परमेश्वर बोल्या हुन् | 
\v 2 तर यिन छाड्डिबारका दिनमि उन आफना पुत्र द्वारा हाम सँङ बोलिरइछन् | पुत्रलाई उनले सबै कुरणीको हकवालो खटायो, उन बटहै सारा सृष्टि लइ बनायो | 
\v 3 उनुई परमेश्वरका महिमाको छायाँ रे परमेश्वरका स्वभावको सत्य प्रतिरुप हुन्, रे सारा विश्वलाई आफना शक्तिको वचनले समाल अद्दाहन् | पापको शुद्दी अर्या पाछा महिमित परमेश्वरको दाइँन बाहुलि तिर मल्ला ठाउँमि उन विराजमान भया | 
\v 4 जसेरी उनले पायाको नाउँ स्वर्गदूतका भण्ना उत्तम छ, तसेरी उन तिनून भण्ना आँजई उच्च ठहरिरइछन् |
\v 5 """तु मेरो पुत्र हइ, मईले नै आज तुलाई जन्माया हुँ""भणि के कसइ स्वर्गदूतलाई परमेश्वरले कभइ भण्यो ? रे आँजी, “ म तइको बा हुन्याहुँ, रे त्यो मेरो चेलो हुनेहो""  भणि कसइ स्वर्गदूतलाई कभइ भण्यो ? "
\v 6 आफना पइल्ली जन्म्यालाई संसारमि ल्याउँय्याँ उन आँजी भण्ना हन्, “परमेश्वरका सारा स्वर्गदूतले उनुईलाई पुजून|
\v 7 स्वर्गदूतका बारेमि उन भण्ना हन्, “उनले आफना स्वर्गदूतलाई बतास रे आफना दासलाई आगाका झिल्का तुल्याउने हुन् |” 
\v 8 तर पुत्रका बारेमि चाइ उन भण्ना हन्,  “हे परमेश्वर, तमरो सिंहासन सदासर्वदाको निउती रइरन्छ, रे न्यायको राजदण्ड तमरा राज्यको राजदण्ड हो | 
\v 9 तमले धार्मिकतालाई प्रेम अर्राईछौ, रे अधर्मलाई घृणा अर्राईछौ | तसइ उईले परमेश्वर, तमरा पमेश्वरले तमलाई आफना साथी भण्ना बड्ता अरिबर हर्षका तेलले अभिषेक अर्राईछ |” 
\v 10 उन आँजी भण्नाहन्,  “हे परमप्रभु, तमले पइल्ली धरतीको जग हालिराईथ्या, रे अग्गाश मण्डल तमरा बाहुलीको  काम हो |
\v 11 तिनून त नाश हुन्याहुन्,  तन चाइ रइरने हऊ |  तिनून लत्ता जसा पुराना होइजाने हुन्, 
\v 12 खाट्टो जसा तमले तिनूनलाई बेड़िदिने हुन्, लत्ता जसा तिनून बद्लिने हुन् | तर तम एकै नासका छौ, रे तमरा वर्षको अन्त्य कभइ हुन्या आथिन |” 
\v 13 "तर कइ स्वर्गदूतलाई उनले कब यिसो भण्यो,  “तु मेरा दाइँन हाततिर बस, जब सम्म म तेरा शत्तुरलाई तेरा खुट्टा पाउदान तुल्याउनैन""? "
\v 14 के तिन सबै स्वर्गदूत मुक्ति पाउन्या खाँतिर सेवा अद्दाई पठाइया सेवा अद्द्या आत्मा होइनन्? 
\c 2
\p \v 1 तसइ उईले जे सुणिराईछौ तसइमि हामले आँजी बड्ता ध्यान दिनु पड़न्छ, नति हाम तइ बटहै  बहकिबर जानेहुँ | 
\v 2 यदि स्वर्गदूतले घोषणा अर्या खबर अटल रयो भण्या, रे हर एक अपराध रे अनाज्ञाकारिताको निउती ठीक दण्ड दिइयो भण्या, 
\v 3 तब हामले यिति महान् मुक्तिको मतलब राखेईन भण्या हाम कसेरी उम्कनाउ? यो मुक्ति सब हइ पइलि प्रभु बटहै घोषणा अरिरइथ्यो, रे उनरो वचन सुण्न्या द्वारा हामरा निउती पक्का साबित अरियो|
\v 4 परमेश्वरले लइ चिनो, अचम्मका काम, किसिम किसिमका उदेकका काम रे उनरो आफनो इच्छा बमोजिम बाँड़िया पवित्र आत्माका वरदान बटहै यइ कुरणीको गवाही दियो | 
\v 5 हामले कुरणी अद्दाई आया तइ आउन्या संसारलाई परमेश्वरले स्वर्गदूतका अधिनमि राखेईन | 
\v 6 धर्मशास्त्रको कसइ एक ठाउँमि यिसो भणिबर गवाही दिइया छ,  “मान्स के हो, रे तम तइको वास्ता राखन्छौ?  कि मान्सको चेलो के हो, रे तम तइको फिक्री अरन्छौ ? 
\v 7 तमले तिनलाई थोकाइ बेरको निउती स्वर्गदूत भण्ना केइ तल्तिर होचेयो|  तमले तिनलाई महिमा रे आदरको मुकुट पइरेई दिया | 
\v 8 तमले सबै चिज तिनरा गोड़ा तल्तिर राख्दिया|”  मान्सका अधिनमि सब थोक राखइय्याँ तिनरा अधिन बाईर केइ रन्दियान|  तर यइ अईलका समयमि सब थोक मान्सका अधिनमि भया हाम धेक्दाईन|
\v 9 तर हाम येशूलाई धेक्दार्याँऊ| उन थोकाइ बेरका निउती स्वर्गदूत भण्ना केइ तल्तिर होचिया, मृत्युको कष्टका उईले महिमा रे आदरको मुकुट उनलाई पइरायो,  तइ उईले कि परमेश्वरको अनुग्रह बटहै हर एक मान्सका निउती उनले मृत्युको स्वाद चाखून| 
\v 10 यो ठीक थ्यो, कि परमेश्वर, जईको निउती रे जई बटहै सबै थोको अस्तित्व छ, उनुईले भौत सन्तानलाई महिमामि ल्याउँय्याँ तिनूनका मुक्ति दिन्या येशूलाई कष्ट बटहै सिद्द बनायो | 
\v 11 क्याकी कि पवित्र तुल्याउने रे पवित्र तुल्याईया लइ सबै एकै परिवारका हुन् | तसइ उईले तिनूनलाई भाइ भण्नाईमि येशू शरम माण्नाईनन् |
\v 12 उन भण्नाहन्, “मेरा भाइका अगाडी तमरो नाउँ म घोषणा अद्द्याहूँ, सभा बिचइनि म तमरो प्रशंसा अद्द्याहूँ 
\v 13 रे आँजी,  “म उनमि मेरो भरोसा राख्द्याहुँ|”   रे आँजी उन भण्ना हन्, “हेर, म रे परमेश्वरले मलाई दिया यिन चेलाचेली
\v 14 क्याकी कि चेलाचेली सिकार रे रगतका सहभागी भया हुनाले उनले लइ तेइ आदत लैय्या, कि मृत्यु द्वारा मृत्युको शक्ति भयालाई, अर्थात शैतानलाई उनले नष्ट अरुन, 
\v 15 रे मृत्युका डरले जीवन भरि बन्धनमि पड्यालाई उनले मुक्त अरिदिउन | 
\v 16 क्याकी कि साँच्ची उनले स्वर्गदूतको होइन, तर अब्राहामका सन्तानको वास्ता अद्दाहान् | 
\v 17 तसइ उईले हर एक कुरणीमि उन आफनाई भाइ जसा बनिनु पड्यो, रे मान्सका पापको प्रायश्चित अद्दाईलाई परमेश्वरका सेवामि उन कृपालु रे विश्वस्त प्रधान पुजारी बन्या |
\v 18 क्याकी कि उन आफुईले कष्ट भोग्यो रे परीक्षित भया, तसइले परीक्षामि पड्ड्यालाई उनले मदत अद्द सक्दाहान् | 
\c 3
\p \v 1 तसइ उईले स्वर्गीय बोलावटमि सहभागी भया पवित्र भाइ हो, हामले पक्का स्वीकार अर्या धर्म चेला तथा प्रधान पुजारी येशूलाई विचार अर |
\v 2 उनलाई खटाया प्रति येशू विश्वस्त होईरइथ्या, जसेरी मोशा लै परमेश्वरका परिवारमि विश्वस्त थ्या|
\v 3 मोशा भण्ना येशू आँजइ बड्ता गौरवशाली ठहरिया, जसेरी घर भण्ना घर बनाउन्या बड्ता मान हुन्छ | 
\v 4 क्याकी भण्या हर एक घर कसइ न कसइ मान्स बटहै बनाइया हुन्छ, तर सबै थोक बनाउन्या त परमेश्वरई हुन् | 
\v 5 आब भविष्यमि बोलिनेई कुरणीको गवाहीको निउती मोशा परमेश्वरका सारा घरानामि नौकरका रुपमि विश्वस्त थ्या | 
\v 6 तसइ उईले पवित्र आत्मा भण्नाहन्,   “आज तमुनले उनरो शब्द सुण्या भण्या,
\v 7 मरुभूमीमि परीक्षाका बेलामि विद्रोहका दिनमि अर्या जसो आफना हृदयलाई कठोर जन पाड़,
\v 8 मरुभूमीमि परीक्षाका बेलामि विद्रोहका दिनमि अर्या जसो आफना हृदयलाई कठोर जन पाड़,
\v 9 जाँ तमरा पुर्खाले मेरो परीक्षा अर्यो, रे चालिस वर्ष सम्म मेरा काम धेक्यो | 
\v 10 तसइ उईले तइ पुस्ता सँङ म रिसाय्युँऊ, रे भण्या, 'तिनरा हृदय सदाईँ बरालिनाहन्, तिनूनले मेरो बाटो पछेण्याँ आथिन |' 
\v 11 तसइले मईले आफना रीसमि यिसेरी कसम खाया, 'मेरा आराममि तिनून कभई पस्स्या आथिनन्' |” 
\v 12 भाइ हो, होस् अर्या, तमुनमि हइ कसइमि भया दुष्ट रे अविश्वासी हृदयले तमुनलाई जिउना परमेश्वर बटहै दूर जन लईजाउ| 
\v 13 "जब सम्म ""आजका दिन"" भण्नेइ कुरणी छ, तब सम्म एकले अर्खालाई अर्ति दिय, रे पापका छलछामले तमुन कसइको हृदय कठोर जन हउ| "
\v 14 यदि हामले हामरो पइल्लीको भरोसालाई छाड्डिबार सम्मइ पक्का सँङ थामिराख्या भण्या, हाम ख्रीष्टका सहभागी होइरइछौं | 
\v 15 धर्मशास्त्रले भणन्छ,  “आजै तमुनले उनरो शब्द सुण्याँ भण्या विद्रोहका दिनमि जसो अरिबर आफना हृदय कठोर जन पाड़ |” 
\v 16 सुण्न्या को थ्या, जईले सुणिबर लइ विद्रोह अर्यो?  के तिन सब तिनूनइ होइनन् ब, जो मोशाका अगुवाईमि मिश्रदेश बटहै निकलिबर आइरइथ्या? 
\v 17 कइ सँङ उन चालिस वर्ष सम्म रिसाया? के तन पाप अद्द्या सँङ हइन, जो मरुभूमीमि मरिबर गइरइथ्या? 
\v 18 आज्ञा नमाण्न्या उनरा विश्राममि कभई पस्स पाउन्या आथिनन् भणि उनले कसम खाया होइन ब?
\v 19 तसइले हाम धेक्दाउँ, अविश्वासका उईलेइ तिनून पस्स सकेइनन्|
\c 4
\p \v 1  तसइ उईले परमेश्वरको विश्राममि पस्स पाउन्या प्रतिज्ञा छनाछनई हाम सचेत रनाउँ रे तमुनमि हइ कोई लइ तइ प्रतिज्ञा धेकि धोका जन खाउ |
\v 2 क्याकी कि हामलाई लइ तिनूनलाई जसो सुसमाचार प्रचार अरिया हो| तर सुण्याँ वचनले तिनूनलाई केइ फाइदा भएइन, क्याकी कि सुण्न्याले विश्वासले यिनलाई गृहण अरेईनन्| 
\v 3 क्याकी कि हाम विश्वास अद्द्या त तइ विश्राममि पस्स पाउनाउँ, जसो उनले भणिराईछ, “तसइले मईले आफना रीसमि यिसेरी कसम खाया, मेरा विश्राममि तिनून कभई पस्स्या आथिनन्पइ लइ उनरा काम संसारको उत्पत्ति धेकि पुरा होईरइथ्या|
\v 4 क्याकी कि उनले अउर कसइ ठाउँमि सातौँ दिनका बारेमि यइ प्रकारले भणिराईछ, “परमेश्वरले सबै काम बटहै सातौँ दिनमि आराम अर्यो |” 
\v 5 रे आँजी यिसइ भागमि उनले भण्यो, “मेरा विश्राममि तिनून कभई पस्स्या आथिनन्|”
\v 6 कसइ-कसइलाई पस्स आँजइ बाँकी छ, रे तिनून, जईलाई पइल्ली पइल्ली सुसमाचार प्रचार अरिया थ्यो, तिनून आफना अनाज्ञाकारिताले अद्दा पस्स सकेइनन्| 
\v 7 "आँजी परमेश्वरले ""आज""  भणि एक दिन ठहराईराइछ, जब उनले भौत समय पछा दाउद बटहै पइल्ली भणिएई कुरणी आँजी भण्यो,“आज तमुनले उनरो शब्द सुण्याँ भण्या तमुनका हृदय कठोर जन पाड़ "
\v 8 क्याकी कि यहोशुले तिनूनलाई आराम दिया भया त परमेश्वरले पाछा बटहै अर्खा दिनका बारेमि भण्नेइ थेइनन्| 
\v 9 तसइ उईले परमेश्वरका जनका निउती शवाथको*  विश्राम बाँकी छ| 
\v 10 क्याकी कि परमेश्वरको आराममि पस्स्या जसईले लइ आफना मिहिनेत धेकि आराम अरन्छ, जसेरी परमेश्वरले आफनो मिहिनेत धेकि आराम अर्यो | 
\v 11 तसइ उईले हाम तइ आराममि पस्साईलाई कोशिस अद्दाउ, रे तसाई किसिमको अनाज्ञाकारिता बटहै कोई लइ पतित जन हऊ | 
\v 12 क्याकी कि परमेश्वरको वचन जिउनो रे क्रियाशील हुन्छ, रे कोई लइ दुईधारे तरवार भण्ना बड्ता लगाउ हुन्छ|  यइले परान रे आत्मालाई तइका जोड़-जोड़ रे हाड़का गुदीसम्म भाग-भाग नपाड़ईय्याँ सम्म वल्तिर पल्तिर छेड्ड्या रे हृदयका विचार रे इच्छा जाँच्च सक्द्या हुन्छ | 
\v 13 परमेश्वरका दृष्टिमि सृष्टिको केइ कुरणी लुक्या हुनैन | उनरा नजरका सान्मेइ सबै कुरणी सफा रे खुला छन्, उनुईलाई हामले लेखा दिनु पड़न्छ | 
\v 14 अग्गाश निङालिबर गया परमेश्वरका पुत्र येशू हामरा महान् प्रधान पुजारी भया हुनाले हामले पक्का सँङ स्वीकार अर्या यो विश्वास थामिराखऊ | 
\v 15  क्याकी कि हामरा प्रधान पुजारी हामरो कमजोरीमि हाम सँङ सहानुभूति धेकाउन नसक्द्या हइनन् | तर हाम जसाई उन सबै कुरणीमि परीक्षित भया, पइ लइ पाप रहित थ्या | 
\v 16 तसइ उईले साहस सँङ अनुग्रहको सिंहासन नजिकै जाँउ, रे हर्जा भया बेलामि मदत पाउनाइलाई कृपा रे अनुग्रह पाउन सकऊ | 
\c 5
\p \v 1 हर एक प्रधान पुजारी मान्स बटाहइ छानिनाहन्, रे मान्सका पक्षमि पापका निउती परमेश्वरमि भेटी रे बलिदान चड़ाउनाइ नियुक्त अरिनाहन् | 
\v 2 अन्जान रे कुबाटातिर लाग्या सँङ तइले नम्र सँङ व्यहोरा अद्द सकन्छ, क्याकी भण्या त्यो आफुई लइ दुर्बलताले घेरिया हुन्छ| 
\v 3 तसइ उईले मान्सका पापका निउती मान्तरइ होइन्, तर आफनाई पापका निउती लइ बलिदान चड़ाउनाइ तइलाई कर लागन्छ | 
\v 4 कसइले यो मान आफुई लिन सक्दैन, तर हारुन जसोई तइलाई परमेश्वरले बोलाउने हुन् | 
\v 5 ख्रीष्टल्लई प्रधान पुजारी हुनाइ आफुईले आफुईखि उच्च पाड़ेइन, तर उनखि यिसो भण्न्या बटहै नियुक्त भया, “तु मेरो चेलो हइ, मईले नै आज तुलाई जन्माईराइछु
\v 6 अर्खा ठाउँमि लइ उन भण्नाहन्, “मल्कीसेदेको दर्जा बमोजिम तु सदाईँ भरिका निउती पुजारी हई |
\v 7 येशू आफना संसारिक जीवनमि हुँईय्याँ उनखि मृत्यु बटहै बचाउन सक्द्यालाई उनले बड़ो क्रन्दन रे आँउसई सित प्रार्थना चड़ायो, पुई आफनो भक्तिपूर्ण समर्पणका उईले उनरो प्रार्थना रे नम्र निवेदन सुणियो | 
\v 8 उन पुत्र थ्या, पइ लइ आफुले भोग्या कष्ट बटहै उनले आज्ञा पालना अद्द सिक्यो, 
\v 9 रे सिद्द तुल्याईबर उनरो आज्ञा पालना अद्द्या सबैका निउती उन अनन्त मुक्तिका स्रोत बन्या| 
\v 10 मल्कीसेदेकको दर्जा अन्सार प्रधान पुजारीका पदमि परमेश्वर द्वारा उन नियुक्त भया | 
\v 11 यइ बारेमि हामलाई भण्नु त भउत छ, तर सम्जाउनाइ असजि छ, क्याकी कि तमुनको सुण्न्या शक्ति मन्दो होईरइछ | 
\v 12 क्याकी कि यितिका बेला सम्म त तमुन मास्टर होईसक्दु पड्डेईथ्यो, तर आँजइ लइ तमुनलाई कसइले परमेश्वरका वचनको आधारभूत शिक्षा सिकाउनु पडिरइछ| तमुनलाई खँदिलो खानाइ हइन, तर दूध  चाँईछ| 
\v 13  दूध मान्तरइ खाइबर बाँच्च्या मान्स धार्मिकताको वचनमि सिपालु हुनैन, क्याकी कि त्यो बालकै हुन्छ | 
\v 14 खँदिलो खानाइ त पाको मान्सका निउती हो| यिनूनको मानसिक शक्ति लगातार अभ्यास बटहै असल रे खराब छुट्याउन सक्द्या हुन्छ | 
\c 6
\p \v 1 तसइ उईले ख्रीष्ट समन्धी पइल्लीको सिद्दान्त छाड़िबर हाम परिपक्वता तिर बड्डाउँ|  मृत्यु तिर लैन्या काम बटहै पश्चाताप रे परमेश्वरमिको विश्वासका कुरणीको जग आँजी नहालउँ| 
\v 2 भौत किसिमा बप्तिस्मा समन्धी शिक्षा, हात राख्द्या काम, मर्याको पुनरुत्थान रे अनन्त दण्ड जसा कुरणीको जग आँजी नहालउँ| 
\v 3 यदि परमेश्वरको अनुमति भयो भण्या हाम यिसोई अद्दिहूँ |
\v 4  क्याकी कि तिनून, जईले एक बेर ज्योति पाइबर स्वर्गीय वरदान चाखिराईछ, रे पवित्र आत्माका सहभागी होइरइछन्, 
\v 5 रे परमेश्वरको निको वचनको रे आउन्या युगका शक्तिको स्वाद चाखिराईछ, 
\v 6 तइ पाछा लइ विश्वास-त्याग अरि तिनून पतित भया भण्या तिनूनलाई पश्चाताप अद्द्या स्थितिमि आँजी ल्याउनई सकिनैन | क्याकी भण्या तिनूनले आफनाई खाँतिर परमेश्वरका पुत्रलाई आँजी क्रुसमि टाङ्दाहन्, रे खुलेआम उनरो अपमान अद्दाहन् | 
\v 7 जई जग्गाले आफुमि सदाँई बर्सन्या पानी पिन्छ, रे मान्सका निउती खँण्न्नु जोत्तु अरिया छ, रे तिनूनका निउती मन पड्ड्या अन्नपात उमारन्छ, तइ जग्गाले परमेश्वर बटाहइ आशिष् पाउँछ | 
\v 8 तर तइले काँणाइ रे सिउँड़ी उमार्यो भण्या त्यो बेकामो हुन्छ, रे परमेश्वरको सराप पड्ड सकन्छ| छाड्डिबार त्यो पोलिन्छ | 
\v 9 हामले यिसा कुरणी भण्या लइ तमुनका बारेमि चाइ, प्याराऊ, मुक्ति समन्धीका आँजइ निका कुरणीको बारेमि हाम पक्का छौं| 
\v 10 परमेश्वर अन्यायी आथिनन्, रे तमुनका काम रे उनरा खाँतिर सन्तका सेवामि तमुनले धेकाया माया उन बिसद्दाइनन् | तमुन आँजइ लइ तसोई सेवा अरिराईछौ| 
\v 11 हाम चाहानौ, कि तमुन हर एकले आफना सारा आशा पाउनाइ निउती छाड्डिबार सम्म तेइ तत्परता धेकाउनाउँ, 
\v 12 यइ उद्देश्यले कि तमुन सुस्त हुन्या आथिनउ, तर तिनूनका नक्कल अद्दे हौउ, जो विश्वास रे धैर्य बटहै प्रतिज्ञाका हकदार हुनाहन् | 
\v 13 परमेश्वरले अब्राहामलाई प्रतिज्ञा अरईय्याँ कसम खान आफु भण्ना आँजइ ठुला अउर कोई नभयाले आफनाई नाउँमि यिसो भणिबर कसम खायो, 
\v 14 """म निश्चय तुलाई आशिष दिनेहुँ, रे तेरो उन्नति अद्द्याहूँ |” "
\v 15 रे यिसेरी धैर्य धारण अरिबर अब्राहामले प्रतिज्ञा पायो | 
\v 16 मान्स आफु भण्ना ठुला नाउँमि कसम खानाहन्, रे तिनूनको हर एक वाद-विवाद कसम बटहै पक्का अरिन्छ | 
\v 17 परमेश्वरले आफनो प्रतिज्ञाको हकदार बदल्ल नहुन्या उनरो इच्छा पक्का अरि धेकाउन चायो| उनले कसम खाइबरई तइ निश्चय अरिदियो | 
\v 18 बदल्लाई नहुन्या यिन दुई कुरणीमि परमेश्वर असत्य ठहरिनई सक्दाईनन्| तसइ उईले हाम शरण लैन्याले हामरा अगाडी राखिदिया आशा पाउनाइ ठुलो आँट पाइराईछौं | 
\v 19 हामरा आत्माको निउती दृढ रे सुरक्षित लंगरका रुपमि यो आशा हाम सँङ छ | यो आशा पर्दा भितरको पवित्रस्थानमि प्रवेश अरन्छ, 
\v 20 जाँ हामरा पक्षमि अग्रदूत होइबर मल्कीसेदेकको दर्जा अन्सार येशू प्रधान पुजारी होइबर प्रवेश अर्राईछ | 
\c 7
\p \v 1 यिन मल्कीसेदेक शालेमको राजा रे सर्वोच्चो परमेश्वरको पुजारी थ्या| राजालाई हराईबर फर्कईय्याँ यइले अब्राहामलाई भिट्यो, रे तइलाई आशिर्वाद दियो | 
\v 2 यिनइलाई अब्राहामले सबै थोकको दशांश अलग अरिदियो | यिनरा नाउँको मतलब अन्सार यिन पइल्ली धार्मिकताको राजा रे तइ पाछा शालेमको राजा हुन्,  अर्थात शान्तिको राजा | 
\v 3 इजा बुवा नभया, वंश नभया, जीवनको शुरु रे अन्त्य नभया, तर परमेश्वरका पुत्र स्वरूप, यिन सदाकाल पुजारी होईरनाहान् | 
\v 4 आब विचार अद्दा पइ, यिन कसा महान् बैकान थ्या, जईलाई अब्राहाम कुल पिता लइ जित्या थोकको दशांश दियो? 
\v 5 पुजारी पदमि नियुक्त भया लेवी वंशका मान्सले आफनाई दाई-भाइ बटहै दशांश लिया आज्ञा व्यवस्था बमोजिम पाइराईथ्यो, पइ लइ तिनून अब्राहामकाई सन्तान थ्या | 
\v 6 तर लेवीका वंशमि नपड्ड्या यिनइ मान्सले अब्राहाम बटहै दशांश लिया हुन्, रे प्रतिज्ञा पाउन्यालाई यिनले आशिर्वाद दिया हुन् | 
\v 7 यइमि विवाद अद्द्या केइ कुरणी आथिन, कि नानाले ठुला सम्म आशिर्वाद पाउँछ |
\v 8 एकतिर मरणशील मान्सले दशांश लिनाहान्, अर्खातिर सदाकाल जिउना रनाहान् भणि घोषणा अरिया उनुई एक जनाले यो लिनाहान् | 
\v 9 कसइले यो लइ भण्न सकन्छ, कि दशांश पाउन्या लेवीले लइ अब्राहाम द्वारा नै दशांश दियो | 
\v 10 आब यदि लेवीको पुजारी पद बटहै सिद्द्ता पाउन्या भएले {क्याकी भण्या यिसइका आधारमि मान्सलाई व्यवस्था मिलिरइथ्यो} हारुनको दर्जा बमोजिम नहोईबर आँजी मल्कीसेदेकको दर्जा अन्सार अर्खो पुजारी खड़ा हुनाइलाई के खाँचो पडन्थ्यो ? 
\v 11 आब यदि लेवीको पुजारी पद बटहै सिद्द्ता पाउन्या भएले {क्याकी भण्या यिसइका आधारमि मान्सलाई व्यवस्था मिलिरइथ्यो} हारुनको दर्जा बमोजिम नहोईबर आँजी मल्कीसेदेकको दर्जा अन्सार अर्खो पुजारी खड़ा हुनाइलाई के खाँचो पडन्थ्यो ? 
\v 12 क्याकी कि पुजारी पद बद्लिय्याँ व्यवस्था लइ बदल्लुई पड़न्छ | 
\v 13 क्याकी कि जईका बारेमि यिन कुरणी भणिएइ हुन्, उन त अर्खाई कुलका हुन्, जई कुल बटाहइ कसइले लइ कभई वेदीमि सेवा अर्या आथिन | 
\v 14 क्याकी भण्या यो धेकिनोई छ, कि हामरा प्रभु त यहूदा कुल बटहै जन्म्या हुन् | यइ कुलका बारेमि पुजारीका समन्धमि मोशाले केइ लइ भण्या आथिनन् | 
\v 15 यदि मल्कीसेदेक जसाई अर्खा पुजारी खड़ा हुने हुन् भण्या यो कुरणी आँजइ बड्ता धेकिने हो, 
\v 16 जो पुर्खेली समन्धी नियमका आधारमि हइन, तर अविनाशी जीवनका शक्तिको आधारमि पुजारी बन्या हुन् | 
\v 17 क्याकी कि उनरो गवाही यो छ, “मल्कीसेदेकको दर्जा बमोजिम तु सदाँई भरिका निउती पुजारी हइ 
\v 18  क्याकी भण्या त्यो पइलो आज्ञा कमजोर रे बिकामो भया हुनाले खारिज होइरइछ, 
\v 19 {क्याकी कि व्यवस्थाले केइ कुरणी सिद्द तुल्याएन}  रे तइ भण्ना आँजइ उत्तम आशा दिइराईछ,  जई बटहै हाम परमेश्वर नजिकै पुग्दाउँ | 
\v 20 पइ यो विना कसम भया हइन| 
\v 21 पइल्ली पुजारी हुन्याले त साँच्ची विना कसम पुजारीको पद लैय्या थ्या, तर उन चाइ कसम सहित पुजारी बन्या, रे उनरा बारेमि परमेश्वर भण्नाहान्,“परमप्रभुले कसम हालिराईछ, रे आफनो मन बदल्ल्या आथिनन्, 'तु सदाँई भरिका निउती   पुजारी हइ'
\v 22 यिसैले येशूलाई उत्तम करारको जमानत बनाउँछ | 
\v 23 पइलिका पुजारी भौत संख्यामि थ्या, क्याकी कि मृत्युले तिनूनलाई काममि लागिरन दिनैन्थ्यो |
\v 24 तर येशू चाइ अनन्त भया हुनाले उनरो पुजारी पद अटल रन्छ | 
\v 25 फलस्वरूप उन बटहै परमेश्वरका लग आउन्यालाई उनले सदाँई उद्दार अद्द सक्दाहान् | क्याकी भण्या तिनूनका निउती बिचइनिको प्रार्थना चड़ाउनाइ उन सदाँई जिउना रनाहान् | 
\v 26 क्याकी कि यो ठीक थ्यो कि हामरा लागि यिसा एक जना प्रधान पुजारी हुनु पड़न्छ, जो पवित्र, दोष नभया, कलंक नभया, पापी बटहै अलग रे स्वर्ग भण्ना लइ मल्तिर उचालिरइछन् | 
\v 27 अउर प्रधान पुजारीले जसइ पइल्ली आफनाई पापका निउती रे तइ पाछा मान्सका पापका निउती उनले दिनउँ बलि अद्दु पड्डैन | आफुईलाई अर्पण अरिबर उनले यइ काम सदाँईका निउती एकै बेर पुरा अरिदियो | 
\v 28 क्याकी कि व्यवस्थाले कमजोर मान्सलाई प्रधान पुजारी नियुक्त अरन्छ, सदासर्वदाको निउती सिद्द बनाईया परमेश्वरका पुत्रलाई व्यवस्था भण्ना पाछा आया कसमको वचनले नियुक्त अरन्छ | 
\c 8
\p \v 1 आब हामले भण्न चाएइ कुरणी चाइ यइ हो:  हामरा यिसा प्रधान पुजारी छन्, जो स्वर्गमि महान् परमेश्वरका सिंहासनका दाईन तिर विराजमान छन् | 
\v 2 मान्सले होइन, तर परमप्रभुले खड़ा अर्या पवित्रस्थान, साँचो पवित्र बासस्थानमि उन सेवक छन् | 
\v 3 क्याकी कि हर एक प्रधान पुजारी भेटी रे बलि अद्दाई नियुक्त भया हुनाहान् | तसइ उईले यिन प्रधान पुजारी सँङ लइ अर्पण अद्दाई केइ समान हुनु जरुड़ी छ | 
\v 4 क्याकी कि हर एक प्रधान पुजारी भेटी रे बलि अद्दाई नियुक्त भया हुनाहान् | तसइ उईले यिन प्रधान पुजारी सँङ लइ अर्पण अद्दाई केइ समान हुनु जरुड़ी छ | 
\v 5 तिनूनले स्वर्गीय पवित्रस्थानको नक्कल रे छायाँको सेवा अद्दाहन्, क्याकी कि मोशाले पवित्र बासस्थान बनाउँय्याँ परमेश्वरको यिसो आदेश पाइराईथ्यो, “पहाड़मि तुलाई धेकाई दिया नमुना बमोजिम तुइले सब थोक बनाएई|” 
\v 6 तर यिसोई लइ ख्रीष्टले पाया सेवा ततिकई बड्ता ठुलो छ, जतिको उनले मध्यस्थता अर्या करार पुरानो भण्ना भौत निको छ| क्याकी भण्या यइ करारको जग उत्तम प्रतिज्ञामि हालिरइछ | 
\v 7 क्याकी भण्या पइलो प्रतिज्ञा खोट नभया भए त दोसरा जरुड़त पड्डेई थेइन् | 
\v 8 क्याकी भण्या तन मान्सको दोष धेकाउनाई उन भण्नाहन्, “परमप्रभु भण्नाहान्, तन दिन आउन्याहुन्, जब इस्राएलका घराना सँङ रे यहूदा घराना सँङ    म एक नयाँ करार खड़ा अद्दउ|
\v 9 तिनूनका पुर्खा सँङ मईले बाद्या प्रतिज्ञा जसइ यो हुन्या आथिन, जब मईले तिनूनलाई हात समाईबर मिश्र देश बटहै डोरेईबर लेइराईथ्या| परमप्रभु भण्नाहन्, तिनून मेरा प्रतिज्ञामि थीर होई  बसेइनन्, तब मईले तिनूनको वास्ता अरेईन| 
\v 10 परमप्रभु भण्नाहन्, तन दिन पाछा म इस्राएलको घराना सँङ यइ प्रतिज्ञा बाद्दऊ, तिनूनका मनमि मेरो व्यवस्था राखिदिनउ, रे म तिनूनका हृदयमि तइ लेखिदिनउ, रे म तिनूनका परमेश्वर हुनउ, पइ तिनून मेरा प्रजा हुनेहुन् | 
\v 11  'परमप्रभुलाई पछेणँ' भणिबर आब उस्याँ कसइ मान्सले आफना छिमेकीलाई कि आफना दाई-भाइलाई सिकाउन्या आथिन| क्याकी कि नाना धेकि लैजाईबर ठुला सम्म तिनून सबैले मलाई पछेण्नाहन्|
\v 12  क्याकी कि तिनूनका अपराध म क्षमा अद्दउ, रे तिनूनका पाप आँजी कभई सम्जन्या आथिन|” 
\v 13 क्याकी कि तिनूनका अपराध म क्षमा अद्दउ, रे तिनूनका पाप आँजी कभई सम्जन्या आथिन|” 
\c 9
\p
\v 1 पइल्लीका करारमि आराधनाका धर्म-विधि रे संसारिक पवित्रस्थान लइ थ्या|
\v 2 एक पवित्र बासस्थान तयार होईरइथ्यो, जईको पइल्ला कोठा भितर सामदान, टेबुल रे भेटीका रोटा थ्या| यइलाई पवित्रस्थान भणिन्थ्यो |
\v 3 दोसरो चाइ पर्दा भितर महा-पवित्रस्थान भणिन्या कोठा थ्यो,
\v 4 जईमि सूनको धुपौरो रे सूनले मोड़िया प्रतिज्ञाको सन्दुक थ्यो| सन्दुक भितर मन्न राख्या सूनको भाँड़ो, कोपिला लाग्या हारुनको लठ्ठी रे प्रतिज्ञाका शिला-पाटी थ्या |
\v 5 सन्दुक माथिमि कृपा-आसनमि सेल बनाईराख्द्या प्रभुकि महिमाका करुब थ्या | तर यिन कुरणीका बारेमि अईल हाम बेलीबिस्तार भण्न सक्दाईन |
\v 6 आब यिन कुरणीको बन्दोबस्त अरिसक्या पाछा पुजारी आफना विधि रे कर्तव्य पालन अद्दाई लगातार बाईरतिरको पवित्रस्थान भितर पसन्थ्या |
\v 7 तर भितर तिरा कोठामि भण्या प्रधान पुजारी मान्तरइ एकलोई वर्षमि एक बेर जानाहान्, त्यो लइ रगत नलैजाई जानाइन् | तइ रगत उनले आफना निउती रे मान्सका पापका निउती चड़ाउनाहन् |
\v 8 यिसइ बटहै पवित्र आत्मा धेकाउना हान्, कि जब सम्म महा-पवित्रस्थान भितर जानाइ बाटो खुल्ल्या आथिन|
\v 9 यो त अच्यालका समयको निउती एक आइन हो| यइले यइ धेकाउँछ, कि चड़ाया भेटी रे बलिले पुजारीको विचारलाई शुद्द बनाउन सक्दैन |
\v 10 तन केबल खान्या, पिन्या रे भौत विधिमि नाउन्या मान्तरइ हुन्, अथवा शरीरका धर्म-विधि हुन्, जो सुधाद्या समय नआउँय्याँ स्थापना अरिया थ्या |
\v 11 जब ख्रीष्ट पइल्लि बटहै आईसक्या असल कुरणीका प्रधान पुजारी होइबर आया, उन आँजइ महान् रे सिद्द पवित्र वासस्थान बटहै गया, जो हातले बनाया हइन, अथवा यइ सृष्टिका अंग होइन |
\v 12 बोक्या रे बाच्छा रगतले हइन, तर आफनाई रगत बटहै अनन्त उद्दार पाइबर सदाँईका निउती एकै बेर महा-पवित्रस्थान भितर उन पस्या|
\v 13 बोक्या रे गोरुको रगत रे कोरलीको छार अशुद्द मान्समि हालईय्याँ तिनूनको शरीर शुद्द हुन्छ भण्या,
\v 14 बोक्या रे गोरुको रगत रे कोरलीको छार अशुद्द मान्समि हालईय्याँ तिनूनको शरीर शुद्द हुन्छ भण्या |
\v 15 तसइ उईले उन नयाँ करारका मध्यस्थ छन्, यइ उईले कि बोलावट भयाले प्रतिज्ञा अरिया अनन्त हक पाउन सकुन, क्याकी कि एक जना मृत्युको मोल होईय्यो, जई बटहै पइलो प्रतिज्ञाका समयमि भया अपराध बटहै उद्दार पाइन्छ |
\v 16 क्याकी कि जाँ इच्छा पत्रको प्रश्न छ ताँ इच्छा पत्र लेख्द्याको मृत्यु भया प्रमाणित हुनु पडन्छ|
\v 17 उईको मृत्यु भया पाछा मान्तर इच्छापत्र पक्का हुन्छ, क्याकी कि इच्छापत्र दिन्या बाँचईय्याँ त्यो पक्का ठहरिनैन
\v 18 तसइ उईले पइलो प्रतिज्ञा लइ विना रगतै पक्का हुन सकेइन |
\v 19 जब मोशाले व्यवस्था हर एक आज्ञा मान्सलाई सुणाईसक्यो, तब उनले बाच्छा रे बोक्या रगत, पानी, रातो ऊन रे हिसपका साउला सहित, व्यवस्था किताब माथिमि रे सबै मान्समि छड्क्यो |
\v 20 पइ उनले यिसो भण्यो, “परमेश्वरले तमुनलाई आज्ञा अर्या करारको रगत यइ हो|”
\v 21 तसोई अरि उनले पवित्र वासस्थानमि रे आराधनामि चलाउन्या सबै भाँड़ामि तसाई किसिमले रगत छड्क्यो|
\v 22 वास्तवमि, व्यवस्था अन्सार रगतले करीब: सब थोक शुद्द पाड़न्छ, रे रगत नबगाएई पापको क्षमा हुनई सक्दैन |
\v 23 यदि स्वर्गीय कुरणीका नमुनालाई शुद्द पाड्डाई यिन विधि चाइयो भण्या स्वर्गकाइ कुराईलाई शुद्द पाड्डु त आँजइ भौत निका बलिको जरुड़त पड्यो |
\v 24 ख्रीष्ट हातले बनाया पवित्रस्थान भितर पसेइनन्, जो चाइ साँचो पवित्रस्थानको नक्कल मान्तरइ हो, तर उन सर्ग भितरई पस्या, रे उन हामरा पक्षमि परमेश्वरका साम्नेइ हाजिर होइरइछन् |
\v 25 येशू आफुईलाई बेर्बेरी बलि चड़ाउनाइ आफुई गया होइनन्, जसेरी प्रधान पुजारी सालसालै आफनोई रगत होइन, तर अर्खा रगत लैजाईबर महा-पवित्रस्थान भितर जानाहान् |
\v 26 नति त संसारको उत्पत्ति धेकि नै उनले बेर्बेरी दु:ख भोग्दु पड्डेइथ्यो | तर यइ युगका अन्त्यमि आफनाई बलि बटहै पाप हटाउनाईलाई उन सदाँईका निउती एकै बेर धेकिया हुन् |
\v 27 जसेरी मान्सका निउती एक बेर मद्दु पक्का छ, रे तइ पाछा इन्साफ,
\v 28 तसेरी ख्रीष्ट लइ भौत जना पाप बोक्दाईलाई एकै बेर बलि भया, रे उन दोसरा बेर धेँका पड्डिहुन्, पाप बोक्दाई निउती होइन, तर खुशी होइबर उनलाई पख्द्या उनरो उद्दारको निउती |
\c 10
\p \v 1 क्याकी भण्या व्यवस्था आउन्या उत्तम कुरणीको खास रुप हइन, तर तिनरो छाया मान्तरइ हो | तसइ उईले सालिन्दै दिनादिन चड़ाइन्या तेइ किसिमो बलि द्वारा लगइ आउन्यालाई यइले सिद्द पाड्ड सक्दैन |  
\v 2 नति त बलि चड़ाउन्या काम रोकिनेई थेइन ब ? क्याकी कि पुजा अद्द्या एकै खेपमि शुद्द पाड़िन्या भया तिनूनमि तइ पाछा पापको चेतना हुनेई थेइन | 
\v 3 तर तन बलिले सालिन्दा पापको सम्जना अराउना हन् |
\v 4  क्याकी कि गोरु रे बोक्या रगतले पाप हरण अद्द सक्दैन | 
\v 5 तसइ उईले संसारमि हुन्ज्यां ख्रीष्टले भण्यो,“बलि रे भेटी तमले खोज्यान, तर तमले मेरा निउती एक शरीर तयार बनाइराईछौ| 
\v 6 होमबलि रे पापबलिमि तम खुशी हुनान | 
\v 7  तब मईले भण्या, हेद्दा, ओ परमेश्वर, किताबका मुठामि मेरा बारेमि लेखिया जसो तमरोई इच्छा पुरा अद्दाई म आइरइछु' |”
\v 8 पइल्ली उनले भण्यो, “बलि रे भेटी, होमबलि रे पापबलि तमले खोज्यान | तम तनमि खुशी भयान|{यिन त व्यवस्था बमोजिम चड़ाइनाहान् ” 
\v 9  पइ पाछा बटहै भण्यो, “तक्दा, तमरोई इच्छा पुरा अद्दाई म आइरइछु|”  दोसराखि स्थापित अद्दाई पइलिको उनले खारिज अद्द्याहुन् | 
\v 10 तेइ इच्छा बटहै येशू ख्रीष्टका शरीरको बलि बटहै सदाँनका निउती हाम पवित्र बनाइया छौं | 
\v 11 हर एक पुजारी एकै किसिमो बलि बेर्बेरी चड़ाउनोई दिनादिन सेवामि खड़ा रन्छ, जई बलिले कभई  पाप हरण अद्द सक्दैन 
\v 12 तर ख्रीष्टले त पापका निउती सदाँनका निउती एकै बलिदान चड़ायो, पइ उन परमेश्वरका दाईन बाहुलि तिर विराजमान भया | 
\v 13 रे उनरा शत्तुर उनरो पाउदान नहुँईय्याँसम्म उन पखिरन्याहुन् | 
\v 14 क्याकी कि एकै बलि बटहै जो पवित्र बनाईनैन्, तिनूनलाई उनले सदाँनका निउती सिद्द बनाइराईछ | 
\v 15 पवित्र आत्माले लइ हामलाई गवाही दिनाहन्| पइल्ली उन भण्नाहन् , 
\v 16 """तिन दिन पाछा तिनून सँङ बाँद्या मेरो करार यइ हो, परमप्रभु भण्नाहान्, तिनूनका हृदयमि म  मेरो व्यवस्था राखिदिनउ, रे तिनूनका मनमि लइ म तइ लेखिदिनउ|  "
\v 17 तबइ उन भण्नाहन्, “तिनूनका पाप रे तिनूनका दुष्ट काम म आँजी सम्जन्या आथिन 
\v 18 आब जाँ यिन सबैको क्षमा हुन्छ, ताँ आब आँजी पापको निउती केइ बलि आथिन | 
\v 19 तसइ उईले भाएउ, येशुको रगत बटहै महा-पवित्रस्थानमि पस्साई हामरी हिम्मत हुन्छे |
\v 20  हामरा निउती एक नयाँ रे जीउनो बाटो उनले खोल्दियो, जईका उईले पर्दा बटहै, अर्थात उनरा शरीर बटहै होइबर हाम भितर पस्स सक्दाउ| 
\v 21 परमेश्वरका घरानामि हामरा एक जना महान् पुजारी भया हुनाले, 
\v 22 हामरा हृदय खराब विवेक बटहै आँउशेक बटहै चोखेईबर रे शुद्द पानीले हामरा शरीर धोईबर साँचा हृदयले विश्वासका सब्बै भरोसामि हाम परमेश्वरका नजिक जाउँ | 
\v 23 हामले पक्का स्वीकार अर्या आशालाई दोधार नहोईबर बलिया सँङ थामिराखउँ, क्याकी कि जईले प्रतिज्ञा अर्राईछ, उन विश्वासयोग्य छन् | 
\v 24  हाम एकले अर्खालाई माया रे निका कामका निउती कसेरी हौसला दिन्या तइ कुरणी विचार अद्दाउ| 
\v 25 कति जना संगतिमि नजान्या बानि हुन्छ, तर हाम चाइ एक ठाउँमि जमघट हुन् जन छाड़ौँ | तर प्रभुको दिन लई आउन्नारया तमुनले धेक्या हुनाले एकले अर्खाकि आँजई हौसला दिय | 
\v 26 क्याकी कि यदि सत्यको ज्ञान पाइबर लइ हाम जाँणी-जाँणी पाप अर्या भण्या पापका निउती आब उस्याँ अउर केइ बलिदान रनैन,
\v 27 तर इन्साफको डरलाग्दो प्रतिक्षा रे विरोधीलाई भस्म अद्द्या रीसको आगो मान्तरइ रन्याहो | 
\v 28 मोशा व्यवस्थालाई नमाण्न्या मान्स दुई कि तीन साक्षीका गवाहीमि दया विनाई मद्दु पडन्छ |
\v 29 तमुन आफुई विचार अर: परमेश्वरका पुत्रलाई गोड़ा तल्तिर चेप्द्या, आफुईलाई पवित्र बनाया प्रतिज्ञाको रगतलाई अपवित्र बनाउन्या रे अनुग्रहका आत्मालाई अपमान अद्द्या चाइ बड्ता कड़ा डण्नको योग्य ठहरिनेहो | 
\v 30 "क्याकी कि ""बदला लिन्या काम मेरो हो, फल म दिनेहुँ"" भण्न्यालाई हाम पछेण्नाउँ | यिसो लइ भणिरइछ, “परमप्रभुले आफना मान्सको इन्साफ अद्द्याहुन् |”"
\v 31  जिउना परमेश्वरका हातमि पड्डु डरलाग्देई कुरणी हो |
\v 32 तिन पइल्लिका दिन सम्ज, तइ बेला प्रकाश पाया पाछा तमुन कष्ट सहित कठोर संघर्षमि थिर रइरइथ्या| 
\v 33 कभइ त बदनामी रे कष्टले अउरको तमाशा बनिरइथ्या भण्या कभइ तसाई अवस्थामि पड्या सँङ सँङै सहभागी होईरइथ्या| 
\v 34  कैदीमि तमुनले दया धेकाया, आफनो सम्पत्ति लुटिईय्याँ लइ खुशी सँङ सया, क्याकी तमुन जाँणन्थ्या, कि तमुनको आफनई आँजइ भौतई निका रे सदाँन रन्या सम्पत्ति छ | 
\v 35 तसइ उईले आफनो यो भरोसा जन त्याग, जईमि ठुलो इनामको फल छ | 
\v 36 परमेश्वरको इच्छा पुरा अद्दाई रे प्रतिज्ञा अरिया फल पाउनाइ तमुन स्थिर रनु जरुड़ी छ | 
\v 37 क्याकी कि आब एकै बेरमि,  “आउन्या चाइ आउनेई हुन्, रे ब्यालो अद्द्या हुनैईनन्|
\v 38 तर मेरो धार्मिक जन चाइ विश्वास बटहै बाँचन्छ, रे ऊ पाछा फर्कन्छ भण्या म उई सँङ खुशी हुन्या आथिन |” 
\v 39 तर हाम पाछा फर्कन्या रे विनाश पाड़िन्यामिका हइनौ, तर विश्वास अरि बचायामिका हउँ| 
\c 11
\p \v 1 आब विश्वास आशा राखिया कुरणीको निश्चय रे नधेकिएई कुरणीको पक्का भरोसा हो | 
\v 2 क्याकी कि यिसइ विश्वास बटहै पुराना मान्सलाई परमेश्वरले ग्रहण अर्यो | 
\v 3 विश्वास बटहै हाम बुज्जाउ कि सारा संसार परमेश्वरको वचन बटहै बन्यो, रे जो धेकिरइछ त्यो नधेकिया कुरा बटहै बन्यो | 
\v 4 विश्वास बटहै हाबिलले परमेश्वरलाई कयिन भण्ना आँजइ ग्रहणयोग्य बलि चड़ायो, रे तसइ बटहै हाबिल धर्मी ठहरियो | तइको बलि स्वीकार अरिबर परमेश्वरले आफनो मन्जुरी जनायो| त्यो मरेल्लइ विश्वास बटहै त्यो आँजइ बोलिरइछ | 
\v 5 विश्वास बटहै मरु नचाखेई हनोक स्वर्ग उठाईलइनिय्यो, रे त्यो काँइ फेला पड़ेइन, क्याकी कि परमेश्वरले तइलाई लईनिय्या |  त्यो उठाईलइनु भण्ना पइल्लि परमेश्वरलाई तइले खुशी पाड्या कुरणीको  पुष्टि होइरइथ्यो | 
\v 6 विश्वास विनाई परमेश्वरलाई खुशी बनाउनु सकिनैन |  क्याकी कि जो परमेश्वरका नजिक आउँछ, तइले परमेश्वर छन् रे उनलाई खोज्ज्यालाई उनले प्रतिफल दिनाहन् भण्न्या पक्का विश्वास अद्दु पडन्छ| 
\v 7 विश्वास बटहै नोआले तति बेला सम्म नधेकिया घटना बारेमि परमेश्वर बटहै चेताउनी पाइबर भक्ति सँङ आफनो घरानालाई बचाउनाइ एक जहाज बनायो| यिसेरी संसारलाई दोषी ठहराईबर विश्वास बटहै उन आउन्या धार्मिकताका हकवाला भया | 
\v 8 विश्वास बटहै अब्राहामले आज्ञा पालन अर्यो, जा भण्या ठाउँमि गयो, जई ठाउँ हकवाला रुपमि उनले पाउनेइथ्या, पइ लइ उन कइतिर गइरइथ्या, त्यो उनलाई था थेइन | 
\v 9 विश्वासइ बटहै उन एक परदेशी जसा प्रतिज्ञा देशमि इसहाक रे याकूब जसाका पालमि बसोबास अर्यो | उनून अब्राहाम सँङ सँङै उई प्रतिज्ञा हकदार थ्या | 
\v 10 क्याकी कि उनले एक जग भया शहरको प्रतिक्षा अरन्थ्या, जईलाई बनाउन्या रे निर्माण अद्द्या परमेश्वरई थ्या | 
\v 11 विश्वासइ बटहै साराले लइ आफनो उमेर ढल्या पाछा गर्भधारण अद्द्या शक्ति पायो| क्याकी भण्या प्रतिज्ञा अद्द्यालाई तिनले विश्वासयोग्य माणिराईथी| 
\v 12 तसइ उईले मर्या जसो शरीर भया एकै मान्स बटहै अग्गाशका तारा जतिकाइ असंख्य रे समुद्दरका किनारा गण्नइ नसकिन्या वालुङ्वा कण जतिकाइ सन्तान जन्म्या | 
\v 13  प्रतिज्ञा अरिया कुरणी नपाएइ यिनून सबै विश्वासइमि मर्या, तर दूर हइ तइलाई धेकिबर स्वागत अरि तिनूनले माण्यो, कि तिनून यइ धरतीमि परदेशी रे प्रवासी थ्या | 
\v 14 यिसा कुरणी भण्न्या मान्सले आफना निउती एक देश खोज्जाछन् भण्नेइ कुरणी खुलस्त हुन्छ |
\v 15 जई देश बटहै तिनून निकलिबर गया थ्या, यदि तिनूनले तसइ देशका बारेमि सोच्या भया तिनूनलाई फर्कन्या मौका मिल्लेईथ्यो | 
\v 16  तर तिनून आँजइ झिक् निका देश, अथवा एक स्वर्गीय देशको इच्छा अद्दाहन् | तसइ उईले परमेश्वर तिनूनका परमेश्वर भणि पुकाद्दु शरम माण्नु हुनैन, क्याकी भण्या उनले तिनूनका निउती एक शहर तयार बनाईदिइराईछ | 
\v 17 विश्वास बटहै आफनो परीक्षा हुँईय्याँ अब्राहामले इसहाकलाई बलि चड़ायो | उनले प्रतिज्ञा पाइराईथ्यो, पइ लइ आफनो एकै चेला बलि चड़ाउनाइ उन तयार भया | 
\v 18 यिनराई बारेमि यिसो भणिरइथ्यो, “इसहाक बटहै नै तेरा सन्तानको नाउँ रन्याहो |” 
\v 19 परमेश्वरले मान्सलाई मर्या बटहै आँजी जिउना बनाईसक्दाहन् भण्नेइ कुरणी अब्राहामले सोच्यो, रे भणौ भण्या, उनले इसहाक फिर्ता पायो | 
\v 20 विश्वास बटहै इसहाकले याकूब रे एसावलाई तिनूनका भविष्यका बारेमि आशीर्वाद दियो | 
\v 21 विश्वास बटहै मद्द्या बेलामि याकूबले आफना लठ्ठीका टुप्पामि घोप्टिबर परमेश्वरको आराधना अर्यो, रे योसेफका हर एक चेलानलाई आशीर्वाद दियो | 
\v 22 विश्वास बटहै योसेफले आफना जीवनका छाड्डिबारतिर इस्राएलीका यात्राको बारेमि चर्चा अर्यो, रे उनरा  अस्थिका बारेमि आदेश दियो | 
\v 23 मोशा जन्मईय्याँ तइका इजा-बुवाले तइलाई रामणो धेक्यो, रे विश्वास बटहै तीन मैना सम्म तइलाई लुकाई राख्यो, रे राजाकि हुकुमको तिनूनले डरई माणेइनन् | 
\v 24 जवान भया पाछा विश्वास बटहै मोशाले फारोकि चेलीका चेलो भणिनाई इन्कार अर्यो | 
\v 25 पापको एक बेरको सुख भोग्दा हइ बरु परमेश्वरका मान्स सँङ थिचोमिचोमि पड्डाइ तइले रोज्यो | 
\v 26 मिश्र देशको धन-दौलत भण्ना ख्रीष्टको निउती निन्दित हुनाइ तइले कीमति सम्पत्ती माण्यो | क्याकी भण्या तइले आफनो नजर इनाम तिर लाइराईथ्यो | 
\v 27 राजा रीस सँङ नडराईबर विश्वास बटहै तइले मिश्र देश छाड्यो | क्याकी कि नधेकिन्यालाई  धेक्या जसो अरि त्यो थिर रयो | 
\v 28 जेठालाई नाश अद्द्याले तिनूनलाई छुन जन पाउ भणिबर तइले विश्वास बटहै निस्तार-चाड़को विधि पालना अर्यो रे रगत छिड्क्यो | 
\v 29 विश्वास बटहै ओबानो जमिनमि जसोइ अरि हिटिबर तिनूनले लाल समुद्दर पार अर्यो, जई कुरणी मिश्रीले कोशिस अद्दा अद्दाई डुबिबर मर्या | 
\v 30 सात दिन सम्म परिक्रमा अर्या पाछा विश्वासइ बटहै यरिहोको बान्नो ढल्यो | 
\v 31 जासुसलाई निको स्वागत अरेई हुनाले अनाज्ञाकारीका सँङै राहाब वेश्या नाश भईन | 
\v 32 अउर बड्ता म के भणु? क्याकी कि गिदोन, बाराक, शिमशोन, यिप्ता बारेमि, रे दाउद, शमुएल रे अगमवक्ताका बारेमि भणिरनाई मलाई समय आथिन- 
\v 33 जईले विश्वास बटहै राज्य कब्जा अर्यो, न्याय स्थापना अर्यो, प्रतिज्ञा हासिल अर्यो, बागका मुख थुन्दियो, 
\v 34 आगाका झिल्का निमायो, तरवारका धार हइ उम्क्यो, कमजोर बटहै बलियो भयो, लड़ाईमि वीर भयो, विदेशीका फौंज भगायो | 
\v 35 स्वानीले आफना मर्यालाई पुनरुत्थान बटहै जिउना पायो| अउरले मृत्यु पाछा आँजइ उत्तम जीवन पाउनाइलाई छुटकारा इन्कार अरिबर बरु शास्ती भोग्यो | 
\v 36 अउरले खिसी, कोर्राबाजी, बन्धन रे कैद लइ भोग्दु पड्यो| 
\v 37 तिनूनलाई ढुङाले हाँण्यो|  तिनून करौंतीले चिरिया| तिनून तरवारले मारिया| भेड़ा रे बाकरा छाला लाइबर कंगाल भई कष्ट रे दु:ख पाइबर तिनून इथउथ डुल्लाई हिट्या | 
\v 38  संसार तिनरा निउती योग्यको थेइन| मरुभूमि, पहाड़, गोफो रे धरतीका ओराड़ हुनाइ तिनूनलाई घुम्दाई हिट्टु पड्यो | 
\v 39 तिनून सबैले आफना विश्वासको निउती ठुलो प्रशंसा पायो, तर प्रतिज्ञा अरिया कुरणी पाएईनन् | 
\v 40 परमेश्वरले हामरा लागि आँजइ असल योजना राखिराईथ्यो, कि हाम सँङ मान्तरइ तिनून सिद्द होइजाउन | 
\c 12
\p \v 1 तसइ उईले यितिका साक्षीको ठुला बादलले घेरिराख्या हुनाले, हर किसिमका भारी रे हामलाई सजि सँङ अल्मल्याउन्या पापलाई पन्साईबर हामरा अगाडी राख्दिया दौड़ धीरता सँङ दौउड्डाऊ | 
\v 2 हामरा विश्वास शुरु अद्द्या रे पुरा अद्द्या येशूलाई हेद्दाउँ, जईले उनरा साम्नेइ राखिदिया आनन्दको निउती अपमान केइ जसो नमाणेई क्रुसको कष्ट भोग्यो, रे परमेश्वरको सिंहासनको दाईनतिर विराजमान छन् | 
\v 3 पापी बटहै उनरा विरोधमि भया यिति विवाद सहन्यालाई विचार अर, रे तमुन कमजोर जन भया, पइ निराश जन हो | 
\v 4 पापका विरोधमि तमुनले अर्या संघर्षमि रगत बगाउनु पड्ड्या अवस्था सम्म तमुन पुग्या आथिनौ|
\v 5 क्या तमुनले अर्तिका तिन वचन बिसर्रइछौ जईले तमुनलाई पुत्र भणि पुकार्राईछ?“हे मेरा पुत्र, परमप्रभुको ताड़नालाई हल्को जन सम्जइ, उन बटहैका डण्नमि निराश जन हो, 
\v 6 क्याकी भण्या जईलाई परमप्रभु माया अद्दाहान् तसइलाई ताड़ना दिनाहान्, रे आफुले ग्रहण अर्या हर एक चेलालाई उन डण्न दिनाहन् |”
\v 7 ताड़नाकि निउती तमुन कष्ट सहन्छौ| परमेश्वरले तमुन सँङ चेला जसो व्यहोरा अद्दाहन्| क्याकी कि बुवाले नचुट्या को चेलो होलो रे? 
\v 8 ताड़नाकि निउती तमुन कष्ट सहन्छौ| परमेश्वरले तमुन सँङ चेला जसो व्यहोरा अद्दाहन्| क्याकी कि बुवाले नचुट्या को चेलो होलो रे? 
\v 9 यइ बाहिक हामलाई ताड़ना दिन्या हामरा शारीरक बुवा थ्या, रे हामले तिनरो आदर अर्या| के आँजी बड्ता हामरा आत्मा पिताका अधिनमि बसिबर हाम जीवन पाउनाइन ब ? 
\v 10 क्याकी कि तिनूनले असल माण्या बमोजिम केइ दिन हामलाई ताड़ना दियो| तर हाम उनरा पवित्रताको सहभागी हुन्सकु भणिबर हामरा फाइदा निउती उनले ताड़ना दिनाहन् | 
\v 11 सबै ताड़ना शुरुमि सुखका हुनाइन तर दु:खाका हुनाहान्, तर ताड़ना बटहै तालिम पाएका निउती यइले पाछा धार्मिकताको शान्ति पूर्ण फल जन्माउँछ | 
\v 12 तसइ उईले झूण्निया हात उठा, रे दुर्बल घुँड़ा बलिया बना | 
\v 13 तमुन हिट्ट्या बाटो सोजो बना, कि डुणो खुट्टो जन निकलऊ, तर निको होइजाऊ | 
\v 14 सबै मान्स सँङ शान्तिमि बस्या रे पवित्र हुन्या कोशिस अर, पवित्रता विनाई कसइ मान्सले परमप्रभुलाई धेक्द सक्दाईन | 
\v 15 ध्यान दिय, कि कसइ मान्स परमेश्वरको अनुग्रह पाउन धेकि वञ्चित जन हऊ, कि तीतोपनको जड़ो उमरी आई तइले फुट जन ल्याउ, रे भौत जनालाई अशुद्द जन पाड़ऊ | 
\v 16 कोई लइ दुराचारी कि एसाव जसोई अधर्मी जन हौउ, जईले एक छाक खानाइका निउती आफनो जेठो पुत्रको जन्मसिद्द अधिकार बेच्दियो |
\v 17  तमुनलाई थाई छ, पाछा बटहै आशीर्वाद पाउन खोज्जा लइ ऊ अस्वीकृत भयो| क्याकी कि उईले पश्चाताप अद्द्या मौका पाएइन, पुई लइ उईले आँउस बगाईबर तइ खोजिराईथ्यो| 
\v 18 तमुन एक छुन नसकिन्या डाङामि आयान, रे तमुन प्रचण्ड आगो, कालो बादल, घोर अनारो कि आँधीका लग लइ आयानु | 
\v 19 "तुरहीको ठुलो अवाजका नजिक, रे एक सोरका नजिक लइ तमुन आयान, जईका शब्द सुण्न्याले“आब अउर बड्ता एक वचन लइ जन बोलऊ"" भणि बिन्ति अर्यो  "
\v 20 "क्याकी भण्या ""यदि कसइ जनावरले तइ डाङो छोयो, तइलाई ढुङाले हाँणिबर मार"" भण्न्या आज्ञा तिनूनले सहन सकेइन् | "
\v 21 " रे ताँको हेराई यिसो डरलाग्द्या थ्यो, कि मोशाले लइ ""म डरले काम्दाछु""  भणिराईथ्यो | "
\v 22 तर तमुन त सियोन डाङामि आइरइछौ, जिउना परमेश्वरका शहर, स्वर्गीय यरुशलेममि, रे असंख्य स्वर्गदूतको आनन्द-उत्सवमि आईरइछौ |
\v 23 स्वर्गमि नाउँ दर्ता भया पइलि जन्म्याका सभामि तमुन आईरइछौ| तमुन सबैका न्यायकर्ता परमेश्वरका वाँ, सिद्द पाड़िया धार्मिक मान्सका आत्मा बिचइनि, 
\v 24 रे नयाँ करारका मध्यस्त येशुका अगाडी तथा छिड्क्या तइ रगतका साम्नेइ आईरइछौ, जईले हाबिलका रगत भण्ना आँजइ उत्तम वचन बोलन्छ | 
\v 25 होस् अरि बस्या, जो बोल्लाछन्, उनलाई तमुन इन्कार जन अर| क्याकी कि यदि धरतीमि चेताउनी दिन्यालाई इन्कार अद्द्या उम्केइनन् भण्या स्वर्ग बटहै चेताउनी दिन्यालाई अस्वीकार अर्या भण्या हाम कसेरी उम्कन सक्दाँऊ ? 
\v 26 उनरा सोरले तइ बेला धरती काम्यो, तर आब त उनले यिसो भणिबर प्रतिज्ञा अर्राईछ,  “आँजइ एक बेर, धरती मान्तरइ हइन, तर स्वर्ग सम्म म हलाउनऊ |”
\v 27 """ आँजइ एक बेर"" भण्न्या वचनले यो धेकाउँछ, कि हलाउन सकिनेइ कुरणी, अर्थात सृष्टि भएइ कुरणी हटाईने हुन्, तर हलाउन नसकिनेइ कुरणी थिर रनेहुन् | "
\v 28  तसइ उईले हलाउन नसकिन्या राज्य पायामि हाम गुनिला होइजाउँ | तसइले हाम भक्ति रे डर सँङ परमेश्वरलाई ग्रहणयोग्य हुन्या आराधना चड़ाऊ | 
\v 29 क्याकी भण्या हामरा परमेश्वर भस्म पाड्ड्या आगो हुन् | 
\c 13
\p \v 1 दाई-भाइको माया बनिरऊ| 
\v 2 परदेशीको पाउना सत्कार अद्दाई जन बिसर, क्याकी कि यिसेरी कसै-कसैले था नपाई स्वर्गदूतको सत्कार अर्राईछ | 
\v 3 आफुई लइ तिनून सँङ कैदमि पड्या जसा जेल हुन्याको विचार अर, रे आफुईले दु:ख भोग अर्या जसो अत्यचारमि पड्यालाई सम्ज | क्याकी कि तमुन आफुई लइ शरीरमि छऊ | 
\v 4 सबैका बिचइनि ब्या आदरणीय होइजाऊ, ब्याको समन्ध बिटलो जन हौउ, क्याकी कि दुराचारी रे व्यभिचारीको इन्साफ परमेश्वर अद्दाहान् | 
\v 5 तमुनका जीवन रूप्या पैसा मोह बटहै अलग राख| तमुन सँङ भएइ कुरणीमि सन्तुष्ट बस, क्याकी कि उनले भणिराईछ, “म तमुनलाई कसइ रितल्लइ छाड्ड्या आथिउनु, म तमुनलाई त्याग्द्या आथिउनु
\v 6 तसइ उईले निर्धक्क होईबर हाम भण्नाउ, “प्रभु मेरा सहायक छन्, म डराउन्या आथिउनु | मान्स मलाई क्याद्द सक्दाहन् ?
\v 7 आफना अगुवा सम्जना राख, जईले परमेश्वरको वचन तमुनलाई सुणायो | तिनूनका जीवनको परिणामलाई ध्यान दिय, रे तिनूनका विश्वासको देखासिकी अर | 
\v 8 येशू ख्रीष्ट बेली, आज रे सदासर्वदा एकै नासका छन् |  
\v 9  किसिम किसिम रे अनौठा शिक्षा भर्ममि जन पड़ | क्याकी कि खान्या पिन्या कुरणी सम्बन्धित विधि बटहै होइन, तर अनुग्रह बटहै हृदय सपड़या निको हो| तसा विधि पालना अद्द्या उपकार भया आथिन |
\v 10 हामरो एक वेदी छ, जई बटहै पवित्र वासस्थानमि सेवा अद्द्यालाई खान्या अधिकार आथिन| 
\v 11 प्रधान पुजारीले पापबलिका निउती जनावरको रगत महा-पवित्रस्थानमि ल्याउनाहान्, तर तिनरा शरीर छाउनी बाईर लैजाईबर पोल्दिनाहान् |
\v 12  तसइ उईले येशूले लइ उनरो आफनाई रगत बटहै मान्सलाई पवित्र अराउनाई म्वाल बाईर कष्ट भोग्यो | 
\v 13 तसइ उईले हाम लइ छाउनी बाईर उनरा वाँ जाँनाऊ, रे उनले सया बदनाम हाम लइ सनाऊ | 
\v 14 क्याकी कि हामरा याँ रइरन्या शहर आथिन, तर आउन्या शहरको हाम बाटो हेद्दाऊ |
\v 15 तसइ उईले परमेश्वरलाई येशू द्वारा प्रशंसाको बलि लगातार चड़ाउनाउ| यो प्रशंसा उनरो नाउँ स्वीकार अद्द्या थोलको फल हो | 
\v 16 भलाई अद्द रे आफु सँङ भया कुरा बाँड़चुड़ अद्द जन बिसर, क्याकी कि यिसाई बलिमि परमेश्वर प्रशन्न हुनाहन् | 
\v 17 तमुनका अगुवाको आज्ञा पालना अर, रे तिनूनका अधिनमि बस | क्याकी कि लेखा दिनु पड़न्छ भण्नेइ कुरणी जाँणिबरई तिनूनले तमुनका परानको हेर विचार अद्दाहन् | यइ काम तिनूनले आनन्द सँङ अरुन | दु:ख माणिबर हइन, नति त तइ बटहै तमुनलाई केइ लाभ हुनैन | 
\v 18 हामरा निउती प्रार्थना अर| हामलाई निश्चय छ कि हामरो विवेक स्वच्छ छ, रे सबै कुरणी ईमान्दारी सँङ अद्द्या हामरो अभिलाषा छ | 
\v 19 तमुनलाई मेरो विशेष आग्रह यो छ, कि मेरा निउती प्रार्थना अरिदिय, रे म आँजी तमुनका वाँ छँटाई आउँन्सकूँ | 
\v 20 आब भेड़ा महान् ग्वालो हामरा प्रभु येशूलाई अनन्त करारो रगत द्वारा मृत्यु बटहै जिउना बनाउन्या शान्तिका परमेश्वरले
\v 21  तमुनलाई हर एक निका गुणले सिद्द पाड़ून, रे तमुनले उनरो इच्छा पुरा अद्द सक | जे परमेश्वरलाई मन पड़न्छ येशू ख्रीष्ट द्वारा उनले तमुनमि अरुन्| उनरो महिमा जुगजुग होईरऊ आमिन |
\v 22 भाइ हो, म तमुनलाई निवेदन अद्दउ,कि मेरा अर्तिका कुरणी माण, क्याकी कि तमुनलाई मईले छोट्टोई अरिबर लेखिराईछु | 
\v 23 तमुनलाई यो था दिनाइ चाहनौ, कि हामरो बुदी तिमोथी कैद बटहै छुटिरइछ |  यदि ऊ छँटाई आयो भण्या म उईका सँङमि तमुनलाई भिट्टाँई आउँलो | 
\v 24 तमुनका सबै अगुवा रे सबै सन्तलाई अभिवादन दिय | इटालिया बटहै आयाले तमुनलाई अभिवादन पठाईराईछन् | 
\v 25 तमुन सबै सँङ अनुग्रह रइजाउ|  आमिन |
