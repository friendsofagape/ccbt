\id 2TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 तीमुथियुस
\toc1  2 तीमुथियुस
\toc2  2 तीमुथियुस
\mt1  2 Timothy
\mt1 2 तीमुथियुस
\c 1
\p \v 1 ख्रीष्ट येशूमि भएको प्रतिज्ञा अन्सार परमेश्वरको इच्छा बटहै ख्रीष्ट येशूको प्रेरित पावल बटिहै |
\v 2 मेरो प्यारो बालक तिमोथीलाई परमेश्वर पिता रे हामरा प्रभु येशू ख्रीष्टमि अनुग्रह कृपा रे शान्ति |
\v 3 जब म तमलाई लगातार आफना प्रार्थनामि सम्झिनौ म परमेश्वरलाई धन्यबाद दिनउ |  जैको सेवा मेरा पिता पुर्खाले अरेइ जनि म सुद्द बिचारले अद्दौ |
\v 4 तेरा आउस सम्जन्या रातदिन तलाई भेट्टया मेरो भौत इच्छा हुन्छ रे म आनन्दले भरिन सकुँ |
\v 5 मलाई तेरो कपट नभएको विश्वासको सम्झना हुन्छ जो तेरी बजेइ लोइसमि थ्यो रे तेरी इजा युनिसमि लै | पइ मलाई पक्का छ त्यो विश्वास त मिलै रैरने हो |
\v 6 तइकिलाई म तोलाई सम्झना अराउनाउकि मैले त माथि हात राखिबर तइले पाएका परमेश्वरका बरदानलाई प्रजोल्लित राख |
\v 7 क्यकिकी परमेश्वरले हामलाई डरको आत्मा होइन रे शक्ति प्रेम रे आत्मासंयमको मन दिया छ |
\v 8 तबै हामरा प्रभुको गवाही दिनाइ शर्म जन माणौ, नत म उनरो कैदीको, तर परमेश्वरका शक्तिमि सुसमाचारका निउति दु:ख भोगमि त सहभागि भयेइ |
\v 9 उनले हामलाई उद्दार अर्यो रे एक पवित्र बोलावट बटहै बोलायो | हामरा कामका आधारमि होइन रे उनरो आफनइ इच्छा रे अनुग्रहका आधारमि हो जो उनले ख्रीष्ट येशूमि युग युग अगाडी बटिहै हामलाई दिराइथ्यो |  
\v 10 जो अनुग्रह अब हामरा मुक्तिदाता येशू ख्रीष्टको अनुग्रहले प्रकट अरिदिराइछ | उनले मृत्युलाई नाश अरिबर जीवन रे अबिनासलाई सुसमाचार बटहै प्रकाशमि ल्यायो |
\v 11 - येइ सुसमाचारका निउति म एक प्रचारक, प्रेरित रे एक शिक्षक नियुक्त भयुँ |
\v 12 तबै मैले यिन कुरणि भोग्या लै छु | तर म शर्माउनैन क्यकिकी मैले कै मि विश्वास राख्या छु सो म जाण्नउ रे मलाई पक्का छ जो कुरा तइ दिन सम्म मैले उनलाई सुम्पिएको छु त्यो सुरक्षित राख्द सक्द्या उन हुन् |
\v 13 ख्रीष्ट येशूमि भया विश्वास रे प्रेममि तमूनले म  बटहै सुणेका सत्य कुरणि  नमुनाको धेकासिकी अर |
\v 14 - तलाई जिम्मा लायाको सत्यलाई हाममि बास अद्दया पवित्र आत्मा बटिहै सुरक्षित राख | 
\v 15 एसियामि हुनेहरु सबै म बटहै तर्क्या छन तलाई थाइ छ ति मध्ये फुगेलस हमोगेनस हुन रे मेरो सांङलाको लाज माणन्थेइन |
\v 16 प्रभुले ओनेसिफरसको घरानालाई कृपा राखुन्, क्याकी भण्या तिनले मलाई अक्सर हौसला दिन्थ्या, रे मेरा साङलाको शरम माण्नाईन्थ्या, 
\v 17  तर तिन रोम आया पछा ध्वाइ ध्वाइ खोजिबर मलाई भिट्यो |
\v 18 प्रभुका दिनमि तिनलाई प्रभुले कृपा प्रधान अरुन | तलाई निकेरी थाहा छ एफिससमि तिनले मेरो पूरा सेवा अर्या थ्यो | 
\c 2
\p \v 1 तबइ त मेरो बालख ख्रीष्ट येशूमि भएको अनुग्रहमि बलियो होइर |
\v 2 भौत जना साथीहरुका बिचमि तइले म बटहै जे कुरा सुणिराइछैइ, ति औरलाई लै सिकाउन सक्द्या विश्वासयोग्य मान्सलाई सुम्पिदे |
\v 3  ख्रीष्ट येशूका निका सिपाही जनि दु:ख भोगमि हामसित सहभागी होइर |
\v 4 सेनामि भर्ना भयाको सिपाही और धन्दामि अल्झिनैन क्यकिकी उइलाई भर्ना अद्दाइ सन्तुष्ट पाड्डु नै उइको लक्ष हुन्छ |
\v 5 प्रतियोगितामि नियम बमोजिम भाग नलिए सम्म कसै खेलाडीले लै इनाम पाउन सक्दैन |
\v 6  परिश्रम अद्दया किसानले नै अन्नको पैइलिको हिसाब पाउनु पणन्छ |
\v 7 म क्या भण्नउ त्यो बिचार अर् क्यकिकी प्रत्येक कुरणिमि प्रभुले तलाई समझ दिन्या हुन् |
\v 8 मरेकाहरु बटहै जीउना भयाका दाउद बंशका येशू ख्रीष्टलाई सम्झना अर, मैले प्रचार अरेको सुसमाचार येइ हो |
\v 9 त्येइ सुसमाचार जैकी निउति म कष्ट भोग्दार्याउ रे अपराधी जनि साङलामि बादिरैछु | तर परमेश्वरको वचन त साङलामि बादिनैन |
\v 10 तबै चुनिएकाहरुका खातिर म हरेक कुरणि सुण्नै, ताकि तिनूनले लै अनन्त महिमा सहित ख्रीष्ट येशूमि भयाको मुक्ति प्राप्त अद्द सकुन |
\v 11 यो भण्नाइ निश्चित छ, यदि हाम उन सित मरेका छुँ भण्या हाम लकै उनसित जीउने छौ | 
\v 12 हामले सहया भण्या, हाम लकै उनसित राज्य अद्दया हौ, हामले उनलाई इन्कार अर्या भण्या उनलेलै हामलाई इन्कार अद्दाहान |
\v 13 हाम अविश्वासी छौ भण्या उन विश्वासयोग्य हुन्याहुन, क्यकिकी उन आफइलाई इन्कार अद्द सक्दाइन |
\v 14 यो कुरणि तिनूनलाई सम्झाइदे रे प्रभुका सामने आज्ञा दे कि तिनूनले शब्दहरु विषयमि तर्क बितर्क जन अरुन, तैले मलाई अद्दैन तर केबल सुण्न्यालाई हानि पुर्याउछ |
\v 15 शर्माउन नपड्डया रे सत्यको वचनलाई ठिकसित प्रयोग अद्दया कामदारै जनि आफुले आफइलाई परमेश्वरमि ग्रहणयोग्य बनाउने मरमजदुर प्रयत्न अर |
\v 16 भक्तिहिन बकबक त्याग क्यकिकी येइले मान्सलाई झिक बढता भक्तिहिनता तिर लैजान्छ |
\v 17 तिनरो बातचित सइनको घा जसो गणिनोइ जान्छ | तिनून मध्ये हुमेतियस रे फिलेतस हुन् |
\v 18 पुनरुत्थान अगाडी होइयो भणिबर यिन सत्य बटहै तर्कियेका छन, कति जनाको विश्वासलाई यिनूनले खल्बल्याइ दिया छ |
\v 19 "तर परमेश्वरको दृढ जग खडाइ रन्छ रे तइमि यो छाप लागेको छ "" प्रभुले आफना जतिलाई चिन्नाहान "" रे ""प्रभुको नाउ लिन्या जति अधर्म बटहै टाढै रउन | ''"
\v 20 ठूलो घरमि सुनै रे चाँदीका भाडा मान्त्तर हुनाइन तर काठका रे माटिकालै हुनाहान | कोइ आदर रे कोइ अनआदर किलाई  |
\v 21 जे कुरो अनादरको छ रे घरका मालिकका निउति चोखो उपयोगी रे काँइ लइ असल कामका निउति तयार रन्याछ |
\v 22 इसो भया हुनाले जवानीका अभिलाषाहरु त्याग रे सुद्द हृदयले प्रभुको नाउ लिनेहरुका साथसाथै धार्मिकता, विश्वास, प्रेम रे शान्तिको लक्ष राख | 
\v 23 तर मुर्ख रे बेसमझका सवाल जवाफलाई इन्कार अर तमूनलाई थाहा छ कि इन बटहै झगडा हुन्छ |
\v 24 प्रभुको सेवक झगडालु हुनुहुनैन, तर हरेकका निउति दयालु, योग्य शिक्षक सहनशील |
\v 25 रे नम्रतासित आफना बिरोधिहरुलाई सुधाद्या हुनु पणन्छ रे सायद परमेश्वरले तिनूनलाई पश्चाताप अद्दया सत्यतालाई बुज्ज्या मन दिन्याछन् |
\v 26 रे तिनून चेतना पाइबर दियाबलसका पासा बटहै उम्कने छन, जैले तिनूनलाई तैको इच्छा अन्सार चल्लाइलाई कैदी बनाइराइछ | 
\c 3
\p \v 1  तर यो जाँणि राख कि आखिरि दिनहरुमि डर लाग्द्या समय आउन्या छन् |
\v 2 क्यकिकी मान्स आफैलाई माया अद्दया, रूप्या पैसामि मोह अद्दया, घमण्डी, हटि, औरको बद्नाम अद्दया, इजा बुवाको आज्ञा पालन नअद्दे, बैगुनी रे अपवित्र |
\v 3 स्वाभाविक प्रेम रहितका खुसि पाड्ड नसकिने, औरको बद्ख्या इ अद्दया, दुराचारी क्रुर, असल कुरणिलाई घृणा अद्दया |
\v 4 - विश्वासघाती, उत्ताउला, घमण्डले फुलेका, परमेश्वरलाई भण्ना सुख बिलासलाई प्रेम अद्दया, 
\v 5 भक्तिको भेष चाइ लिने तर तइको शक्तिलाई इन्कार अद्दया हुन्याहुँन् | इसा मान्स बटहै अलगै बस |
\v 6 क्यकिकी तिनून मध्ये कोइकोइ घर घर पसि पापले थिचिएका रे विभिन्न मनोभाबको कब्जामि पण्याका कम्जोर स्वानीनलाई आफना अधिनमि पाड्डाहान |
\v 7  जो स्वानी सिक्दा त सधै सिकन्छिन तर सत्यको ज्ञानमि कभै आउन सक्दिनन् |
\v 8 यान्नेस रे याम्ब्रेस मोशाको बिरोध अरेइ जनि, यी मान्सलै सत्यको बिरोध अद्दाहान यी मान्स भ्रष्ट दिमागका नक्कली विश्वासका हुनाहान |
\v 9 तर तिनून आँजी धेरै टिक्न सक्दाइन, क्यकिकी ति दुइ मान्सकि जनि तिनूनको मुर्खता सबैका वाँ प्रकट हुन्याहो |
\v 10 अब त तमूनले मेरो शिक्षा मेरो चरित्र, मेरो जीवनको लक्ष, मेरो विश्वास, मेरो धैर्य, मेरो प्रेम, मेरो स्थिरता धेक्या छौ 
\v 11 मेरा सातवट रे मेरा दु:खकष्ट एन्टिओखियामि, आइकोनियनमि रे लुस्त्रामि म माथि के पड्ड आयो रे कसा कसा सातवट सह्या, पइ लकै ति सबै बटहै प्रभुले मलाई बचायो |
\v 12 ख्रीष्ट येशूमि भक्तिसित जीवन बिताउन इच्छा अद्दयाहरु सबै जना सातवटमि पड्डेइ हुन् 
\v 13  तर दुष्ट मान्सहरु रे ठगाहाहरु ठगेर रे ठगिबर झिक झिक दुष्ट हुनाइ जान्या हुँन् 
\v 14 तर त चाइ आफुले सिकेका रे दृढतासित विश्वास अरेका यी कुरणिमि लागिरअ | ति कै बटहै सिक्या छै, सो त आफइ जाणन्छै 
\v 15 त बाल्यकालै बटिहै धर्म शास्त्रसित परिचित छै, जैले ख्रीष्ट येशूमि भएको विश्वास बटिहै मुक्तिको निउति तलाई शिक्षा दिन सकन्छ
\v 16 सम्पूर्ण पवित्र शास्त्र परमेश्वरका प्रेरणा बटहै भएको हो रे यो सिकाउनाइलाई, अर्ति दिनाइलाई, सच्याउनाइलाई धार्मिकतामि तालिम दिनाइलाई लाभ दायक हुन्छ |
\v 17 ताकि परमेश्वरका जन हरेक सुकर्ममि पुरा रुपले सुसज्जित भई सिद्द भएको होस् |
\c 4
\p \v 1 परमेश्वरका सामने रे जीउना रे मरेकाहरुको इन्साफ अद्द आउने ख्रीष्ट येशूको सामने रे उनरा आगमन रे राज्यलाई ध्यानमि राखिबर म तलाई कडा आज्ञा दिनौ |
\v 2 वचन प्रचार अर समय रे बेसमयमि तयार बस, अर्ति दिय, हप्काउ, उत्साह दिय रे धैर्यमि रे शिक्षा दिने कुरणिमि जन चुक |
\v 3 क्यकिकी इसो समय आउन्नाछ, जब तिनून ठिक शिक्षालाई नसहने हुन्याछन् तर आफुलाई मन पण्याका कुरा मान्तर सुण्न चाहनेछन रे आफनो रुची अन्सार शिक्षक हरु थुपाड्ड्या छन् |
\v 4  रे सत्य कुरणि धेकि तर्किजाने छन, दन्त्य कथातिर बरालिन्या छन् | 
\v 5  तम चाइ दरिला होउ, कष्ट भोग, प्रचारकको काम अर रे तमरो सेवाको काम पूरा अर |
\v 6 क्यकिकी म त बलिया रुपमि अर्पण हुन्नार्याउ रे मेरो बिदाइको बेला आइरइछ |
\v 7 मैले उत्तम लणाइ लड्याको छु | मैले विश्वासलाई बचाइराईछु |
\v 8 अब उप्रान्त मेरा निउति धार्मिकताको मुकुट राखिएको छ जो धार्मिकताका न्यायधिस प्रभुले तइ दिन मलाई दिन्या हुन रे मलाई मान्तर होइन तर उनरा पुनरागमन प्रिय माण्नेहरु सबैलाई दिन्याहुन |
\v 9 मेरा वाँ झट्टइ आउनाइलाई भरमग्दुर कोशिश अर | 
\v 10 क्यकिकी डेमासले येइ बर्तमान संसारलाई माया अरि मलाई त्यागिबर उ थेस्लोनिकमी गएको छ | क्रेसेन्स गलातियामि गैरै, तीतस चाइ दलमातियमि |
\v 11  लुका मान्तर म सित छ | मर्कुसलाई खोजिबर तम सितै ल्या, क्यकिकी तिन मेरा सेवा अद्दाइलाई खुब निका छन् |
\v 12 तर तुखिकसलाई मैले एफिससमि पठाया छु |
\v 13 त्रोआसमि कार्पसका वाँ मैले छाडेको खाट्टो रे किताबहरु विशेष अरि धर्मपत्रहरु त आउन्ज्या आफुसित लेइबर आएइ |
\v 14 तमौटे रे अलेकजेन्डरले मलाई बढताइ खराबी अर्यो | प्रभुले तइलाई तइका काम अन्सार बदला लिन्या हुन् |
\v 15 तइ बटहै तमूनलै होसियार बस क्यकिकी तैले हामरो प्रचारको घोर बिरोध अर्यो |
\v 16 मेरो पहिलो प्रतिवादमि कसैले मेरो पक्ष लिएन तर सबैले मलाई त्याग्यो येइ कुराको दोष तमलाई जनलागउ |
\v 17 तर सबै अन्य जातिहरुले सुण्न सकुन भणिबर प्रभु मेरा साथमि खडा भया रे सम्पूर्ण रुपले वचनको घोसणा अद्दाइ मलाई शक्ति दिय | पइ मैले सिंहका मुख बटहै छुट्कारा पाया |
\v 18 रभुले मलाई सबै खराबी बटहै जोगायो रे उनरो स्वर्गीय राज्यको निउति मलाई उद्दार अद्दया हुन उनलाई सधा सर्वदा महिमा होउ | आमेन 
\v 19 प्रिस्किला रे अकिलासलाई रे ओनेसिफरसको घरानालाई अभिवादन भण्दिनु |
\v 20 - इरास्तस कोरिन्थमिइ रयो, त्रोफिमसलाई त मैले मिलेटसमि बिरामी अवस्थामि छाड्या | पुडेस, लिनस, क्लौडिया रे सबै भाइहरुले लै |
\v 21 भरसक हिउँन हइ अगाडी आउन्या कोशिश अरेई | युबुलसले तोलाई अभिवादन पठाइराईछ, रे पुडेस, लिनस, क्लौडिया रे सब्बै भाइले लइ |  
\v 22 - प्रभु तेरा आत्मा सित रउन् | तसित अनुग्रह रउ |  
