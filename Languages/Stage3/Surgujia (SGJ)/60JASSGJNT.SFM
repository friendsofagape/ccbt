\id JAS
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  याकूब
\toc1  याकूब
\toc2  याकूब
\mt1  James
\mt1 याकूब
\c 1
\p \v 1 परमेश्वर क अउ प्रभु यीशु मसीह क दास याकूब कती ले ओ बारह गोत्र मन ला जेमन छित-बिगेर होए के रहथे नमस्कार पहुचे |
\v 2 हे मोर भाई मन,जब तुमन कई मन्धे क परीक्षा मन म पड़िहा,त ऐला पुरा आनन्द क गोएठ समझा,
\v 3 ये जाएन के की तुमन क बिश्वास क परखे जाए ले धीरज उत्पन्न होथे |
\v 4 पर धीरज ला अपन पुरा बुता करे दे की तुमन पुरा अउ सिध्द होए जाव,अउ तुमन मे कोनोच गोएठ क घटी झिन रहे |
\v 5 पर अगर तुमन मन ले कोनोच ला बुध्दि क कमी है त परमेश्वर ले मांगे,जे बिन उलाहना देहे सब झन ला उदारता ले देथे,अउ ओला देहल जाही |
\v 6 पर बिश्वास ले मांगे,अउ कुछ भी संदेह झिन करे,काबर की सन्देह करे बाला समुन्दर क लहर नियर है जे धुका ले बहथे अउ उछलथे |
\v 7 ऐसन लोग मन झिन समझे की प्रभु ले मोला कुछ मिलही,
\v 8 ओ लोग हर दूई चित क है अउ अपन सब गोएठ म चंचल है |
\v 9 दीन भाई हर अपन ऊचा पद पर घमण्ड करे,
\v 10 अउ धनवान अपन नीची दशा पर,काबर की ओहर बन्द क फुल क नियर जात रही |
\v 11 काबर की सूरज उगतेच ही कड़ा घाम पड़थे,अउ बन्द मन ला सुखाए देथे,अउ ओकर फुल हर झर जाथे अउ ओकर शोभा जात रहथे | ऐहिच नियर धनवान हर भी अपन डगर ला रेंगत-रेंगत धुल म मिल जाही |
\v 12 धन्य है ओ लोग मन जे परीक्षा म स्थिर रहथे,काबर की ओहर खरा हिकेल के जीवन क ओ मुकुट ला पाही जेकर प्रतिज्ञा प्रभु हर अपन प्रेम करे बाला मन ले करिस है |
\v 13 जब काकरो परीक्षा होए,त ओहर ये झिन कहे की मोर परीक्षा परमेश्वर कती ले होवत है ; काबर की न त बुरा गोएठ ले परमेश्वर क परीक्षा होए सकथे,अउ न ओहर काकरो परीक्षा अपन करथे |
\v 14 लेकिन हर लोग मन अपनेच ही अभिलाषा ले खिचाए के अउ फईस के परीक्षा म पड़थे |
\v 15 फिर अभिलाषा हर गर्भवती होए के पाप ला जनमाथे अउ पाप जब बईढ़ जाथे त मृत्यु ला जनमाथे | 
\v 16 है मोर प्रिय भाई मन,धोखा झिन खावा |
\v 17 काबर की हर ऐक बढ़िया बरदान अउ हर ऐक उत्तम दान ऊपर ही ले है,अउ ज्योति मन क दाऊ कती ले मिलथे , जेमे न त कोनो परिवर्तन होए सकथे अउ न अदला बदला क कारन ओकर पर छाव पड़थे |
\v 18 ओकर अपन ही इक्छा ले हमन ला सत्य क बचन क द्वारा जनमईस,ताकि हमन ओकर सृष्टी करल चीज मन ले ऐक नियर क पहिला फर हवा |
\v 19 हे मोर प्रिय भाई मन,ये गोएठ ला तुमन जाएन ला : हर ऐक लोग हर सुने बर तियार अउ बोले म धीरज अउ क्रोध म धीरे होए,
\v 20 काबर की लोग मन क क्रोध परमेश्वर क धरम क निरवाह नी करे सकही |
\v 21 ऐकरे बर सब मिलिनता अउ बैर-भाव क बढ़ती ला दूर कईर के,ओ बचन ला नम्रता ले गरहन कईर लेवा जेला ह्रदय म बुनल गईस अउ जे तुमन क प्रान क उध्दार कईर सकथे |
\v 22 लेकिन बचन पर चले बाला बना,अउ केबल सुने बाला ही नही जे अपन आप ला धोखा देथे |
\v 23 काबर की जे कोनो हर बचन क सुने बाला होए अउ ओमे चले बाला नी होही,त ओहर ओ लोग मन क नियर है जे अपन स्वाभाविक मुह अईना म देखथे |
\v 24 ऐकरे बर की ओहर अपन आप ला देख के चईल जाथे अउ तुरतेच भुलाए जाथे की मैहर कईसन रहे |
\v 25 पर जे लोग मन स्वतंत्रता क सिध्द व्यवस्था पर ध्यान करत रहथे,ओकर अपन बुता म ऐकरे बर आशीष पाही की सुइन के नी भूले पर ओहीच कस बुता करथे |
\v 26 अगर कोनो हर अपन आप ल भक्त समझ ही अउ अपन जीभ पर लगाम नी देही पर अपन ह्र्दय ल धोखा देथे,त ओकर भक्ति हर व्यर्थ हे |
\v 27 हमर परमेश्वर अउ दाऊ क लिघे शुध्द अउ निरमल भक्ति ये है की अनाथ अउ बिधुर मन क क्लेश म ओमन क सुधि लेहे,अउ अपन आप ला संसार ले निष्कलंक रखे |
\c 2
\p \v 1 हमर परमेश्वर अउ दाऊ क लिघे शुध्द अउ निरमल भक्ति ये है की अनाथ अउ बिधुर मन क क्लेश म ओमन क सुधि लेहे,अउ अपन आप ला संसार ले निष्कलंक रखे |
\v 2 काबर की अगर ऐक सोना क छल्ला अउ सुन्दर कपरा पहिनल तुमन क सभा म आए,अउ ऐक कंगाल भी मईलाहा कुचला कपरा पहिनल आए,
\v 3 अउ तुमन ओ सुन्दर कपरा बाला क मुह देख क्र कहबे, ''तय हुवा बढ़िया  जगहा म बईठ,''अउ ओ कंगाल ले कहबे, ''तय हिया ठड़होए,''या ''मोर गोड़ क लिघे बईठ |''
\v 4 त का तय हर अपन म भेद-भाव नी करे अउ बुरा बिचार ले न्याय करे बाला नी ठहरे ?
\v 5 हे मोर प्रिय भाई मन,सुना | का परमेश्वर हर ये जगत क कंगाल मन ला नी चुनिस की बिश्वास म धनी अउ ओ रायेज क अधिकारी होए,जेकर प्रतिज्ञा ओहर ओमन से करिस है जे ओकर ले प्रेम रखथे ?
\v 6 पर तय हर ओ कंगाल मन क अपमान करे | का धनी लोग मन तुमन पर अत्याचार नी करे अउ का तुमन ला ओमन कचहरी मन म घसीट-घसीट के नी ले जाए ?
\v 7 का ओमन ओ उत्तम नाव क निन्दा नी करे जेकर तुमन कहलाथा ?
\v 8 तबो ले अगर तुमन पवित्र शास्त्र क ये बचन क अनुसार की ''तय अपन पड़ोसी ले अपन नियर प्रेम रखबे '' सहीच म ओ राज व्यवस्था ला पुरा करथा,त बढ़िया ही करथा |
\v 9 पर अगर तुमन मन पक्षपात करथा त पाप करथा ; अउ व्यवस्था तुमन मन ला अपराधी ठहराथे |
\v 10 काबर की जे कोनो हर सब व्यवस्था क पालन करथे लेकिन ऐक ही गोएठ म चुक जाही त ओहर सब गोएठ मन म दोषी ठहिर चुकीस है |
\v 11 ऐकरे बर की जेहर ये कहिस, ''तय व्यभिचार झिन करबे '' ओहीच हर ये भी कहिस, ''तय हत्या झिन करबे,''ऐकरे बर अगर तय हर व्यभिचार त नी करे पर हत्या करे तबो ले तय व्यवस्था क उल्लंघन करे बाला ठहरे |
\v 12 तुमन ओ लोग मन क नियर बचन बोला अउ बुता भी करा,जेमन क न्याय स्वतंत्रता क व्यवस्था क नियर होही |
\v 13 काबर की जेहर दया नी करिस,ओकर न्याय बिन दया क होही : दया पर न्याय हर जयवंत होथे |
\v 14 हे मोर भाई मन,अगर कोनो हर कहे की मोला बिश्वास है पर ओहर करम नी करही,त ऐकर ले का लाभ ? का ऐसन बिश्वास भी कबो ओकर उध्दार कईर सकथे ?
\v 15 अगर कोनो भाई या बहिन नगंरा-उघरा हो अउ ओमन ला हर दिन म भात क कमी होए,
\v 16 अउ तुमन मन ले कोनो हर ओमन ले कहे, ''कुशल ले जावा,तय गरम रह अउ अघाए रह,'' पर जे चीज देह बर जरुरेच है ओला ओमन ला नी देहे त का लाभ ?
\v 17 ओहीच कस बिश्वास भी है,अगर करम सहित नी होए त अपन स्वभाव म मरल है 
\v 18 बरन कोनो हर कह सकथे, ''तोला बिश्वास है अउ मैहर करम करथो |''तय अपन बिश्वास मोला करम बिन त दिखाव ; अउ मैहर अपन बिश्वास अपन करम मन क द्वारा तोला देखाहू |
\v 19 तोला बिश्वास है की ऐकेच ठन परमेश्वर है ; तय हर बढ़िया करथस | दुष्टआत्मा भी बिश्वास रखथे,अउ थरथराथे  |
\v 20 पर हे निकम्मा मैनसे,का तय ये भी नी जानथस की करम बिन बिश्वास हर ब्यर्थ है ?
\v 21 जब हमर दाऊ अब्राहम हर अपन बेटा इसहाक ला बेदी पर चढईस,त का ओहर करम मन ले धार्मिक नी ठहरे रहिस ?
\v 22 तले तय हर देख लेहे की बिश्वास हर ओकर बुता मन क संग मिल के प्रभाव डालिस है,अउ करम मन ले बिश्वास हर सिध्द होईस,
\v 23 अउ पवित्र-शास्त्र क ये बचन हर पुरा होईस : ''अब्राहम हर परमेश्वर क बिश्वास करिस,अउ ऐहर ओकर बर धार्मिकता गिनल गईस ;'' अउ ओहर परमेश्वर क संगता कहलईस |
\v 24 ये नियर तुमन हर देख लेहा की मैनसे केबल बिश्वास ले ही नही,बरन करम ले भी धरमी ठहरिस है |
\v 25 ओहीच कस ही राहाब वेश्या भी,जब ओहर दूत मन ल भी अपन घर म उतारीच अउ दुसर डगर ल विदा करिस,त का बुता मन ले धर्मी नी ठहरही ?
\v 26 अत जेसन देह हर आत्मा बेगर मरल होवल हे,ओहीच कस विश्वास भी कर्म बेगर मरल होवल हे |
\c 3
\p \v 1 हे मोर भाई मन,तुमन म ले डेरेच उपदेशक झिन  बनिहा,काबर की जानत हवा की हमन उपदेशक मन अउ भी दोषी ठहरब |
\v 2 ऐकरे बर की हमन हर डेरेच बर चुयेक जाथी ; जे कोनो हर बचन म नी चुकथे ओहीच त सिध्द आदमी मन हे अउ सबेच देह पर भी लगाम लगाए सकथे |
\v 3 जब हमन अपन वश म करेक बर घोड़ा मन क मुह म लगाम लगाथन,त हमन ओकर सबेच देह ला भी घुमाए  सकत हन |
\v 4 देखा,जहाज मन भी,अगर ऐकस बड़खा होथे अउ प्रचंड बईहर ले चलाए जाथे,तबोले ऐक छोट अकुन पतवार क द्वारा माझी क ईच्छा क अनुसार घुमाल जाथे 
\v 5 ओहीच कस ही जीभ भी ऐक छोट अकुन देह है अउ ओहर बड़खा-बड़खा डिंग मारथे | देखा,तनिक अकुन आगी ले केतेक बड़खा बन म आग लईग जाथे |
\v 6 जीभ रह भी ऐक देह है,जीभ हमर देह म अधरम क ऐक लोक है,अउ सब देह पर कलंक लगाथे,अउ जीवन गति म आग लगाए देथे,अउ नरक कुण्ड क आगी ले जलत रहथे |
\v 7 काबर की हरेक नियर क बन पशु,चरई,अउ रेंगे बाला जन्तु,अउ जलचर त लोग मन क बश म होए सकथे अउ होए भी गईन है,
\v 8 पर जीभ ला लोग मन ले कोनोच हर बश म नी कईर सकथे,ओहर ऐक ऐसन बला है जे कभो नी रुके,ओहर प्रान नाशक बिष ले भरिस आहे |
\v 9 ऐकरे ले हमन प्रभु अउ दाऊ क स्तुति करथन,अउ ऐकरे ले लोग मन ला जे परमेश्वर क स्वरूप म उत्पन्न होए हन श्राप देथन |
\v 10 ऐक ही मुह ले धन्यवाद अउ श्राप दोनोच हिकलथे | हे मोर भाई मन,ऐसन नी होए बर चाही |
\v 11 का स्रोत क ऐक ही मुह ले मीठा अउ खरा पानी दोनोच हिकलथे ? 
\v 12 हे मोर भाई मन,का अंजीर क रुख ले जईतुन,या दाख क लता म अंजीर लग सकथे ? ओहीच कस खरा स्रोत म ले मीठा पानी नी हिकेल सकथे |
\v 13 तुमन म ज्ञान वान अउ समझदार कोन है ? जे ऐसन होही ओहर अपन बुता मन ला बढ़िया चाल-चलन ले ओ नम्रता सहित परगट करे जेहर ज्ञान ले उत्पन्न होथे |
\v 14 पर अगर तुमन मन अपन-अपन म कड़वा डाह अउ बिरोध रखथा,त सत्य क बिरोध म घमण्ड झिन करिहा,अउ न त झूठ बोलिहा |
\v 15 ये ज्ञान ओहर नी है जे स्वर्ग कती ले उतरथे,बरन संसारिक,अउ शाररिक,अउ शैतानी है |
\v 16 काबर की जिहा डाह अउ बिरोध होवन है,हुवा बखेड़ा अउ हर नियर क दुष्कर्म भी होथे |
\v 17 पर जे ज्ञान हर ऊपर कती ले आथे ओहर त आगु ले पवित्र होथे फिर मिनलसार,कोमल अउ मृदुभाव अउ दया अउ बढ़िया फर ले लदल अउ पक्षपात अउ कपट नी रहथे |
\v 18 मिलाप कराए बाला क धार्मिकता क फर मेल-मिलाप क संग बुनथन |
\c 4
\p \v 1 तुमन म लड़ाई अउ झगरा कहा कती ले आए गईस ? का ओ सुख बिलास मन ले नी अईस जे तुमन मन क देह मन म लड़त-भिड़त रहथा ?
\v 2 तुमन मन लालसा रखथा,अउ तुमन मन ला मिलथे नही ; ऐकरे बर तुमन मन हत्या करथा | तुमन डाह करथा,अउ कुछ भी नी पाथा ; त तुमन झगरा अउ लड़था | तुमन ला ऐकरे बर नी मिले की नी मांगा |
\v 3 तुमन मान्गथा अउ नी पावा,ऐकरे बर की बुरा इक्छा ले मान्गथा,ताकि अपन भोग-बिलास म उड़ाए दा |
\v 4 हे ब्यभिचारी मन,का तुमन नी जाना की संसार ले संगता बनाना परमेश्वर ले बैर करेक है ? तले जे कोनो हर संसार क संगता होएक बर चाहथे,ओहर अपन आप ला परमेश्वर क बैरी बनाथे |
\v 5 का तुमन ये समझथा की पवित्र शास्त्र ब्यर्थ कहथे, ''जे आत्मा ला ओहर हमर भीतर बसईस है,का ओहर ऐसन लालसा करथे जेकर प्रतिफल डाह होथे ''?
\v 6 ओहर त अउ भी अनुग्रह देथे ; ये कारन ये लिखल आहे , ''परमेश्वर हर अभिमानी मन क बिरोध करथे,पर दीन मन पर अनुग्रह करथे |''
\v 7 ऐकरे बर परमेश्वर क अधीन होए जाव,अउ शैतान क सामना करा,त ओहर तुमन जग ले भाएग हिकलाही |
\v 8 परमेश्वर क लिघे आवा त ओहर भी तुमन क लिघे आही | हे पापी मन,अपन हाथ ला शुध्द करा,अउ हे दुचित्ता लोग मन,अपन ह्रदय ला पवित्र करा |
\v 9 दुखी होवा,अउ शोक करा,अउ रोवा | तुमन क हसी शोक म अउ तुमन क आनन्द उदास म बदेल जाए |
\v 10 प्रभु क लिघे दीन बना त ओहर तुमन ला शिरोमनी बनाही |
\v 11 हे भाई मन,ऐक दूसर क बदनामी झिन करा | जे अपन भाई क बदनामी करथे या भाई पर दोष लगाथे,ओहर व्यवस्था क बदनामी करथे अउ व्यवस्था पर दोष लगाथे ; अउ अगर तय व्यवस्था पर दोष लगाथस,त तय व्यवस्था पर रेंगे बाला नही पर ओकर पर हाकिम ठहरे |
\v 12 व्यवस्था देहे बाला अउ हाकिम त ऐकेच ठन है,जे बचाए अउ नाएस करे म सामर्थ्य है | पर तय कोन हस,जे अपन पड़ोसी पर दोष लगाथे ?
\v 13 तुमन जे ये कहत हवा, ''अझे या काएल हमन कोनो अउ नगर म जाए के हुवा ऐक बरस बिताबो,अउ ब्यपार कईर के लाभ कमाबो |''
\v 14 अउ ये नी जानस की काली का होही | सुईन त लेवा,तुमन क जीवन है ही का ? तुमन त भाप क नियर हवा,जेहर थोर देर दिखाई देथे फिर लोप होए जाथे |
\v 15 ऐकर बिपरीत तुमन ला ये कहेक बर चाही, ''अगर प्रभु चाही त हमन जीवित रहबो,अउ ये अउ ओ बुता ला भी करबो |''
\v 16 पर तुमन अपन डिंग मारे पर घमण्ड करथा ; ऐसन सब घमण्ड बुरा होथे |
\v 17 ऐकरे बर अगर जे कोनो हर भलाई करे बर जानथे अउ नी करे,त ओकर बर ये पाप है |
\c 5
\p \v 1 हे धनवान मन,सुईन त लेवा,तुमन आए बाला क्लेश मन ले किरल्लाए-किरल्लाए के रोवा |
\v 2 तुमन क धन हर बिगेड़ गईस है अउ तुमन क कपरा मन ला कीड़ा  खाए गईस है |
\v 3 तुमन मन क सोना चांदी मन म काई लईग गईस है ; अउ ओ काई हर तुमन पर गवाही देही,अउ आगी नियर तुमन मन क मांस ला खाए जाही | तुमन मन हर आखरी युग म धन सकेले हवा |
\v 4 देखा,जे कमिया मन तुमन मन क खेत काटीन,ओमन क ओ बनी ला तुमन हर धोखा देके रख लेहे हस किरलात आहे,अउ लुने बाला मन क दुहाई सेनाओ क यहोवा क कान मन तक पहुच गईस है |
\v 5 तुमन मन पृथ्वी पर भोग-बिलास म लगे रहा अउ बडेच ही सुख भोगे हवा ; तुमन मन ये दिन बध क दिन बर अपन ह्रदय क पालन-पोषन कईर के ओके ला मोटा-ताजा करा |
\v 6 तुमन मन धरमी ला दोषी ठहराए के माएर देहा,ओहर तुमन मन क सामना नी करही |
\v 7 ऐकरे बर हे भाई मन,प्रभु क आगमन तक ले धीरज धरा | देखा,किसान हर पृथ्वी क बहुमूल्य फसल क आशा रखत पहिला अउ आखरी बर्षा होए तक धीरज धरथे |
\v 8 तुमन भी धीरज धरा ; अउ अपन हृदय ला मजबुत करा,काबर की प्रभु क आगमन लिघे है |
\v 9 हे भाई मन,ऐक दूसर पर दोष झिन लगावा,ताकि तुमन दोषी झिन ठहरा ; देखा,हाकिम दूरा पर ठड़होईस है |
\v 10 भाई मन,जे भविष्यध्दक्ता मन हर प्रभु क नाव ले गोठिएईन,ओमन ला दुख उठाए अउ धीरज धरे क ऐक आदर्श समझा |
\v 11 देखा,हमन धीरज धरे बाला मन ला धन्य कहथी | तुमन मन अय्यूब क धीरज क बिषय म त सुनेच हवा,अउ प्रभु कती ले जे ओकर प्रतिफल होईस ओला भी जाएन लेहे हवा,जेकर ले प्रभु क अत्यंत करुना अउ दया परगट होथे |
\v 12 पर हे मोर भाई मन,सबले श्रेष्ट गोएठ ये है की कसम झिन खईहा,न स्वर्ग क,न पृथ्वी क,न कोनो अउ चीज क ; पर तुमन मन क गोएठ हा क हा,अउ नही क नही होए,की तुमन दण्ड क लाएक झिन ठहरा |
\v 13 अगर तुमन म कोनो हर दुख म है,त प्रार्थना करे | अगर आनन्दित है,त ओहर स्तुति क भजन गाए |
\v 14 अगर तुमन कोनो हर रोगहा है,त कलीसिया क प्राचीन मन ला बुलावाए,अउ ओमन प्रभु नाव ले ओकर पर तेल मईल के ओकर बर प्रार्थना करे,
\v 15 अउ बिश्वास क प्रार्थना क द्वारा रोगहा बईच जाही अउ प्रभु हर ओला उठाए के ठड़वाही ; अउ अगर ओहर पाप भी करिस होही,त ओकर भी छमा होए जाही |
\v 16 ऐकरे बर तुमन अपन म ऐक दूसर क आगु म अपन-अपन पाप मन ला माएन ला,अउ ऐक दूसर बर प्रार्थना करा , जेकर ले चंगा होए जावा : धरमी जन क प्रार्थना क प्रभाव ले ढेरेच कुछ होए सकथे |
\v 17 एलिय्याह हर भी त हमर नियर दुख-सुख भोगल लोग रहिस ; अउ ओहर गिडगिडाए के प्रार्थना करिस की बारिस झिन बरसे ; अउ साढ़े तीन बरस तक ले भुईया म पानी नी बरसिस |
\v 18 फिर ओकर प्रार्थना करिस,त अकाश ले बारिस होईस,अउ भुईया हर फर दार होईस |
\v 19 हे मोर भाई मन,अगर तुमन म कोनो हर सत्य क डगर ले भटेक जाही अउ कोनो हर ओके ला फिराए लानही,
\v 20 त ओहर ये जाएन ले की जे कोनो हर कोनोच भटकल पापी ला फिराए लानही,त ओहर ऐक प्रान ला मृत्यु ले बचाही अउ ढेरेच पाप मन पर परदा डालही |
