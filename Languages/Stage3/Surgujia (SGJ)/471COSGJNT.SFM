\id 1CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  1 कुरिन्थियों
\toc1  1 कुरिन्थियों
\toc2  1 कुरिन्थियों
\mt1  1 Corinthians
\mt1 1 कुरिन्थियों
\c 1
\p \v 1 पौलुस कती ले परमेश्वर क इक्छा ले यीशु मसीह क प्रेरित होए बर बुलाए गिस हे अउ भाई सोस्थिनेस कती ले, 
\v 2 परमेश्वर क ओ कलीसिया क नाव जो कुरिन्थुस म है,मने की ओमन क नाव म जे मसीह यीशु म पवित्र करल गईस हे,अउ पवित्र होए बर बुलाए गईन हे ; अउ ओ सब क नाव भी जेहर सबेच जगहा हमर अउ अपन प्रभु यीशु मसीह क नाव ले प्रार्थना करथे |
\v 3 हमर दाऊ परमेश्वर अउ प्रभु यीशु मसीह कती ले तुमन ला अनुग्रह अउ शांति मिलत रहे |
\v 4 मैहर तुमन क बिषय म अपन परमेश्वर क धन्यवाद हमेसेच करथो,ऐकरे बर की परमेश्वर क ये अनुग्रह तुमन पर मसीह यीशु म होईस |
\v 5 कि ओमे होए के तुमन हर गोएठ म,मने की सबेच बचन अउ सबेच ज्ञान म धनी करल गए हन-
\v 6 की मसीह क गवाही तुमन मे पक्का हिकले -
\v 7 हिया तक की कोनो बरदान म तुमन ला घटी झिन हो,अउ तुमन हमर प्रभु यीशु मसीह क परगट होए क बाट जोहत रहथा |
\v 8 ओहर तुमन ला आखरी तक ले मजबुत भी करही की तुमन हमर प्रभु यीशु मसीह क दिन म निर्दोष ठहरिहा |
\v 9 परमेश्वर हर सच्चा है,जेहर तुमन ला अपन बेटा हमर प्रभु यीशु मसीह क संगति म बुलईस आहे |
\v 10 हे भाई मन,मैहर तुमन ले हमर प्रभु यीशु मसीह क नाव म बिनती करथो की तुमन सब झन ऐक ही गोएठ कहा ,अउ तुमन मे फुट झिन हो,लेकिन ऐक ही मन अउ ऐक ही मत म होए के मिले रहा |
\v 11 काबर की हे मोर भाई मन,खलोए क घराना मन क मैनसे मन हर मोला तुमन क बिषय म बताए है की तुमन मे झगरा होवत आहे |
\v 12 मोर कहे क मतलब ये हे की तुमन मे कोनो त अपन आप ला '' पौलुस क,'' कोनो ''अपुल्लोस क,'' कोनो ''कैफा क,'' त कोनो ''मसीह क '' कहथे |
\v 13 का मसीह हर बट गिस है ? का पौलुस हर तुमन बर क्रूस प चड़हाल गईस या तुमन ला पौलुस क नाव पर बपतिस्मा मिलिस आहे ?
\v 14 मैहर परमेश्वर क धन्यवाद करथो की क्रिस्पुस अउ गयुस ला छोयेड़ मैहर तुमन म ले कोनोच ला भी बपतिस्मा नी देहे हों |
\v 15 कहो ऐसन झिन हो की कोनो कही की तुमन ला मोर नाव पर बपतिस्मा मिलिस |
\v 16 अउ हा,मैहर स्तिफनास क घराना ला भी बपतिस्मा देहे हो ; ऐमन ला छोयेड़ मैहर नी जानो की मैहर अउ कोनो ला बपतिस्मा देहे हो |
\v 17 काबर की मसीह हर मोला बपतिस्मा देहे बर नहीं , बरन सुसमाचार सुनाए बर भेजिस आहे,अउ येला भी शब्दो क ज्ञान क अनुसार नहीं,ऐसन झिन हो की मसीह क क्रूस हर व्यर्थ ठहरही |
\v 18 काबर की क्रूस क कथा नायेस होए बाला मन बर मूर्खता है,लेकिन हमन उध्दार पाए बाला मन बर परमेश्वर क सामर्थ्य है |
\v 19 काबर की लिखल आहे,''मैहर ज्ञान बान मन क ज्ञान ला नायेस करहू,अउ समझदार मन क समझ ला तुच्छ कर देहू  |''
\v 20 कहा रहिन ज्ञान वान मन ? कहा रहिन शास्त्री मन ?कहा रहिन ये संसार क बिवादी मन ?का परमेश्वर हर संसार क ज्ञान ला मूर्खता नी ठहरईस ?
\v 21 काबर की जब परमेश्वर क ज्ञान क अनुसार संसार हर ज्ञान ले परमेश्वर ला नी जानिस,त परमेश्वर ला ये बढ़िया लागिस की ये प्रचार क मूर्खता क द्वारा बिश्वास करे बाला ला उध्दार देहे |
\v 22 यहूदी मन त चिन्हा चाहथे,अउ यूनानी मन ज्ञान क खोज म है ;
\v 23 लेकिन हमन त ओ क्रूस पर चड़हाल मसीह क प्रचार करथन,जे यहूदी मन बर ठोकर क कारन अउ दूसर जाति मन बर मूर्खता है ;
\v 24 लेकिन जेमन बुलाए गईन है ,का यहूदी का यूनानी,ओमन क लिघे मसीह परमेश्वर क सामर्थ्य अउ परमेश्वर क ज्ञान है |
\v 25 काबर की परमेश्वर क मूर्खता मैनसे मन क ज्ञान ले ज्ञानवान है,अउ परमेश्वर क निर्बलता मैनसे मन क बल ले डेरेच बलवान है |
\v 26 हे भाई मन,अपन बुलाए जाल ला त सोचा की न शरीर क अनुसार डेरेच ज्ञानवान,अउ न डेरेच सामर्थी,अउ न डेरेच कुलीन बुलाल गाएन |
\v 27 लेकिन परमेश्वर हर जगत क मूर्ख मन ला चुइन लेहिस की ज्ञानवान मन ला लज्जित करे,अउ परमेश्वर हर जगत क निर्बल मन ला चुएन लेहिस की बलवान मन ला लज्जित करे ;
\v 28 अउ परमेश्वर हर जगत क निच अउ तुच्छ मन ला,बरन जेमन कुछ है भी नही ओमन ला भी चुन लेहिस की ओमन जे है ,व्यर्थ ठहराही |
\v 29 तले कोनो प्राणी मन परमेश्वर क आगू म घमण्ड झिन करे पाए |
\v 30 लेकिन ओहिच कती ले तुमन भी मसीह यीशु मे होवा,जे परमेश्वर कती ले हमर बर ज्ञान ठहरिस,मने की धरम,अउ पवित्रता,अउ छुटकारा ;
\v 31 ताकी जैसन लिखल आहे,वैसनेच होही, ''जेहर घमण्ड करही ओहर प्रभु म करे |
\c 2
\p \v 1 हे भाई मन,जब मैहर परमेश्वर क भेद ला सुनात तुमन क लिघे आए , त शब्द मन ज्ञान क उत्तमता क संग म नी आए |
\v 2 काबर की मैहर ठान लहे रहे की तुमन क मांझा म यीशु मसीह बरन क्रूस पर चड़हाल मसीह ला छोड़ अउ कोनो गोएठ ला झिन जानो |
\v 3 मैहर निर्बलता अउ भय क संग,अउ डेरेच थरथरात तुमन क संग म रहे ;
\v 4 अउ मोर बचन, अउ मोर प्रचार म ज्ञान क लुभाए बाला गोएठ नी है, लेकिन आत्मा अउ सामर्थ्य क प्रमाण रहिस ,
\v 5 ऐकरे बर की तुमन क बिश्वास मैनसे मन क ज्ञान पर नही,लेकिन परमेश्वर क सामर्थ्य पर निर्भर आहे |
\v 6 फिर भी हमन सिध्द मैनसे मन मे हमन ज्ञान सुनाथी ,लेकिन ये संसार क अउ ये संसार क नायेस होए बाला हाकिम मन क ज्ञान नी है ;
\v 7 लेकिन हमन परमेश्वर क ओ लुकल (गुप्त) ज्ञान ,भेद क रीती ले बताथन,जेला परमेश्वर हर सनातन ले हमर महिमा बर ठहरईस आहे |
\v 8 जेला ये संसार क हाकिम मन कोनोच हर नी जानिन , काबर की अगर ओमन जानतीन त तेजोमय प्रभु ला क्रूस पर नी चड़हातिन |
\v 9 लेकिन जैसन लिखल आहे, '' जे गोएठ ला आख हर नी देखिस अउ कान हर नी सुनिस,अउ जे गोएठ हर मैनसे मन क चित म नी चड़हिस,ओ ही है जेला परमेश्वर हर अपन प्रेम रखे बाला मन बर तियार करिस है |''
\v 10 लेकिन परमेश्वर हर ओमन ला अपन आत्मा क द्वारा हमन पर परगट करिस,काबर की आत्मा हर सब गोएठ,बरन परमेश्वर क गूढ़ गोएठ मन ला भी जाचथे |
\v 11 मैनसे मन ले कोन किसी मैनसे क गोएठ ला जानथे, केबल मैनसे क आत्मा जे ओमे रहथे ?वैसन हि परमेश्वर क गोएठ मन ला भी कोनो नी जाने,केबल परमेश्वर क आत्मा |
\v 12 लेकिन हमर मे संसार क आत्मा नी है, लेकिन ओ आत्मा पाए ही जेहर परमेश्वर कती ले है की हमन ओ गोएठ मन ला जानी जेला परमेश्वर हर हमन ला देहिस आहे |
\v 13 जेमन ला हमन मैनसे मन क ज्ञान सिखाल गोएठ मन मे नी है,लेकिन आत्मा क सिखाल गोएठ मे है, आत्मिक गोएठ मन ला आत्मिक गोएठ ले मिलाए मिलाए के सुनाथन |
\v 14 लेकिन शाररिक मैनसे परमेश्वर क आत्मा क गोएठ ला गरहन नी करे ,काबर की ओकर नजर म मूर्खता क गोएठ है, अउ न ओहर ओला जाएन सकथे काबर की ओकर जाच आत्मिक रीती ले होथे |
\v 15 आत्मिक जन हर सब कुछ ला जाचथे,लेकिन ओ अपन कोनो ले जाचल नी जाए |
\v 16 ''काबर की प्रभु क मन ला कोन जानिस है की ओला सिखाए ?'' लेकिन हमन मे मसीह क मन है |
\c 3
\p \v 1 हे भाई मन,मैहर तुमन ले ये रीती ले गोठियाए नी पाए जैसन आत्मिक मैनसे मन ले,लेकिन जैसन शाररिक मैनसे मन ले,अउ अउ ओमन से जेमन मसीह म लईका है |
\v 2 मैहर तुमन ला गोरस (दूध) पिलाए,अन्न नी खिलाए ; काबर की ओला तुमन नीई खाए सकत रहा ;बरन अब भी नी खाए सकत आहा ,
\v 3 काबर की तुमन अब तक ले शाररिक हा | ऐकरे बर की तुमन मे अब भी डाह अउ झगरा है , त का तुमन शाररिक नी हा ? अउ का मैनसे मन क रीती म नी चलथा ?
\v 4 काबर की जब ऐक कहथे, ''मैहर पौलुस क हो,'' अउ दूसर हर ''मैहर अपुल्लोस क हो,'' त का तुमन मैनसे नी हा ?
\v 5 अपुल्लोस का है ?अउ पौलुस का है ? केबल सेवक ,जेमन क द्वारा तुमन बिश्वास करा ,जैसन हर ऐक ला प्रभु हर देहिस |
\v 6 मैहर हर लगाए ,अपुल्लोस हर सीचिस,लेकिन परमेश्वर हर बड़हईस |
\v 7 ऐकरे बर ना त लगाए बाला कुछ है अउ ना सीचे बाला , लेकिन परमेश्वर हर ही सब कुछ है जे बड़हाए बाला है |
\v 8 लगाए बाला अउ सीचे बाला दोनोच ऐक है ; लेकिन हर मैनसे अपन ही मेहनत क अनुसार अपन ही मजदूरी ला पाही |
\v 9 काबर की हमन परमेश्वर क सहकर्मी हन ; तुमन परमेश्वर क खेती अउ परमेश्वर क रचना हा |
\v 10 परमेश्वर क ओ अनुग्रह क अनुसार जे मोला देहल गईस, मैहर बुध्दिमान राजमिस्त्री क नियर नीव ला डाले, अउ दूसर हर ओकर पर रध्दा रखथे | लेकिन हर ऐक मैनसे चवकस रहे कि ओहर ओकर पर कैसन रध्दा ला रखथे |
\v 11 काबर की ओ नीव ला छोड़ जेहर पड़िस है ,अउ ओ यीशु मसीह है,कोनो दूसर नीव नी डाएल सकही |
\v 12 अगर कोनो हर ये नीव क जगहा पर सोना या चाँदी या डेरेच महगा पखना या लकरी या बन्द या फूस क रददा रखही ,
\v 13 त हर ऐक क बूता हर परगट होए जाही ; काबर की ओ दिन हर ओला बताही , ऐकरे बर की आगी क संग परगट होही अउ ओ आगी हर हर ऐक क बूता ला परखही की कोन कैसन है |
\v 14 जेकर बूता ओकर पर बनल स्थिर रही,ओहिच हर मजदूरी पाही |
\v 15 अगर कोनो क बूता हर जईर जाही,त ओकर हानी उठाही ; पर ओहर अपन बच जाही लेकिन जरत-जरत |
\v 16 का तुमन नी जाना की तुमन परमेश्वर क मन्दिर हा, अउ परमेश्वर क आत्मा तुमन मे बास करथे ?
\v 17 अगर कोनो हर परमेश्वर क मन्दिर ला नायेस करही त परमेश्वर हर ओला नायेस करही ; काबर की परमेश्वर क मन्दिर हर पवित्र है, अउ ओहर तुमन हवा |
\v 18 कोनो हर अपन आप ला धोखा झिन दे | अगर तुमन म ले कोनो हर ये संसार ले अपन आप ला ज्ञानी समझही, त मूर्ख बनल की ज्ञानी होए जाही |
\v 19 काबर की ये संसार क ज्ञान हर परमेश्वर क लिघे म मुर्खता है,जैसन लिखल आहे,''ओहर ज्ञानी मन ला ओमन क चतुराई म फसाए देही,''
\v 20 अउ फिर,''प्रभु ज्ञानी मन क बिचार ला जानथे की ओमन व्यर्थ है |''
\v 21 ऐकरे बर मैनसे मन पर कोनो मन घमण्ड झिन करे, काबर की सब कुछ हर तुमन क है :
\v 22 का पौलुस, का अपुल्लोस, का कैफा, का जगत, का जीवन, का मरन, का बतर्मान, का भविष्य, सब कुछ हर तुमनेच क है,
\v 23 अउ तुमन मसीह का हवा, अउ मसीह हर परमेश्वर क है |
\c 4
\p \v 1 मैनसे मन हमन ला मसीह क सेवक अउ परमेश्वर क भेद मन क भण्डारी समझे |
\v 2 फिर हिया भण्डारी म ये गोएठ देखल जाथे की ओ बिश्वास क लायेक होवे |
\v 3 लेकिन मोर नजर म ये छोट कस गोएठ है की तुमन मन ले या मैनसे मन क कोनो न्यायी मन मोला परखे, बरन मैहर अपन आप ला भी नी परखो |
\v 4 काबर की मोर मन हर कोनो गोएठ म दोषी नी ठहराथे, लेकिन ऐकर ले मैहर निर्दोस नी ठहरथो,काबर की मोर परखे बाला प्रभु है |
\v 5 ऐकरे बर जब ले प्रभु हर नी आही,समय ले आगू कोनो गोएठ क न्याय झिन करा :ओहिच हर अन्धार क लुकाल गोएठ ला ज्योति म दिखाही,अउ मन क अभिप्राय मन ला परगट करही,तब परमेश्वर कती ले हर ऐक झन क प्रशंसा होही |
\v 6 हे भाई मन, मैहर ये गोएठ ला तुमन बर अपन अउ अपुल्लोस क चर्चा कहानी क रीती पर करे हो, ऐकरे बर की उत्मं हमर द्वारा ये सिखा की लिखल मन ले आगू झिन बढिहा, अउ ऐक क पक्ष म दूसर क बिरोध म गर्व ना करिहा |
\v 7 काबर की तोर म अउ दूसर झन म कोन हर भेद करथे ? अउ तोर लिघे का है जेला तय हर (दूसर ले) नी पाए ? अउ जब की तय हर (दूसर ले) पाए हस,त का ऐसन घमण्ड काबर करथस की माना नी पाए |
\v 8 तुमन त अघाए गए हा,तुमन धनी होए दारे हा,तुमन मन हमर बिना रायेज करा ; लेकिन भला होतिस की तुमन रायेज करता की हमन भी तुमन क संग म रायेज करतेन |
\v 9 मोर समझ म परमेश्वर हर हमन प्रेरित मन ला सब क आगू ओ मैनसे मन क नियर ठहरईस आहे,जेमन क मृत्यु क हुकूम होए गिस आहे ; काबर की हमन जगत अउ स्वर्गदूत मन अउ मैनसे मन बर ऐक तमाशा ठहरे हन |
\v 10 हमन मसीह बर मुर्ख हन, लेकिन तुमन मसीह म बुध्दिमान हवा ; हमन निर्बल हन, लेकिन तुमन बलवान हवा | तुमन आदर पाथा, लेकिन हमन निरादर होथन |
\v 11 हमन ये घरी तक ले भूखा प्यासा अउ नगरा हन, अउ घुसा खाथन अउ मरल-मरल फिरथन ;
\v 12 अउ अपन हाथ ले बुता कईर के मेहनत करथन | मैनसे मन हमन ला बुरा कहथे,हमन आशीष देथन ; ओमन सताथे, हमन सहथन |
\v 13 ओमन बदनाम करथे, हमन बिनती करथन |हमन आज तक ले जगत क कचरा अउ सब चीज मन क खुरचन क नियर ठहरे हन |
\v 14 मैहर तुमन ला लज्जित करे बर ये गोएठ ला नी लिखत आहो, लेकिन अपन प्रिय लईका जाएन के तुमन ला चितात आहो |
\v 15 काबर की अगर मसीह म तुमन क सिखाए बाला दस हजार भी होतीन, तभो ले तुमन क दाऊ डेरेच अकुन नी है ; ऐकरे बर की मसीह यीशु म सुसमाचार सुनाए क द्वारा मैहर तुमन क दाऊ होए |
\v 16 ऐकरे बर मैहर तुमन से बिनती करथो की मोर जैसन चाल चला |
\v 17 ऐकरे बर मैहर तीमुथियुस ला जेहर प्रभु म मोर प्रिय अउ बिश्वास योग्य बेटा है,तुमन क लिघे भेजे हों | ओहर तुमन ला मसीह म मोर चरित्र ला स्मरन कराही, जैसन की मैहर सबेच जगहा हर ऐक कलीसिया म उपदेश करथो |
\v 18 कुछ मन त ऐसन फुईल गईन है, माना मैहर तुमन क लिघे आए बाला ही नी हों |
\v 19 लेकिन प्रभु हर चाही त मैहर तुमन क लिघे जलदिच आहू, अउ ओ फुलल मन क गोएठ ला नी,लेकिन ओमन क सामर्थ्य ला जाएन लेहु |
\v 20 काबर की परमेश्वर क रायेज गोएठ म नी है, लेकिन सामर्थ्य म है |
\v 21 तुमन का चाहथा ? का मैहर हर सूटी लेके तुमन क लिघे आव, या प्रेम अउ नम्रता क आत्मा क संग ?
\c 5
\p \v 1 हिया तक ले सुने म आथे की तुमन मे व्यभिचार होथे, बरन ऐसन व्यभिचार जेला दूसर जाति मन मे भी नी होए कि ऐक मैनसे हर अपन दाऊ क घरदारिन ला रखथे |
\v 2 अउ तुमन शोक त नी करा,जेकर कारन ऐसन बुता करे बाला तुमन क मांझा म ले हिकेल जाथे, लेकिन घमण्ड करथा |
\v 3 मैहर त शरीर क भाव ले दूर रहे,लेकिन आत्मा क भाव ले तुमन क संग होए के माना उपस्थित क दशा म ऐसन बुता करे बाला क बिषय म ये हुकूम दे दारे हो 
\v 4 कि जब तुमन अउ मोर आत्मा, हमर प्रभु यीशु क सामर्थ्य क संग जुटे हा, त ऐसन मैनसे हमर प्रभु यीशु क नाव ले
\v 5 .      शरीर क बिनाश बर शैतान ला सोपल जाही, ताकी ओकर आत्मा प्रभु यीशु क दिन म उध्दार ला पाए |
\v 6 तुमन मन क घमण्ड करेक ठिक नी हे ; का तुमन नी जाना की तनिक अकुन खमीर हर पुरेच सानल आटा ला खमीर कईर देथे |
\v 7 जुनहा खमीर ला हिकाएल के अपन आप ला शुध्द करा की नावा गुथल आटा बईन जावा ; तले तुमन अखामीरी होवा | काबर की हमर भी फसह, जेहर मसीह हे, बलिदान होईस |
\v 8 ऐकरे बर आवा, हमन तिवहार म आनन्द मनई, न त पूराना खमीर ले अउ न बुराई अउ दूस्टता क खमीर ले, लेकिन सिधा अउ च्चाई क अखमीरी रोटी ले |
\v 9 मैहर अपन पत्री म तुमन ला लिखे हो की व्यभिचारी मन क संगती नी करिहा |
\v 10 ये नहीं की तुमन एक दमेच ये जगत क व्यभिचारी मन, या लोभी मन, या अन्धेर करे बाला मन, या मूर्ति मन क पूजा करेक बाला मन क संगती झिन करा ; काबर की ये दशा म त तुमन ला जगत म ले हिकल जाएक पड़तिस |
\v 11 पर मोर कहना ये हे की अगर कोनो हर भाई कहलाए के, व्यभिचारी, या लोभी, या मूर्ति मन क पूजे बाला,  या गाली देहे बाला, या पियक्कड़, या अन्धेर करे बाला होही, त ओकर संगती मत करिहा ; बरन ऐसन मैनसे मन क संग भात भी झिन खईहा |
\v 12 काबर की मोला बाहिर कती मन क न्याय करे क का बूता ? का तुमन भीतर बाला मन क न्याय नी करा ?
\v 13 लेकिन बाहिर कती मन क न्याय परमेश्वर हर करथे | ऐकरे बर ओ कुकर्मी ला अपन ला अपन मांझा म ले हिकाएल दा |
\c 6
\p \v 1 का तुमन म ले कोनो ला हियाव हे की जब दूसर क संग म झगरा हो, त फैईसला बर अधर्मी मन क लिघे जईहा अउ पवित्र मैनसे मन क लिघे नी जईहा ?
\v 2 का तुमन मन नी जाना की पवित्र मैनसे (लोग) मन जगत क न्याय करही ? ऐकरे बर जब तुमन ला जगत क न्याय करे बर हे,त का तुमन छोट ले छोट झगरा मन क निर्नय करे क लायेक नी हा ?
\v 3 का तुमन नी जाना की हमन स्वर्ग दूत मन क न्याय करब ? त का संसारिक गोएठ मन क निर्नय नी करी ?
\v 4 अगर तुमन ला संसारिक गोएठ मन क निर्नय करे बर हे, त का ओहिच मन ला बईठहा जेमन कलीसिया म कुछोच नी समझे जाथे ?
\v 5 मैहर तुमन ला लज्जित करे बर ऐला कहथो | का सहीच मे तुमन मे ऐक भी बुध्दिमान नी मिलथे, जेहर अपन भाई मन क निर्नय कईर सके ?
\v 6 तुमन मे भाई-भाई मन मे मुकदमा होथे, अउ ओ भी अविश्वासी मन क आगू म |
\v 7 लेकिन सहीच म तुमन मे बड्खा दोष तो ये हे की अपनेच म मुकदमा करथा | अन्याय काबर नी सहथा ? अपन हानी ला काबर नी सहथा ?
\v 8 लेकिन तुमन त अपनेच म अन्याय करथा अउ हानी पहुचाथा, अउ ओ भी भाई मन ला |
\v 9 का तुमन नी जानथा की अन्याई मन परमेश्वर क रायेज क बारिस नी होही ? धोखा झिन खईहा ; ना वेश्यागामी, ना मूर्ति पूजक, ना परस्र्तिगामी, ना लुच्चा, ना पुरुषगामी,
\v 10 ना चोर, ना लोभी, ना पियक्कड़, ना गारी देहे बाला, ना अन्धेर करे बाला परमेश्वर क रायेज क बारिस नी होही |
\v 11 अउ तुमन मे ले केतेक झन ऐसनेच रहा,  लेकिन तुमन प्रभु यीशु मसीह क नाव म अउ हमर परमेश्वर क आत्मा ले धोवल गया हा अउ पवित्र होया अउ धरमी ठहरा |
\v 12 सबेच चीज मन मोर बर उचित त है, लेकिन सबेच चीज मन लाभ क नी है, सबेच चीज मन मोर बर उचित है लेकिन मैहर कोनो गोएठ क अधीन नी हो |
\v 13 भात हर पेट बर,अउ पेट भात बर है,  लेकिन परमेश्वर  हर ऐला अउ ओला दोनोच ला नायेस करही | लेकिन देह हर व्यभिचार बर नी है, बरन प्रभु बर है, अउ प्रभु हर देह बर है |
\v 14 परमेश्वर हर अपन सामर्थ्य ले प्रभु यीशु ला जिलईस अउ हमन ला भी जिलाईस |
\v 15 का तुमन मन नी जानथा की तुमन क देह हर मसीह क अंग है ? त का मैहर मसीह क अंग ला लेके ओला वेश्या क अंग बनाहू ? कदापि नहीं |
\v 16 का तुमन नी जनथा की जै कोनो हर वेश्या ले संगती करथे, ओहर ओकर संग म ऐक तन होए जाथे ? काबर की लिखल आहे : ''ओमन दोनों झन मन ऐक तन होही |'' 
\v 17 अउ जेहर प्रभु क संगती म रहथे, ओहर ओकर संग म ऐक आत्मा होए जाथे |
\v 18 व्यभिचार ले बचे रईहा | जेतेक दूसर पाप मैनसे करथे ओहर देह क बाहिर है, लेकिन व्यभिचार करे बाला अपन ही देह क बिरोध म पाप करथे |
\v 19 का तुमन नी जानथा की तुमन क देह पवित्र आत्मा क मन्दिर है, जेहर तुमन मे बसल आहे अउ तुमन ला परमेश्वर कती ले मिलिस आहे अउ तुमन अपन नी हवा ?
\v 20 काबर की दाम दे के खरीदल गए हा,ऐकरे बर अपन देह क द्वारा परमेश्वर क महिमा करा |
\c 7
\p \v 1 ओ गोएठ क बिषय म जेला तुमन लिखे हा, ये बढ़िया है की आदमी मन महिला मन ला झिन छुवे |
\v 2 लेकिन व्यभिचार क डर ले हर ऐक आदमी क घरदारिन ,अउ हर ऐक घरदारिन क आदमी होए |
\v 3 घरदार अपन घरदारिन क हक़ ला पूरा करे, अउ ओहिच कस घरदारिन भी अपन घरदार क |
\v 4 घरदारिन ला अपन देह पर अधिकार नी है पर ओकर  घरदार क अधिकार है, ओहिच कस घरदार ला भी अपन देह पर अधिकार नी है, लेकिन घरदारिन क है |
\v 5 तुमन ऐक दूसर ले अलग झिन रईहा, लेकिन केबल कुछ समय बर आपस क समती ले की प्रार्थना बर छुट्टी  मिलही, अउ फिर ऐक संग रहा, ऐसन झिन हो की तुमन क असंयम क कारन शैतान तुमन ला परखही |
\v 6 लेकिन मैहर जे ऐला कहथो ओहर अनुमति है ना की हुकूम |
\v 7 मैहर ये चाहत आहो की जैसन मैहर हो, ओहिच कस सबेच मैनसे मन हो ; लेकिन हर ऐक ला परमेश्वर कती ले बिशेष-बिशेष बरदान मिलिस आहे ; कोनो ला कोनो जायेत क, अउ कोनो ला कोनो जायेत क |
\v 8 लेकिन मैहर अविवाहित म अउ विधवा मन क बिषय म कहथो की ओमन बर ऐहिच कस रहे बर बढ़िया हे, जैसन मैहर हो |
\v 9 लेकिन अगर ओमन संयम नी कर सकही, त बिवाह करे ; काबर की बिवाह कईर लेना कामातुर रहे ले बढ़िया है |
\v 10 जेमन क बिवाह होए गिस है, ओमन ला मैहर नही,बरन प्रभु हर हुकूम देहत आहे की घरदारिन अपन घरदार ले अलग झिन हो -
\v 11 अउ अगर अलग होए भी जाए, त बिन दूसर बिवाह करे रहे ; या अपन घरदार ले फिर से मेल कईर ले-अउ ना घरदार अपन घरदारिन ला छोड़े |
\v 12 दूसर मन ले प्रभु नही लेकिन मैहर ठहथो, अगर कोनो भाई क घरदारिन हर बिश्वास नी रखत हो अउ ओकर संग रहे म (प्रसन्न) खुश हो,त ओहर ओला झिन छोड़े |
\v 13 जे महिला क घरदार बिश्वास नी रखत हो, अउ ओकर संग रहे ले प्रसन्न हो ; ओ घरदार ला झिन छोड़े |
\v 14 काबर की ऐसन घरदार जेहर बिश्वास नी रखत हो, ओहर घरदारिन क कारन पवित्र ठहरथे ; अउ ऐसन घरदारिन जेहर बिश्वास नी रखत हो, घरदार क कारन पवित्र ठहरथे ; नही त तुमन क लईका-छउवा मन अशुध्द होतीन, लेकिन अब त पवित्र है |
\v 15 लेकिन जे आदमी मन बिश्वास नी रखे,अगर ओहर अलग होही त अलग होए दा, ऐसन दशा म कोनो भाई या बहिन बन्धन म नी हे | परमेश्वर हर हमन ला मेल-मिलाप बर बुलईस आहे |
\v 16 काबर की हे महिला, तय हर का जानथस की तय अपन घरदार क उध्दार कराए लेबे ?अउ हे आदमी, तय का जानथस की तय अपन घरदारिन क उध्दार कराए सकथस ?
\v 17 जैसन प्रभु हर ऐक झन ला बाटीस हे, अउ जेकस परमेश्वर हर हर ऐक झन मन ला बुलईस हे, ओहिच कस ओहर चले | मैहर सबेच कलीसिया मन मे ऐहिच कस ठहराथो |
\v 18 जेहर खतना करल गईस हे बुलाए गए हवा, ओमन खतना झिन कराए |
\v 19 ना खतना कुछ हे अउ ना खतना रहीत, लेकिन परमेश्वर क हुकूम ला मानेक बर ही सबेच कुछू हे |
\v 20 हर ऐक झन जे दशा म बुलाल गईल हवा, ओहिच म रहा |
\v 21 अगर तय दास क दशा म बुलाल गए हवा त चिन्ता झिन करा लेकिन अगर तय स्वत्त्रत होए सके,त ऐहिच कस बुता करा |
\v 22 काबर की जे दास क दशा म प्रभु म बुलाल गए हे, ओहर प्रभु कती ले स्वंत्रता करल गईस आहे | ओहिच कस जेहर स्वत्रंता क दशा म बुलाए गए हे, ओहर मसीह क दास है |
\v 23 तुमन दाम दे के खरीदल गए हवा, मैनसे मन दास झिन बनिहा |
\v 24 हे भाई मन, जे कोनो हर जे दशा म बुलाल गए हवा, ओहर ओहिच म परमेश्वर क संग म रहा |
\v 25 कुवारी मन क बिषय म प्रभु क कोनो हुकूम मोला नी मिलिस आहे, लेकिन बिश्वास योग्य होए बर जैसन दया प्रभु हर मोर पर करिस आहे, ओकरे अनुसार समति देहथो |
\v 26 मोर समझ ले ऐहर बढ़िया है की आयेज काएल कलेश क कारन, मैनसे मन जेकस है ओहिच कस रहे |
\v 27 अगर तोर घरदारिन है, त ओकर ले अलग होए क प्रयास झिन कर, अउ अगर तोर घरदारिन नही, त घरदारिन क खोज झिन कर |
\v 28 लेकिन तय बिवाह भी करबे,त पाप नी हे, अउ अगर कुवारी हर ब्याही जाही त कोनो पाप नी है | लेकिन ऐसन मन ला शरीर क दुःख होही, अउ मैहर बचाएक बर चाहथो |
\v 29 हे भाई मन, मैहर ये कहथो की समय हर कम करल गईस आहे, ऐकरे बर चाही की जेमन क घरदारिन हो, ओमन ऐसन हो की माना ओमन क घरदारिन नी है ;
\v 30 अउ रोए बाला ऐकस हो, माना रोएथे नही ; अउ आनन्द करे बाला ऐकस हो,माना आनन्द नी करथे ; अउ मोल लेहे बाला मन ऐसन हो, माना ओमन ठन कुछोच नी है |
\v 31 अउ ये संसार क संग व्यवहार करे बाला ऐसन हो, की संसार ही क नी होए ले, काबर की ये संसार क रीती अउ व्यवहार बदलत जाथे |
\v 32 तले मैहर ये चाहथो की तुमन ला चिन्ता झिन हो | अबिवाहित आदमी प्रभु क गोएठ मन क चिन्ता म रथे की प्रभु ला कईसन खुश करही |
\v 33 लेकिन बिवाहित आदमी संसार क गोएठ मन क चिन्ता म रथे की अपन घरदारिन ला कोन रीती ले खुश रखही |
\v 34 बिवाहिता अउ अबिवाहिता मन मे भी भेद है : अबिवाहिता हर प्रभु क चिन्ता म रथे की ओहर देह अउ आत्मा दोनोच म पवित्र हो, लेकिन बिवाहिता संसार क चिन्ता मन मे रथे की अपन घरदार ला खुश रखे |
\v 35 मैहर ये गोएठ ला तुमन क लाभ बर कहथो, ना कि तुमन ला फसाए बर, बरन ऐकरे बर की जेकस शोभा देथे ओहिच कस करल जाही, की तुमन ऐक चित होए के प्रभु क सेवा म लगे रईहा |
\v 36 अगर कोनो हर ये समझही की मैहर अपन ओ कुवारी क हक मारथो,जेकर जवानी हर ढ़लत आहे, अउ जरूरत भी हो, त जैसन चाही वैसनेच करही, ऐमे पाप नी है, ओहर ओकर बिवाह होए दे |
\v 37 लेकिन जे मन म मजबूत रथे, अउ ओला जरूरत नी हो, बरन अपन इक्छा पर अधिकार रखत हो, अउ अपन मन म ये गोएठ ला ठाएन लेहे हो की ओहर अपन कुवारी लड़की ला अबिवाहित रखही, ओहर बढ़िया करथे |
\v 38 ऐकरे बर जेहर अपन कुवारी ला बिवाह कईर देथे, ओहर बढ़िया करथे, अउ जेहर बिवाह नी करथे, ओहर अउ भी बढ़िया करथे |
\v 39 जब तक ले कोनो महिला क घरदार हर जीवित रथे, तब तक ले ओहर ओकर ले बंधल रथे ; लेकिन अगर ओकर घरदार मईर जाही त जेकर से चाही बिवाह कईर सकथे, लेकिम केबल प्रभु म |
\v 40 लेकिन जैसन है अगर ओहिच कस रहे, त मोर बिचार ले अउ भी धन्य है ; अउ मैहर समझथो की परमेश्वर क आत्मा हर मोर म भी है |
\c 8
\p \v 1 अब मूर्ति मन क आगू म बलि चड़हाल चीज मन क बारे म हमन जानथन की हमन सब झन ला ज्ञान हे | ज्ञान हर घमण्ड ला जनमाथे, लेकिन प्रेम ले बढ़ोतरी होथे |
\v 2 अगर कोनो हर समझथे की मैहर कुछोच जानथो, त जैसन जानेक चाही ओकस अब तक ले नी जानेन |
\v 3 लेकिन अगर कोनो हर परमेश्वर ले प्रेम रखथे,त परमेश्वर हर ओला चीनहथे |
\v 4 तले मूर्ति मन क आगू म बलि करल चीज मन क खाए क बिषय म हमन जानथन की मूर्ति मन जगत म कोनो चीज नी है, अउ ऐक ला छोयेड़ अउ कोनो परमेश्वर नी हे |
\v 5 अगर अकाश अउ पृथ्वी पर डेरेच अकुन ईश्वर कहलाथे -जैसन की डेरेच अकुन ईश्वर अउ डेरेच अकुन प्रभु है -
\v 6 तभी हमर बर त ऐकेच थाना ठन परमेश्वर है : मने की दाऊ जेकर कती ले सबेच चीज मन है, अउ हमन ओकरे बर हन | अउ ऐकेच ठन प्रभु है, मने की प्रभु यीशु मसीह जेकर द्वारा सब चीज मन होइन, अउ हमन भी ओकरे द्वारा हन |
\v 7 पर सब झन ला ये ज्ञान नी है, लेकिन कुछ त अब तक ले मूर्ति ला कुछ समझे क कारन मूर्ति मन क आगू बलि करल चीज मन ला कुछ समेझ के खाथे, अउ ओमन क बिवेक निरबल होए क कारन अशुध्द होए जाथे |
\v 8 भात हर हमन ला परमेश्वर क लिघे नी पहुचाए | अगर हमन नी खाबो त हमर कोछोच हानी नी हे, अउ अगर खाबो त कोनो लाभ नी हे | 
\v 9 लेकिन सावधान !ऐसन झिन हो की तुमन क ये स्वतंत्रता कहो निरबल मन बर ठोकर क कारन होए जाए |
\v 10 काबर की अगर कोनो तोर ज्ञानी ला मूर्ति मन क मन्दिर म भात खाए के देखे अउ ओहर निरबल जन होही, त का ओकर बिवेक ला मूर्ति मन क आगू बलि करल चीज ला खाए क साहस नी होए जाही |
\v 11 ये रीती ले तोर ज्ञान क कारन ओ निरबल भाई जेकर बर मसीह हर मरिस,नायेस होए जाही |
\v 12 ये मन्धे भाई मन क बिरोध अपराध करे ले अउ ओमन क निरबल बिवेक ला चोट पहुचाए से, तुमन मसीह क बिरोध म अपराध करथा |
\v 13 ये कारन अगर भात मोर भाई ला ठोकर खिलाही,त मैहर कभो कोनो रीती ले मॉस नी खाहू,नी होए की मैहर अपन भाई बर ठोकर क कारन बनो |
\c 9
\p \v 1 का मैहर स्वत्रंत नही ? का मैहर प्रेरित नी हो ? का मैहर यीशु ला जेहर हमर प्रभु हे,नी देखा ? का तुमन प्रभु म मोर बनाल नी हा ?
\v 2 अगर मैहर दूसर मन बर प्रेरित नही,तभो ले तुमन बर त हो, काबर की तुमन प्रभु मे मोर प्रेरिताई पर छाप हो |
\v 3 जेमन मोला जाचथे ओमन बर ऐही मोर जवाब है |
\v 4 का हमन ला खाए-पिए क अधिकार नी है ?
\v 5 का हमन ला ये अधिकार नही, की कोनो मसीह बहिन क संग म बिवाह कईर के ओला लेहत फिरही,जेकस दूसर प्रेरित अउ प्रभु क भाई अउ कैफा करथे ?
\v 6 या केबल मोला अउ बरनबास ला का अधिकार नही की कमाई करे बर छोयेड़ देहे |
\v 7 कोन कभी अपन गिरह ले खाए के सिपाही क बुता करथे ? कोन हर दाख क बारी लगाए के ओकर फर नी खाए ? कोन हर भेड़ मन क रखवाली कईर के ओमन क दूध नी पिए ?
\v 8 का मैहर ये गोएठ ला मैनसे मन क रीती ले बोलथो ?
\v 9 का व्यवस्था हर भी ये नी कहे ? काबर की मूशा म व्यवस्था म ये लिखल आहे, ''दावत समय म रेगत गरु क मुह झिन बांध |'' का परमेश्वर हर गरु मन क ही चिन्ता करथे ?
\v 10 या बिशेष कईर के हमर बर कईथे | हा, हमर बर ही लिखल गए है | काबर की उचित है की जोते बाला हर आसरा ले ही जोतही अउ दावने बाला भागी होए क आसरा ले दवनी करही |
\v 11 तले जब की हमन तुमन बर आत्मिक चीज बुनेन, त का ये कोनो बड्खा गोएठ है की तुमन क शाररिक चीज क फसल काटब |
\v 12 जब दूसर मन क तुमन पर ये अधिकार है,त का हमर ऐकर ले बगरा नी होही ? लेकिन हमन ये अधिकार ला बुता म नी लाए ; लेकिन सबेच कुछू ला सहथी की हमर द्वारा मसीह क सुसमाचार म कुछ रुकावट झिन हो |
\v 13 का तुमन नी जाना की मन्दिर म सेवा करथे,ओमन मन्दिर म ले खाथे, अउ जेमन बेदी क सेवा करथे ओमन बेदी क संग म भागी होथे ?
\v 14 ऐहिच रीती ले प्रभु हर भी ठहरईस की जे मैनसे मन सुसमाचार सुनाथे, ओमन क जीविका सुसमाचार ले होही |
\v 15 लेकिन मैहर ऐमन मन ले कोनो भी गोएठ ला बुता मे नी लाने अउ मैहर ये गोएठ ला ऐकरे बर नी लिखेन की मोर बर ऐकस करल जाही, काबर की ऐकर ले त मोर मरल भला है की कोनो हर मोर घमण्ड ला ब्यर्थ ठहराही |
\v 16 अगर मैहर सुसमाचार सुनाहू, त मोर बर कुछ भी घमण्ड नी है ; काबर की ये त मोर बर जरुरेच है | अगर मैहर सुसमाचार नी सुनाहू, त मोर पर हाय !
\v 17 काबर की अगर अपन इक्छा ले ये करथो त मजदूरी मोला मिलथे अउ अगर अपन इक्छा ले नी करथो तभो ले भण्डारी पन मोला सोपल गईस आहे |
\v 18 त मोर कोन सा मजदूरी है ? ये की सुसमाचार सुनाए म मैहर मसीह क सुसमाचार ला सेत-मेत कईर देहु, हिया तक की सुसमाचार म जो मोर अधिकार है ओला भी मैहर पूरा रीती ले बुता म नी लानो !
\v 19 काबर की सबले स्वतंत्र होए के भी मैहर अपन आप ला सबेच क दास बनाए देहे हो की डेरेच झन मन ला खीच लानो |
\v 20 मैहर यहूदी मन बर यहूदी बने की यहूदी मन ला खीच लानो | जे लोग मन व्यवस्था क अधीन है ओमन बर मैहर व्यवस्था क अधीन नी होए क पर भी व्यवस्था क अधीन बने की ओमन ला जेमन व्यवस्था क अधीन है, खीच लानो |
\v 21 व्यवस्था हिन मन बर मैहर - जे परमेश्वर क व्यवस्था ले हीन नही लेकिन मसीह क व्यवस्था क अधीन म हो - व्यवस्था हिन कस बने की व्यवस्था हिन मन ला खीच लानो |
\v 22 मैहर निरबल मन बर निरबल सा बने की निरबल मन ला खीच लानो | मैहर सबेच मैनसे मन बर सबेच कुछ बने की कोनो ना कोनो रीती ले कई ऐइक झन क उध्दार कराव 
\v 23 मैहर ये सब ला सुसमाचार बर करथो की अउ झनक संग म ओकर भागी होए जाव |
\v 24 का तुमन नी जानथा की कूदे बर (दौड़) त सबेच झन कुदथे लेकिन इनाम ला ऐकेच झन हर ले जाथे ? तुमन ओहिच कस कुदिहा की जीतिहा |
\v 25 हर ऐक पहलवान हर सब मन्धे क संयम करथे ; ओमन त ऐक मुरझाए बाला मुकुट ला पाए बर ये सब ला करथे, लेकिन हमन त ओ मुकुट बर करथि जेहर मुरझाए क नी है |
\v 26 ऐकर बर मैहर त ऐहिच रीती ले कुदथो, लेकिन लक्षय नही ; मैहर भी ऐहिच रीती ले मुटका मन ले लड्थो, लेकिन ओकर नियेर नही जेहर बईहर म पिटत लड्थे |
\v 27 लेकिन मैहर अपन देह ला मारत-कुटत बस म लाथो, ऐसन झिन हो की अउ झन ला प्रचार कईर के मैहर अपन ही कोनो रीती ले निकम्मा ठहरो |
\c 10
\p \v 1 हे भाई मन, मैहर नी चाहू की तुमन ये गोएठ ले अनजान रहा की हमर सब दाऊ-ददा मन बदरी क खालहे रहिन, अउ सब क सब समुदर म मांझा ले पार होइन,
\v 2 अउ सब झन मन बदरी अउ समुन्दर म, मूसा क बपतिस्मा लेहिन,
\v 3 अउ सब झन मन ऐकेच आत्मिक भात ला खईन,
\v 4 अउ सब झन मन ऐकेच आत्मिक पानी ला पीन, काबर कि ओमन ओ आत्मिक चटटाएन ले पीएत रहिन जेहर ओमन क संग-संग रेगत रहिन, अउ ओ चटटाएन मसीह  रहिस |
\v 5 लेकिन परमेश्वर हर ओमन मन ले डेरेच झन मन ले खुश नी होईस, ऐकरे बर ओमन जंगल म ढेर होए गिन |
\v 6 ये गोएठ मन हमर बर कहानी क रूप म ठहरिस आहे, कि जैसन ओमन मन लालच करिन, ओहिच कस हमन बुरा चीज मन क लालच झिन करी ;
\v 7 अउ ना तुमन मूर्ति पूजक बनिहा, जैसन की ओमन मन ले कतेक झन बईन गए रहिन, जैसन लिखल आहे,''लोग मन खाए पिए बर बैठीन, अउ खेले-कूदे बर उठीन ''|
\v 8 अउ ना हमन व्यभिचार करे, जैसन ओमन मन ले कतेक झन मन करीन ; अउ ऐक दिन म तेईस हजार मन मईर गिन |
\v 9 अउ ना हमन प्रभु ला परखब, जैसन ओमे ले केतेक झन मन करीन, अउ साप मन क द्वारा नायेस करल गईन |
\v 10 अउ ना तुमन कुड़कुड़ावा, जे रीती ले ओमन मन से केतेक झन मन कुड़कुड़ाए अउ नायेस करे बाला क द्वारा नायेस करल गईन |
\v 11 लेकिन ये सब गोएठ मन,जेहर ओमन पर पड़िस,कहानी क रीती पर रहिस ; अउ ओहर हमर चेतावनी बर जे जगत क आखरी समय म रहथन लिखल गईस है |
\v 12 ऐकरे बर जेहर समझाथे,''मैहर स्थिर हवो,'' ओहर चवकना रहे की कहो गिर झिन जाए |
\v 13 तुमन कोनो ऐसन परीक्षा म नी पड़े हवा,जेहर मैनसे मन क सहे से बाहिर हो | परमेश्वर हर सच्चा हे अउ ओहर तुमन ला सामर्थ्य ले बाहिर परीक्षा मे नी पड़े देही,बरन परीक्षा क संग म निकासी भी करही की तुमन सह सका |
\v 14 ये कारन, हे मोर प्रिय, मूर्ति पुजा ले बचे रहा |
\v 15 मैहर बुध्दिमान जाएन के तुमन ले कहथो : जेला मैहर कहथो, ओला तुमन परखा |
\v 16 ओहर धन्यवाद क कटोरा, जेकर बर हमन धन्यवाद करथि ; का मसीह क लहू क सहभागिता नही ? ओ रोटी जेला हमन तोड़थन, का ओहर मसीह क देह क सहभागिता नही ?
\v 17 ऐकरे बर की ऐकेच ठन रोटी है त हमन भी जेहर डेरेच झन हन, ऐक देह हन : काबर की हमन सब ओहिच ऐक रोटी म भागी होथन |
\v 18 जेहर शरीर क भाव ले इस्त्राएली है, ओमन ला देखा : का बलिदान मन क खाए बाला बेदी क सहभागी नही |
\v 19 फिर मैहर का कहथो ? का मूर्ति म चड़हाल गईस बलिदान कुछ है, या मूर्ति कुछ है ?
\v 20 नी है, बरन ये की दूसर जाति जेमन बलिदान करथे ; ओमन परमेश्वर बर नी करे लेकिन प्रेतआत्मा बर बलिदान करथे अउ मैहर नी चाहथो की तुमन प्रेतआत्मा मन क सहभागी होवा |
\v 21 तुमन प्रभु क कटोरा अउ प्रेतआत्मा क कटोरा दोनोंच म ले नी पी सकथा | तुमन प्रभु क मेज अउ प्रेतआत्मा क मेज दोनोच म साझी नी होए सकथा |
\v 22 का हमन प्रभु ला रिस दिलाथन ? का हमन ओकर ले शक्तिमान हन ?
\v 23 सब चीज मन हर उचित त है,लेकिन सब लाभ क नी है : सब चीज मन हर मोर बर उचित त है,लेकिन सब चीज मन ले उन्नति नी है |
\v 24 कोनो हर अपनेच भलाई बर नही, बरन दूसर क भी भलाई ला खोजी (ढूढे) |
\v 25 जे कुछो कस्साई मन क हिया बिकथे, ओला खावा अउ बिवेक क कारन कुछो नी पूछा ?
\v 26 ''काबर की पृथ्वी अउ ओमे क भरपूरी प्रभु क है |''
\v 27 अगर अबिश्वासी मन ले तुमन ला कोनो हर नेवता देही,अउ तुमन जाए बर चईहा,त जे कुछो तुमन क आगू म रखल जाही ओहिच ला खावा ; अउ बिवेक क कारन कुछोच झिन पुछिहा |
\v 28 लेकिन अगर कोनो हर तुमन ले कही,''ऐहर त मूर्ति ला बलि करल चीज है,'' त ओहिच बताए बाला क कारन अउ बिवेक क कारन झिन खावा |
\v 29 मोर मतलब तोर बिवेक नही,लेकिन ओ दूसर क | भला,मोर स्वतंत्रता दुसर क बिचार ले काबर परखल जाही ?
\v 30 अगर मैहर धन्यवाद कईर के साझी होत आहो,त जेमा मैहर धन्यवाद करथो ओकर कारन मोर बदनामी काबर होथे ?
\v 31 ऐकरे बर तुमन चईहा त खावा, अउ चईहा त पिया, चाहे जे कुछो करा, सबेच कुछो परमेश्वर क महिमा बर करा |
\v 32 तुमन मन न यहूदी मन बर, न यूनानी मन बर, अउ न परमेश्वर क कलीसिया बर ठोकर क कारन बना |
\v 33 जैसन मैहर भी सब गोएठ मन मे सब झन ला खुश रखथो, अउ अपन नही लेकिन डेरेच झन मन क लाभ ला खोजत हो की ओमन उध्दार पाए जाए |
\c 11
\p \v 1 तुमन मोर जैसन चाल चला जैसन मैहर मसीह क जईसन चाल चलथो |
\v 2 हे भाई मन, मैहर तुमन ला सराहथो की सब गोएठ मन  मे तुमन मोला याद करथा ; अउ जे परम्परा मैहर तुमन ला सोपे हो, ओकर पालन करते रहा |
\v 3 लेकिन मैहर ये चाहथो की तुमन ये जाएन ला की हर ऐक आदमी क मुड़ मसीह है, अउ महिला क मुड़ आदमी है, अउ मसीह क मुड़ परमेश्वर है |
\v 4 जे आदमी हर मुड़ ढाएक के प्रार्थना या भविष्यध्दानी करथे,  ओहर अपन मुड़ क अपमाएन करथे |
\v 5 लेकिन जे महिला उघरा मुड़ प्रार्थना या भविष्यध्दवानी करथे, ओहर अपन मुड़ क अपमाएन करथे, काबर की ओहर मुण्डी होए क बरोबर है |
\v 6 अगर महिला हर ओड़नी नी ओड़ही त चुन्दी (केश) ला भी कटाए लेहे ; अगर महिला बर चुन्दी कटवाना या मुन्डन कराना लज्जा क गोएठ है, त ओड़नी ओड़हे |
\v 7 हा आदमी ला अपन मुड़ ढकना उचित नी है, काबर की ओहर परमेश्वर क स्वरूप अउ महिमा है ; लेकिन महिला आदमी क महिमा है |
\v 8 काबर की आदमी हर महिला ले त नी होईस, लेकिन महिला हर आदमी कती ले होईस ;
\v 9 अउ आदमी हर महिला बर नी सिरजल गईस है, लेकिन महिला हर आदमी बर सिरजल गईस है |
\v 10 ऐकरे बर स्वर्गदूत मन क कारन महिला ला उचित है की अधिकार अपन मुड़ पर रखे |
\v 11 तबो ले प्रभु म ना त महिला बिन आदमी, अउ ना आदमी बिन महिला क है |
\v 12 काबर की जैसन महिला आदमी ले है, ओहिच कस आदमी महिला क द्वारा है ; लेकिन सब चीज मन हर परमेश्वर ले है |
\v 13 तुमन अपन ही बिचार करा,का का महिला ला उघरा मुड़ परमेश्वर ले प्रार्थना करे बर शोभा देथे ?
\v 14 का स्वभाविक रीती ले भी तुमन नी जानथा की अगर आदमी लम्बा चुन्दी रखही, त ओकर बर अपमाएन है |
\v 15 लेकिन अगर महिला लम्बा चुन्दी रखही त ओकर बर शोभा है, काबर की चुन्दी ओकर ओढनी बर देहल गईस आहे |
\v 16 लेकिन अगर कोनो हर बिवाद करे बर चाही,त ये जाएन ले की ना हमर अउ ना परमेश्वर क कलीसिया मन क ऐसन रीती है |
\v 17  लेकिन ये हुकूम देत मैहर तुमन ला नी सराहो,ऐकरे बर की तुमन क जुटे ले भलाई नी होए,लेकिन हानी होथे |
\v 18 काबर की आगू त मैहर ये सुनाथो, की जब तुमन कलीसिया म जुटथा त तुमन मे फुट होथे, अउ मैहर ये मा कुछ बिश्वास भी करथो |
\v 19 काबर की दलबन्दी भी तुमन म जरुरेच होही, ऐकरे बर की जे मैनसे मन तुमन ले खरा है ओमन परगट होए जाए |
\v 20 तले तुमन जे ऐक जगहा म जुटथा त ये प्रभु भोज खाए बर नही,
\v 21 काबर की खाए क समय ऐक दूसर ले आगू ओं भोज ला खाए लेथे, ये नियर कोनो त भूखा रहथे अउ कोनो हर मत बाला होए जाथे |
\v 22 का खाए-पिए बर तुमन क घर नी है ? या परमेश्वर क कलीसिया ला तुच्छ जानथा,अउ जेमन क लिघे नी है ओमन ला लज्जित करथा ? मैहर तुमन ले का कहो ? का ये गोएठ म तुमन क प्रशंसा करो ? नी करो,मैहर प्रशंसा नी करो |
\v 23 काबर की ये गोएठ मोला प्रभु कती ले पहुचिस आहे, अउ मैहर तुमन ला भी पहुचाए देहे कि प्रभु यीशु हर जे रात ओहर पकड़वाए गईस,रोटी लेहिस
\v 24 अउ धन्यवाद कईर के ओला तोड़िस अउ कहिस, ''ये मोर देह है,जेहर तुमन बर है : मोर याद बर ऐहीच करल करिहा |''
\v 25 ऐहिच रीती ले यीशु हर बियारी क पीछे कटोरा भी लेहिस अउ कहिस, ''ये कटोरा मोर लहू म नावा बाचा है : जब कभो पीहा,त मोर याद बर ऐही करल करिहा |''
\v 26 काबर की जब कभो तुमन ये रोटी खईहा अउ ये कटोरा म ले पीथा,त प्रभु क मृत्यु ला जब तक ले ओहर नी आही,प्रचार करत रईहा |
\v 27  ऐकरे बर की जे कोनो अनुचित रीती ले प्रभु क रोटी खाही या ओकर कटोरा म ले पीही,ओहर प्रभु क देह अउ लहू क अपराधी ठहरही |
\v 28  ऐकरे बर मैनसे अपन आप ला जाच लेहे अउ ऐही रीती ले ये रोटी म ले खाए,अउ ये कटोरा म लर पीए |
\v 29 काबर की जे खात-पीयत समय प्रभु क देह ला नी पहिचानही ,ओहर ये खाए अउ पीए ले अपन ऊपर दण्ड लाथे |
\v 30 ऐही कारन तुमन मन मे डेरेच झन निरबल अउ रोगी हे,अउ डेरेच झन सुईत भी गईन है |
\v 31 अगर हमन अपन आप ला जाचतेन त दण्ड नी पातेन |
\v 32 लेकिन प्रभु हमन ला दण्ड देके हमर ताड़ना करथे,ऐकरे बर की हमन संसार क संग म दोषी झिन ठहरी |
\v 33 ऐकरे बर, हे मोर भाई मन, जब तुमन खाए बर जुटथा त ऐक दूसर बर ठहरल करा |
\v 34 अगर कोनो हर भूखा होही त अपन घर म खाए लेहे, जेकर ले तुमन मन क जुटना दण्ड क कारन झिन हो | बाचल गोएठ मन ला मैहर आए के ठीक करहु |
\c 12
\p \v 1 हे भाई मन, मैहर नी चाहथो की तुमन आत्मिक बरदान मन क बिषय म अनजान रहा |
\v 2 तुमन जानथा की जब तुमन दूसर जाति रहा, त गूंगी मूर्ति मन क पाछू जैसन रेंगाए रेगत रहा वैसनेच रेंगत रहा |
\v 3 ऐकरे बर मैहर तुमन ला चेतावनी देहथो की जे कोनो परमेश्वर क आत्मा क अगुवाई ले गोठियाथे, ओहर नी कहे की यीशु स्रापित है ; अउ न कोनो पवित्र आत्मा क बिन कह सकथे की यीशु प्रभु है |
\v 4 बरदान त कई मन्धे क है, लेकिन आत्मा ऐक ही है ;
\v 5 अउ सेवा भी कई मन्धे क है, लेकिन प्रभु ऐक ही है ;
\v 6 अउ प्रभावशाली बुता भी कई मन्धे क है,  लेकिन परमेश्वर ऐक ही है,जेहर सब म हर मन्धे क प्रभाव उत्पन्न करथे |
\v 7 लेकिन सब के लाभ पहुचाए बर हर ऐक ला आत्मा क प्रकाश देहल जाथे |
\v 8 काबर की ऐक झन ला आत्मा क द्वारा बुध्दि क गोएठ मन ला देहल जाथे, अउ दूसर ला ओहिच आत्मा क अनुसार ज्ञान क गोएठ |
\v 9 कोनो ला ओहिच आत्मा ले बिश्वास क,  अउ कोनो ला ओहिच ऐक आत्मा ले चंगा करे क बरदान देहल जाथे |
\v 10 फिर कोनो ला सामर्थ्य क बुता करे क शक्ति, अउ कोनो ला भविष्यध्दावानी क, अउ कोनो ला आत्मा मन क परख, अउ कोनो ला अनेक मन्धे क भाषा, अउ कोनो ला भाषा मन क अर्थ बताए बर |
\v 11 लेकिन ये सब प्रभाव शाली बुता ओहिच ऐक आत्मा हर कराथे है, अउ जेला जो चाहेल ओहर बाएट देथे |
\v 12 काबर की जैसन देह हर ऐक है अउ ओकर अंग डेरेच अकुन है, अउ ओ ऐक देह क सब अंग डेरेच होए पर भी सब हर मिल के ऐक ही देह है, ओहिच नियर मसीह हर भी है |
\v 13 काबर की हमन सब झन का यहूदी हो का यूनानी हो, का दास हो का स्वतंत्र हो, ऐक ही आत्मा क द्वारा ऐक देह होए बर बपतिस्मा लेहे हन,अउ हमन सब ला ऐक ही आत्मा पीलाल गईस आहे |
\v 14 ऐकरे बर की देह म ऐक ही अंग नही लेकिन डेरेच अकुन है |
\v 15 अगर गोड़ हर कही, ''मैहर हाथ नी हो,ऐकरे बर देह क नही,'' त का ओहर ये कारन देह क नही ?
\v 16 अउ अगर कान कही, ''मैहर आख नही,ऐकरे बर देह क नही,'' त का ओहर ये कारन देह क नी है ?
\v 17 अगर सब देह आख होतिस त सुने बर कहा कती ले होतिस ? अगर सब देह कान होतिस,त सूघना कहा कती ले होतिस ?
\v 18 लेकिन सहीच म परमेश्वर हर अंग मन ला अपन इक्छा क अनुसार ऐक-ऐक कईर के देह म रखिस है |
\v 19 अगर ओमन सब ऐक ही अंग होतीन,त देह कहा होतिस ?
\v 20 लेकिन अब अंग त डेरेच अकुन है,लेकिन देह ऐक ही है |
\v 21 आख हर हाथ ले नी कह सकथे, ''मोला तोर जरूरत नी है,'' अउ न मुड़ हर गोड़ ले कह सकथे,''मोला तोर जरूरत नी है |''
\v 22 लेकिन देह क ओं अंग जे दूसर ले कमजोर लगथे, डेरेच ही जरूरत है ;
\v 23 अउ देह क जे अंग ला हमन आदर क नी समझथन ओहिच मन ला हमन के ज्यादा आदर देथन ; अउ हमर शोभा हिन अंग अउ भी ज्यादा शोभा मान होए जाथे,
\v 24 फिर भी हमर शोभा मान अंग मन ला ऐकर जरूरत नी है | लेकिन परमेश्वर हर देह ला ऐसन बनाए देहिस आहे की जे अंग ला आदर क कमी रहिस ओहिच ला अउ भी डेरेच आदर मिलही |
\v 25 तले देह म फुट झिन पड़े, लेकिन ऐक अंग दूसर क बराबर चिन्ता करे |
\v 26 ऐकरे बर अगर ऐक अंग हर दुख पाथे, त सब अंग ओकर संग म दुख पाथे ; अउ अगर ऐक अंग क बड़ाई होथे, त ओकर संग सब अंग आनन्द मनाथे |
\v 27 ऐहिच मन्धे क तुमन सब मिलके मसीह क देह हवा, अउ अलग-अलग ओकर अंग हवा ;
\v 28 अउ परमेश्वर हर कलीसिया म अलग-अलग आदमी नियुक्त करिस आहे : पहिला प्रेरित,दूसर भविष्यक्ता,तिसरा शिक्षक,फिर सामर्थ्य क बुता करे बाला,फिर चंगा करे बाला,अउ उपकार करे बाला,अउ प्रबन्ध करे बाला,अउ नाना प्रकार क भाषा गोठियाए बाला |
\v 29 का सब प्रेरित हे ? का सब भविष्यध्दक्ता हे ? का सब उपदेशक है ? का सब सामर्थ्य क बुता करे बाला हे ?
\v 30 का सब ला चंगा करे क बरदान मिले हे ? का सब नाना प्रकार क भाषा बोलथे ?
\v 31 का सब अनुवाद करथे ? तुमन बड्खा-बड्खा बरदान मन क धुन म रहा | लेकिन मैहर तुमन ला अउ भी सब ले उत्तम डगर बताथो |
\c 13
\p \v 1 अगर मैहर मैनसे अउ स्वर्गदूत मन क बोली मन ला बोलहु अउ प्रेम नी रखहू, त मैहर ठनठनात पीतल, अउ अउ झनझनात झांझ हो |
\v 2 अउ अगर मैहर भविष्यध्दणी कईर सको,अउ सब भेद मन ला अउ सब जाएत क ज्ञान ला समझो, अउ मोला हिया तक पूरा बिश्वास हो की मैहर पहार मन ला हटाए दो, लेकिन प्रेम नी रखहू, त मैहर कुछ भी नी हो |
\v 3 अगर मैहर अपन सम्पूर्ण संपत्ति कंगाल मन ला खिलाए दो, या अपन देह ला जलाए बर दे दो, अउ प्रेम नी रखहू, त मोला कुछ भी लाभ नी हे |
\v 4 प्रेम हर धीरज वंत हे, अउ कृपाल हे ; प्रेम डाह नी करे ; प्रेम हर अपन बडाई नी करे, अउ फुले भी नही,
\v 5 ओहर अनरीति नी चले, ओहर अपन भलाई नी चाहे, झुनझलाथे भी नही, बुरा नी माने |
\v 6 कुकर्म ले आनन्दित नी होए, लेकिन सत्य ले आनन्दित होथे |
\v 7 ओहर सब गोएठ ला सह लेथे, सब गोएठ क प्रतीति करथे, सब गोएठ क आशा रखथे, सब गोएठ म धीरज धरथे |
\v 8 प्रेम हर कभो नी टले ; भविष्यध्दानी मन होही,त आखरी होए जाही ; भाषा मन हे, त जात रही ; ज्ञान होही, त मिट जाही |
\v 9 काबर की हमर ज्ञान हर आधा हे,अउ हमर भविष्यध्दनी अधूरा हे ;
\v 10 लेकिन जब सर्वसिध्द आही, त अधूरा हर मिट जाही |
\v 11 जब मैहर लईका रहे, त मैहर लईका मन क जैसन गोठियात रहे, लईका मन जैसन मन रहिस, लईका मन जैसन समझ रहिस ; लेकिन जब सियान होए गए त लईका मन क गोएठ ला छोएड़ देहे |
\v 12 अझे हमन ला सीसा (अएना) म धुधला सन दिखई देहत है, लेकिन ओ समय आमने-सामने देखब ; ये समय मोर ज्ञान अधूरा हे, लेकिन ओ समय ऐसन पूरा रीती ले पहिचानहु, जैसन मैहर पहिचानल गए हो |
\v 13 पर अब बिश्वास, आशा, प्रेम ये तीनो मन स्थाई है, पर ऐमन म सब ले बड्खा प्रेम हे |
\c 14
\p \v 1 प्रेम क अनुकरन करा, अउ आत्मिक बरदान मन क धुन म रहा, बिशेष कईर के ये की भविष्यध्दानी करा |
\v 2 काबर की जेहर अन्य भाषा म गोठीयाथे ओहर मैनसे मन ले नही लेकिन परमेश्वर ले गोठियाथे ; ऐकरे बर की ओकर गोएठ ला कोनो हर नी समझथे, काबर की ओहर भेद क गोएठ ला आत्मा म होए के गोठियाथे |
\v 3 लेकिन जेहर भविष्यध्दानी करथे, ओहर मैनसे मन ले उन्नति अउ उपदेश अउ अउ शान्ति क गोएठ ला गोठियाथे |
\v 4 जेहर अन्य भाषा म गोठियाथे, ओहर अपन ही उन्नति करथे ; लेकिन जेहर भविष्यध्दानी करथे, ओहर कलीसिया क उन्नति करथे |
\v 5 मैहर चाहथो की तुमन सब अन्य भाषा मन मे गोठियाए करा लेकिन ऐकर ले ज्यादा ये चाहत आहो की भविष्यध्दानी करा : काबर की अगर अन्य भाषा गोठियाए बाला कलीसिया क उन्नति बर अनुवाद करे बाला नी हो त भविष्यध्दानी करे बाला ओकर ले बईढ़ के है |
\v 6 ऐकरे बर हे भाई मन,अगर मैहर तुमन क लिघे आए के अन्य भाषा मन मे गोठियाहू, अउ प्रकाश या ज्ञान या भविष्यध्दानी या उपदेश क गोएठ तुमन ले नी कहू, त मोर ले तुमन ला का लाभ होही ?
\v 7 ये ही नियेर अगर निर्जीव चीज मन भी जेमन ले ध्वनी हिकलथे, जैसन बासुरी या बीन, अगर ओमन क स्वरो म भेद नी हो ही त जे फुकथे या बजाथे, ओकर कईसन पहिचानल जाही ?
\v 8 अउ अगर तुरही क शब्द सफा नी होही, त कोन लड़ाई बर तियारी करही ?
\v 9 ऐसन ही तुमन भी अगर जीभ ले सफा-सफा गोएठ नी कईहा, त जे कुछ कहल जाथे ओला कईसन समझल जाही ? तय त बईहर ले गोठियाए बाला ठहरबे |
\v 10 जगत म कतेक ही नियेर क भाषा मन काबर न होए, लेकिन ओमे ले कोनो हर भी बिन अर्थ क नी होही |
\v 11 ऐकरे बर अगर मैहर कोनो भाषा ला नी समझहु,त गोठियाए बाला क नजर म परदेशी ठहरहू अउ गोठियाए बाला मोर नजर म परदेशी ठहरही |
\v 12 ऐकरे बर तुमन भी जब आत्मिक बरदान मन क धुन म हवा,त ऐसन प्रयास करा की तुमन क बरदान मन क बढ़ोतरी ले कलीसिया क भी बढ़ोतरी होवे |
\v 13 ये कारन जे अन्य भाषा गोठियाही,ओहर प्रार्थना करे की ओकर अनुवाद भी कईर सका |
\v 14 ऐकरे बर अगर मैहर अन्य भाषा म प्रार्थना करहु,त मोर आत्मा हर प्रार्थना करथे लेकिन मोर बुध्दि हर बुता नी  करे |
\v 15 तले का करे बर चाही ? मैहर आत्मा ले भी प्रार्थना करहु,अउ बुध्दि ले भी प्रार्थना करहु ; मैहर आत्मा ले भी गाहु,अउ बुध्दि ले भी गाहु |
\v 16 नही त अगर तय आत्मा ले ही धन्यवाद करबे,त फिर अज्ञानी हर तोर धन्यवाद पर आमीन कईसन कही ? काबर की ओहर तो नी जाने की तय का कहथस ?
\v 17 तय त भलेच जानथस की धन्यवाद करथ,लेकिन दूसर क उन्नति नी होथे |
\v 18 मैहर अपन परमेश्वर क धन्यवाद करथो,की मैहर तुमन ले सब ले ज्यादा अन्य भाषा मन मे बोलथो |
\v 19 लेकिन कलीसिया म अन्य भाषा म दस हजार गोएठ कहे ले ये मोला अउ भी बढ़िया जाएन पड़थे ; की दूसर मन क सिखाए बर बुध्दि क पांच ही गोएठ ला कहो |
\v 20 हे भाई मन,तुमन समझे म लईका झिन बना : बुराई म त लईका रहा,लेकिन समझे म सियान बना |
\v 21 व्यवस्था म त लिखल आहे की प्रभु कहथे, ''मैहर अपरिचित भाषा बोले बाला मन क द्वारा , अउ पराया मुह क द्वारा ऐ मैनसे मन ले गोठियाहू तबो ले ओमन मोर नी सुनही |''
\v 22 ऐकरे बर अन्य भाषा मन बिश्वासी मन बर नी है, लेकिन अबिश्वासी मन बर चिन्हा है ; अउ भविष्यध्दानी अबिश्वासी मन बर नी है, लेकिन बिश्वासी मन बर चिन्ह है |
\v 23 तले अगर कलीसिया ऐक जगहा म इकट्ठा हो,अउ सब क सब अन्य भाषा म बोलही,अउ बाहरी कती क या अबिश्वासी लोग मन भीतरी आए जाही त का ओहर तुमन ला पागल नी कही ?
\v 24 लेकिन अगर सब झन भविष्यध्दानी करे लागही,अउ कोनो अबिश्वासी या बाहरी मैनसे मन भीतर आए जाही,त सब ओला दोषी ठहराए देही अउ परख लेही ;
\v 25 अउ ओमन क मन क भेद परगट होए जाही,अउ तब ओहर मुह क बल म गिर के परमेश्वर ला दण्डवत करही,अउ माएन लेही की सहीच म परमेश्वर हर तुमन क मांझा म है |
\v 26 ऐकरे बर हे भाई मन,का करेक बर चाही ?जब तुमन इकटठा होथा,त हर ऐक झन क हृदय म भजन या उपदेश या अन्य भाषा या प्रकाश या अन्य भाषा क अर्थ बताए बर रथे | सब कुछ आत्मिक उन्नति बर होएक चाही |
\v 27 अगर अन्य भाषा म गोठियाऐक बर रही त दुई झन या बगरा हो त तिन झन बारी-बारी ले बोले,अउ ऐक मैनसे अनुवाद करे |
\v 28 लेकिन अगर अनुवाद करे बाला नी हो, त अन्य भाषा बोले बाला कलीसिया म शान्त रहे, अउ अपन मन ले अउ परमेश्वर ले गोठियात रहे |
\v 29 भविष्यध्दक्ता मन ले दूई या तिन बोले, अउ बाचल लोग मन ओमन क बचन ला परखे |
\v 30 लेकिन अगर दूसर पर जे बैठिस आहे,कुछेक ईश्वरीय प्रकाश होही त आगू क हर चुप होए जाए |
\v 31 काबर की तुमन ऐक-ऐक कईर के भविष्यध्दानी कईर सकथा,ताकि सब झन सिखे अउ सब शान्ति पाए |
\v 32 अउ भविष्यध्दक्ता मन क आत्मा हर भविष्यध्दक्ता मन क बस म है |
\v 33 काबर की परमेश्वर गड़बड़ी क नी है,लेकिन शान्ति क परमेश्वर है | जैसन पवित्र मैनसे मन क सब कलीसिया म है |
\v 34 महिला मन कलीसिया क सभा म चुप रहे,काबर की ओमन ला गोठियाए क हुकूम नी है,लेकिन अधीन म रहे क हुकूम है,जैसन व्यवस्था म लिखल भी आहे |
\v 35 अगर ओमन कुछू सिखेक बर चाही त घर म अपन-अपन घरदार मन ले पूछे,काबर की महिला मन क कलीसिया म गोठियाना लज्जा क गोएठ है |
\v 36 का परमेश्वर क बचन हर तुमन मन ले हिकलिस है ? या केबल तुमन तक ही पहुचे है ?
\v 37 अगर कोनो मैनसे हर अपन आप ला भविष्यध्दक्ता या आत्मिक जन समझथे,त जाएन ले की जे गोएठ ला मैहर तुमन ला लिखत आहो,ओहर प्रभु क हुकूम है |
\v 38 लेकिन अगर कोनो हर नी मानही,त ओके ला भी झिन माना |
\v 39 तले हे भाई मन,भविष्यध्दानी करे क धुन म रहा अउ अन्य भाषा बोले ले मना झिन करा ;
\v 40 पर सब गोएठ शालीनता अउ व्यवस्थित रूप ले करल जाए |
\c 15
\p \v 1 हे भाई मन, अब मैहर तुमन ला ओहिच सुसमाचार बतात आहो जेला आगू ले सुनाए दारे हो, जेला तुमन हर अंगीकार भी करे रहा अउ जेमे तुमन स्थिर भी हा |
\v 2 ओकरे द्वारा तुमन क उध्दार भी होथे, अगर ओ सुसमाचार ला जेला मैहर तुमन ला सुनाए रहे स्मरन रखिहा ; नही त तुमन क बिश्वास करना ब्यर्थ होईस |
\v 3 ऐहिच कारन मैहर सब ले आगू तुमन ला ओहिच गोएठ ला पहुचाए देहे,जेहर मोर जग पहुचे रहिस की पवित्र शास्त्र क बचन क अनुसार यीशु मसीह हमर पाप मन बर मईर गिस,
\v 4 अउ गाड़ल गईस,अउ पवित्र शास्त्र क अनुसार तीसर दिन म जी भी उठिस,
\v 5 अउ कैफा ला तब बारहो मन ला दिखाई देहिस |
\v 6 फिर ओहर पांच सव ले अधिक भाई मन ला ऐक संग म दिखाई देहिस,जेमे ले डेरेच झन अबले जीवित आहे पर कुछ मईर गईन है |
\v 7 फिर ओहर याकूब ला दिखाई देहिस तब सब प्रेरित मन ला दिखाई देहिस |
\v 8 सब क बाद म मोला भी दिखाई देहिस,जे माना आधा दिन मन क जनमल हो |
\v 9 काबर की मैहर प्रेरित मन ले सब ले छोटा हो,बरन प्रेरित कहलाए क लाएक भी नी हो,काबर की मैहर परमेश्वर क कलीसिया ला सताए रहे |
\v 10 लेकिन मैहर जे कुछू भी हो,परमेश्वर क अनुग्रह ले हो | ओकर(प्रभु यीशु)अनुग्रह जे मोर पर होईस,ओहर ब्यर्थ नी होईस ; लेकिन मैहर ओमन सब ले बईढ़के मेहनत भी करे : तबो ले ऐहर मोर कती ले नी होईस लेकिन परमेश्वर क अनुग्रह हर जे मोर पर रहिस |
\v 11 ऐकरे बर चाहे मैहर हो,चाहे ओमन हो,हमन ऐहिच प्रचार करथन,अउ ऐहीच पर तुमन बिश्वास भी करा |
\v 12 ऐकरे बर जब की मसीह क ये प्रचार करल जाथे की ओहर मरलमन ले जी उठिस,त तुमन म ले केतेक झन कईसे कथे की मरल मन क पुनरुत्थान हैएच नही ?
\v 13 अगर मरल मन क पुनरुत्थान हैएच नही,त मसीह हर भी नी जी उठिस आहे ;
\v 14 अउ अगर मसीह हर नी जी उठिस,त हमर प्रचार करना भी ब्यर्थ है,अउ तुमन क बिश्वास हर भी ब्यर्थ है |
\v 15 बरन हमन परमेश्वर क झूठ हर गवाह ठहरेन ; काबर की हमन हर परमेश्वर क बिषय म ये गवाही देहे हन की ओहर मसीह ला जिलाए देहिस,तबो ले अगर नी जिलाईस अगर मरल मन ले नी जी उठतिस |
\v 16 अउ अगर मुरदा नी जी उठतिस,त मसीह हर भी नी जी उठिस ; 
\v 17 अउ अगर मसीह नी जी उठिस,त तुमन मन क बिश्वास ब्यर्थ है,अउ तुमन अब तक ले अपन पाप मन मे फसे हवा |
\v 18 बरन जेहर मसीह म सुईत गईन है,ओमन भी नायेस होइन |
\v 19 अगर हमन केबल ऐहिच जीवन म मसीह ले आशा रखथन त हमन सब मैनसे मन ले डेरेच अभागा हन |
\v 20 लेकिन सहीच म यीशु हे मुरदा मन ले जी उठिस आहे,अउ जेमन सुईत गईन है ओमन ले यीशु प्रभु हर आगू क फर होईस |
\v 21 काबर की जब मैनसे क द्वारा मृत्यु हर अईस,त मैनसे ही क द्वारा मरल मन क पुनरुत्थान हर भी अईस |
\v 22 अउ जैसन आदम म सब झन मरथे,ओहिच कस मसीह म सब जीलाए जाही,
\v 23 लेकिन हर ऐक झन अपन-अपन बारी ले : पहिला फर मसीह,फिर मसीह क आए क बाद ओकर लोग मन |
\v 24 ऐकर बाद म अन्तहोही | ओ समय ओहर सबेच प्रधानता,अउ सब अधिकार,अउ सामर्थ्य क अन्त कईर के रायेज ला परमेश्वर दाऊ क हाथ म सोप देही |
\v 25 काबर की जब तक ले ओहर अपन बैरी मन ला अपन गोड़ क खालहे नी ले आही,तब तक ओकर रायेज करना जरुरेच है |
\v 26 सब ले आखरी बैरी जेला नायेस करल जाही,ओहर मृत्यु है |
\v 27 काबर की, ''परमेश्वर हर सब कुछ ला ओकर गोड़ क खालहे कईर देहिस आहे,'' लेकिन जब ओहर कहथे की सब कुछ हर ओकर अधीन कईर देहल आहे त साफ है की जेहर सब कुछ ला ओकर अधीन कईर देहिस,ओहर अपन अलगेच रहिस |
\v 28 अउ जब सब कुछ ओकर अधीन होए जाही, त बेटा अपन हर भी ओकर अधीन होए जाही, जेहर सब कुछ ला ओकर अधीन कर देहिस, ताकि सब मे परमेश्वर हर ही सब कुछ होए |
\v 29 नही त जे मैनसे मन मरल मन बर बपतिस्मा लेथे ओमन का करही ? अगर मुरदा मन जी उठथे ही नही त फिर काबर ओमन बर बपतिस्मा लेथे ?
\v 30 अउ हमन भी काबर हर घरी जोखिम मन मे पड़े रहथन ?
\v 31 हे भाई मन,मोला ओ घमण्ड क कसम जेहर हमर मसीह यीशु म मैहर तुमन क बिषय म करथो कि मैहर हर दिन मरथो |
\v 32 अगर मैहर मैनसे मन क रीती पर एफिसुस म जंगली-जन्तु मन ले लड़े त मोला का लाभ होईस ? अगर मुरदा मन जिलाल नी जाही, ''त आवा, खाई-पीई, काबर की काईल त मईर जाबो |''
\v 33 धोखा झिन खईहा, ''बुरा संगति बढ़िया चरित्र ला बिगाएड़ देथे |''
\v 34 धरम बर जाएग उठा अउ पाप झिन करा ; काबर की कुछ ऐसन है जेमन परमेश्वर ला नी जाने | मैहर तुमन ला लज्जित करे बर ऐला कहथो |
\v 35 अब कोनो हर ये कही, ''मुरदा मन कोन रीति ले जी उठथे,अउ कईसन देह क संग म आथे ?''
\v 36 हे बिन बुईध क ! जे कुछो ला तय बोलथस,जबले ओहर नी मरही जिलाल कईसन जाही |
\v 37 अउ जेला तय हर बुनथस,ये ओ देह हर नी है जेहर जन्मे बाला है,लेकिन निरा दाना है,चाहे गेहू क चाहे कोनो अउ अनाज क |
\v 38 लेकिन परमेश्वर हर अपन इक्छा क अनुसार ओला देह देथे,अउ हर ऐक बीज ला ओकर बिशेष देह |
\v 39 सब शरीर ऐक समान नी है : मैनसे मन क शरीर अउर है, पशु मन क शरीर अउर है ; चरई मन क शरीर अउर है ; मछरी मन क शरीर अउर है |
\v 40 स्वर्गीय देह है अउ पार्थिव देह हर भी है | लेकिन स्वर्गीय देह मन क तेज अउ है,अउ पार्थिव क अउ |
\v 41 सूरज क तेज अउ है,चांद क तेज अउ है,अउ तारा मन क तेज अउ है,(काबर की ऐक तारा अउ दूसर तारा क तेज म अन्तर है )|
\v 42 मुरदा मन क जी उठना भी ऐसन ही है | शरीर हर नाशवान दशा म बुनल जाथे अउ अबिनाशी रूप म जी उठथे |
\v 43 ओहर आदर क संग म बुनल जाथे,अउ तेज क संग म जी उठथे ; निरबलता क संग म बुनल जाथे,अउ सामर्थ्य क संग जी उठथे |
\v 44 स्वभाविक देह बूनल जाथे,अउ आत्मिक देह जी उठथे : जबकी स्वभाविक देह है त आत्मिक देह भी है |
\v 45 ऐसहिच लिखल भी आहे,की ''पहिला मैनसे,मने की आदम जीवित प्रानी बनिस '' अउ आखरी आदम,मने की यीशु मसीह जीवन दायक आत्मा बनिस |
\v 46 लेकिन आगू आत्मिक नी रहिस पर स्वभाविक रहिस,ऐकर बाद म आत्मिक होईस |
\v 47 पहिला मैनसे धरती कती ले मने की माटी क रहिस ; दूसर मैनसे हर स्वर्गीय  क  है |
\v 48 जैसन ओहर माटी क रहिस,ओहिच कस ओमन भी है जे माटी क है ; अउ जैसन ओहर स्वर्गीय है,ओहिच कस ओमन भी है जे स्वर्गीय है |
\v 49 अउ जैसन हमन हर ओकर रूप धारन करे हन जे माटी क रहिस ओहिच कस ओ स्वर्गीय क रूप ला भी धारन करब |
\v 50 हे भाई मन, मैहर ये कहथो की मॉस अउ लहू परमेश्वर क रायेज क अधिकारी नी होए सकथन, अउ न नायेसवान हर अबिनाशी क अधिकारी होए सकथे |
\v 51 देखा, मैहर तुमन ले भेद क गोएठ ला कहथो : हमन सब झन नी सोअब, लेकिन सब झन बदेल जाबो,
\v 52 अउ ऐहर छन भर म, पलक मारत ही आखरी तुरही फुकत ही होही | काबर की तुरही फूकल जाही अउ मुरदा मन अबिनाशी दशा म उठाल जाही, अउ हमन बदेल जाबो |
\v 53 काबर की जरुरेच है की ये नाएस वान देह हर अबिनाशी ला पहिन लेही,अउ ये मरन हार देह हर अमरता ला पहिन ले |
\v 54 अउ जब ये नाएस वान हर अविनाशी ला पहिन लेही,अउ ये मरनहार हर अमरता ला पहिन लेही,तब ओ बचन हर जे लिखाल आहे,पुरा होए जाही : ''जय हर मृत्यु ला लिगेल लेहिस |
\v 55 हे मृत्यु, तोर जय कहा रहिस ? हे मृत्यु, तोर डंक कहा रहिस ?''
\v 56 मृत्यु क डंक पाप है, अउ पाप क बल व्यवस्था है |
\v 57 लेकिन परमेश्वर क धन्यवाद हो, जेहर हमर प्रभु यीशु क द्वारा हमन ला जयवंत करथे |
\v 58 ऐकरे बर हे मोर प्रिय भाई मन, द्रुन अउ अटल रहा,अउ प्रभु क बुता म हमेशा बड़हत जावा, काबर की ये जानथा की तुमन क मेहनत हर प्रभु म ब्यर्थ नी जाही |
\c 16
\p \v 1 अब ओ चन्दा क बिषय म जे पवित्र मैनसे मन बर करल जाथे, जैसन हुकूम मैहर गलातिया क कलीसिया मन ला देहे, ओहिच कस तुमन भी करा |
\v 2 सप्ताह क शुरू दिन तुमन मन ले हर ऐक झन अपन कमाई क अनुसार कुछ अपन बर रख छोड़े करा की मोर आए पर चन्दा झिन करे बर पड़ही |
\v 3 अउ जब मैहर आहू,त जेमन ला तुमन चईहा ओमन ला मैहर चिठ्टी दे के भेज देहु की तुमन मन क दान यरूशलेम पहुचाए देही |
\v 4 अगर मोर भी जाए बर उचित होईस,त ओमन मोर संग जाही |
\v 5 मैहर मकिदुनिया होए के तुमन क लिघे आहू,काबर की मोला मकिदिनिया होए के जानेच है |
\v 6 लेकिन संम्भव है की तुमन क हिया ही ठहर जाओ अउ शरद ऋतू तुमन क हिया काटहु,तब जे कती मोर जाना होही ओ कती तुमन मोला पहुचाए देईहा |
\v 7 काबर की मैहर डगर म तुमन ले भेट करे बर नी चाहथो ; लेकिन मोला आशा है की अगर प्रभु चाहे त कुछ समय तक ले तुमन मन क संग रहू |
\v 8 लेकिन मैहर पिन्तेकुस्त तक ले इफिसुस म रहू, काबर की मोर बर हुवा ऐक बड़खा अउ उपयोग क दूरा खुलिस आहे, अउ बिरोधी मन डेरेच झन है |
\v 9 काबर की मोर बर हुवा ऐक बड़खा अउ उपयोग दुरा खुलिस है ; अउ बिरोध ढेरेच अकुन है |
\v 10 अगर तीमुथियुस आए जाही,त देखिहा हिया निडर रहे ; काबर की ओहर मोर समान प्रभु क बुता ला करथे |
\v 11 ऐकरे बर कोनो मन ओला तुच्छ झिन जान्हिया, लेकिन ओके ला कुशलता ले ये कती पहुचाए देईहा की मोर लिघे आए जाही ; काबर की मैहर ओकर बाट जोहत आहो की ओहर भाई मन क संग आए |
\v 12 भाई अपुल्लोस ले मैहर डेरेच बिनती करे हो की तुमन मन क लिघे भाई मन क संग जाए ; लेकिन ओहर ये समय जाए क कुछ भी इक्छा नी करिस, लेकिन जब मौका पाही तब आए जाही |
\v 13 जागत रहा, बिश्वास म स्थिर रहा, पुरुषार्थ करा, बलवन्त होवा |
\v 14 जे कुछु करथा प्रेम ले करा |
\v 15 हे भाई मन, तुमन स्तिफनास क घराना ला जानथा की ओमन अखया क आगु क फर है, अउ पवित्र मैनसे मन क सेवा बर तइयार रहथन |
\v 16 ऐकरे बर मैहर तुमन ले बिनती करथो की ऐसन मन क अधीन रहा, बरन हर ऐक क जे ये बुता म परिश्रम अउ सहकर्मी है |
\v 17 मैहर स्तिफनास अउ फूरतूनातुस अउ अखइकुस क आए ले आनन्दित हों, काबर की ओमन मन तुमन मन क घटी ला पुरा करीन है |
\v 18 ओमन मन मोर अउ तुमन क आत्मा ला चैन देहिन है, ऐकरे बर ऐसन मन क माने करा |
\v 19 आसिया क कलीसिया मन कती ले तुमन ला नमस्कार ; अक्विला अउ प्रिसका क अउ ओमन क घर क कलीसिया क भी तुमन ला प्रभु म ढेरेच-ढेरेच नमस्कार !
\v 20 सब भाई मन क तुमन ला नमस्कार | पवित्र चुम्बन ले अपन-अपन म नमस्कार करा |
\v 21 मोर पौलुस क अपन हाथ क लिखल नमस्कार |
\v 22 अगर कोनो हर प्रभु ले प्रेम नी रखही त ओहर शापित होए | हे हमर प्रभु,आव ! 
\v 23 प्रभु यीशु क अनुग्रह तुमन पर होवत रहे |
\v 24 मोर प्रेम मसीह यीशु म तुमन सब क संग म रहे | आमीन |
