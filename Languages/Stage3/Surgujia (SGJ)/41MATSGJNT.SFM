\id MAT
\ide UTF-8
\rem Copyright Information: Creative Commons Attribution-ShareAlike 4.0 License
\h मत्ती
\toc1 मत्ती का सुसमाचार
\toc2 मत्ती
\mt1 MATTHEW
\mt1 मत्ती
\c 1
\p
\v 1 अब्राहम कर संतान, दाऊद कर संतान, यीशु मसीह कर बंशावली |
\v 2 अब्राहम ले इसहाक हर जनमिस, इसहाक ले याकूब हर जनमिस, याकूब ले यहूदा अउ ओकर भाई मन जनमिन,
\v 3 यहूदा अउ तमार ले फिरिस अउ जोरह जनमिन, फिरिस ले हिस्त्रोन हर जनमिस, अउ हिस्त्रोन ले एराम हर जनमिस,
\v 4 एराम ले अम्मिनादाब हर जनमिस, अम्मिनादाब ले नहसोन हर, अउ नहसोन ले सलमोन जनमिस,
\v 5 सलमोन अउ राहाब ले बोअज हर जनमिस, बोअज अउ रुत ले ओबेद हर जनमिस, अउ ओबेद ले यिशै जनमिस,
\v 6 अउ यिशै ले दाऊद राजा हर जनमिस | अउ दाऊद ले सुलेमान हर ओ महिला ले जनमिस जेहर आगू उरिय्याह कर घर दारिन रहिस,
\v 7 सुलैमान ले रहबाम हर जनमिस, रहबाम ले अबिय्याह हर जनमिस, अउ अबिय्याह ले आसा हर जनमिस,
\v 8 आसा ले यहोशाफात हर जनमिस, यहोशाफात ले योराम हर जनमिस, अउ योराम ले उज्जियाह हर जनमिस,
\v 9 उज्जियाह ले योताम हर जनमिस, योताम ले आहाज हर जनमिस, अउ आहाज ले हिजकिय्याह हर जनमिस,
\v 10 हिजकिय्याह ले मनश्शिह हर जनमिस, मनश्शिह ले आमोन हर जनमिस, अउ आमोन ले योशिय्याह हर जनमिस ;
\v 11 अउ बांधल जाए से बेबीलोन म जाए तक क समय म योशिय्याह ले यकून्याह, अउ ओकर भाई मन जनमिन |
\v 12 बंधुवा होए के बेबीलोन पहुचाए जाए क आगू यकुन्याह ले शालतिएल जनमिस, अउ शालतिएल ले जरुब्बाबिल हर जनमिस,
\v 13 जरुब्बाबिल ले अबिहूद हर जनमिस, अबिहूद ले एल्याकीम हर जनमिस, अउ एल्याकीम ले अजोर हर जनमिस,
\v 14 अजोर ले सदोक हर जनमिस, सदोक ले अखीम हर जनमिस, अउ अखीम ले एलीहूद हर जनमिस,
\v 15 इलीहूद ले इलियाजार हर जनमिस, इलियाजार ले मत्तान हर जनमिस, अउ मत्तान ले याकूब हर जनमिस,
\v 16 याकूब ले यूसुफ हर जनमिस, जेहर मरियम कर घरदार रहिस, अउ मरियम ले यीशु जेहर मसीह भी कहलाथे, जनमिस |
\v 17 ऐ मन्धे कर अब्राहम ले दाऊद तक ले चउदह पिड़ही होईस, अउ दाऊद ले बेबीलोन ले बंधुवा होए के पहुचाए जाए तक चउदह पिड़ही, अउ बंधुवा होए के बेबीलोन ला पहुचाए जाए कर समय तक ले मसीह तक ले चउदह पिड़ही होईस |
\v 18 यीशु मसीह कर जनम ऐ मन्धे ले होईस, कि जब यीशु कर दाई मरियम क सगाई यूसुफ कर संग म होए रहिस, त ओमन कर जुटे कर आगूच ले मरियम हर पवित्रआत्मा कती ले गर्भ ले पायेल गईस |
\v 19 तले मरियम कर घरदार यूसुफ हर जे धर्मी रहिस अउ मरियम ला बदनाम करे बर नी चाहत रहिस, ओला चुपके ले छोयेड़ देहेक बर बिचार करिस |
\v 20 "जब यूसुफ हर ये गोएठ कर बिचार म ही रहिस की त प्रभु कर स्वर्ग दूत हर ओला सपना म दिखाई देके कहे लागिस, ""हे यूसुफ ! दाऊद क संतान तय अपन घरदारिन ला अपन हिया ले आए बर झिन डर, काबर की जे मरियम कर गर्भ म हे ओहर पवित्र आत्मा कती ले हे |"
\v 21 ओहर बेटा जनमही अउ ओकर नाव यीशु रखबे, काबर की ओहर अपन मैनसे मन क पाप ले उध्दार करही |
\v 22 ऐ सब ऐकरे बर होही कि जे बचन ला प्रभु अपन भविष्यध्दक्ता मन क द्वारा कहे रहिस ओहर पूरा होही :
\v 23 'देखा,ऐक कुमारी हर गर्भवती होही अउ ऐक बेटा ला जनमाही, अउ ओ बेटा कर नाव इम्मानुएल रखल जाही, जेकर अर्थ है परमेश्वर हमर संग म |
\v 24 तब यूसुफ नींद ले जागिस अउ प्रभु क दूत क हुकूम अनुसार अपन घर दारिन ला अपन हिया ले लानिस ;
\v 25 अउ जब तकले मरियम हर बेटा ला नी जनमईस तबले यूसुफ हर मरियम कर लिघे नी गईस : अउ ओहर ओकर नाव यीशु रखिस |
\c 2
\p \v 1 हेरोदेस राजा कर दिन मन मे जब यहूदिया कर बैतलहम म यीशु क जनम होईस, त पूरब कती ले कई ज्योतिषी मन यरूशलेम म आए के पूछे लागिन,
\v 2 'यहूदी मन कर राजा जेकर जनम होईसे, कहा हे ? काबर की हमन पूरब म ओकर तारा ला देखे ही अउ ओला प्रणाम करे बर आए ही |''
\v 3 ऐला सुइन के हेरोदेस राजा अउ ओकर संग सबेच यरूशलेम धबराए गिस |
\v 4 तब ओहर मैनसे मन क सब प्रधान याजक अउ शास्त्री मन ला जुटाए के ओमन ले पूछिस,''मसीह कर जनम कहा कती होयेक चाही ?''
\v 5 ओमन मन ओकर से कहिन,''यहूदिया क बैतलहम मे,काबर कि भविष्यध्दक्ता कर द्वारा ऐकस लिखल आहे :
\v 6 हे बैतलहम,  तय जेहर यहूदा कर प्रदेश म हस, तय कोनोच रीती ले यहूदा कर अधिकारी मन ले सबले छोटका नी हस ; काबर की तोर ले ऐक अधिपति हिकलही, जे मोर प्रजा इस्त्राएल कर रखबाली करही |
\v 7 तब हेरोदेस हर ज्योतिषी (ज्ञानी) मन ला चुपके ले बुलवाए के ओमन से पुछेक लागिस की तारा हर ठीक कोन समय म देखई देहे रहिस,
\v 8 अउ ओहर ऐ कहिके ओमन ला बैतलहम भेजिस,''जावा, अउ ओ लईका कर बिषय म ठिकेच-ठिकेच पता करा, अउ जब ओ भेटाए जाही त मोला भी समाचार देईहा, ताकी मैहर भी आए के ओला प्रणाम (पाव परहू) करहू |
\v 9 ओमन राजा कर गोएठ ला सुईन के रेंग देहिन, अउ जे तारा ला ओमन पूरब म देखे रहिन ओ तारा हर ओमन क आगू-आगू रेंगत गईस ; अउ जिहा लईका रहिस, ओ जगहा कर उपर म पहुच के ठहेर गईस |
\v 10 ओ तारा ला देख के ओमन ढेरेच खुश होइन |
\v 11 ओमन मन ओ घर म पहुच के ओ लईका ला ओकर दाई मरियम क संग म देखिन, अउ मुह बल गिर के लईका ला प्रणाम करीन, अउ अपन-अपन झोला ला खोएल के ओला सोना, अउ लोहबान, अउ गन्धरस कर भेट चड़हईन |
\v 12 तब सपना म ऐ चेतावनी पाए के की हेरोदेस क लिघे फिरेच ले झिन जईहा, ओमन दूसर डगर ले अपन देश म चईल गिन |
\v 13 ओमन कर चईल जाए कर पाछू प्रभु कर ऐक दूत हर सपना म यूसुफ ला दिखई देके कहिस,''उठ, ओ लईका ला अउ ओकर दाई ला लेके मिस्त्र देश को भायेक जा :  अउ जब तक ले मैरह तोर से नी कहू, तब तक ओहीच रहबे ; काबर की हेरोदेश हर ये लईका ला खोजे बाला हे की ओला मरवाए देही |''
\v 14 तब ओहर रायेतेच में उईठ के लईका अउ ओकर दाई ला लेके मिस्त्र कती चईल देहीस,
\v 15 "अउ हेरोदेस कर मरे तक ओहीच रहिस | ऐकरे बर कि बचन जेला प्रभु हर भविष्यध्दक्ता क द्वारा कहे रहिस पूरा होए :''मैहर अपन बेटा ला मिस्त्र ले बुलाए |"""
\v 16 जब हेरोदेस हर ऐला देखिस, की ज्योतिषी मन ओकर संग धोखा करीन हे, तब ओकर क्रोध ले भईर गिस, अउ अउ मैनसे मन ला भेज के ज्योतिषी मन क द्वारा ठिकेच-ठिकेच बताल गए अनुसार बैतलहम अउ ओकर आस-पास कर जगहा कर सब लईका मन ला जेमन दुई बरस क व ओकर ले छोटका रहिन मरवाए डालिस |
\v 17 तब जे बचन यिर्मयाह भविष्यध्दक्ता क द्वारा कहल गए रहिस ओहर पूरा होइस |
\v 18 'रामाह म ऐक करुण-नाद सुनइ देहिस,रोना अउ बड्खा बिलाप ; राहेल अपन लईका मन बर रोवत रहिस, अउ चुप होए बर नी चाहत रहिस, काबर की अब ओमन नी रहिन |''
\v 19 हेरोदेस क मरेक पाछू, प्रभु कर दूत हर मिस्त्र म यूसुफ ला सपना म देखई देके कहिस,
\v 20 'उठ लईका अउ ओकर दाई ला लेके इस्त्राएल क देश मे चइल जा, काबर की जेमन लईका क प्रान ला लेहेक बर चाहत रहिन, ओमन मईर गिन है |''
\v 21 ओहर उठिस, अउ लईका अउ ओकर दाई ला संग लेके इस्त्राएल कर देश मे अईस |
\v 22 लेकिन ऐला सुइन के की अरखिलाउस अपन दाऊ हेरोदेस कर जगहा यहूदिया पर रायेज करथे, हुवा जाए ले डरिस | फिर सपना म परमेश्वर चेतावनी पाए के गलील प्रदेश म चइल गिस,
\v 23 अउ नासरत नाव कर शहर म जाए बसिस, ताकि ओ बचन ह पूरा हो, जे भविष्यध्दक्ता मन क द्वारा कहल गए रहिस : ''ओहर नासरी कहलाही |
\c 3
\p \v 1 ओ दिन मन म यूहन्ना बपतिस्मा देहे बाला आए के यहूदिया क जंगल म ये प्रचार करे लागिस :
\v 2 ''मन फिरावा,काबर की स्वर्ग क रायेज लिघे आए गिस है |
\v 3 ये ओहीच हे जेकर चर्चा यशायाह भविष्यध्दक्ता क द्वारा करल गईस : ''जंगल म ऐक पुकारे बाला क गोएठ होवत आहे,की प्रभु क डगर ला तियार करा,ओकर सड़क ला सीधा करा |''
\v 4 ये यूहन्ना उट क रावा क कपरा पहिने रहिस,अउ अपन कनिया म चमरा क कटिबन्ध बांधल रहिस | ओकर खाना फमफा अउ बन मधु रहिस |
\v 5 तब यरूशलेम अउ सबेच यहूदिया,अउ यरदन क आसे-पासे क सब जगहा मन म मैनसे मन ओकर लिघे हिकेल अईन |
\v 6 ओमन मन अपन-अपन पाप ला माएन के यरदन नदी म ओकर से बपतिस्मा लेहिस |
\v 7 जब ओहर डेरेच झन फरीसी मन अउ सदूकी मन ला बपतिस्मा बर अपन लिघे आत देखिस,त ओमन से कहिस,''हे साप क लईका मन,तुमन ला कोन बताए देहिस की आए बाला क्रोध ले भागा ?
\v 8 ऐकरे बर मन फिराव क लायेक फर लावा ;
\v 9 अउ अपन अपन मन मे ऐ झिन सोचा की हमर दाऊ अब्राहम हे ; काबर की मैहर तुमन से कहथो कि परमेश्वर ऐ  पखना मन ले अब्राहम बर संतान जनमाए सकथे |
\v 10 अब टांगी ह रूख क जर पर रखल आहे,ऐकरे बर जे-जे रूख ह बढ़िया फर नी लानही,ओहर काटल अउ आगी म झोकल जाही |
\v 11 'मैहर त पानी ले तुमन ला मन फिराव क बपतिस्मा देहथो,लेकिन जे मोर पाछू आए बाला हे,ओहर मोर ले शक्ति शाली है,मैहर ओकर पनही ला उठाए क लाएक नी हो | ओहर तुमन ला पवित्र आत्मा अउ आगी ले बपतिस्मा देही |
\v 12 ओकर सूपा ओकर हाथ म रही अउ ओहर अपन कोठार ला बढ़िया रीती ले सफ्फा करही,अउ अपन गेहू ला त कोठी म भरही,लेकिन भूसा ला ओ आगी म जलाही जेहर बूताए बाला नी हे |''
\v 13 ओ समय यीशु गलील ले यरदन क कगरे यूहन्ना क लिघे ओकर ले बपतिस्मा लेहे बर अईस |
\v 14 लेकिन यूहन्ना ये कहिके ओला (यीशु) के रोके लागिस, ''मोला तो तोर हाथ ले बपतिस्मा लहे क जरूरत आहे,अउ तय मोर लिघे आए हस ?''
\v 15 यीशु हर ओला जवाब देहिस,अब त ऐहिच कस होए दे,काबर कि हमन ला ऐहिच रीती ले सबेच धार्मिकता ला पूरा करे बर आहे | ''तब यूहन्ना हर यीशु क गोएठ ला माएन लेहिस |
\v 16 अउ यीशु बपतिस्मा लेके तुरतेच पानी ले ऊपर अईस,अउ देखा,यीशु बर अकाश खुईल गिस,अउ ओहर परमेश्वर क आत्मा ला परेवा क जैसन उतरत अउ अपन ऊपर आत देखिस |
\v 17 अउ देखा,ये अकाश बाणी होईस : ''ये मोर प्रिय बेटा है,जेकर ले मैहर डेरेच खुश हो |''
\c 4
\p \v 1 तब आत्मा यीशु ला जंगल मे ले गईस ताकि इबलीस ले ओकर परीक्षा होए |
\v 2 ओहर चालीस दिन,अउ चालीस रायेत निराहार उपवास रहिस,तब यीशु ला भूख लागिस |
\v 3 तब परखे बाला हर लिघे आए के ओकर से कहिस,''अगर तय परमेश्वर क बेटा हस,त कहे दे की ये पखना ह रोटी बर जाए |''
\v 4 यीशु हर जवाब देहिस : ''लिखल आहे,मैनसे केबल रोटी ले नही,लेकिन हर ऐक बचन ले जेहर परमेश्वर क मुह ले हिकलथे,जीवित रही |''
\v 5 तब इबलीस हर यीशु ला पवित्र-नगर म ले गईस,अउ मन्दिर क कंगुरे पर ठड़वइस,
\v 6 अउ ओकर से कहिस,''अगर तय परमेश्वर क बेटा हस,त अपन आप ला खालहे गिराए दे ; काबर की लिखल हे : 'ओहर तोर बिषय म अपन स्वर्गदूत ला हुकूम देही,अउ ओहर तोला हाएथो-हाथ उठाए लेही ; कहो ऐसन नी हो कि तोर गोड़ म पखना ले झिन लगही |''
\v 7 यीशु हर ओकर से कहिस,''ऐ भी लिखल आहे : 'तय प्रभु अपन परमेश्वर क परीक्षा झिन कर |''
\v 8 फिर इबलीस ओला ऐक डेरेच ऊचा पहार म ले गईस अउ सबेच जगत क रायेज अउ ओकर विभव ला दिखाए के
\v 9 ओकर से कहिस,''अगर तय गिर के मोला प्रणाम कईर के,त मैहर ये सबेच ला तोला दे देहू |''
\v 10 तब यीशु हर ओकर से कहिस,''हे शैतान दुरेच होए जा,काबर की लिखल आहे : 'तय प्रभु अपन परमेश्वर ला प्रणाम कर,अउ केबल ओकरेच उपासना कर |''
\v 11 तब शैतान यीशु क लिघे ले चईल गिस,अउ देखा,स्वर्गदूत ह आए के यीशु क सेवा करे लागिस |
\v 12 जब यीशु हर ऐला सुनिस की यूहन्ना बांधल गइस हे,त ओहर गलील कती चईल देहिस |
\v 13 अउ यीशु हर नासरत ला छोयेड़ के कफरनहूम म जेहर झील क कगरे जबूलून अउ नप्ताली क देश म हे,जाए के रहे लागिस ;
\v 14 ताकी जे बचन ला यशायाह भविष्यध्दक्ता क द्वारा कहल गए रहिस,ओहर पूरा होए :
\v 15 ''जबूलून अउ नप्ताली क देश,झील क डगर ले यरदन क ओ पार,दुसर जायेत मन क गलील 
\v 16 जे मैनसे मन अन्धार म बैइठे रहिन,ओमन मन बड़खा ज्योति देखिन ; अउ जेमन मरे क देश मे अउ छाव म बैइठे रहिन,ओमन पर ज्योति चमकिस |''
\v 17 ओ समय ले यीशु हर प्रचार करे बर अउ ये कहे बर शुरू करिस,''मन फिरावा काबर की स्वर्ग क रायेज ह लिघे अईस है |''
\v 18 गलील क झील क कगरे फिरत यीशु हर दुई भाई मन ला मने की शमौन ला जेहर पतरस कहलात रहिस,अउ ओकर भाई अन्द्रियास ला झील म जाल फेकत देखिस ; काबर की ओमन मछुवारा रहिन |
\v 19 यीशु हर ओमन से कहिस, ''मोर पाछू म चईल आवा,त मैहर तुमन ला मैनसे मन ला धरेक बाला बनाहू |''
\v 20 ओमन तुरतेच जाल मन ला छोयेड़ के यीशु क पाछू होए लेहीन |
\v 21 हुवा ले आगू जाए के,यीशु हर अउ दूई भाई मने की जबदी क बेटा याकूब अउ ओकर भाई यूहन्ना ला देखिस | ओमन अपन दाऊ जबदी क संग डोगा पर अपन जाल मन ला सूधारत रहिन | ओहर ओमन ला भी बुलईस |
\v 22 ओमन तुरतेच डोगा अउ अपन दाऊ ला छोयेड़ के ओकर पाछू होए लेहिस |
\v 23 यीशु हर सबेच गलील म फिरत अउ ओमन क आराधनालय म उपदेश करत अउ रायेज क सुसमाचार प्रचार करत अउ मैनसे मन क सबेच निएर क बिमारी अउ कमजोरी मन ला दूर करत रहिस |
\v 24 अउ सबेच सीरिया देश म यीशु क महानता बगेर गिस,अउ मैनसे मन सब बिमारी मन ला जे कई मंधे क बिमारी अउ दुख मे रहिन,अउ जेमे दुष्ट आत्मा रहिस,अउ मिरगी मन अउ लकवा क रोगी मन ला ओकर लिघे लइन,अउ ओहर ओमन ला चंगा करिस |
\v 25 गलील अउ दिकापुलिस,यरूशलेम,यहूदिया अउ यरदन नदी क पार ले भिड़ेच-भिड़ ओकर पाछू होए लेहीन |
\c 5
\p \v 1 यीशु हर भीड़ ला देख के पहार म चइढ़ गिस,अउ जब बैइठ गिस,त ओकर चेला मन ओकर लिघे अईन |
\v 2 अउ यीशु हर अपन मुह ला खोएल के ओमन ला ये उपदेश देहे लगिस |
\v 3 धन्य हे,ओमन जे मन क दिन हे,काबर की स्वर्ग क रायेज ओमने क हे |
\v 4 धन्य हे ओमन जेमन सोक करथे,काबर की ओमन शांति पाही |
\v 5 धन्य हे ओमन जे नम्र हे,काबर की ओमन धरती क हकदार होही |
\v 6 धन्य हे ओमन जे धार्मिकता क भुखाल-प्यासा हे,काबर की ओमन अघवाल जाही |
\v 7 धन्य हे ओमन जे दयावंत हे काबर की ओमन पर दया करल जाही |
\v 8 धन्य हे ओमन जेमन क मन शुध्द हे काबर की ओमन परमेश्वर ला देखही |
\v 9 धन्य हे ओमन जेमन मेल करवाए बाला हे काबर की ओमन परमेश्वर क बेटा कहलाही |
\v 10 धन्य हे ओमन जेमन धार्मिकता क कारन सताए जाथे काबर की स्वर्ग क रायेज ओमन क हे |
\v 11 धन्य हवा तुमन,जब मैनसे मन मोर कारन तुमन क निंदा करही अउ सताही अउ झूट बोएल बोएल के तुमन क बिरोध में सबेच मंधे क बुरा गोएठ कही |
\v 12 त आन्दित अउ मग्न होईहा,काबर की तुमन बर स्वर्ग म बड्खा फर हे,ऐकरे बर की ओमन मन ओ भविष्यध्दक्ता मन से जे तुमन ले आगू रहिस,ऐहिच नियर सताए रहिन |
\v 13 तुमन जगत क नमक हा,लेकिन अगर नमक क स्वाद बिगेड़ जाही,त भीर ओहर कोन चीज ले फिर नमकीन करल जाही ? फिर ओहर कोनो बूता क नही,केबल ऐकरे बर बाहिर कती फेकल जाही ताकि मैनसे मन क गोड़ तरी खुन्दल जाही |
\v 14 तुमन जगत क ज्योति हा,जे नगर पहार पर बसल आहे,ओहर छिप नी सकही |
\v 15 अउ मैनसे मन दीया ला जलाए के पैमाने क खालहे नहीं लेकिन दीवट में रखथे,तब ओकर से घर क सबेच मैनसे मन ला इंजोर पहुचथे |
\v 16 ओहिच नियर तुमन क इंजोर ह मैनसे मन क आगू म चकमही ,की तुमन क बढ़िया बुता ला देख के तुमन क दाऊ क,जे स्वर्ग म हे,बड़ाई करे |
\v 17 ऐ झिन समझा,की मैहर व्यवस्था व भविष्यध्दक्ता मन क पुस्तक मन ला लोप करे बर आए हो,लोप करे बर नही,लेकिन पूरा करे बर आए हो |
\v 18 काबर की मैहर तुमन से सहीच कहथो,की जबले अकाश अउ धरती तईल नी जाही तबले व्यवस्था ले ऐक मात्रा या ऐक बिंदु भी पूरा होए नी टलही |
\v 19 ऐकरे बर जे कोनो ऐ छोटे ले छोटे हुकूम म से कोनो ऐक ला तोड़ही अउ वैसनेच मैनसे मन ला सिखाही,ओहर स्वर्ग क रायेज म सबले छोटा कहलाही,लेकिन जे कोनो ओ हुकूम मन क पालन करही,अउ ओला सिखाही,ओहर स्वर्ग क रायेज म महान कहलाही |
\v 20 काबर की मैहर तुमन से कहथो,की अगर तुमन क धार्मिकता शास्त्री अउ फरीसी मन ले बइड़ के नी रही,त तुमन स्वर्ग क रायेज म कभो धुसे नी सकिहा |
\v 21 तुमन सुइन दारे हा,की पूरब काल के मैनसे मन से कहे गए रहिस की 'हत्या झिन करिया,'अउ 'जे कोनो हत्या करही ओहर कचहरी म दंड क लाएक होही |'
\v 22 लेकिन मैहर तुमन से ये कहथो,की जे कोनो अपन भाई पर क्रोध (गुस्सा) करही,ओहर कचहरी म दंड क लाएक होही,अउ जे कोनो कही अरे मूर्ख ' ओहर नरक क आगी क लाएक ठहरही |
\v 23 ऐकरे बर अगर तुमन अपन भेट ला बेदी पर लानिहा,अउ हुवा तय यायेद करे,की मोर भाई कती ले मन मे तोर बर कोनो कुछो बिरोध है,
\v 24 त अपन भेट ला ओहीच बेदी क आगू म छोयेड़ दे,अउ जाए के आगू अपन भाई ले मेल मिलाप कईर,अउ तब आए के अपन भेट ला चड़हा |
\v 25 जब तक ले तय अपन मुदई क संग डगर ही म हस,ओकर से झटपट मेल मिलाप कईर ले कहो ऐसन ना हो की मुदई तोला हाकिम ला सोपही,अउ हाकिम तोला सिपाही ला सोप देही,अउ तय जेलखाना (कारागार) मे दाएल देहल जाही |
\v 26 मैहर तुमन से सहीच कहथो की जब तक ले तय कौड़ी-कौड़ी भर नी देही तबले हुवा ले छूटे नी पाही |
\v 27 ''तुमन सुइन चुके हा कि कहे गए रहिस,व्यभिचार झिन करिहा |'
\v 28 लेकिन मैहर तुमन से ऐ कहथो,की जे कोनो महिला पर कुदृष्टि डालही ओहर अपन मन म ओकर से व्यभिचार कयेर डालिस |
\v 29 अगर तोर जेवनी आयेख हर तोला ठोकर खिलाही,त ओला हिकाएल के फेक दे ; काबर की तोर बर बढ़िया हे कि तोर अंग मन से ऐक ठन हर नाएस होही अउ तोर सबेच शरीर ह नरक म झिन डाएल देहल जाए |
\v 30 अगर तोर जेवनी हाथ ह तोला ठोकर खिलाही,त ओला काएट के फेक दे ; काबर की तोर बर बढ़िया हे कि तोर अंग म से ऐक ह नाएस होही अउ तोर सबेच शरीर नरक म झिन डाएल देहल जाए |
\v 31 ''ये भी कहल गए रहिस,जे कोनो अपन घरदारिन ला छोणेक बर चाही,त ओला त्याग पत्र देही |'
\v 32 लेकिन मैहर तुमन से ये कहथो की जे कोनो बर अपन घर दारिन (परानी) ला व्यभिचार क सिवाए कोनो अउ कारन ले अलगेच होही, त ओहर ओकर से व्यभिचार करवाथे ; अउ जे कोनो ओ त्यागल ले बिवाह करही,ओहर व्यभिचार करथे |
\v 33 फिर तुमन सुइन चुके हा,की पूरब काल के मैनसे मन से कहल गए रहिस,झुयेट क कसम झिन खईहा,लेकिन प्रभु बर अपन कसम ला पूरा करिहा |
\v 34 लेकिन मैहर तुमन से ये कहथो,की कभो कसम झिन खईहा,न त स्वर्ग क,काबर की ओहर परमेश्वर क सिहासन हे,
\v 35 न धरती कर, काबर की ओहर ओकर गोड़ कर चवकी है, न यरूशलेम कर, काबर की ओहर महाराजा कर नगर है |
\v 36 अपन मुड़ कर भी कसम झिन खईहा काबर की तय अपन बाल (केश) ला न उजला, न करिया कईर सकत हस |
\v 37 लेकिन तोर गोएठ 'हा ' कर हा या नहीं कर नहीं होएक बर चाही ; काबर की जे कुछोच ऐकर ले बगरा होथे ओहर बुरईच ले होथे |
\v 38 """तुमन सुइन दारे हवा की, कहल गए रहिस, आएख कर बदला म आएख, अउ दात कर बदले म दात |'"
\v 39 लेकिन मैहर तुमन से ये कहथो की बुराई कर सामना झिन करिहा, लेकिन जे कोनो तोर गाल ला थोपियाही, ओकर कती दुसर ला भी फेर देबे |
\v 40 अगर कोनो हर तोर पर नालिस कईर के तोर कुरता ला लेहे बर चाही त ओला दोहर भी लेहेक दे |
\v 41 जे कोनो तोला बेगार म ले जाही, त ओकर संग दुई कोस चइल जा |
\v 42 जे कोनो तोर से मागही, ओला देदे, अउ जे तोर से उधारी लेहेक बर चाही, त ओकर ले मुह झिन मुड़बे |
\v 43 तुमन सुइन चुके हवा की कहेल गए रहिस, अपन पड़ोस ले प्रेम रखिहा, अउ अपन बैरी से बैर |'
\v 44 लेकिन मैहर तुमन से ये कहथो की अपन बैरी मन ले प्रेम रखा, अउ अपन सताए बाला मन बर प्रार्थना करा |
\v 45 जेकर कारन तुमन अपन स्वर्गीय दाऊ कर लईका ठहरिहा, काबर की ओहर भला अउ बूरा पर दोनो म अपन सूरज ला उगाथे, अउ धर्मी अउ अधर्मी दोनोच बर पानी बरसाथे |
\v 46 काबर की अगर तुमन अपन प्रेम करे बाला मन से ही प्रेम रखिहा त तुमन बर का फर होही ?का महसूल लेहे बाला मन भी ऐहीच कस नी करे ?
\v 47 अगर तुमन अपन भाई मन ला ही नमस्कार करिहा त कोन सा बड्खा बुता करथा ? का दुसर जाएत क मन भी ऐकस करथे ?
\v 48 ऐकरे बर चाही की तुमन सिध्द बना, जेकस तुमन कर दाऊ सिध्द आहे |                     
\c 6
\p \v 1 सचेत (चवकास) रईहा ! तुमन लोग मन ला दिखाए बर अपन धरम क बूता झिन करा, नही त अपन स्वर्गीय दाऊ ले कुछोच नी पईहा |
\v 2 'ऐकरे बर जब तय दान करबे, त अपन आगू म तुरही झिन बजवाबे, जईसन कपटी मन, सभा-अउ गली मन मे करथे, ताकि लोग मन ओकर बड़ाई करे | मैहर तुमन ले सहीच कहथो की ओमन अपन फर ला पाए दारिन |
\v 3 """लेकिन जब तय दान करबे, त जे तोर जेवनी हाथ हर करथे, ओला तोर डेरी हाथ झिन जाने पाए |"
\v 4 ताकि तोर दान हर छुपल रही, अउ तब तोर दाऊ जेहर छुपल ला देखथे, तोला प्रतिफर देही |
\v 5 """जब तय हर प्रार्थना करबे, त कपटी मन कर जईसन झिन होबे, काबर की लोग मन ला दिखाए बर आराधनालय मन म अउ डगर मन कर मोड़ मन पर ठड़होए के प्रार्थना करे बर ओमन ला बढ़िया लगथे | मैहर तुमन ले सहीच कहथो की ओमन अपन प्रतिफर ला पाए दारिन |"
\v 6 लेकिन जब तय प्रार्थना करबे, त अपन कोठरी म जाव ;  अउ दुरा ला ढाएक के अपन दाऊ ले जेहर लुकाल है प्रार्थना कर | तब तोर दाऊ जेहर लुकाल म देखथे, तोला प्रतिफर देही |
\v 7 प्रार्थना करत समय म दुसर जाति मन क नियर बक-बक झिन करबे, काबर की ओमन समझथे कि ओमन क ढेरेच बोले जाए ले ओमन क सुनल जाही |
\v 8 ऐकरे बर तुमन ओमन क नियर झिन बनिहा, काबर की तुमन क दाऊ हर तुमन क मांगे ले आगू ही ले जानथे की तुमन क का-का जरुरत है |
\v 9 """तले तुमन ऐ मंधे (रीती) ले प्रार्थना करेल करा ; 'हे हमर दाऊ, तय हर जे स्वर्ग म हस, तोर नाव पवित्र मानेक जाए |"
\v 10 तोर राऐज आए | तोर इच्छा जेकस स्वर्ग म पूरा होथे, ओहिच कस पृथ्वी म भी होए |
\v 11 हमर दिन भर कर रोटी आएज हमन ला दे दे |
\v 12 अउ जे नियर हमन हर अपन अपराएधी मन ला छमा करथन, ओहिच कस तय भी हमर अपराध मन ला छमा कर |
\v 13 अउ हमन ला परीक्षा म झिन लान, लेकिन बुराई ले बचाए रख ; (काबर की राएज अउ पराक्रम अउ महिमा हमेसेच तोर ही है |' आमीन |)
\v 14 'ऐकरे बर अगर तुमन मैनसे मन क अपराध ला क्षमा करिहा, त तुमन कर स्वर्गीय दाऊ हर भी तुमन क अपराध ला क्षमा करही |
\v 15 अउ अगर तुमन मन लोग मन क अपराध ला क्षमा नी करिहा त तुमन क दाऊ भी तुमन क अपराध ला क्षमा नी करही |
\v 16 जब तुमन मन उपवास करिहा, त कपटी मन क नियर मुह म उदासी झिन छाए रहे, काबर की ओमन अपन मुह बनाए रखथे, ताकी लोग मनन ओमन ला उपवासी जाने | मैहर तुमन ले सहीच कहथो की ओमन अपन प्रतिफर ला पाए दारिन है |
\v 17 लेकिन जब तय उपवास करबे त अपन मुड़ म तेल लगाव अउ मुह धोव,
\v 18 ताकी लोग नही लेकिन तोर दाऊ जेहर छिपल है, तोला उपवासी जाने | ऐ दशा म तोर दाऊ जेहर तोला छिपल म देखथे, तोला प्रतिफर देही |
\v 19 'अपन बर पृथ्वी पर धन झिन जुटावा, जिहा किरा अउ काई बिगाड़थे, अउ जिहा चोर मन सेध लगाथे अउ चोराथे |
\v 20 लेकिन अपन बर स्वर्ग म धन जमा करा, जिहा न किरा अउ न त काई बिगाड़थे, अउ जिहा चोर मन न सेध लगाथे अउ न चोराथे |
\v 21 काबर की जिहा तोर धन है हुवा तोर मन भी लगल रही |
\v 22 'शरीर क दीया आंख है ; ऐकरे बर अगर तोर आख साफ रही, त तोर सबेच शरीर हर भी उजाला रही |
\v 23 """लेकिन अगर तोर आंख बुरा रही, त तोर सबेच शरीर हर भी अन्धार रही ; ऐ कारन ओ उजियाला जो तोर म है अगर अन्धार रही त ओ अन्धार कईसन बड़खा अन्धार होही |"
\v 24 """कोनो लोग मन दूई मालिक (स्वामी) मनन क सेवा नी कईर सकथे, काबर की ओहर ऐक ले बैर अउ दूसर ले प्रेम रखही, या ऐक ले मिलल रही अउ दुसर ला तुच्छ जानही | तुमन परमेश्वर अउ धन दोनोच क सेवा नी कईर सकथा |"
\v 25 ऐकरे बर मैहर तुमन ले कहथो की अपन प्रान बर ऐ चिन्ता झिन करा की हमन का खाबो अउ का पियब ; अउ न अपन शरीर बर की का पहिनब | का प्रान भात ले, अउ शरीर कपरा ले नी है ?
\v 26 अकाश क चरई मन ला देखा ! ओमन न बुनथे न लुथे अउ न कोठार (खत्ता) म बटोरथे ; तबो ले तुमन क स्वर्गीय दाऊ ओमन ला खिलाथे | का तुमन मन ओमन ले ढेरेच किमत नी रकथा ?
\v 27 तुमन मन म कोन है जेहर अपन चिन्ता कईर के अपन उमर (आयु) म ऐक घरी भी बढ़ाए सकथे ?
\v 28 'अउ कपरा बर काबर चिन्ता करथा ? जंगल क सोसन मन पर धियान करा की ओमन मन कईसन बढथे, ओमन न त मेहनत करथे, न लुथे | 
\v 29 तबो ले मैहर तुमन ले कहथो की सुलेमान हर भी अप सब सुन्दर म ले कोनोच क नियर कपरा पहिनल नी रहिस |
\v 30 ऐकरे बर जब परमेश्वर हर डांड (मैदान) कर बन्द (घास) ला, जेहर आएज है अउ काईल भाड़ म झोकल जाही, ऐसन कपरा पहिनाथे, त हे आधा बिश्वास करे बाला म, त तुमन ला ओहर ऐमन ले बईढ़ के काबर नी पहिनाही ?
\v 31 'ऐकरे बर तुमन चिन्ता कईर के ऐ झिन कईहा की हमन का खाबो, या का पिएब या का पहिनब |
\v 32 काबर की दूसर जाति मन ऐ सब चीज मन क खोज म रहथे,पर तुमन क स्वर्गीय दाऊ हर जानथे की तुमन ला ऐ सब चीज मन कर जरुरत आहे |
\v 33 ऐकरे बर आगू तुमन परमेश्वर कर राएज अउ धरम कर खोज करा त ऐ सब चीज हर भी तुमन ला भेटाए जाही |
\v 34 तले काएल क चिन्ता झिन करा काबर की काएल क दिन अपन चिन्ता आप ही कईर लेही, आएज बर आएज क ही दुख ढेरेच है |
\c 7
\p \v 1 """दोष झिन लगावा की तुमन पर भी दोष नी लगाल जाही |    "
\v 2 काबर की जे नियर तुमन दोष लगाथा, ओहीच कस तुमन पर भी दोष लगाल जाही ;  जे नाप ले तुमन नापथा, ओहिच कस तुमन बर भी नापल जाही |
\v 3 तय काबर अपन भाई कर आएख कर तिनका ला देखथस, अउ अपन आएख कर लट्टा तोला नी सूझे ?
\v 4 जब तोर ही आएख म लट्टा है,  त तय अपन भाई ले कईसे कह सकथस, लान मैहर तोर आएख ले तिनका ला हिकाए देहू ?
\v 5 हे कपटी, आगू अपन आएख ले लट्टा हिकाए ले, तब तय अपन भाई क आएख क तिनका ला बढ़िया देख के हिकाएल सकबे | 
\v 6 पवित्र चीज मन ला कुकुर मन ला झिन दा, अउ अपन मोती बरहा (सुवर) मन क आगू म झिन डाला, ऐसन झिन होए की ओमन ओला गोड़ तरी खुईन्द दे अउ पटेक के तुमन ला फाएड़ देही |
\v 7 मान्गीहा, त तुमन ला देहल जाही, ढूढिया त तुमन पईहा ;  खटखटावा, त तुमन बर खोलल जाही |_x000D
\v 8 काबर की जे कोनो हर मांगथे, ओला भेटाथे, अउ जे कोनो हर ढूढथे, ओहर पाथे, अउ जे कोनो हर खटखटाथे, ओकर बर खोलल जाथे |
\v 9 'तुमन मन म कोन ऐसन लोग है, की अगर ओकर बेटा रोटी मान्गही त ओला पखना देही ?
\v 10 या मछरी मान्गही, त ओला सांप देही ?
\v 11 तले जब तुमन बुरा होए के अपन लईका मन ला बढ़िया चीज देहे जानथा, त तुमन क स्वर्गीय दाऊ हर अपम मांगे बाला ला बढ़िया चीज काबर नी देही ?
\v 12 ऐ कारन जे कुछु तुमन मन चाहत हवा की लोग मन तुमन क संग म करे, तुमन भी ओकर संग म ऐसन ही करा ;  काबर की व्यवस्था अउ भविष्यव्दक्ता मन क शिक्षा ऐहिच हवे |
\v 13 सकेत दुरा ले घुसिहा, काबर की चाकर है ओ दूरा अउ सहज है ओ डगर जेहर बिनाश ला पहूचाथे, अउ ढेरेच झन मन है जे ओमे ले घुसथे |
\v 14 काबर की सकेत है ओ दूरा अउ कठिन है ओ डगर जेहर जीवन कती पहूचाथे अउ थोर झन मन है जे ओला पाथे |
\v 15 'झूठ क भविष्यव्दक्ता मन ले सचेत रहा, जेमन भेड़ मन क भेष ला धईर के तुमन क आगू म आथे, लेकिन पहिचान म अलगेच म ओमन फाड़े बाला भेड़िया है |
\v 16 ओमन कर फर ले तुमन ओमन ला पहिचाएन लेईहा | का लोग मन झाड़ी मन ले अंगूर, या ऊंटकटारो मन ले अंजीर तोड़थे ?
\v 17 ऐहिच नियर हर ऐक बढ़िया रुख हर बढ़िया फर लाथे अउ कमजोर (निकम्मा) रुख हर बुरा फर लानथे |
\v 18 बढ़िया रुख हर बुरा फर नी लाने अउ न कमजोर रुख हर बढ़िया फर नी लाने सकही |
\v 19 जे जे रुख हर बढ़िया फर नी लाने, ओहर काएट के आगी म डाएल देहल जाथे |
\v 20 ऐ नियर ओमन कर फर ले ओमन ला पहिचाएन लेईहा |
\v 21 'जेहर मोर ले, ''हे प्रभु ! हे प्रभु !' कहथे ओमन ले हर ऐक झन हर स्वर्ग क राएज म नी घुसे पाही, लेकिन ओहिच जेहर मोर स्वर्गीय दाऊ क इक्छा म रेगथे |
\v 22 ओहिच दिन ढेरेच झन मन मोर ले कही, हे प्रभु, हे प्रभु, का हमन मन तोर नाव ले भविष्यव्दवानी नी करेन, अउ तोर नाव ले दुष्टात्मा मन ला नी हिकालेन, अउ तोर नाव ले ढेरेच अकुन चमत्कार नी करेन ?'
\v 23 तब मैहर ओमन ले खुईल के कही देहु, मैहर तुमन ला कभो नी जाने |  हे कुकरम करे बाला, मोर लिघे ले जावा |'
\v 24 'ऐकरे बर जे कोनो हर मोर ऐ गोएठ मन ला सुईन के ओमन ला मानथे, ओहर ओ समझदार लोग मन क नियर ठहरही जेहर अपन घर चटाएन म बनईस |
\v 25 अउ पानी गिरिस, अउ बाड़ अईस, अउ आंधी चलिस, अउ ओ घर ले टकरईस, तबो ले ओहर नी गिरिस, काबर की ओकर नीव ला चटाएन म डालल गए रहिस |
\v 26 लेकिन जे कोनो हर मोर ऐ गोएठ मन ला सुनथे अउ ओमा नी रेंगे, ओहर ओ निरबुद्धी लोग मन क नियर ठहरही जेहर अपन घर बालू म बनईस |
\v 27 अउ पानी गिरिस, अउ बाड़ अईस, अउ आंधी चलिस, अउ ओ घर ले टकरईस अउ ओहर गिर के सत्यनाश होए गिस |''
\v 28 जब यीशु ये गोईठ ला कईह लेहीस, त ऐसन होईस की भीड़ ओकर उपदेश ले अकचकाए गिन,
\v 29 काबर की ओहर ओमन क शास्त्री मन क नियर नही लेकिन अधिकारी मन क नियर उपदेश देहत रहिस |
\c 8
\p \v 1 जब ओहर ओ पहार ले उतरिस,त ऐक बड़खा भीड़ ओकर पाछु होए लेहिन |
\v 2 अउ देखा ऐक कोढ़ी हर लिघे आए के परनाम करिस अउ कहिस, ''हे प्रभु,अगर तय चाहबे,त तय मोला शुद्ध कईर सकथस |''
\v 3 यीशु हर हाथ बढ़ाए के ओला छुईस,अउ कहिस, ''मय हर चाहत हव, ''तय हर शुद्ध होए जा |'' अउ ओहर तुरतेच कोड़ ले शुद्ध होए गिस |
\v 4 "यीशु हर ओकर ले कहिस, ''देख,काकरो ले झिन कहबे,लेकिन अपन आप ला याजक ला दिखाव अउ जे चड़हवा मूसा हर ठहरईस हे ओला चड़हाव,तले लोग मन बर गवाही होही |"""
\v 5 जब ओहर कफरनहूम म अईस त ऐक सूबेदार हर ओकर लिघे आए के ओकर ले बिनती करिस,
\v 6 ''हे प्रभु,मोर सेवक घर म लकवा रोग ले ढेरेच दुख म पड़ीस है |''
\v 7 ओहर ओकर ले कहिस, ''मय आए के ओला चंगा करहु |''
\v 8 सूबेदार हर उत्तर देहिस, ''हे प्रभु,मैहर ऐ लाएक नी हव की तय मोर छानही क खालहे आबे,लेकिन केबल मुह ले कह देबे त मोर सेवक चंगा होए जाही |
\v 9 काबर की मैहर भी पराधीन मैनसे हव,अउ सिपाही मन मोर अधीन म हे | जब मैहर ऐक ले कहथो, 'जा !' त ओहर जाथे ; अउ दूसर ले,'आ!' त ओहर आथे ; अउ जब अपन कमिया (दास) ले कहथो, 'ऐला कर !' त ओहर करथे |''
\v 10 ऐला सुइन के यीशु ला अचम्भित होएस,अउ जेमन ओमन पाछु म आत रहींन,ओमन ले कहिस, ''मैहर तुमन ले सहीच कहथो की मैहर इस्त्राएल म भी एईसन बिश्वास नी पायेन |
\v 11 अउ मय हर तुमन ले कहत हो की पूरब अउ पश्चिम ले ढेरेच लोग मन आए के अब्राहम अउ इसहाक अउ याकूब क संग म स्वर्ग क राएज म बईठ ही |
\v 12 लेकिन राएज क सन्तान बाहरी अन्धार म डाएल देहल जाही : हुवा रोवई अउ दात मन क पिसेक होही |''
\v 13 यीशु हर सूबेदार ले कहिस, ''जाव,जईसन तोर बिश्वास है,ओहीच कस तोर बर होए |'' अउ ओकर सेवक ओहिच घरी चंगा होए गिस |
\v 14 यीशु जब पतरस क घर म अईस,त ओहर ओकर सास ला जर म पड़ल देखिस |
\v 15 ओहर ओकर हाथ ला छुईस अउ ओकर जर हर उतेर गईस,अउ ओहर उईठ के ओकर सेवा करे लागिस |
\v 16 जब संझा (संध्या) होईस तब ओमन ओकर लिघे ढेरेच झन मन ला लानिन जेमन म भूत-प्रेत (दुष्टात्मा) रहिस अउ ओहर ओ आत्मा मन ला अपन बचन कर द्वारा हिकाएल देहिस ;  अउ सब बिमरहा मन ला चंगा करिस |
\v 17 ताकि जे बचन यशायाह भविष्यध्दक्ता कर द्वारा कहल गए रहिस ओहर पूरा होए : ''ओहर अपन हमर कमजोरी मन ला ले लेहिस अउ हमर बिमारी मन ला उठाए लेहिस |''
\v 18 यीशु हर जब अपन चाएरो कती ऐक बड़खा भीड़ ला देखिस त झील क ओ पार जाए क हुकुम देहिस |
\v 19 तब ऐक शास्त्री हर ओकर लिघे आए के कहिस, ''हे गुरु जी,जिहा कही तय जाबे,मैहर तोर पाछू म होए लेहु |''
\v 20 यीशु हर ओकर ले कहिस, ''सियार (लोमड़ी) मन क माड़ा अउ अकाश क चरई मन क बसेरा होथे ; लेकिन लोग मन क बेटा बर मुड़ रखे क भी जगहा नी है |''
\v 21 ऐक अउ चेला हर ओकर ले कहिस, ''हे प्रभु, मोला आगू जाए दे की अपन दाऊ ला गाएड़ देव |''
\v 22 यीशु हर ओकर ले कहिस, ''तय मोर पाछू होए ले,अउ मुरदा मन ला अपन मुरदा गाड़े दे |''
\v 23 जब ओहर डोंगा म चड़हिस, त ओकर चेला मन ओकर पाछू म होए लेहिन |
\v 24 अउ देखा,झील म ऐक ऐसन बड़खा तूफान उठिस की डोंगा हर लहर मन ले बुड़े लागिस,अउ ओहर सुतत रहिस |
\v 25 तब चेला मन लिघे आए के यीशु ला जगईन अउ कहिन, ''हे प्रभु हमन ला बचाव,हमन नाएस होए जाथन |''
\v 26 यीशु हर ओमन ले कहिस, ''हे आधा बिश्वास करे बाला मन,काबर डरथा ? तब ओहर उईठ के आंधी अउ पानी ला डाटिस,अउ सब चुपाए गईस |
\v 27 अउ ओमन अचम्भा कईर के कहे लागिन, ''ऐहर कईसन मैनसे है की आंधी अउ पानी भी ओकर हुकुम ला मानथे |
\v 28 जब ओहर ओपार गदेरनि मन क देश म पहुचिस,त दुई आदमी जेमे दुष्टआत्मा(भुत)रहिस मठ ले हिकलत ओकर ले मिलिन | ओमन मन एतेक प्रचण्ड(गुस्सा करे बाला) रहिन की कोनोच हर ओ डगर म नी जाए सकत रहिन |
\v 29 "ओमन चिरलाए के कहिन, ""हे परमेश्वर क बेटा,हमर ले तोला का बुता ? का तय हर हमन ला समय ले आघु दुख देह बर आए हस ?"""
\v 30 ओमन ले कुछ दुरिहा म ढेरेच अकुन बरहा (सूअर) मन क ऐक भीड़ चरत रहिन |   
\v 31 दुष्टात्मा मन ओकर ले ऐ कही के बिनती करिन,अगर तय हर हमन ला हिकालबे,त बरहा (सुअर) मन क भीड़ म भेज दे |
\v 32 "ओहर ओमन ले कहिस | ""जावा!"" अउ ओमन हर हिकेल के बरहा मन म बईठ गईन,अउ देखा सब भीड़ हर करार (कड़ाडे) ले झपट के पानी म बुड़ मरीन |"
\v 33 ओमन क चरवाहा मन भागीन,अउ नगर म जाए के ऐ सब गोएठ अउ जेमन म भुत रहिस ओकर सब हालचाल ला बतईन |
\v 34 तब सब नगर क लोग मन यीशु ले भेट करे बर हिकेल अईन,अउ ओला देख के बिनती करीन की हमर सीमा ले बाहरी चईल जाव 
\c 9
\p \v 1 फिर ओहर डोंगा मा चईड़ के ओ पार गईस, अउ अपन नगर म अईस ।
\v 2 अउ देखा,कई झन लोग मन लकवा क ऐक रोगिहा ला खटिया म रईख के यीशु क लिघे लानिन । यीशु हर ओमन क विश्वास ला देख के ओ लकवा क रोघिया ले कहीस, “हे बेटा,हिम्मत बाएध ले ; तोर पाप छमा होईस ।“
\v 3 ऐमा कई झन शास्त्री मन सोचिन, “ऐहर त परमेश्वर कर बदनाम करथे |”  
\v 4 यीशु हर ओकर मन क गोईठ ला जाएन गईस,अउ कहिस,तुमन अपन-अपन मन मा बुरा सोच काबर करत आहा ।
\v 5 सहजे का हे ? ये कहबे, ‘‘तोर पाप छमा होईस’’ या ये कहबे, ‘‘उठ अउ रेंग-बुल’’।
\v 6 लेकिन ऐकर बर कि तुमन हर जाएन लेवा कि मैनसे क बेटा ला धरती म पाप छमा करे का अधिकार हवे | “तब ओहर लकवा क रोगीया ला कहिस, ‘‘उठ अपन खटीया ला उठाव,अउ अपन घर चईल जाव ।’’
\v 7 ओहर उईठ के अपन घर रेंग देहिस |
\v 8 मैनसे मन ऐला देईख के डर गईन, अउ परमेश्वर क महिमा करे लागीन, जेहर मैनसे मन ला ऐकस अधिकार देहिस आहे ।
\v 9 हुवा ले आघु हिकेल के यीशु हर मत्ती नाव क ऐक मैनसे ला महसूल क चौकी म बैईठल देखिस,अउ ओकर ले कहीस, ‘‘मोर पीछु होए ले |’’ ओहर उईठ के ओकर पीछु म होए लेहिस ।
\v 10 जब ओहर घर म भात खाए बर बैठीस त ढेरेच झन महसूल लेहोईया मन अउ पापी मन आए के यीशु अउ ओकर चेला मन क संग खाए बर बैठीन ।
\v 11 ये देखकर फरीसी मन हर ओकर चेला मन से कहीस, “तुमन क गुरू हर महसूल लेहोईया मन अउ पापी मन क संग म काबर खाथे ?”
\v 12 ऐला सुईन के यीशु हर ओमन ले कहीस, “ बैध हर भला चंगा मन बर नही, लेकिन बीमार मन बर जरूरेच हवे ।
\v 13 ऐकरे बर तुमन जाए के ऐकर (अर्थ) मतलब ला सीख लेवा : ‘ मैहर बलिदान नही लेकिन मया (दया) चाहथो,काबर कि मैहर धरमी मन ला नही,लेकिन पापी मन ला बुलाएक बर आए हवो ।”
\v 14 तब यूहन्ना क चेला मन ओकर लिघे आए के कहीन, ‘‘का कारन है कि हमन अउ फरीसी मन ऐतेक उपवास करथन, पर तोर चेला मन उपवास नी करथे ?’’
\v 15 यीशु हर ओमन ले कहिस,  “का बराती मन,जबले दूल्हा हर ओमन क संग म है दुख कईर सकथे ?  पर ओ रोज आही, जेघनी दूल्हा ला ओमन ले अलगेच कईर देहल जाही, ओ घनी ओमन उपवास करही ।
\v 16 सादा (कोरे) कपरा क पैबन्ध, जूनहा कपरा म कोनोच हर नी लगाए, काबर कि ओहर पैबंध ले कपरा (वस्त्र) ला कुछु अउ खिच लेथे, अउ ओहर ढेरेच फइट जाथे ।
\v 17 अउ मैनसे मन नवा दाखरस ला जुना मशको मन म कोनो हर नी भरथे,काबर कि ऐकस करे ले मशक मन हर फईट जाथे । अउ दाखरस हर बह जाथे । अउ मशक मन नाएस होए जाथे । लेकिन नवा दाखरस हर नवां मशको म भरल जाथे, अउ ओ दोनोच हर बईच जाथे ।
\v 18 ओहर ओमन ले ऐ गोएठ कहतेच रहिस,की देखा,की  ऐक सरदार हर आए के ओला प्रणाम करीस अउ कहीस, ‘‘मोर लड़की हर अझे मरीस आहे,लेकिन चईल के अपन हाथ ला ओकर म रईख दे,त ओहर जी जाही ।’’
\v 19 यीशु हर उईठ के अपन चेला मन क सहित ओकर पाछु होए लेहिस ।
\v 20 अउ देखा,ऐक महिला हर जेके ला बारह बरस ले लहू बहे क रोग रहीस,पाछु कती ले आए के ओकर कपरा क अचरा ला छुई लेहिस ।”
\v 21 काबर की ओहर अपन मन म कहत रहीस, “अगर मैहर ओकर कपरा ही ला छुई लेहू त चंगा होए जाहू ।
\v 22 यीशु हर मुईड़ के ओला देखिस अउ कहीस, ‘‘ बेटी (पुत्री) हिम्मत बांध ; तोर विश्वास हर तोला चंगा करीस आहे |” तले ओ महिला हर ओहिच घरी चंगा होए  गिस ।
\v 23 जब यीशु ओ सरदार क घर म पहुचिस, अउ बसरी (मुरली) बजाए बाला मन अउ भीड़ (झुण्ड) ला हुड़दंग मचात देखिस,
\v 24 तब कहिस, ‘‘हईट जावा,लड़की हर नी मरीस है,पर सुतत आहे |”  ऐकर म ओमन मन यीशु पर हसेक (मजाक) लागीन ।
\v 25 लेकिन जब भीड़ (झुण्ड)ला हिकाएल देहल गईस,त ओकर भीतरी जाए के लड़की क हाथ पकड़ीस,अउ ओहर जी उठीस । 
\v 26 अउ ऐ गोएठ क चरचा ओ सबेच देश म बगेर गईस ।
\v 27 जे घनी यीशु हर हुवा ले आघु बड़हिस,त दुई झन अन्धवा मन ओकर पाछु ऐ चिकरत (पुकारत) गईन, “हे दाऊद क सन्तान,हमर पर दया (मया) कर !”
\v 28 जब ओहर घर म पहुचिस,त ओ अन्धवा मन ओकर लिघे अईन,अउ यीशु हर ओमन ले कहिस, ‘‘का तुमन ला विश्वास आहे, कि मैहर ऐला कईर सकथो ?’’ ओमन मन ओकर ले कहिन, हव,प्रभु !” 
\v 29 तब ओहर ओमन क आंख मन ला छुए के कहिस, “तुमन क बिश्वास क अनुसार तुमन बर होए जाए |” 
\v 30 अउ ओमन क आंख हर खुईल गिस | यीशु हर ओमन ला चेताए के कहिस, “चवकस (सावधान),कोनोच मन ऐ गोएठ ला झिन जाने पाए |” 
\v 31 पर ओमन मन हिकेल के सबेच देश म ओकर मान (यश) बगराए देहिन ।
\v 32 जब ओमन बाहरी कती जात रहीन, त देखा,मैनसे मन ऐक गूंगा ला हन जेमे दुष्टात्मा रहीस,यीशु के लिघे लानिन ;
\v 33 अउ जब दुष्टात्मा ला हिकाए देहल गईस,त गूंगा हर गोठीयाए लागीस |  ऐकर ले झुण्ड हर अकचकाए के कहीन, ‘‘इस्त्राएल म ऐकस कभी नी देखल गए रहिस ।’’
\v 34 लेकिन फरीसी मन हर कहिन, ऐ त दुष्टात्मा मन क सरदार क सहयोग ले दुष्टात्मा मन ला हिकालथे ।”
\v 35 यीशु सबेच नगर अउ गांव म फिरत रहिस अउ ओमन क आराधनालय मन म उपदेश करत,अउ राएज क सुसमाचार प्रचार करत, अउ हर नियर क बिमारी अउ कमजोरी मन ला घलो दूर करत रहिस ।
\v 36 जब ओहर झुण्ड ला देखिस त ओला मैनसे मन पर दया अईस,काबर कि ओमन ओ भेड़ मन नियर जेकर कोनो देखभाल जेमन क कोनोच देख रेख करे बाला नी होए, व्याकुल अउ भटकल नियर  रहीन ।
\v 37 तब ओहर अपन चेला मन ले कहीस, “ पाकल खेत त ढेरेच हे,लेकिल कमिया मन थोर अकुन हे ।
\v 38 ऐकरे बर खेत क किसान ले विनती करा कि अपन खेत ला काटे बर कामिया मन ला भेज देहे |”
\c 10
\p \v 1 फिर ओहर अपन बारह चेला मन ला लिघे बुलाए के,ओमन ला प्रेत आत्मा मन पर अधिकार देहिस की ओमन ला हिकाले अउ सबेच नियर क बिमारी अउ सबेच नियर क कमजोरी मन ला दुरिहा करे |
\v 2 ये बारह प्रेरितों क नाम ये हे- पहिला शमौन, ज हर पतरस कहलाथे। अउ ओकर भाई अद्रियास, जबदी क बेटा याकूब, अउ ओकर भाई यूहना।
\v 3 फिलिप्पुस, अउ बरतुल्मै, थोमा अउ महसूल लेहेवाला मत्ती, हलफइ्र क बेटा याकुब आउ तछै।
\v 4 शमौन कनानी, अउ यहूदा इस्करियोति, जेला वोहर पकडवाय देहिस।
\v 5 ऐ बारह मन ला यीशु हर ये हुकूम देईकर भेजिस, ‘‘दूसर जाति कती झीन जईहा, अउ सामरी मन कर कोनों नगर मा झीन घुसिहा।’’
\v 6 लेकिन इस्त्राएल कर घर मन ही घुमल भेड़िया मन कर लिघे जईहा ।
\v 7 अउ रेगत-रेंगत ये प्रचार करीहा, ‘‘स्वर्ग क रायज लिघे आए गईस हे’’।
\v 8 बिमार मन ला चंगा करा, मरल मन ला जिलावा, कोढ़ी मन ला शुध्द करा, दुष्टआत्मा मन ला हिकाला | तुमन मन मुफत म पाए हवा, मुफत म देवा |
\v 9 अपन पटुका मा न ता सोना, अउ न रूपा, अऊ ना ताबा रखीहा,
\v 10 डगर बांट ना झोरा रखीहा, न देवा कुरता न जूता अउ ना डण्डा लेवा, काबर कि कामीया मन ला ओकर(भोजन) जेवन मिलना चाहेक हे।
\v 11 जे कोनो नगर या गांव मा जाईहा, ता मालूम करीहा कि वो हा कोन सक्क्षम होवे, अउ जब हे वोहाँ से नाई हिकाईह हाँ, ओही येहाँ रहीहा।
\v 12 घर मा घुसत ही ओला आशीष देईहा ।
\v 13 लेकिन ओ घर क मनिसेमन लाईक होही ता तुम्हर कल्याण, ओकर मा पहुंचही। लेकिन अगर वो योग्य नाई हो ही ता तुम्हर कल्याण तुम्हर लिये ही घुईर जाही।
\v 14 जे कोनो तोला (ग्रहण) नाई अपना ही, अउ तुम्हर गोइठ ला नाई सुनही, ओ घर या आ नगर से हिकलते अपन गोड़ क धुरा ला झाड लेईही, 
\v 15 मैंहर तोला साईच कहथो कि न्याय क रोज, ओ नगर का दशा से सदोम अउ अमोरा का देश की दशा बगरा सहेक योग्य होही।
\v 16 देखा मैंहर तोला भेड़ी मन ऐकस भेड़िया मन क माझी मा भेईज देहँू। एकरबार साँप मन ऐकस (बुद्धिमान) होसीआर अउ परेवा मन एकस भोला बन।
\v 17 लेकिन मनिसेमन से (सावधान) सम्भईलक रही हा काबार कि वोमन तोला महासभा मा सोपही, अउ अपन पंचायत मा तुमनला कोड़ा मारही,
\v 18 तुमन मोर बार हाकिमों अऊ राजों मन आघु ओला अउ, अन्यजाति मा गवाही होए बार पहुँचाएल जाही।
\v 19 जब वोमन तोला पकड़वाही ता ये चिन्ता झीन करीहा, कि हमन कोन रीति ले या कहबो काबार जे कुछो तोला कहेेक होही, वोही घनी तोला बताई देहब।
\v 20 काबर कि गोठीयाय बाला तोय हर नहीं, लेकिन तुम्हार दाउ क आत्मा तोर मा गोठीयाही।
\v 21 भाई, भाई ला अउ दाउ बेटा ला घायल करे बार सोचही अउ लाईका मन दाइ-दाउ क विरूद्ध माा ऊईठकर ओला माईर डालही।
\v 22 मोर नाम क सिथो सबोझन मनिसे, तोला हर बैरी करही। पर जेहर आखरी ले (धीरज) बांट जोहे रही, वोही क उद्धार होही।
\v 23 जेखनी वो तोला एक नगर मा तड़पाही, ता दूसरा ला भाईग जायेक हे। मैं तोला हन साहिच कहथो, तोय इस्त्राएल क सोबेच नगर मन मा घुमेक नाई सकीहा कि मनिसे क लाईका (पुत्र) आए 
\v 24 चेला हर अपन गुरू ले बड़खा नाई होथे। अउ ना दास अपन स्वामी ले।
\v 25 चेले मन क गुरू से अउ दास मनक स्वामी क बारोंबार होयक ही डेरेच हे। जब ओमन घर क स्वामी ला शैतान कहीस ता का ओकर घरवाला मन का कुछु नाई कही।
\v 26 एकरबर मनिसेमन से झीन डरीहा, काबर कि कुछो ढ़ांकाल नाई हे, जेहर खोलल न जाही। अउ न कुछो छिपल हे, जेहर जानल न जाही।
\v 27 जैकर मैहर तोला अन्धरा म कहथा, ओला तय उजाले मा कईहा अउ जेला कानों कान सुनथा ओला पटाव (छत) मा से प्रचार करीहा।
\v 28 जेहर शरीर ला घात करथे, लेकिन आत्मा ला घात नाई करथे ओकर सेस झीन डरीहा, पर वोही से डरीहा जोहर आत्मा अउ शरीर दोनो ला नरक मां नाश काईर देथे।
\v 29 का पैसामा दुई गौरेला नाई बेसाथे ? तबोच ले तुमन कर दाउक (इच्छा) मरजी के बेगर ओमा ले एक भी जमीन मा नाई गिर सकथे।
\v 30 तुमर कर मुड़ क केस भी सबेहर गिनल होवे ।
\v 31 ऐकरे बर झिन डरावा, तुमन ढेरेच गौरेला मन से बईड़ के होवा ।
\v 32 जो कोनो हर मैनसे क आघु क आघु म मोला (मान) ही, ओला मैहर भी अपन स्वर्गीय दाऊ कर आघु मायेन लेहू ।
\v 33 पर जे कोनो हर मैनसे मन क आघु म मोला ठुकराही, ओकर से मैहर भी अपन स्वर्गीय दाऊ कर  आघु मा ठुकराहूँ।
\v 34 ये झीन सोचिहा हि मैंहर धरती मा (मिलाप) भेंट कराय आएँ हों, मैंहर मिलाप कराये नाई, पर तलवार चलवाएक आए हों।
\v 35 मैहर आए हो कि ‘‘मैनसे ला ओकर दाऊ ले अउ बेटी लाहन ओकर दाई ले, अउ बहुरिया ला ओकर साईस लाहन अलगेच कर देहू।’’
\v 36 मैनसे मन कर दुश्मन, ओकर घरेच क मैनसे होही ।
\v 37 "‘‘जेहर दाई या दाउ ला मोर से ज्यादा प्रिय जानथे ओहर मोर लाएक नी है, अउ जे बेटा या बेटी ला मोर ले ज्यादा प्रिय जानथे,ओहर मोर लाएक नी है |"" बेटी ला मोर से ज्यादा प्रिय जानथे, वोहर मोर योग्य नाई हे।’’"
\v 38 अउ जेहर अपन क्रूस ल लेकर मोर पाछु न चलही वोहर मोर योग्य (तुल्य) नाई हे।
\v 39 जेहर अपन प्राण, (शरीर) ला बचाथे,ओहर ओला गुमाही,(खोएगा),अउ जे मोर सिथा अपन प्राण गुमाही ओहर ओला भेईंट (पाएलेही) जाही।
\v 40 जेहर तोला (ग्रहण) अपनाथे, ओहर मोला अपनाथे, अउ जेहर मोला ग्रहण करथे, ओहर मोर भेजे वाला ला ग्रहण करथे ।
\v 41 जेहर भविष्यद्वक्ता ला भविष्यद्वक्ता जानकर ग्रहण करही, ओर भविष्यद्वक्ता क बदला पाही, अउ जे धरमी ला धरमी जाएन के गरहन करही,ओहर धरमी कर बदला पाही |
\v 42 "जे कोनो ऐ (छोटे) नान अकुन मन ले मोर चेला जाएन के मात्र ऐक कटोरा ठण्डा पानी पिलाही,मैहर तुमन ले सहीच कहथो,ओहर कोनो रीती ले अपन प्रति फर ला नी खोही |"""
\c 11
\p \v 1 जब यीशु हर अपन बारह चेला मन ला आदेश दे चुकिस,त ओहर ओमन कर नगर म उपदेश अउ प्रचार करे बर कहा ले चल देहिस ।
\v 2 यूहन्ना हर बंदीगृह म मसीह केर बुतामन कर समाचार सुनिस अउ अपन चेलामन ला ओकर ले पूछे बर भेजिस ।
\v 3 का आए बाला तहिच हस या हमन दूसर झन क आसरा देखबो ?
\v 4 यीशु हर जबाब देहिस, ‘‘जे कुछु तुमन सुनथा अउ देखथा ओमन सबेच ला युहन्ना ले कह देईहा ।’’
\v 5 कि अंधा मन देखथे अउ लंगड़ा मन चलथे फिरथे, कोढ़ी मन शुद्ध करल जाथे, अउ भईरा मन सुनथे,मुरदा मन जिलाल जाथे,अउ कंगाल मन ला सुसमाचार सुनाल  जाथे ।
\v 6 अउ धन्य हे ओ जेहर मोर कारन ठोकर नी खाए ।
\v 7 जब ओहर उहा ले चईल देहिस,त यीशु यूहन्ना क विषय म मैनसे मन ले कहे लागिस, ‘‘तय जंगल मे का देखे बर गए रहे ? का बइहर ले हिलत सरकंडा ला ?’’
\v 8 फिर तय का ला देखे गए रहे ? का लुदु (कोमल) कपरा (कपड़ा) पहिनल मैनसे ला ? देखा जेमन लुदु कपरा पहिनथे, ओमन राजभवन म रहथे ।
\v 9 त फिर का बर गए रहा ? का कोनो भविष्यद्वक्ता ला देखे बर ?  हव मोए हर तोर ले कहथो कि भविष्यद्वक्ता ले भी बड़खा ला ।
\v 10 ऐहर ओहिच हर है जेकर विषय म लिखल आहे :  देख मोए अपन दूत ला तोर आगु भेजथो जेहर तोर आगु तोर डगर ला तियार करही ।
\v 11 मय तोर ले सहीच कहथो कि जे महिला (स्त्री) मन ले जन्मीस है ओमन ले यूहन्ना बपतिस्मा देहे बाला ले कोनो बड़खा नी होइस, पर स्वर्ग क रस्म म छोटे ले छोटे हे ओहर सबले बड़खा हे ।
\v 12 यूहन्ना बपतिस्मा देहे बाला मन कर दिन मन म अब ले स्वर्ग कर राज्य म बल ले प्रवेश होवत रहिस अउ बलवान ओला छीन लेथे ।
\v 13 यूहन्ना ले सबेच भविष्यद्वक्ता अउ व्यवस्था भविष्यवाणी करत रहीन ।
\v 14 अउ चाहा त माना कि एलिय्याह जेहर आए बाला रहिस, ओहर ऐहिच हर है ।
\v 15 जेकर सुने क कान होही, ओहर सुईन लेहे ।
\v 16 ‘‘मैहर ये समय कर मैनसे मन कर तुलना काकर ले  देहू ? ओमन ओ लईका मन कस है, जेमन बाजार मन मे बईठल ऐक दूसर ले चिल्लाए के कहत है :
\v 17 ‘‘हमन हर तुमन बर बांसुरी बजाएन, अउ तुमन मन नी नाचा,  हमन दुख करेन, अउ तुमन छाती नी पीटा ।’
\v 18 काबर कि यूहन्ना हर न खात अईस, न पीयत, अउ ओमन कहथे, ‘ओमे दुष्टात्मा आहे ।’
\v 19 मैनसे कर बेटा हर खात पियत अईस, अउ ओमन कहथे, ‘देखा, पेटू अउ पिए वाला (पियक्कड़) मैनसे, मलगुजारी (महसूल) लेहे बाला मन कर अउ पापी मन कर संगता !’ लेकिन ज्ञान म अपन बुता मन ले सच्चा ठहराल गईस आहे ।’’
\v 20 तब ले ओहर ओ नगर मन ला उलाहना देहे लागिस, जेमन मे ओहर बहुतेच सामर्थ के बुता करे रहिस, काबर कि ओमन अपन मन नी फिराए रहिन ।
\v 21 ‘‘हाय, खुराजीन, हाय, बैतसैयदा ! जे सामर्थ कर बुता तुमन मे करल गईस, अगर ओमन सूर अउ सैदा म करल जातीस, त टाट ओइड़ के, अउ राख म बईठ के ओमन कबले मन फिराए लेतिन ।
\v 22 लेकिन मय हर तोर ले कहथो कि न्याय कर दिन तुमन कर दशा ले सूर अउ सैदा कर दसा बगरा सहेक लाएक होही ।
\v 23 हे कफरनहूम, का तय हर स्वर्ग ले उपरे करल जाबे ? तय त अधोलोक तक खालहे जाबे ! जे सामर्थ कर बुता तोर म करल गईस है, अगर सदोम म करल जातिस, त ओहर आएज ले बनल रहतीस ।
\v 24 पर मय तोर ले कहथो कि न्याय कर दिन तोर दशा ले सदोम कर दसा बगरा सहेक लाएक होही ।
\v 25 ओहिच समय म यीशु हर कहिस, ‘‘हे दाउ, स्वर्ग अउ धरती कर परभू, मय तोर धन्यवाद करथो कि तय हर ये गोएठ मन ला ज्ञानी मन अउ समझदान मन ले लुकाए रखे, अउ लईका मन म परगट करे हस ।
\v 26 हव, हे दाऊ, काबर कि तोला ऐहिच हर बढ़िया लागिस ।
\v 27 ‘‘मोर दाऊ हर मोला सबेच कुछ ला सौपिस आहे ; अउ कोनो हर बेटा ला नी जानथे, बस दाऊ ; अउ कोनो हर दाऊ ला नी जाने, बस बेटा ; अउ ओहर जेकर म बेटा परगट करे बर चाहेल ।
\v 28 ‘‘हे सबेच मेहनत करेबाला मन अउ बोझ ले दबल लोग मन, मोर जग आवा ;  मय तुमन ला अराम देहू ।
\v 29 मोर जुआ ला अपन उपर उठाए लेवा, अउ मोर ले सिखा ; काबर कि मय नम्र अउ मन म दीन हो : अउ तुमन मन अपन मन म विश्राम पईहा ।
\v 30 काबर कि मोर जुआ हर सहज अउ मोर बोझ हर हल्का है |”
\c 12
\p \v 1 ओ समय (बेरा) यीशु सब्द (विश्राम) कर दिन खेत मन ले होए के जात रहिस, अउ ओकर चेला मन ला भूखइस, त ओमन बाएल मन ला टोएर-टोएर कर खाए लागिन ।
\v 2 फरीसी मन ऐला देईख के ओमन से कहिस, ‘‘देख तोर चेला मन ओ बुता ला करथे, जेला सब्त कर दिन करे बर उचित (ठीक) नी है ।’’
\v 3 ओहर (यीशु) ओमन ले कहिस, का तुमन नी पढे हवा, कि दाउद हर, जब ओला अउ ओकर संगता (साथी) मन ला भुखाइस त का कहिन ?
\v 4 ओहर कईसे परमेश्वर कर घर म गईस, अउ भेट कर रोटी मन ला खईन, जेला खाएक बर न ओला अउ न ओकर साथी मन ला पर केवल याजक मन ला उचित रहिस ?
\v 5 का तुमन हर व्यवस्था म नी पढे हवा कि याजक सब्त कर दिन म सब्त कर विधि ला टोरे ले भी निर्दोष ठहरथे ?
\v 6 पर मय हर तुमन ले कहथो, कि हिया ओहर है जेहर मंदिर ले भी बड़खा है ।
\v 7 अगर तुमन ऐकर मतलब ला जानता, ‘मय हर दया ले खुश होथो, बलिदान ले नही,’  त तुमन निर्दोष ला दोषी नी ठहराता ।
\v 8 मैनसे कर बेटा त सब्त कर दिन कर भी प्रभु है ।”
\v 9 हुवा ले चईल कर ओहर ओमन कर आराधनालय म अईस |
\v 10 उहा ऐक मैनसे रहिस, जेकर हाथ झुराए गए रहिस | ओमन मन यीशु कर उपर दोष लगाए बर ओकर ले पूछिन, ‘‘का सब्त कर दिन चंगा करे बर उचित है ?’’
\v 11 ओहर ओमन ले कहिस, ‘‘तुमन मन ले कोन ऐसन है जेकर एगोट हि भेड़ होही, अउ ओहर सब्त कर दिन गड़हा म गिर जाही, त ओहर ओला धईर के नी हिकालही ?’’
\v 12 भला, मैनसे कर किमत भेड़ ले केतेक बईढ़ के है ! ऐकरे बर सब्त कर दिन भलाई करई उचित है ।’’
\v 13 तब ओहर ओ मैनसे ले कहिस, ‘‘अपन हाथ ला बढ़ाव |’’ ओहर बढ़ईस, अउ ओहर फिर ले दूसर हाथ क नियर बढ़िया होए गईस ।
\v 14 तब फरीसी मन बाहिर जाए के ओकर विरोध म सलाह लेहिन कि ओला कईसे म नाएश करब ।
\v 15 ऐला जाएन कर यीशु हुवा ले चईल गईस | अउ ढेरेच लोग मन ओकर पाछु म होए लेहिन, अउ ओकर सब झन मन ला चंगा करीस ।
\v 16 अउ ओमन ला चितइस कि मोला परगट झिन करिहा ।
\v 17 ऐकरे बर कि जे बचन यशायाह भविष्यद्वक्ता कर द्वारा कहल गए रहिस, ओहर पूरा होए :
\v 18 ‘‘देखा, ऐहर मोर सेवक है, जेला मय हर चुने हवो ; मोर प्रिय, जेकर ले मोर मन हर खुश है : मय हर अपन आत्मा ला ओकर म डालहू, अउ ओहर दूसर जाति मन ला न्याय कर समाचार देही ।
\v 19 ओहर न झगरा करही, अउ न हुल्लड़ (धूम) मचाही, अउ न बाजार म कोनो हर ओकर गोएठ ला सुनही ।
\v 20 ओहर खुन्दल (कुचलल) गए सरकण्डा ला नी तोड़ही (टोरही), अउ धुआ देहत दीया ला नी बुझाही । जबले ओहर न्याय ले परबल (प्रबल) नी कराही ।
\v 21 अउ दूसर जाति मन ओकर नाव म आशा रखही ।
\v 22 तब मैनसे मन ऐक अन्धा-गूंगा ला जेमे दुष्टात्मा रहिस, ओकर लिघे लानिन ; अउ ओहर ओला ठीक करिस, अउ ओहर बोले अउ देखेक लागिस ।
\v 23 ऐमा सब झन चकित होए के कहे लागिन, ‘‘ऐहर का दाऊद कर बेटा (संतान) है !’’
\v 24 लेकिन फरीसी मन ऐला सुईन के कहिन, ‘‘ऐहर त दुष्टात्मा मन कर सरदार बालजबूल कर सहायता (मदद) बिगर दुष्टात्मा मन ला नी हिकालेल ।’’
\v 25 ओहर ओमन कर मन क गोएठ ला जाएन के कहिस, ‘‘जे कोनो राएज म फूट होथे, ओहर उजेड़ जाथे ; अउ कोनो नगर या घरना म जेमे फूट होथे, बने नी रहे ।’’
\v 26 अउ अगर शैतान हर शैतान ला हिकालही, त ओहर अपन ही विरोधी हेा गईस है, फिर ओकर राएज कईसे बनल रही ?
\v 27 भला, अगर मैहर शैतान कर सहायता ले दुष्टात्मा मन ला निकालथो, त तुमन वंश (पुरख मन) कर सहायता ले हिकालथे ? ऐकरे बर ओहीच मन तुमन क न्याय करही ।
\v 28 लेकिन अगर मय परमेश्वर कर आत्मा कर सहायता ले दुष्टात्मा मन ला निकालथो, त परमेश्वर का राएज तुमन जग आए पहुचिस है ।
\v 29 या कईसे कोनो मैनसे हर कोनो बलवान कर घर म घुईस के ओकर माल लूईट सकत है जब ले आगु ओहर ओ बलवान ला नी बाएध लेही ? तब ओहर ओकर घर ला लूईट लेही ।
\v 30 जेहर मोर संग म नी है ओहर मोर विरोध म है, अउ जेहर मोर संग म नी बटोरेल ओहर बिखराएल (बगराएल) ।
\v 31 ऐकरे बर मय हर तुमन ले कहथो कि मैनसे मन कर सबेच नियर कर पाप अउ निंदा क्षमा कि करल जाही, लेकिन पवित्र आत्मा कर निंदा क्षमा नी करल जाही ।
\v 32 जे कोनो मैनसे कर बेटा कर विरोध म कोनो गोएठ कही, ओकर ये अपराध क्षमा करल जाही, लेकिन जे कोनो हर पवित्र आत्मा क विरोध म कुछुच कही, ओकर अपराएध न ये लोक म अउ न परलोक म क्षमा करल जाही ।
\v 33 “अगर रुख ला बढ़िया कईहा, त ओकर फर ला भी बढ़िया कहा, या रुख ला बुरा कईहा, त ओकर फर ला भी बुरा कहा; काबर कि रुख हर अपन फर ले पहचानल जाथे ।
\v 34 हे सांप कर छउवा मन, तुमन बुरा होए के कईसे बढिया गोएठ कह सकथा ? काबर कि जे मन म भरल रहेल ओहिच हर मुह म आथे ।
\v 35 भले मैनसे मन मन कर भले भण्डार ले भला गोएठ मन ला हिकालथे, अउ बुरा मैनसे मन हर मन के बुरे भण्डार ले बुरा गोएठ मन ला हिकालथे ।
\v 36 अउ मय तुमन ले कहथो कि जे जे निकम्मी गोएठ मैनसे मन करही, न्याय कर दिन ओमन ले सबेच गोएठ मन कर लेखा देही ।
\v 37 काबर कि तय अपन गोएठ कर कारन निर्दोष अउ अपन गोएठ ही कर कारन दोषी ठहराए जाबे ।”
\v 38 ऐकर म कुछू शास्त्री अउ फरीसी मन ओकर ले कहिन, ‘‘हे गुरू, हमन तोर ले ऐक चिन्हा देखे बर चाहथन ।’’
\v 39 ओहर ओमन ला जवाब देहिस, ‘‘ये युग कर बुरा अउ व्यभिचारी मैनसे मन चिन्हा खोजथे, लेकिन योना भविष्यद्वक्ता कर चिन्हा ला छोएड़ कोनो अउ चिन्हा ओमन ला नी देहल जाही ।’’
\v 40 योना तीन दिन राएत जल (पानी) जीव कर पेट म रहिस, ओहिच नियर मैनसे कर बेटा तीन राएत दिन धरती कर भीतर रही ।
\v 41 नीनवे कर मैनसे मन न्याय क दिन ये युग कर मैनसे मन संग उईठ कर ओमन ला दोषी ठहराही, काबर कि ओमन योना कर प्रचार ला सुईन कर मन फिरईन ; अउ देखा, हिया ओहर है जेहर योना ले 
\v 42 दक्खिन कर रानी न्याय कर दिन ये युग कर मैनसे मन कर संग उईठ कर ओमन ला दोषी ठहराही, काबर कि ओहर सुलैमान कर ज्ञान सुने बर दुनिया कर छोर ले अईस अउ देखा, अउ देखा, हिया ओहर है जे सुलैमान ले भी बड़खा है |
\v 43 ‘‘जब अशुद्ध आत्मा मैनसे म ले हिकेल कर जाथे त झुरा जगहा मन म विश्राम ढूढथे फिरथे, अउ पाए नही ।
\v 44 तब कहेल, ‘मय अपन ओहिच घर म जिहा ले हिकले रहे फिर जाहू | अउ फिर कर ओला सुना, झाड़ल, बुहारल अउ सजे सजाय पाथे ।
\v 45 तब ओहर जाए के अपन ले अउ बुरा सात आत्मा मन ला अपन संग म ले आथे, अउ ओमन मन ओमा (मैनसे म) बईठ कर बास करथे, अउ ओ मैनसे कर पाछू कर दशा पहले ले भी बुरी होए जाथे । ये युग कर बुरे मैनसे मन कर दशा भी ऐहिच नियर होही ।”
\v 46 तब ओहर भीड़ ले गोठियात रहिस, त ओकर दाई अउ भाई बाहिर ठड़होए रहिन, अउ ओकर ले गोठियाए बर चाहत रहिन ।
\v 47 कोनो हर ओकर ले कहिस, ‘‘देख तोर दाई अउ भाई बहिरे ठड़होइन है अउ तोर ले गोठोयाए बर चाहथे ।’’
\v 48 ऐला सुईन कर ओहर कहे वाला मन ला जबाब देहिस, ‘‘कोन है मोर दाई ? अउ कोन हे मोर भाई ?’’
\v 49 अउ अपन चेला मन कति अपन हाथ बढाए के कहिस, ‘‘देखा मोर दाई अउ मोर भाई ऐमन है ।’’
\v 50 काबर कि जे कोनो मोर स्वर्गीय दाऊ कर इच्छा पर चलेल, ओहिच मोर भाई, अउ मोर बहिन, अउ मोर दाई है ।’’
\c 13
\p \v 1 ओहिच रोज म यीशु हर घर ले हिकेल कर झील क कगरे जाए बईठीस ।
\v 2 अउ ओकर लिघे ऐसन बड़खा झुण्ड जमा होए गिस, कि ओहर डोंगा म चईड़ गईस, अउ सबेच झुण्ड कगरे म खड़होए रहीस ।
\v 3 अउ ओहर ओमन ले कहानी मन म ढेरेच अकुन गोएठ कहीस : ‘‘ऐक बुने (बोए) वाला बिहन, बुने बर हिकलिस ।
\v 4 बुनत जूवार कुछोच बिहन हर डहर क कगरे गिरीस अउ चरई मन आए कर ओला चुईग लेहीन ।
\v 5 कुछुच दाना हर (पथरीला) चट्टान जमीन म गिरीन, जिहा ओला ढेरेच माठी (मट्टी) नी मिल सकीस अउ गहरा मट्टी नई मिलेक क कारन ओहर हालूच उईग अईस ।
\v 6 पर सूरज हिकेल कर ओहर जईर गईस, अउ जऐर नी पकड़े ले सूईख गईस ।
\v 7 कुछोच बिहन झाड़ि मन (झुरमुटं) म गिरीस, अउ झाड़ि मन हर बईड़ कर ओला दबाए देहिन ।
\v 8 लेकिन कुछ बीहन हर बढ़िया जमीन म गिरीस, अउ फर लईन, कोनो हर सौ गुना, कोनो हर साठ गुना, अउ कोनो हर तीस गुना ।
\v 9 जेकर कान हवे, ओहर सुईन लेहे |”
\v 10 चेला मन लिघे आए कर ओकर ले कहीस,  “तय मैनसे मन ले कहानी मन म काबर गोठियाथस ?’’
\v 11 ओहर उत्तर देहिस, ‘‘तुमन ला स्वर्ग रायज क भेद ला समझे कर समझ देहल गईस है, लेकिन ओमन ला नही ।’’
\v 12 काबर कि जेकर ठन है, ओला अउ देहल जाही, अउ ओकर ठन ढेरेच होए जाही ; पर जेकर ठन कुछुच नी है, ओकर ले जे कुछूच ओकर ठन है, ओला भी ले लेहल जाही ।
\v 13 मैहर ओमन ले कहानी म ऐकरे बर गोठियाथो कि ओमन देखत भी नी देखथे अउ सुनत रहथे तभी नी सुनथे, अउ नही समझथे ।
\v 14 ओमन क बारे म यशायाह क ये भविष्यद्वाणी पूरा होथे : ‘तुमन कान म त सुनीहा, लेकिन बुझीहा नही ; 
\v 15 काबर कि ये मैनसे मन क दिल मोटाए गईस है, अउ ओमन कान ले ऊचा सुनथे अउ ओमन अपन आएख ला मूंद लेहिन है ; कही ऐसन झीन होवे कि ओ आएख ले देखही, अउ कान ले सुनही अउ मन ले बुझही, अउ फिर जाए, अउ मैहर ओमन ला चंगा करहू ।’
\v 16 पर धन्य हे तुमन कर आएख, कि ओहर देखथे ;  अउ तुमन कर कान की ओमन सुनथे ।
\v 17 काबर कि मैहर तुमन ले सहिच कहथो कि ढेरेच ले भविष्यद्वक्ता मन अउ धर्मि मन हर चाहीन कि जो गोएठ ला तुमन देखत हवा, देखा, लेकिन नी देखा ; अउ जो गोएठ ला तुमन सुनथा, सुना, पर नी सुनिहा ।
\v 18 “अब तुमन बोए वाला क कहानी क अर्थ ला सुनिहा :
\v 19 जे कोनो हर रायज क बचन ला सुईन कर नी समझे, ओकर मन म जे कुछोच बुनल जाथे, ओला ओ दुष्ट आए कर लूईट (छीन) ले जाथे । ये ओहिच है, जेहर डगर क कगरे म बुनल गए रहिस ।
\v 20 अउ जेहर पखना दार जमीन म बुनल जाथे ये ओ है, जेहर बचन सुईन कर तुरतेच खुशी संग माएन लेथे ।
\v 21 पर अपन म जईर नी रखेक क कारन ओहर थोर ही रोज क है, अउ जब बचन क कारन क्लेश या उपद्रव होथे, त तुरतेच धोखा (ठोकर) खाथे ।
\v 22 जो झुरमुट मा बनल जाथे, वोहर वो हे जो बचन ला सुनथे, पर ये संसार का चिन्ता अउ धन क धोखा ला बचन दबाथे, अउ वोहर फार नाई लाथे।
\v 23 जो अच्छा जमीन मा बुनथे ये वो हे, जोहर बचन ला सुईनकर बुईझथे, अउ फार लाथे। कोनो हर सौ गुना, कोनो साठ गुना अउ कोनो तीस गुना।
\v 24 यीशु हर ओला एक अउ दृष्टांत देहिस, स्वर्ग क रायज ओ मनिसे क ऐकस होवे जेहर अपन खेत मा अच्छा बीज बुनीस ।
\v 25 पर जेखन मनिसे मन सोवत रहीन, ता ओकर शत्रु आए कर गेहू क माझी मां जंगली बीज बुनीस अउ चाइल देहिस ।
\v 26 जब अंकुर हिकलीस अउ बाल लगीस, ता जंगली बीज क रूख मन भी दिखाई देहिस ।
\v 27 ये बार (गृहस्थ) घर क मुख्या ले आएकर ओकर से कहीस, हे स्वामी का तोय हर अपन खेता मा अच्छा दाना नाई बुनेहस ? फेर जंगली बीज क रूख मन, ओनकर मा कहाँ से आईन ?
\v 28 ओहर ओनकर ले कहीस, ये हर कोनो शत्रु क बुता होवे, मुख्या (दासों) हर ओकर से कहीस, कह तोर ईच्छा हे, कि हमन जाएकर ओला बरोट लेहब ?
\v 29 ओहर कहीस, नाही, ऐकस नाई होई कि जंगली बीज क रूख बटोरत, तुमन ओकर संग मा गेहूँ ला उखाईड़ देईहा ।
\v 30 कटनी आत ले दोनो लाहन एक संग बढ़हे दा, अउ कटनी क जुअर, मैहर कांटेक वाला ला कह देहू कि आघु जंगली बीज क रूख ला काटीहा, ओला गठ्ठा बाँध लेइहा, आगी मा डार देईहा । अउ गेहूँ जा मोर कोठा मा जमा करीहा ।
\v 31 ओहर ओला एक अउ दृष्टांत देहिस, स्वर्ग क रायज, सरसों क एक बीज कस होवे, जेला कोनों मनिसे हर लेकर अपन खेत मा बुन देहिस ।
\v 32 वोहर सबेच दाना ले नानकुन होथे । लेकिन जब बाइढ़ जाथे ता सबेच साग-पात ले बड़खा होथे । अउ ऐकस रूख होई जाथे कि धरती क चाराई मन आएकर ओकर डारीमा बसेरा करथे ।
\v 33 ओहर ओला एक अउ दृष्टांत ला सुनाईस, ‘‘स्वर्ग क रायज खमीरक ऐकस होवे, जेला कोनो महिला हर लेकर तीन पसर, पीसान मा मिलाये देहिस, अउ होत-होत ओहर सबेच खमीर हो गईस। ’’
\v 34 ये सबेच गोईठ ला यीशु हर दृष्टांतों मा मनिसेमन ला कहीस, अउ बेगर दृष्टांत वो ओला कुछेच नाई कहथे।
\v 35 कि जे बचन ला भविष्यद्वक्ता क कहल हे, ओहर पूरा होही । मैंहर दृष्टांत कहेबार अपन मुँह ला खोलहूँ। मैं ओ गोईठ ला जेहर संसार क शुरूआत ले गुप्त रहीस, ओला परगट करहूँ।
\v 36 ता ओहर झुण्ड ला छोईड़कर घर मा आईस, अउ ओकर चेला मन हर ओकर लिघे आएकर कहीस, ‘‘खेत क जंगली बीज क दृष्टांत लाहन हमन ला सुझाई देवा।’’
\v 37 ओहर ओला उत्तर देहिस, ‘‘अच्छा बीज क बुनेवाला मनिसे क बेटा हावे।’’
\v 38 खेत (संसार) धरती है। अच्छा दाना रायज क सन्तान, अउ जंगली बीज दुष्ट क सन्तान हावे।
\v 39 जे शत्रु हर ओला बुनीस वोहर शैतान हावे, कटनी संसार क आखरी होवे अउ काटेवाला हर स्वर्गदूत होवे,
\v 40 अत जेकस जंगली बीज बटोरल जाथे, अउ जालाए जाथे, ओही कस संसार क आखरी मा होही।
\v 41 मनिसे क बेटा अपन स्वर्गदूतों मन ला भेजही,अउ ओहर ओकर रायज मा ले सबेच ठेसखवाईया मन अउ कुकर्म करेवाला मनला जमा करही।
\v 42 अउ ओला आगी क कुण्ड मा डायल देही, जहाँ रोवेक अउ दांत चबायेक होही ।
\v 43 ओ जुअर धर्मी मन अपन दाउ क रायज मा सूरज केसन चमकही, जेकर कान होवे ओमन सूइन लेवा।
\v 44 स्वर्ग क रायज, खेत मा छीपल धन ऐकस होवे, जेला केानों मनिसे मन पाईन, अउ छिपाई देहिस, अउ अपन खुशी क मारे सबेकुछो लाहन बेईच देहिस। अउ ओ खेत ला बेच लेहीस।
\v 45 फेरेच स्वर्ग क रायज, एक (व्यापारी) क सामान होवे जेहर अच्छे मोतियों मनक खोज म रहीस।
\v 46 जब ओला एक (बहुमूल्य) कीमती मोती मिलीस ता ओहर जाईकर अपने सबेच कुछोला बेच डालीस, अउ ओला मोल ले लेहिस।
\v 47 फिरेच स्वर्ग क रायज ओ बड़खा जाली क एकस हावे, जो समुद्र मा डायल देहिस, अउ हर जायत क मछरी मन ला समीट लेहीन।
\v 48 अउ जेखन जायल हर भाईर गईस, ता मछुवा मन ओला कागरे म खींच लाईन। अउ बैइठ कर अच्छा-अच्छा छीप्पा मन मा जमा करीन, अउ तुच्छ-तुच्छ ला फेक देहीन।
\v 49 संसार क आखरी मा यही कस होही। स्वर्गदूत हर आएकर दुष्टों ला धर्मियों ले अलगेच करीस।
\v 50 अउ ओला आएग क कुण्ड मा डायल दही, जहाँ रोवेक अउ रांत काटेक होही।
\v 51 का तोय हर ये सबेच गोईठ ला बुझीहा ? ओहर ओकर से कहीस, हाँ ।
\v 52 ओहर ओकर से कहीस, ऐकर बार हर एक शास्त्री जेहर स्वर्ग क रायज क चेला बनीस, ओ गृहस्थ क ऐकस हावे। जेहर अपन (भण्डार) धाम ले नवा अउ जूना चीज कनला हिकालत हे।
\v 53 जब यीशु हर ये सबेच दृष्टांत कह देहिस, ता ओहा ले चाईल देहिस।
\v 54 अउ अपन नगर मा आएकर ओकर आराधनालय मा ओला ऐकस उपदेश देहे लगीस, कि सामर्थ क बुता कहाँ ले मिलीस ?
\v 55 क ये हर बढ़ाई का लाईका नाई हे? अउ क येकर दाई क नाम मरियम अउ येकर भाईमन क नाम यकूब, युसुफ, शमौन अउ यहूदा नाही ?
\v 56 अउ क येकर सबेच बहनें हमन क मांझी मा नाई रहथे ? फेर एकर बार में सबचेहर कहाँ ले मिलीस ?
\v 57 ऐकर सिथा ऐमन ओकर कारण ठोकर खाईन पर यीशु हर ओकर से कहीस, ‘‘भविष्यद्वक्ता क अपन देस अउ अपन घर ला छुईड़, अउ कहीं निरादार नाई होथे।’’
\v 58 अउ ओहर ओहाँ ओकर अविश्वास क खाईता डेरेच ले सामर्थ क बुता नाईच करीस।
\c 14
\p \v 1 ओ जुअर चाईर देस क राजा हेरोदेस हर यीशु क (चर्चा)गोईठ सुनीस।
\v 2 अउ अपन (सेवकों) दास ला कहीस, येहर यूहना बपतिस्मा देहेवाला हावे, वोहर मरल माले जिन्दा होईस होवें। ऐकर बारीक ओकर मा (सामथ्र्य) ताकत क बुता परकट होथे।
\v 3 काबर कि हेरोदेस हर अपन भाई फिलिप्पुस क घर दारीन हेरोदियास क खाईता, यूहना ला धाईरकर बांधीस, अउ जेलखाना मा डायल देहिस ।
\v 4 काबर कि यूहना हर ओकर से कहे रहीस कि ऐला रखेक तोर बार अच्छा नाई है।
\v 5 ऐकर बार ओहर ओला मायर डालेक चाहथे। लेकिन मनिसे मन से डरत रहीस काबार कि वोहर ओला भविष्यद्वक्ता मानथे ।
\v 6 पर जब यीशु हेरोदेस क जनम रोज आईस, ता हेरोदियास क बेटी हर खुशी मा नाईचकर दिखाई, हेरोदेस ला खुस करील ।
\v 7 येकर बर ओहरर कसम खायेकर बचन देहिस, जे कुछो ला तोय मांगबे, मैंहर तोला देहूँ।
\v 8 वोहर अपन दाई क फुसलाय ला कहिस, ‘‘यूहना बपतिस्मा देहेवाला क मुड़ ला थरीया मा येही मोला मंगवा देईहा।’’
\v 9 राजा दुखी होईस, लेकिन अपन कसम क अउ संग बैठाईया क खाईता, हुकुम देहिस, कि दे देईहा ।
\v 10 अउ ओहर जेलखाना मा मनिसेमन क भेजकर यूहना क मुड़ला कटवाये देहिस।
\v 11 अउ ओकर मुड़ ला थरीया मा लाईन, अउ टुरी ला देई देहिन ।
\v 12 ता यूहना क चेला मन आईन अउ ओकर लाश ला लेजाकर समाचार देहिन।
\v 13 जब यीशु हर ये सुनीस, ता यीशु हर डोंगा मा चाईड़कर वहाँ ले कोनों सुनसान ठाव मा अकेला मा चाईल देहीस। मनिसे मन ये सुईनकर नगर-नगर लाहन रेंगात ही ओकर पाछु होए लेहिस।
\v 14 ओहर हिकाईल कर एक बड़खा झुण्ड ला देखिस, अउ ओकर लाहन तरस खाईस, अउ ओनकर बिमारी ला चंगा करीस।
\v 15 जब सांझ होईस ता ओकर चेलामन हर ओकर लिघे आएकर कहीस, ये सुनसान (ठाव) स्थान होवे, और देरी होवत हे, मनिसेमन ला बिदाई देहल जाही,कि वो टोली मा जायकर अपन बार जेवन(भोजन) मोइल लेवा।
\v 16 लेकिन यीशु हर ओकर से कहीस, ओकर जायक जरूरेच नाई हे। तुमन ही येला खाये बार देवा।
\v 17 ओहर ओला कहीस, येहाँ हमर ठीन पाँच रोटी अउ दोई मछरी मन का छोईड़कर अउ कछुक नाई होव ।
\v 18 ओहर कहीस, ओला येहाँ मोर लिघे ले आवा ।
\v 19 तब ओहर मनिसेमन ला घास मा बैठक ला कहीस अउ वो पाँच रोटियों अउ दोई मछरी मन ला लेहिस, अउ स्वर्ग कती देखकर धन्यवाद देहिस। अउ चेलामन मानिसे मन ला,
\v 20 जब सबेच हर खायकर छक गईन ता चेला मन बचल टुकड़ा ले भरल बारह टोकनी उठाईन।
\v 21 अउ खाय बाला मन महिला अउ लईका मन क छुईड़ कर पाँच हजार आदमी मन क लगभग रहीस।
\v 22 त ओहर तुरतेच अपन चेलामन ला डोंगा मां चढ़हे मा मजबूर करीस की वो ओकर ले आघु पार करही, जब ले वोहर मनिसेमन ला बिदाई करही। 
\v 23 वोहर मनिसे मन ला विदाई काईरक, प्रार्थना करे बार अलगेच पहार मा चायल देहिस अउ साँझा मा वोहर वोहा ऐकलाच रहीस।
\v 24 ओ जुअर डोंगा हर नदी क मांझी मां लहेर से डगमगात रहीस, काबार कि हवा आघुच ही रहीस।
\v 25 अउ यीशु रायत क चायर पहर नदी मा रेंगते हुए ओकर लिघे अईस ।
\v 26 चेले मन ओला नदी मा रेगते देईख कर घबरा गईन, अउ कहेक लगीन, येहर भूत हावे, अउ डर के मारे किरल्लात रहीन ।
\v 27 तब यीशु हर तुरतेच ओकर से गोठियाईन, अउ कहीस, हिम्मत बांधा, मैहर हू, डरा झीन ।
\v 28 पतरस हर ओला उत्तर देहिस, हे प्रभु, अगर तोय ही आहस, ता मोला अपन लिघे पानी मा चाईल कर आए का (आज्ञा) हुकूम देवा ।
\v 29 ओहर कहीस, आवा तब पतरस डोंगा मा ले उतरकर यीशु क लिघे जाये बर पानी मा चलेक लगीस ।
\v 30 लेकिन हवा ला देखकर डर गईस, अउ जेघनी डूबेक लगीस ता किरल्लाई कर कहीस, हे प्रभु मोला बचाई ले।
\v 31 यीशु हर तुरतेच हाथ बढ़ाई कर ओला थायम लेहिस, अउ ओकर से कहीस, हे अल्प विश्वासी मन तुमन काबर संका करा?
\v 32 जब वोहर डोंगा मा चाईड़ गइस ता हवा हर थायम गईस। 
\v 33 ये बार जेमन डोंगा मा रहीन, ओेला दण्ड देहत कहीस, ‘‘सहिचमा तोयहर परमेश्वर क बेटा आहासै।’’
\v 34 वोमन उपार उतरकर गन्नेसरत मा पहुँचिन।
\v 35 ओहा क मनिसे मन हर ओला चिनहीन अउ आजू-बाजू क सबेच देस मां समाचार भेजिन, अउ सबेच बिमारी मन क ओकर लिघे लाईन।
\v 36 अउ ओकर ले विनती (प्रार्थना) करेक लगीन, कि वोहर ओला अपन लुगरा क आंँचरा ही ला छुवेक दा, अउ जेतका मन ओला छुईन, वो चंगा होई गईन।
\c 15
\p \v 1 तब यरूशलम ले कुछु फरीसी अउ शास्त्री यीशु क लिघे आकर कहेक लगीन।
\v 2 तोर चेले मन पूर्वजों क परम्परा ओला काबर हटाथे, कि बेगर हाथ धोए रोटी खाथे ।
\v 3 ओहर ओला उत्तर देहिस, तुमन भी अपन परम्परा मन क खायता काबर परमेश्वर क हुकुम लाहन टायल देथा।
\v 4 काबर कि परमेश्वर हर कहीस, अपन दाउ अउ अपन दाई क आदर करना अउ जे कोनो हर दाउ या दाई ला बुरा कही, वोला मायर देहल जाही ।
\v 5 लेकिन तुमन कहथा कि अगर कोनों हर अपन दाउ या दाई ला कहे, जे कुछु हर तोर से मोला फायदा पहुँच सकत रहीस वोहर परमेश्वर ला भेंट चढ़हाई चुकिस हे।
\v 6 त ओहर अपन दाउ क आदर न करही। ऐकरे बार तुमन हर अपना परम्परा क कारण ले परमेश्वर क बचन ला टायल देथा।
\v 7 हे कपटी यशायाह हर तुम्हार बारे मा ठीकेच ही ये भविष्यद्वाणी करीस हावे।
\v 8 ये मनिसे मन होठों ले ता मोर आदर करथे, लेकिन ओकर मन हर मोर ले दूरीहा रहथे।
\v 9 अउ येमन व्यर्थ मोर उपासना करथे। काबर कि मनिसे मन क (विधियों) रीति ला धर्मोपदेश कहके सिखाथे।
\v 10 तब ओमन मनिसे मन ला अपन लिघे बुलाईकर ओकर ला कहीस, सुना अउ बुझा:
\v 11 जेहर मुह म जाथे वोहर मनिसे मन ला अशुद्ध नाई करथे, लेकिन जेहर मुह से हिकलथे वोही मनिसे मन ला अशुद्ध करथे।
\v 12 त चेला मन आईकर ओकर से कहीन, क तोयहर जानथास, कि फरीसियों मन हर ये बचन ला सुईन कर ठोकर खाईन।
\v 13 ओहर उत्तर देहिस, हर रूख ला जेला मोर स्वर्गीय दाउ हर नाई लगाईस हे उखाइड़ जाही।
\v 14 ओमन ला जाय देवां, वो अन्धवा डहर देखाईया होवें, अउ अन्धवा ला ही डगर दिखाही ता दोनों ही गड़हा मा गिर जाहीं।
\v 15 ये सुईनकर पतरस हर ओकर से कहीस, ये दृष्टांत हमन ला सुझा देवा।
\v 16 ओहर कहीस क तोय अझे ले अनबुझ आहस?
\v 17 क तोय नाई जानथस कि जेहर मुँह म जाथे वोहर पेट मा पड़थे, अउ सण्डास ले हिकल जाथे।
\v 18 लेकिन जे कुछू मुह ले हिकलथे, वोहर दिल ले हिकलथे, अउ वोही मनिसेमन ला अशुद्ध करथे।
\v 19 काबर कि बुरा सोच, हत्या, परस्त्रीगमन, व्यभिचार, चोरी, झूठी गवाही अउ निंदा दिल मा ले हिकलथे।
\v 20 ये ही होवे जेहर मनिसेमन ल अशुद्ध करथे, लेकिन हाथा बेगर धोवल खाना खाथे, मनिसे ला अशुद्ध नाई करथे।
\v 21 यीशु हर वोहा से हिकल कर, सूर अउ सैदा क परदेस कती चाईल देहिस।
\v 22 ओ परदेस ले एक कनानी महिला हिकलीस अउ किरल्लाई कर कहेक लगीस,‘‘हे प्रभु, दाऊद क सन्तान, मोर लाहन दया कर, मोर (बेटी) टुरी ला दुष्टात्मा हर डेरेच तड़पात (सताथे) आहे।’’
\v 23 लेकिन ओहर ओला कुछोच उत्तर नाई देहिस, ता ओकर चेला मन हर आएकर ओकर से विनती करीन, येला विदाई कर दे,काबर कि वोहर हमार पाछु मा किरल्लात आवा थे।
\v 24 ओहर उत्तर देहिस, इस्त्राएल क घराने क घुमल भेड़ी हर क छुईड़, मैंहर कोनों क लिघे नाई भेजथों।
\v 25 लेकिन ओहर आईस, अउ यीशु ला प्रणाम करके कहेक लगीस, ‘‘हे प्रभु मोर सहायता कर।’’
\v 26 ओहर उत्तर देहिस, छोड़ा मन क रोटी ला लेईकर कुकुर मनक आघु डालके ठीक नाई होवे।
\v 27 ओहर कहीस, सहिच हे प्रभु, लेकिन कुकुर मन भी वो चूरचार खाथे,जेहर ओकर (स्वामियों) दास क मेज ले गिरथे।
\v 28 ऐकर बर यीशु हर ओला उत्तर देहिस, हे महिला, तोर विश्वास बड़खा होवें, जेकस तोय चाहथास, तोर बर वोहींच हो जाही, अउ ओकर बेटी वोही जुअर ले चंगी होई गईस।
\v 29 यीशु वोहा ले गलील क (झील) नदी क लिघे आईस, अउ पहार मा चढ़कर बैठ गईस।
\v 30 त झुण्ड क झुण्ड ओकर लिघे आईस, वोहर अपन संग लंगड़ों, अन्धों, गूंगों, टुण्डों अउ अन्य डेरेच मन ला ओकर लिघे लाईन, अउ ओला ओकर गोड़ मा डायल देहिन, अउ ओहर ओला चंगा करीस।
\v 31 जब मनिसे मन हर देखीन, कि गूँगे गोठीयाथे, अउ टुण्डे चंगे होथे, अउ लंगड़े रेंगथे, अउ अन्धवा देखथे। त हकचाक रक इस्त्राएल क परमेश्वर क बड़ाई करीस।
\v 32 यीशु हर अपन चेला मन ला बुलाईस अउ कहीस, मोला ये झुण्ड लाहन तरस आथे। काबर कि वो तीन रोज ले मोर संग रहीस, अउ ओकर पास कुछु खायबर नाईच हे। मैंहर ओला भूखा ही बिदाई करेक नाईं चाहथों। कहीं एकस न होही, कि डगर मा थईक कर रायह ना जाही।
\v 33 चेला मन हर ओकर से कहीस, हमन ला ये जंगल मा ले कहाँ ले ऐतक रोटी मिलही, कि हमन ऐतक बड़खा झुण्ड ला पूर्ती (तृप्ती) करब।
\v 34 यीशु हर ओकर से पूछीस, तुम्हार ठीन केतक रोटी हावे, ओमन कहीस, सात अउ थोर कन, नानकून मछरी।
\v 35 त ओहर मनिसे मन ला जमीन मा बैठाए क हुकुम देहिस।
\v 36 अउ वो सात रोटी मनला अउ मछरी मन ला लेहिस, धन्यवाद काई के तोड़ीस, अउ अपन चेला मन ला देहत गईस, अउ चेला मन मनिसे मन ला।
\v 37 यहीच कर सबो झन खाए कर छक गईन, अउ चेला मन बचाल टुकड़ा मन ले भरल सात टोकरी ऊठाईन।
\v 38 खाए वाला महिला मन अउ लड़का मन क छोईड़ चार हजार आदमी रहीन ।
\v 39 त ओहर झुण्ड ला बिदाई काई के डोंगा मा चाईड़ गईस, अउ मगदन देस क सीमा मा आईस।
\c 16
\p \v 1 फरीसियो अउ संदूकि मन हर लिघे आईकर ओला (परखने) जोहत झाकेक बर ओला कहीस, हमनला स्वर्ग क कोनों चिनहा दिखीस।
\v 2 ओहर ओला उत्तर देहिस, ‘‘साँझ लामा तुमन कहथा मौसम हर अच्छा रहींस, काबर कि धरती लाल हावे,’’
\v 3 अउ भनसहरे मा कहथा, आऐज आंधी आही, काबर कि आकाश लाल अउ धुन्धला हावे, तुमन ध्रती क लक्षण देईख कर ओकर भेद ला बताई सकथस लेकिन (समयों) पाहर मनक चिनहा क भेद काबर नाई बताए सकथा?
\v 4 ये युग क बुरा, अउ व्यभिचारी लोग मन चिनहा ला ढूढथे, पर योना का चिनहा ला छोइड़ ओला अउ कोनों चिनहा नाई देहल जाही। अउ वोहर ओला छुईड़कर चाईल देहिस।
\v 5 चेला मन नदी क वोपार पहुचिन । लेकिन वोमन रोटी लेहेक भूल गईन।
\v 6 यीशु हर ओकर से कहीस, देखा फरीसि अउ सदूकि मन क खमीर ले सावधान रईहा।
\v 7 वो आपस मा सोचत रहीन, हमन रोटी ला नाई लाएहान, एकर बार वोहर ऐकस कहथे।
\v 8 ये जायन कर, यीशु हर ओला कहीस, हे अल्प विश्वासि तुनम आपस मा काबर विचार करत होवा, कि हमर ठीन रोटी नाई होवे?
\v 9 का तुमन अझे ले नाई बुझे हा? क तुमन हर वो पाँच हजार क पाँच रोटियाँ मनक याद (स्मरण) नाई हे ?  अउ न ये कि तमनहर केतक टोकरि उठाए रहा।
\v 10 अउ ना ओ चायर हजार क सात रोटी मन ल अउ न येहर कि तमनहर केतक टोकरा उठाए रहा।
\v 11 तूमन काबर नाई बुझथा कि मैंहर तुमन लाहन रोटियो क बारे मा नाई कहेन, लेकिन येहर कि तुमन फरीसि अउ सदूकि क खमीर से सावधान रईहा।
\v 12 त ओकर समझ मा आईस कि ओहर रोटी क खमीर ला नई, पर फरीसि मनक अउ सदूकि म शिक्षा से सावधान रहेक बार कहिस।
\v 13 यीशु हर कैसरिया फिलिप्पी क परदेश मा आईस अपन चेला मनला पुछेक लगीस, मनिसे मन हर आदमी क बेटा ला क कही?
\v 14 ओमन कहीस, कुछूक त पूछना बपतिस्मा देहेवाला कहथे, अउ कुछुहर एलियाह, अउ कुछु यिमयाह या भविष्यद्वक्ता माला हन कोनो एक कहलाथे ।
\v 15 ओहर ओकर से कहीस, लेकिन तुमन हर मोला क कहथा ?
\v 16 शमौन पतरस हर उत्तर देहिस, तोय हर (जिन्दा) जियाल परमेश्वर क बेटा मसीह होवे।
\v 17 यीशु हर ओला उत्तर देहिस, हे शमौन, योना क बेटा, तोय हर धन्य होवास, काबर कि मांस अउ लहू हर नाई लेकिन मोर दाउ हर जे स्वर्ग म होवे, ये गोईठ तोर मा परकट करीस।
\v 18 अउ मैहर भी तोर से कहथो कि तोय हर पतरस हीकस। अउ मैहर ये पत्थरा मा अपन कलीसिया बनाहू, अउ अधोलोक क फाटक, ओकर मा प्रबल नाई होही।
\v 19 मैहर तोला स्वर्ग क रायज क कुंजिया दहू, अउ जे कुछू तोय हर धरती मा बाधीहा, ओहर स्वर्ग मा बांधाही, अउ जे कुछुक तोय धरती मा उघा रीही ओहर स्वर्ग मा खुलही।
\v 20 त ओहर चेला मन ला चिताईस कि कोनो ला झीन कहबे कि मैहर ही मसीह हिको ।
\v 21 ओ जुअर ले यीशु अपन चेला मन ला बतायक लगीस, जरूरेच हे, कि मैहर यरूशलम ला जाहू।अउ पुरनियो अउ प्रधान याजको, अउ शास्त्रि मनक हाथ ले डेरेच दुईख उठाहू, अउ मायर डालाल जाहू। अउ तीसरा रोज मा जी उठहू ।
\v 22 ऐकर बर पतरस ओला अलगेच ले जाई कर झिड़केक लागीस, हे प्रभु परमेश्वर झीन डर । तोर संग ऐकस कभों न होही । 
\v 23 ओहर मुईड़ कर पतरस ला कहीस, हे शैतान, मोर आघु ले दूर होई जा, तोय हर मोर बाट ठोकर क खाईता (कारण) होवस, काबर कि तोय हर परमेश्वर क गोईठ ला नाही, लेकिन मनिसेमन क गोईठ मा दिल लगाथस।
\v 24 त यीशु हर अपन चेला मन ला कहीस, अगर कोनो हर मोर पाछु आयेक चाहथा, ता अपन आप ला इन्कार करीहा, आउ अपन क्रूस ला उठावा, अउ मोर पाछु मा होई लेवा ।
\v 25 काबर कि जे कोनो हर अपन प्राण ला बचात चाहथे, ओहर ओला खोए दही, अउ जे कोनो हर मोर बर अपन प्राण गवाही, ओहर ओला पाही।
\v 26 अगर मनिसे मन सबेच संसार ला प्राप्त करही, अउ अपन प्राण क हानि उठाही, ता ओलाहर का (लाभ) फायदा होही । या मनिसेमन हर अपन प्राण क बदला मा का देही ?
\v 27 मनिसे मन क बेटा अपन स्वर्गदूतो क संग अपन दाउ क महिमा मा आही, अउ ओ जुअर वोहर एक ला ओकर बुता क ऐकस प्रतिफल दही।
\v 28 मैहर तोर ले सहिच कहथो, कि जेहर हिया ठड़होवल  होवे,  ओमन हर कुछोच ऐकस होवे,कि वो जबले मनिसे मन क बेटा ला ओकर रायज म आत ना देख लेही, तब ले मरल (मृत्यु) क स्वाद कभोच नाई चाईख सकही ।
\c 17
\p \v 1 छव दिन कर पाछू यीशु हर पतरस अउ याकूब अउ ओकर भाई यूहन्ना ला संग म लेहिस, अउ ओमन ले सुनसान म कोनो ऊचा पहार म ले गईस ।
\v 2 हुवा ओमन कर आगु ओकर रूप बदेल गईस, अउ ओकर मुह बेर के नियर चमकीस अउ ओकर कपरा ज्योति नियर उजला होए गईस ।
\v 3 अउ मूसा अउ एलिय्याह ओकर संग म गोएठ करत ओमन ला देखई देहिन ।
\v 4 ऐकरे बर पतरस हर यीशु ले कहिस, ‘‘हे प्रभु, हमर हिया रहई बढ़िया है । अगर तोर मन है त मय हिया तीन मण्डप बनाहू ; एगोट तोर बर, एगोट मूसा बर, अउ एगोट एलिय्याह बर ।’’
\v 5 ओहर बोलत रहिस कि एगोट उजला (पण्डरा) बदरी हर ओमन ला छाए लेहिस, अउ ओ बादल म ले ये शब्द हिकलिस ; ‘‘ऐहर मोर प्रिय बेटा है, जेकर ले मय हर खुश (प्रसन्न) हो ; ऐकर सुना ।’’
\v 6 चेला मन हर ऐला सुईन के मुह कर बल म गिर गईन अउ बहुतेच डईर गईन ।
\v 7 यीशु हर लिघे आए के ओमन ला छुईस, अउ कहिस, ‘‘उठा, डरा झन ।’’
\v 8 तब ओमन मन अपन आएख मन ला उठईन अउ यीशु ला छोएड़ अउ कोनो ला नी देखिन ।
\v 9 जब ओमन पहार ले उतरत रहीन, त यीशु हर ओमन ला आदेश देहिस, ‘‘जब ले मैनसे कर बेटा मरल म ले जी नी उठही, तब तक तुमन जे कुछु देखे हवा कोनो ले झिन कईया ।’’
\v 10 ऐकर म ओकर चेला मन ओकर ले पूछिन, ‘‘फिर शास्त्री काबर कहथे, कि एलिय्याह कर आगु अवई जरूरेच है ?’’
\v 11 यीशु हर उत्तर देहिस, ‘‘एलिय्याह जरूर आही, अउ सबेच ला सुधारही ।’’
\v 12 लेकिन मय तुमन ले कहथो, कि एलिय्याह हर आए चुकीस है, अउ मैनसे मन ओला नी पहचानिन; लेकिन जईसन चाहिन ओहिच नियर ओकर संग करिन । ऐहिच नियर मैनसे मन कर बेटा हर भी ओमन कर हाथ ले दुख उठाही ।”
\v 13 तब चेला मन समझिन कि ओहर हमन ले यूहन्ना बपतिस्मा देहेवाला कर विषय म कहिस है ।
\v 14 जब ओमन भीड़ ठन पहुचिन, त ऐक मैनसे हर ओकर ठन अईस, अउ घुटना टेक कर कहे लागिस ।
\v 15 ‘‘हे परभू (प्रभु) मोर बेटा पर दया कर !  काबर कि ओला मिरगी आथे अउ ओहर बहुतेच दुख उठाएल ;अउ घरी-घरी आगी म अउ घरी-घरी पानी म गिर पड़थे ।
\v 16 मय हर ओला तोर चेला मन ठन लाने रहे लेकिन ओमन ओला बढ़िया नी कर सकिन ।”
\v 17 यीशु हर उत्तर देहिस, ‘‘हे अल्पविश्वासी अउ हठिले मैनसे मन, मय कब ले तुमर संग म रहू ?  कब ले तुमन कर सहू ? ओला ऐठन मोर जग लाना ।’’
\v 18 तब यीशु हर दुष्टात्मा ला डाटिस (घुड़किस) अउ ओहर ओमे ले हिकेल गईस ; अउ लईका हर ओहिच बेरा म बढ़िया होए गईस ।
\v 19 तब चेला मन सुनसान म यीशु ठन आए के कहिन, ‘‘हमन ओला काबर नी हिकाएल सकेन ?’’
\v 20 ओहर ओमन से कहिस, ‘‘अपन विश्वास कर कमी क कारन, काबर कि मय तुमन ले सच कहथो, अगर तुमर विश्वास सरसो कर दाना कर बराबर भी होही त ये पहार ले कहे सकिहा, ‘‘हिया ले सरक कर हुवा चईल जाव, ‘त ओहर चईल जाही अउ कोनो गोएठ तुमन बर असंभव नी होही ।’’
\v 21 [लेकिन ये जाति हर बिन प्रार्थना अउ उपवास कर नी हिकलथे ।]”
\v 22 जब ओमन गलील म रहिन, त यीशु हर ओमन ले कहिस, ‘‘मैनसे कर बेटा मैनसे मन कर हाथ म पकड़वाए जाही ;
\v 23 ओमन ओला माएर डालही, अउ ओहर तीसर दिन जी उठही ।’’ ऐमा ओमन ढेरेच उदास होइन ।
\v 24 जब ओमन कफरनहूम पहंचिन त मंदिर कर कर लेहे बाला मन पतरस ठन आए के पूछिन, ‘‘का तुमन कर गुरू हर मंदिर क कर नी देहेथे ?’’ 
\v 25 ओहर कहिस, ‘‘हा देथे ।’’ जब ओहर घर म अईस त यीशु हर ओकर ले पूछे ले आगुच ओकर ले कहिस, हे शमौन तय का सोचथस? धरती कर राजा महसूल या कर काकर ले लेथे ? अपन बेटा ले या दूसर ले ?”
\v 26 पतरस हर ओकर ले कहिस, ‘‘दूसर मन ले ।’’ यीशु हर ओकर ले कहिस, त बेटा बईच गईस ।
\v 27 तबो ले ऐकरे बर हमन ओमन ला ठोकर नी खवाब, तय झील क कगरे म जाए कर बंसी डाल, अउ जे मछरी आगू हिकलही, ओहिच ला लेके ओकर मुह ला खोलबे त तोला ऐक सिक्का मिलही, ओहिच ला लेके मोर अउ अपन बदला म ओमन ला दे देबे ।”
\c 18
\p \v 1 अउ ओ बेरा (घड़ी) चेला मन यीशु ठन आए के पूछे लागिन, ‘‘स्वर्ग कर राज म बड़खा कोन है ?’’
\v 2 ऐकर ले ओहर ऐक झन लईका (बालक) ला लिघे बुलाए के ओमन कर मांझा म ठड़वईस,
\v 3 अउ कहिस, ‘‘मय तुमन ले सहिच कहथो, कि जब ले तुमन नी फिरिहा अउ लईका मन नियर नी बनिहा, तुमन स्वर्ग कर राएज म प्रवेश करे नी पईहा ।
\v 4 जे कोनो अपन आप ला ये लईका नियर छोटे करही, ओहर स्वर्ग क राएज म बड़खा होही ।
\v 5 अउ जे कोनो हर मोर नाव ले ऐक ऐसन लईका ला गरहन करथे, ओहर मोला गरहन करथे ।
\v 6 “लेकिन जे कोनो ये छोटे मन ले जेहर मोर म विश्वास करथे, ऐक ला ठोकर खिलाथे, ओकर बर बढ़िया होतिस कि बड़खा चक्की का पाट ओकर ढेटू म लटकाए जतिस, अउ ओला गाहिरा समुंदर म डुबाए जातिस ।
\v 7 ठोकर मन बर दुनिया पर हाय ! ठोकर मन कर लगना अवश्य है ; लेकिन हाय ओ मैनसे पर जेकर द्वारा ठोकर लगथे ।
\v 8 ‘‘अगर तोर हाथ या तोर गोड़ तोला ठोकर खिलाही त ओला काएट कर फेक दे ; टुण्डा या लंगड़ा होए के जीवन म प्रवेश करबे तोर बर ऐकरे ले भला है कि दूई  हाथ या दुई पाव रहत अउ अनंत आगी म डाले जाबे ।
\v 9 अगर तोर आएख हर तोला ठोकर खिलाही, त ओला हिकाएल के फेक दे ; कानवा होए के जीवन म प्रवेश करबे तोर बर ऐकर ले भला है कि दोनोच आएख रह के तय नरक कर आग म डालल जाबे ।
\v 10 ‘‘देखा ये छोटे मन ले कोनो ला तुच्छ झिन जानिहा ; काबर कि मैहर तुमन ले कहथो, कि स्वर्ग म ओमन कर दूत मोर स्वर्गीय दाऊ कर मुह हमेसेच देखथे ।
\v 11 [काबर कि मैनसे कर बेटा भुलाल मन ला बचाए बर अईस है ।]
\v 12 “तुमन का सोचथा ? अगर कोनो मैनसे कर सौ भेड़ होही, अउ ओमन ले एगोट हर भुलाए जाही त का ओहर निन्यानवे ला छोएड़ कर अउ पहार म जाए के ओ भुलाल ला नी खोजही ?
\v 13 अउ अगर ऐसन होही कि ओला पाही, त मैहर तुमन ले सहिच कहथो कि ओहर ओमन निन्यानवे भेड़ मन बर जेमन नी भटके रहिन, ऐतेक आनंद नी करही जितना कि ये भेड़ बर करही ।
\v 14 ऐहिच नितर तोर दाऊ कर जेहर स्वर्ग म है ये इच्छा नी है कि ये छोटे मन ले एगोट हर भी नाएश होही ।
\v 15 “अगर तोर भाई हर तोर विरूद्ध म अपराध करही, त जा अउ ऐक झन म गोएठ बात कईर के ओला समझाव ; अगर ओहर तोर सुनही त तय अपन भाई ला पाए लेहे ।
\v 16 अगर ओहर नी सुनेल त ऐक या दुई झन अपन संग अउ लेजा, कि हर गोएठ हर दुई या तीन गवाह मन कर मुह ले त पक्की करल जाए ।
\v 17 अगर ओहर ओमन कर भी नी मानेल त कलीसिया ला कह दे अगर ओहर कलीसिया कर भी नी मानेल त तोय ओला दूसर जाति अउ महसुल लेहेबाला नियर जान ।
\v 18 “मय तोर ले सच कहथो, जे कुछ तय धरती म बांधबे, ओहर स्वर्ग म बंधी अउ जे कुछ तोय धरती म खोएल बे ओहर स्वर्ग म खुलही ।
\v 19 फिर ले मय तोर से कहथो, अगर तुमन ले दुई झन धरती म कोनो गोएठ बर ऐक मन होएके ओला मांगही, त ओहर मोर दाऊ कति ले जेहर स्वर्ग म है, ओमन बर होए जाही ।
\v 20 काबर कि जिहा दूई या तीन मोर नाव म जुटथे, हुवा मय ओमन कर मांझा म होथो |”
\v 21 तब पतरस हर लीघे आए के ओकर ले कहिस, ‘‘हे प्रभु अगर मोर भाई अपराएध करतेच रही, त मोय ओला कतेक तोर माफ करहू ? का सात तोर ले ?’’ 
\v 22 यीशु हर ओकर ले कहीस, “मय तोर ले ये नी कहथो कि सात तोर ले बरन सात क सत्तर गुना तक ।
\v 23 “ऐकरे बर स्वर्ग कर राएज ओ राजा कर नियर है, जेहर अपन दास मन ले लेखा लेहे बर चाहिस ।
\v 24 जब ओहर लेखा लेहे लागिस, त ऐक झन ला ओकर आगु म लानल गईस जेहर दस हजार तोड़ा कर कर्जदार रहिस ।(गुमाही)।
\v 25 जब चुकाए बर ओकर ठन कुछोच नी रहिस, त ओकर मालिक हर कहिस, ‘ऐहर अउ ऐकर घरदारीन (पत्नि) अउ लईका छउवा मन अउ जे कुछु ऐकर है सबेच ला बेचल जाही, अउ करजा ला चुकाल देहल जाए ।
\v 26 ऐकर पर ओ दास हर गिरकर ओला जोहारिस (प्रणाम) अउ कहिस, ‘हे मालिक धीरज (सबरकर) धर, मय हर सबेच कुछ ला भईर देहू ।’
\v 27 तब ओ दास कर मालिक हर तरस खाए के छोइड देहिस, अउ ओकर करजा ला भी माफ कईर देहिस ।
\v 28 लेकिन जब ओ दास हर बहिरी हिकलीस, त ओकर संगता दास मन म ले ऐक झन ओला मिलीस, जेहर ओकर सौ दीनार कर कर्जदार रहिस, ओहर ओकर ढेटू ला धईर के दबईस अउ कहिस, जे कुछ तोर म करजा है ओला भईर दे ।
\v 29 ऐमा ओकर संगता दास गिर के ओकर ले बिनती करे लागिस, धीरज धर मय सब भईर देहू ।
\v 30 ओहर नी मानिस, लेकिन जाए के ओला जेल म डाएल देहिस, कि जब ले करजा ला भईर नी देही तब ले ओहीच रही ।
\v 31 ओकर संगता दास हर जो होए रहिस, देईख के ढेरेच उदास होईस, अउ जाए के अपन मालिक ला पूरा हाल (खबर) ला बतईस ।
\v 32 तब ओकर मालिक हर ओला बुलाए के ओकर ले कहिस, हे दुष्ट दास,तय हर मोर ले बिनती करे त मय हर तोर ओ सब करजा क्षमा कईर देहे ।
\v 33 ऐकर बर जईसन मय हर तोर उपर म दया करे ओसनेच क तोला भी अपन संगता दास कर उपर दया करेक बर नी रहिस ?
\v 34 अउ ओकर मालिक हर क्रोध म आए के ओला सजा देहे बाला मन कर हाथ म सोप देहिस, कि जब ले ओहर सबेच करजा ला भईर नी देही तब ले ओकर हाथ म रहे ।
\v 35 ऐहिच नियर अगर तुमन जे हर अपन भाई ला मन ले क्षमा नी करही, त मोर दाऊ जेहर स्वर्ग म है, तुमन ला भी ओहीच नियर करही |
\c 19
\p \v 1 जब यीशु ये गोईठ ला काईह लेहीस, ता गलील मा चाईल देहिस, अउ यरदन क ओपार यहुदिया मन म परदेश मा आईस।
\v 2 ता बड़खा झुण्ड ओकर पाछु होई लेहीस, अउ ओहर वोहाँ ओला चंगा करीस।
\v 3 ता फरीसी ओकर परीक्षा लेहेबार लिघे आएकर कहेक लगीस, क हर एक कारम ले अपन घरबाली ला (त्यागना) छुईड़ देहेक अच्छा (उचित) होवे ?
\v 4 ओहर उत्तर देहिस, क तोयहर नाई पढ़हेहास कि जेहर तोला बनाई, ओहर शुरू ले ही नर अउ नारी बनाईकर कहीस।
\v 5 ऐकर बर मनिसे मन हर अपन दाउ-दाई ले अलगेच होईक अपन घरदारिन क संग रही, अउ वोमन दोनो एक अंग (तन) होही।
\v 6 अत वोमन अझे दोई नाही, लेकिन एक अंग होवे, ऐकरबार जेला परमेश्वर हर जोड़ीस होवे ओला मनिसे मन अलगे नाई करही।
\v 7 ओहर ओकर से कहीस, फेर मूसा हर ये काबर ठहराईस कि तलाक (त्यागपत्र) देईकर ओला छुईड़ दा ? 
\v 8 ओहर ओला कहीस, मूसा हर तुम्हर मन क पत्थरा ऐकस तुमन ला अपन-अपन घरदारीन ला छुईड़ देहे क हुकुम देहिस। लेकिन शुरूले ऐकस नाई रहीस।
\v 9 अउ मैंहर तुमन ला कहथों, कि जेहर कोनो हर व्यभिचार ला छुईड अउ कोनो कारण ले अपन घरदारीन ला त्यागकर तलाक देईकर दूसरा ला शादी करही, वोहर व्यभिचार करथे, अउ जेहर ओ छुटल ला शादी करथे, वो भी व्यभिचार करथे।
\v 10 चेला मन ओकर से कहीन, अगर आदमी क घर दारीन क संग ऐकस रीसिता (सम्बन्ध) होवे, तो शादी करेक अच्छा नाही, 
\v 11 ओहर ओकर से कहीस, सबेच ये बचन ला अपनाएँ बर नाई सकथे। केवल वो मन जेमन ला ये दान देहल आहे।
\v 12 काबर कि कुछूक नपुंसक ऐकस हावे, जेहर दाई क गर्भ ही मा ऐकस जनमही। अउ कुछुक नपुंसक मन ऐकस हावे जेला मनिसे मन हर नपुंसक बनाईस। अउ कुछुक नपुंसक ऐकस होवे, जेमनहर स्वर्ग क रायज मा अपने आप ला नपुंसक बनाईस हे, जेहर येला अपनाएँ सकत हावे, वोहर अपनाए लेवा।
\v 13 त मनिसे मन लईका मन ला ओकर लिघे लईस, कि वोहर ओकर मा हाथ रखही, अउ विनती करही लेकिन चेला मन हर ओला डाटीस।
\v 14 यीशु हर कहीस, ‘‘लईका मन ला मोर लिघे आए देवा, अउ ओमन ला झीन मना करीहा, काबर कि स्वर्ग क रायज हर ऐयही कस मन हावे।’’
\v 15 अउ ओमन हर ओकर हाथ राईख कर, वोही ले चईल देहिस।
\v 16 एक मनिसे यीशु क लिघे अईस अउ ओकर ले कहीस, हे गुरू मैहर कोन सा भला बुता करहू कि अनन्त जीवन पाही ?
\v 17 ओहर ओकर से कहीस, तोय हर मोला भलाई क बारे मा काबर पूछथास, भला ता एकहीच हावे, अगर तोय जीवन मा परवेश करेक चाहथे, ता हुकुम मन ला माईन ले।
\v 18 ओहर ओकर से कहीस, कोन सा हुकुम ? यीशु हर कहीस,  ‘‘ यह कि हत्या न करीहा, व्यभिचार न करीहा, चोरी न करीहा, झूठी गवाही न देईहा,’’
\v 19 अपन दाउ-दाई क (आदर) इजत करीहा अउ अपन पड़ोसी ला अपन ऐकस करीहा।
\v 20 ओ जवान हर ओला कहीस, ये सबेच ला ता मैंहर मानथो, अझे मोला कोन गोईठ क कम हावे ?
\v 21 यीशु हर ओला कहीस, अगर तोय सिद्ध होयक चाहथास ता जा अपन (माल) सौदा लाहन बेइचकर कंगालो मन ला देइ दे। अउ तोला स्वर्ग मा धन मिलही, अउ आए कर मोर पाछु होई ले।
\v 22 लेकिन वो जवान हर ये गोइठ ला सुइनकर निराश होईकर चाईल देहिस, काबर कि वोहर डेरेच धनी रहीस।
\v 23 त यीशु हर अपन चेला मन से कहिस, मैहर तोर से सहिच कहथों, कि धनी हर स्वर्ग क रायज मा प्रवेश करेबर कठीन हावे।
\v 24 तुमन ला फेरेच कहथो कि परमेश्वर क रायज मा धनी लाहन प्रवेश करेक ले ऊट क सुई के नाक मा लाहन हिकलेक सहजे हावे।
\v 25 ये सुईनकर चेला मन ढेरेच कन हकचाका कर कहीन, फेर केकर उद्धार होई सकथे ?
\v 26 यीशु हर ओकर कती देईखकर कहीस, मनिसेमन ला येहर नाईच हो सकथे, लेकिन परमेश्वर ले सबेच कुछु होई सकथे।
\v 27 ऐकर म पतरस हर ओकर से कहीस, देख हमन ता सबेच कुछुला छुईड़कर तोर पाछु मा होई जेहेन। ता हमनला क भेंटाही ?
\v 28 यीशु हर ओकर से कहीस, मैहर तुमन ला साहिच कहथों, कि नवा रचना मा जब मनिसे मन क बेटा अपन महिमा क सिंहासन मा बैठही ता तुमन भी, जेहर मोर पाछु मा होही, बारह सिंहासनों मा बैईठ कर इस्त्राएल मन क बारह गोत्रों मन क न्याय करही।
\v 29 अउ जे कोनो हर घर मा या भाई या बहन, या दाउ या दाई या लाईका-बच्चा या खेतों मनला मोर नाम बार छुइड़ देहिन हे, ओला सौगुना भेटाही, अउ ओहर अनन्त जीवन क हकदार होही।
\v 30 लेकिन डेरेच झन जेमन आघु होवे, पाछु होही, अउ जेमन पाछु होवे, ओ आघु हाही।
\c 20
\p \v 1 स्वर्ग क रायज, कोनों गृहस्वामी (मालिक) क ऐकस होवे, जो बिहान होवत ही अपन दाख क बाड़ी मा कमीया मन ला लगाए दा, मन म परदेश मा आईस।
\v 2 ओहर कामिया मन ला एक दीनार रोज मा ठहराईस अउ ओला अपन दाख क बाड़ी मा भेजिस।
\v 3 फेर एक पहर मा दिन आईस, ओहर हिकाईलकर अन्य मनिसे मन ला बाजार मा बेबुता क खड़ोहल देखिस। ला (त्यागना) छुईड़ देहेक अच्छा (उचित) होवे ?
\v 4 अउ ओहर कहीस, तुमन भी दाख क बाड़ी मा जवा। अउ जे कुछु हर अच्छा होवे, तुमनला देहू, अत ओमन भी गईन। नारी बनाईकर कहीस।
\v 5 फेर ओहर दूसर अउ तीसर पहर क लिघे हिकाईकर वोही ऐकस करीस। दोनो एक अंग (तन) होही।
\v 6 एक पहर रोज मारहीन, ओहर फेर हिकाईकर दूसर लाहन खड़ोहल पाईस। अउ ओकर से कहीस, तुमन काबर येहाँमा पहार भर बेबुता खड़ोहल आहा ? ओमन ओला कहीस, ऐकर बर कि कोनो हर हमनला कामिया मा नाई लगाईन।
\v 7 ओहर ओकर से कहीस, तुमन भी दाख क बाड़ी मा जावा, दा ? 
\v 8 सांझ जुअर दाख क बाड़ी क (स्वामी) मालिक हर अपन भण्डारी ला कहीस, (मजदूरो) कमियामन ला बुलाईकर, पाछु रोज क लाहन लेईकर, आघु रोज तक ले ओला मजदूरी देदिहा।
\v 9 जब वोमन आईल ता ओमन ला एक -एक दीनार मिलीस। घरदारीन ला त्यागकर तलाक देईकर दूसरा ला शादी करही, वोहर व्यभिचार करथे, अउ जेहर ओ छुटल ला शादी करथे, वो भी व्यभिचार करथे। 
\v 10 जोमन आघु आईन, ओमन ये बुझीन कि हमनला बगरा मिलीस हावे, लेकिन ओमनला भी एक -एक दीनार ही मिलीस।
\v 11 जे घनी मिलीस ता ओमन गृहस्वामी ला कुड़कुड़ात कहेक लगीन, दान देहल आहे।
\v 12 ये पाछु बाला मन एक ही पहर मा बुता करीन, अउ तोय हर ओला हमन बरोबर काईर देहे। जेमन हर दिनेच भर क बोझा ला उठाईन अउ धूपला सहीन ?
\v 13 ओहर ओमेंले एक झन ला उत्तर देहिस, हे दोस्त मैंहर तोर से कुछु अन्याय नाई करथो, क तोय ही मोर से एक दिनार नाई ठहराईस ?
\v 14 जेहर तोर हावे, उठाईले, अउ चाईल जा, तोर मर्जी ये हर होवे कि जेतक तोला देहूँ, ओतक ये पाछु वाला ला भी देहूँ।
\v 15 क येहर उचित नाई हे कि मैंहर अपन सौदा लाहन जेला चाहूँ, ओला करहूँ ? क मोर भलाई होएक क खाईता तोय हर बुरा नजाएक ले देखथास ?
\v 16 येही विधि जेहर पाछु होवे, वो आघु होही, अउ जेहर आघु होवे वो पाछु होही।
\v 17 यीशु हर यरूशलम लाहन जात, बारह चेला मन ला सुनसान म ले गईस, अउ डहर मा ओकर से कहीस, 
\v 18 देख हमन हर यरूशलम ला जाथी। अउ मनिसेमन क बेटा प्रधान याजकों अउ शास्त्रियों मन क हाथ ला पकड़वाल जाही, अउ ओमन ओलाहर घात करे क लाईक ठहराही।
\v 19 अउ ओला अन्य जातियों मनक हाथ मा थमाही,(सौपेंगे) कि वोहर ओला मजाक मा उड़ाही, अउ कोड़ा मारही। अउ क्रूस मा चढ़हाए देहिन, अउ वोहर तीसर रोज मा जिलाए गई।(जिन्दा हो गई)
\v 20 ता जबूदी क बेटा क दाई हर अपन बेटा मन क संगमा यीशु क लिघे आईकर प्रणाम करीन। अउ ओकरसे कुछुक मांगेक लग गईन।
\v 21 ओहर ओकर से कहीस, तोय हर क चाहथास ? ओहर ओकर लाहन कहीस, ये बचन ला दे कि मोर येय दुईयो बेटा मन तोर रायज मा एक तोर जेवनी कती अउ एक तोर बांया कती बैठही।
\v 22 यीशु हर उत्तर देहिस, तुमन हर नाई जानथा कि क मांगथास ? जे खुरीया मा मैंहर पीए बार हो, क तुमन पीएक सकिहा ? ओहर ओला कहीस, पीएक सकथा। 
\v 23 ओहर ओकर से कहीस,तुमन मोर खुरीया लाहन ता पीईहा लेकिन अपन दाहिने कती अउ बाँए कती कोनो लाहन बैठाना मोर बुता नाही, लेकिन जेकर बर मोर दाउ कती लेहन तैयार करल होही, वोही बारी होही।
\v 24 ये सुईनकर दसों चेलाममन वो दोनो भाईयों मन ला नाराज होईन।
\v 25 यीश् हर ओमन लिघे बुलाईकर कहीस, तुमन जानथा कि अन्यजातियों मन क हाकिम ओकर मा प्रभुता करथे, अउ जेमन बड़खा हावे ओमन मा (अधिकार) हक जताथे।
\v 26 लेकिन तुमनला ऐकस नाई होही। लेकिन हे कोनो हर तुमन मा बड़खा होयक चाहथे, वोहर तुम्हर (सेवक)दास बनही।
\v 27 अउ जो तुमन प्रधान होयक चाहथे, वोहर तुम्हर दास बनही।
\v 28 जेकस की मनिसेमन क बेटा , वोहर एकरबर नाही आईस, कि ओकर सेवा टहल करही, लेकिन ऐकरबर आईस हावे कि आप मन सेवा टहल करीहा, अउ डेरेच झन क छुड़ौती बर अपन प्राण दे दीहा। 
\v 29 जेखन वोहर यरीहो ले हिकलत रहीस, ता एक बड़खा झूण्ड ओकर पाछु मा होई लेहिस।
\v 30 अउ दोइ्र अन्धवा मन जो सड़क क कगरे मा बैठे रहीन, ये सुईनकर कि यीशु हर जात होवे, किरलाईकर कहीन, हे प्रभु, दाऊद क सन्तान, हमनला दया करीहा।
\v 31 मनिसेमन हर ओमन ला गरीयाईन कि चुप रहा, लेकिन ओमन अउ भी किरल्लाई कर कहीन, हे प्रभु दाऊद के सन्तान हमनला दया करीहा ।
\v 32 ता यीशु हर खड़ोहाईकर ओमन ला बुलाई अउ कहीस, तुमन हर क चाहथा ? कि मैंहर तम्हर बर करहूँ ?
\v 33 ओमन हर ओला कहीस, हे प्रभु ये कि हमर आँएख खोईल जाए।
\v 34 यीशु हर (तरस) दया खायकर ओकर आँएख ला छुईस अउ वोहर तुरतेच देखे लगीस, अउ ओकर (यीशु) का पाछु मा होय लेहिस।
\c 21
\p \v 1 जब वोहर येरूशलम क पास मा पहुँचिस अउ जैतून पहार मा बैतफों क पास माईन ता, यीशु हर दोई चेलामन ला ये कहला भेजिस,
\v 2 (आघु) सामने क गाँव मा जाआ, वोहाँलाहन पहुँचत ही एक गदहा हर बाँधल मिलही, अउ ओकर संग मा लाइका तोला मिलही,ओला ढीलकर मोर लिघे मा ले आवा।
\v 3 अगर तुमन ला कोनो कुछुक कही, ता काइहा कि प्रभु ला एकर प्रयोजन हावे, ता वोहर तुरतेच ओला भेज देहिस।
\v 4 येहर ऐकर बर होइस कि जे बचन हर भविष्यद्वक्ता क द्वारा कहल गईस होवे, वोहर पूरा होगई।
\v 5 ‘‘सिय्योन क बेटी ला कहीहा, देख तोर राजा हर तोर लिघे आत हबे। वोहर नम्र हवे, अउ गदहा मा बैइठ गइस।’’ पर गदहा क लाईका मा।
\v 6 चेलामन हर जाईकर, जेकस यीशुहर ओला कहेरहीस, वोही कस ही करीस।
\v 7 अउ गदहा अउ बच्चा ला, लाइकर ओकर मा अपन लुगरा लहन डालीस, अउ वोहर ओकर मा बैठ गइस।
\v 8 ता डेरेच कन मनिसेमन अपन लुगरा लहन डगर मा बिछाईन अउ अन्य मनिसेमन हर रूख मन क कारमन लाहन काईट कर डगर मा बिछाइन।
\v 9 जे झुण्ड मन आघु-आघु जात रहीन, अउ पाछु-पाछु चाइल आथे, चिकरात-चिकरात कहत रहीस, दाऊद क सन्तान ला होशाना, धन्य हे, वोहर जो प्रभू क नाम ले आए जाथे, धरती मा होशाना।
\v 10 जब ओहन यरूशलम म प्रवेश करीस ता सारा नगर मा हल्ला-गुल्ला होय लगीस, अए मनिसे मन कहे लगीन,  ‘‘येहर कोन हवे ?’’
\v 11 मनिसे मन हर कहीन, ‘‘येहर गलील क नासरत क भविष्यद्वक्ता यीशु हर हवे ।’’
\v 12    यीशु हर परमेश्वर क मन्दिर मा जाएकर, वो सबेचझन क जेमन मन्दिर मा लेन-देन करत रहीन, हिकाए देहिस, अउ सर्राफों मन क पीढ़े अउ परेवां बेचेवालोंमन क चैकिया उलाइट देहिस।
\v 13 अउ ओकर से कहीस, ‘‘लिखल हवे, मोर घर प्रार्थना क घर कहलाता, लेकिन तुमन ओला डाकु मन क खोह बनाए हो।’’
\v 14 ता अन्धवा अउ लंगड़ा हरे मंदिर मा ओकर लिघे आईन अउ ओहर ओला चंगा करीस।
\v 15 लेकिन जब प्रधान याजकों मन अउ शास्त्रियों हर ये अद्भुत बुता मन ला जेला ओहर करीस, अउ टुरामन ला मंदिर मा, दाऊद क संन्तान ला होशाना,चिकरात देखिस, ता ओहर खिसयागई।
\v 16 अउ ओहर कहे लगीस, ‘‘क तोय हर सुनथास, कि येहर क कहथे? यीशु हर ओला कहीस, हाँ, क तुमन ये कभो नाई पढ़हा, बालक मन ला अउ दूध पीयत लाईका मनक मुँह ले  तोय हर अपार स्तुति कराय हास ?’’
\v 17 ता वोहर ओला छुईड़कर नगर कती बैतनिय्याह, ला गइस, अउ वोहां रायत गूजारीस।
\v 18 भोर, भीनसहरे मा जेखन वोहर नगर मा ले घुरत रहीस ता ओला भूख लगीस।
\v 19 सड़क क कागरे मा अंजीर क एक रूख ला देइखकर वोहर ओकर लिघे मा गइस। अउ पत्ताई मन क छोइड़ ओमा अउ कुछूक हर नाई भेटिस, ओकर से कहीस, अबले तोर मा हन फेर कभो फायर नाई लगटी, अउ अंजीर क रूख हर तुरतेच सुईख गईस।
\v 20 ये देईखकर चेलामन हकचकाए गई, अउ ओमन से कहीस ये अंजीर क रूख हर तुरतेच कैसन सुईख गईस ?
\v 21 यीशु हर ओला उत्तर देहिस, ‘‘मैहर तुमन से सहिच कहाथों, अगर तुमन विश्वास रखीहा अउ संका नाई करीहा ता न केवल ये करीहा जेहर यो अंजीर क रूख ले करल हावे, लेकिन अगर ये पहार ला भी काईहा, कि उखाईड़ जा, अउ समुद्र मा जाए पारीहा, ता येहर होय जाही।’’
\v 22 अउ जे कुछूहर तुमन प्रार्थना मा विश्वास से मांगीहा वोहर सबेच तुमनला भेईट जाही।
\v 23 वोहर मंदिर मा जाए कर उपदेश करत रहीस, ता प्रधान याजको मन अउ मनिसे मन क पुरनियों हर ओकर लिघे आएकर पूछिस, तोय ये बुता केकर अधिकार मा करथा ? अउ तोला ये अधिकार कोन हर देहिस हे ?
\v 24 यीशु हर ओला उत्तर देहिस, मैंहर तुमन ले एक गोईठ पूछथों, अगर वोहर मोला बताईस, ता मैंहर भी तुमन ला बताहूँ, कि ये बुता ला कोन अधिकार ले करथो।
\v 25 यूहना क बपतिस्मा हर कहाँ ले रहीस ? स्वर्ग क कती ले य मनिसेमन क कतीले ? ता ओमन आपस मा गोठियाए लगीन। अगर हमन कहब कि स्वर्ग क कती ले ता ओहर हमनला हँसही ? फेर तुमन हर ओकर विश्वास काबर नाई करा ?
\v 26 अउ अगर काइहा, मनिसे मन क कती ले, ता हमन ला झुण्ड क डर हावे, काबर कि वोमन हर सबेच यूहना ला भविष्यद्वक्ता मानथे।
\v 27 अत वोमन यीशु लहन उत्तर देहिन, हमन नाई जानथी, ओहर भी ओला कहीस, ता मैंहर भी तोला नाइच बताथों, कि ये बुता लाहन कोन अधिकार ले करथो।
\v 28 तुमन काबर सोचथा ? कोनों मनिसेमन क दोइगो लाइका रहीन, ओहर आघु बाला क लिघे जाएकर कहीस, हे बेटा आझे दाख का बाड़ी मा बुता कर।
\v 29 ओहर उत्तर देहिस, मेहर नाईच जाहूँ। लेकिन पाछु मा पछताई कर गईस।
\v 30 फेर दाउ हर दूसर लाईका क लिघे जाएकर येही कस कहीस, ओहर उत्तर देहिस, ‘‘जी हाँ, जाता हूँ।’’ लेकिन नाईच गईस।
\v 31 ये दोईयों मा ले कोन हर दाउ क इच्छा ला पूरा करीन ? ओमन कहीन, आघु वाला हर। यीशु हर ओकर से कहीस, ‘‘मेंहर तोर से सहिच कहथों, कि महसूल लेहेवाला अउ वेश्याएँ, तुमन ले आघु परमेश्वर क रायज मा (प्रवेश) घुसथे।’’
\v 32 काबर कि यूहना धर्मी का डगर ला दिखाथे, तुम्हार लिघे आईस, अउ तुमन हर ओकर विश्वास नाईच करा, पर महसूल लेहेवाला अउ वेश्याओं मन हर ओकर विश्वास करीन, अउ तुमन य देइखकर पाछु मा भी नाई पछताथा, कि ओकर विश्वास कर लेथी।
\v 33 एक अउ दृष्टांत सुना, एक (गुहस्वामी) घर क दास रहीस, जेहर दाख क बाड़ी लगाई, ओकर चाइरो कती, बाड़ाला बाएंधीस। ओमां राईस क कुण्ड खोदीस अउ गुम्मट बनाइस, अउ किसान मन ला ओकर ठेका देईकर परदेस चाईल देहिस।
\v 34 जब फर क जुअर लिघ आइस, ता ओहर अपन (दास) स्वामी मन ला ओकर फायर लेहे बार किसान मन पास भेजिस।
\v 35 लेकिन किसानो मन हर ओकर दासों ला पकइड़ क कोनों ना मारीन, अउ कोनों ला मायर डालीन अउ कोनों मा पथराव करीन।
\v 36 फर ओहर पहला मन ला बगरा अउ दासों मन क भेजिस अउ ओमन ओला भी वोहीकस करीन। 
\v 37 आखरी मा ओहर अपन बेटा ला ओकर लिघे ये सोइच कर भेजिन कि वोहर मोर बेटा क इज्जत करही।
\v 38 लेकिन किसान मन हर बेटा ला देइखकर आपस मा कहीन, येहर ता वारिस हावे। आवा येला मायेर डालब। अउ एकर भी रास लाहन ले लेवा। 
\v 39 तले ओमन ओला पकड़ीन अउ दाख क बाड़ी ले बाहरी कती हिकाईल कर मायर देहिन ।
\v 40 ऐकबार जेघनी काख क बाड़ी क स्वामी आही ता उन किसान मन क संग मा क करही ?
\v 41 ओमन ओला कहीन, वोहर उन बुरा मनिसेमन ला बुरी रीति ले नाश करही। अउ दाख क बाड़ी क ठेका दूसर किसानों मन ला देही, जेहर जुअर (समय) मा ओला फल देहल करही।
\v 42 यीशु हर ओला कहीस, का तुमन हर कभो पवित्र शास्त्र मा येहर नाई पढ़हा, ‘‘ जे पखना (पत्थरा) ला राजमिस्त्रियों मन हर निकम्मा ठहराई रहीन वोही कोनहा क सिरा क पखना हो गईस ? येहर प्रभु क कती ले होईस, अउ हमन नाजायेर मा अद्भुत होवे।’’
\v 43 एकरबर मैंहर तुमन ला कहथों कि परमेश्वर क रायज तुमन से ले लेहल जाही। अउ ऐकस जाति क जो ओकर फायर लाही, देहल जाही।
\v 44 जेहर ये पखना मा गिरही, वोहर चकनाचूर हो जाहीं, अउ जेकर मा गिरही, ओला पीस डालही।
\v 45 प्रधान याजक अउ फरीसी मन ओकर दृष्टांतो मन क सुईनकर बुईझ गईन कि वोहर उनकर बारे मा कहत रहीन।
\v 46 अउ ओमन ओला पकड़वायेक चाहत रहीन, लेकिन मनिसेमन ला डर गईन, काबर कि वोमन ओला भविष्यद्वक्ता मानथे।
\c 22
\p \v 1 यीशु फेर ओला दृष्टान्तों मन ला कहेक लगीस।
\v 2 स्वर्ग के राजय, ओ राजा क ऐकस होवे। जेहर अपन बेटा क शादी करीस।
\v 3 अउ ओहर अपन दास मन ला भेजिस कि नेवता माला मनिसेमन ला शादी क प्रीति भोज मा बुलाईस हावे लेकिन ओमन आएक नाई चाहीन।
\v 4 फेर ओहर अउ दासों मन ला ये कहकर भेजिस कि (निमंत्रित) नेवता मनिसेमन ला काईहा। देखा मेहर वायर काईर लेहे होन, मोर बाइला अउ पोसल पशु मायर गएँ हे। अउ सबेच कुघू हर तायार होवे। शादी का भोज मा आईहा।
\v 5 लेकिन वोमन उपेक्षा काईर क चाईल देहिस। कोनो हर अपन खेत ला, कोनो हर अपन (व्यापार) बिजनेस मा।
\v 6 अन्या मनिसेमन जेमन बचत रहीन, ओकर दास मन ला, पकाईड़कर उनकर अनादर करीम, अउ मायर डालीन। 
\v 7 ता राजा ला गुस्सा आईस। अउ ओला अपन सेना मन ला भेइजकर वो, हत्यारा मन ला (नाश) नष्ट करीस। अउ ओकर नमर ना फूइक देहिस।
\v 8 ता ओहर अपन दास मन ला कहीस, शादी भोज हर ता तायार हावे, लेकिन नेवता क ऐकस मनिसेमन नाई ठहरीन।
\v 9 येकर बार चैराहों मा जावा अउ जेतउ मनिसेमन तोला मिलही, सबेच ला शादी क भोज मा बुलाई लईहा,
\v 10 अत ओ दासो मन हर सड़क मा जाई कर क बुरा क भला, जेतका भेंटाईन, सबेच ला जमा करीस, अउ शादी क घर मा (अतिथियों) सगा मन ले भाईर गईस, 
\v 11 जब राजा सगा रिस्तेदार मन ला देखे बर भीतरी आई, तो ओहर वोहा एक आदमी ला देखिस, जेहर शादी क लुगरा ला नाई पहिरे रहिस।
\v 12 ओहर ओकर से पूछीस, हे साथी, तोयहार शादी क लुगरा बेगर पहीरे यहाँ मा कबर आए। ओकर मुँह हर बन्द हो गईस।
\v 13 त राजा हर (सेवकों) दास मन ला कहीस। ऐकर हाथ-गोड़ ला बाईधकर ओला बाहरी कती अन्धारा मा डाईल दा, वोहा रोना अउ दाँत चबायक होही।
\v 14 काबर कि बुलाल मन ता डेरेच झर हो लेकिनु चुनल मन थोरकन हे।
\v 15 त फरीसि मन जायकर आपस मा बिचार करी । कि ओला कोनो ऐकस गोइठ मा फसाब ।
\v 16 अत ओमन अपन चेला मन ला हेरोदियों के संग, ओकर ठीन ये कहेबर भेजिस, हे गुरू हमन जानथान कि तोय सच्चा आहस। अउ परमेश्वर क डगर साहित्य (सच) ला सिखाथे, अउ कोनों ला परवाह नाई करथे-काबर कि आदमी मन क मुँह देइखकर गोईठ नाई करथे।
\v 17 ऐकर बर हमन ला बता तोय क विचार थास ? कैसर ला कईर देहल उचित हे कि नही।
\v 18 यीशु हर ओला दुष्ट जायनकर कहीस, हे कपटि, मन मोला कबर परखत होवा ? 
\v 19 लगान क सिक्का लाहन मोला दिखावा। ता वो ओकर ठीन एक दीनार ले लानीन। 
\v 20 ओहर ओकर से पूछिस, ये छाप अउ नाम केकर हे? 
\v 21 ओमन हर ओला कहीस, कैसर क। ता ओहर ओकर से कहीस, जो कैसर क हे, तोहर कैसर ला, अउ जो परमेश्वर क हे, वोहर परमेश्वर ला देवा,’’
\v 22 ये सुईनकर ओमन हकचका गईन, अउ ओलो छोईड़कर चायल देहिन।
\v 23 ओही रोज सदूकी मन जो कहथे, कि मरल मन क पुनरूत्थान हे, ही नाही, ओकर ठीन आईन, अउ ओकर से पूछीन,
\v 24 हे गुरू, मूसा हर कहे रहीस, कि अगर कोनों आदमी हर बेगर (सन्तान) लाईका क मायर जाही, ता ओकर भाई ओकर घर दासीन से शादी काईर के अपन भाई बर (वंश) लाईका पैदा करा।
\v 25 अझे हमर येहाँ सात झन भाई रहीन। पहला शादी काईर क मायर गईस, अउ लाईका न होये क खाईता, अपन घरदारीन ला अपन भाई बर छोईड़ देहिस।
\v 26 येही कस दूसर अउ तीसर मन भी करीन अउ सातों मन मा येही होईस।
\v 27 ऐकर पाघु मा वो महिला भी मायर गईस।
\v 28 अत जीव आईठ कर वो ओहर सातों मा लेहन केकर घरदारीन होहीं? कबर कि ओहर सबेच झन क घरदारीन बन गाए रहीस।
\v 29 यीशु हर ओला उत्तर देहिस। तुमन परमेश्वर कर अउ पवित्रशास्त्र क सामथ्र्य (ताकत) ला नाई जानथे। येकर बर भुईल मा पढ़े होवस।
\v 30 काबर कि जी उठे मा ओमन शादी नाई करही। अउ ना शादी मा देहल जाही। लेकिन स्वर्ग मा परमेश्वर क दूतों क ऐकस होही।
\v 31 लेकिन मरल मनक जीव उठेक क बारे मा क तुमन ये बचन ला नाई पढ़हा, जेला परमेश्वर हर तुमन ला कहीस।
\v 32 मेंहर अब्राहम क परमेश्वर, अउ इसहास क परमेश्वर , अउ याकूब क परमेश्वर हूँ ? वोहर मरे 
\v 33 ये सुईनकर मनिसेमन ओकर उपदेश से चकित होईन। 
\v 34 जब फरीसियों हर सुनीन कि यीशु हर सदूकियों क मुँह ला बन्द काईर देहिस। ता वो जमा हाईन।
\v 35 ओकर मा एक झन व्यवस्थापक हर ओला परखेक बर ओकर ले पूछीस। 
\v 36 हे गुरू व्यवस्था मा (पुस्तक) कोन लाहन (आज्ञा) हुकूम बड़खा हावे।
\v 37 ओहर ओकर से कहीस, तोय हर परमेश्वर अपन प्रभु ला अपन सबेच दिल (मन) अउ अपन सारे प्राण अउ अपन सबेच बुद्धि क संग (प्रेम) मया करीहा।
\v 38 बड़खा अउ मुखिया आज्ञा ता यहीं हावे।
\v 39 अउ वोही ऐकस, येहर दूसर भी हावे। कि तोय अपन पड़ोसी ला अपन ऐकस प्रेम रखीहा।
\v 40 ये ही दो आज्ञाएँ सबेच व्यवस्था (पुस्त) अउ भविष्यद्वक्ताओं मन क (आसरीत) आधार हावे।
\v 41 जब फरीसी मन जमा होईन, ता यीशु हर ओला पूछीस,
\v 42 मसीह क बारे (विषय) मा तुमन क बिचारत होवा। वोहर केकर (लाईका) बेटा हावे ? ओहर ओला 
\v 43 ओहर ओला पूछीस, ता दाऊद आत्मा मा होईकर, ओला प्रभु काबर कहथा ?
\v 44 प्रभु हर, मोर प्रभु ले कहीस, मोर जेवनी बैइठ, जब ले कि मेहर तोर बैरीमन ला तोर गोड़ क खालहे नाई कर देहूँ। 
\v 45 भला, जब दाऊद हर ओला प्रभु कहथे। तो वोहर ओकर बेटा कैसन ठहरीस ?
\v 46 ऐकर उत्तर मा कोनो हर भी एक गोईठ न कहीन, ओ रोज ले कोनों ला फेर ओला कुछूच पूछेक क (साहस) हिम्मत ना होईस।
\c 23
\p \v 1 त यीशु हर भीड़ ले अउ अपन चेला मन ले कहिस, 
\v 2 “शास्त्री अउ फरीसी मन मूसा कर गद्दी (कुर्सी) म बईठिन है ;
\v 3 ऐकरे बर ओमन तुमन ले जे कुछू कही ओला करिहा, अउ मानहिया, लेकिन ओमन नियर बुता झिन करिहा ; काबर कि ओमन कहथे लेकिन नी करथे ।
\v 4 ओमन ऐक ऐसन भारी बोझ ला जेमन ला उठाए बर मुश्किल है, बांएध के ओला मैनसे मन कर खांध 
\v 5 ओमन अपन सब बुता मन ला मैनसे मन ला देखाए बर करथे : ओमन अपन ताबीज मन ला रोट (चवड़ा) करथे अउ अपने कपरा मन कर कोर मन ला बगरा करथे ।
\v 6 खाना-पीना म(भोज म) मुख्य-मुख्य जगहा अउ सभा म मुख्य-मुख्य कुर्सी (आसन),
\v 7 बजार मन म नमस्कार, अउ मैनसे मन ले गुरू कहलाए बर ओमन ला रब्ब (गुरु) लागथे ।
\v 8 लेकिन तुमन रब्बी (गुरू) झिन कहलाईहा, काबर कि तुमन कर एगोट गुरू (अगुआ) है, अउ तुमन सब भाई हवा ।
\v 9 धरती म कोनो ला अपन दाऊ झिन कईहा, काबर कि तुमर कर एगोट दाऊ है, जेहर स्वर्ग म है ।
\v 10 अउ स्वामी (मालिक) भी झिन कहलईहा, काबर कि तुमर एगोट स्वामी है, मने की (अर्थात) मसीह ।
\v 11 जेहर तुमन म बड़खा होही, ओहर तुमन कर सेवक बनही |
\v 12 जे कोनो अपन आप ला बड़खा बनाही, ओला छोटे करल जाही : अउ जे कोनो हर अपन आप ला छोटा बनाही, बड़खा करल जाही ।
\v 13 “हे ढोंगी, कपटी शास्त्री अउ फरीसी मन, तुमन उपर हाय ! तुमन मैनसे मन बर स्वर्ग कर राएज कर दूरा ला ढाकथा, न त खुद हि ओमे ढुकथा (प्रवेश) अउ न ओमे ढुकईया मन ला ढुके बर देथा ।
\v 14 [हे ढोंगी शास्त्री अउ फरीसी मन, तुमन उपर हाय ! तुमन विधवा मन कर घर मन ला खाए देथा, अउ देखाए बर बड़ देरी तक प्रार्थना करत रथा : ऐकरे बर तुमन ला बगरा दण्ड मिलही ।]
\v 15 “हे ढोंगी शास्त्री अउ फरीसी मन, तुमन उपर हाय ! तुमन ऐक झन ला अपन विचार म लाए बर सबेच पानी अउ जमीन म फिरथा, अउ जब ओहर मत म आए जाथे, त ओला अपन ले दूना नरक दार कर भागी बनाथा ।
\v 16 “हे अन्धा अगुआ मन, तुमन उपर हाय !  जे कहथा कि अगर कोनो मंदिर कर कसम खाहल त कुछु नही, लेकिन अगर कोनो हर मंदिर क सोने कर कसम खाथे त ओकर ले बंईध जाही ।
\v 17 हे मूरख अउ अन्धा मन, कोन बड़खा है ;  सोना या मंदिर जेकर ले सोना पवित्र होथे ?
\v 18 फिर कहथा कि अगर कोनो बेदी कर कसम खाथे त कुछु नही, लेकिन जे भेट ओमा है अगर कोनो ओकर कसम खाही त बंईध जाही ।
\v 19 हे अन्धवा मन, कोन बड़खा है ; भेट या वेदी जेकर ले भेट पवित्र होथे ?
\v 20 ऐकर ले जेहर बेदी कर कसम खाथे, ओहर ओकर अउ जे कुछु ओमा है, ओकर भी कसम खाथे ।
\v 21 जेहर मंदिर कर कसम खाथे, ओहर ओकर अउ ओ म रहेबाला मन भी कसम खाथे ।
\v 22 जेहर स्वर्ग कर कसम खाथे, ओहर परमेश्वर कर सिंहासन कर अउ ओमे बईठिया मन कर भी कसम खाथे ।
\v 23 ‘हे कपटी शास्त्री अउ फरीसी मन, तुमर उपर हाय ! तुमन पोदीने, अउ सोंप, अउ जीरा कर दसवा भाग ला त देथा, लेकिन व्यवस्था कर गंभीर गोएठ मन ला अर्थात न्याय, अउ दया, अउ विश्वास ला छोएड़ देहे हवा ,चाहे रहिस कि ऐमन ला भी करत रहता, अउ ओमन ला भी नी छोड़ता ।
\v 24 हे अन्धा अगुआ मन, तुमन मच्छर ला त छान डालथा लेकिन ऊँट ला लील जाथा ।
\v 25 “हे कपटी शास्त्री अउ फरीसी मन, तुमन उपर हाय ! तुमन कटोरी अउ छिपा मन ला उपर ले त मांजथा लेकिन ओमन भीतर अन्धार अउ असंयम ले भरल आहे ।
\v 26 हे अन्धवा फरीसी मन, आगु कटोरे अउ छिपा ला भीतरी ले मांजा कि ओमन बाहर ले भी साफ हो ।
\v 27 हे कपटी शास्त्री अउ फरीसी मन, तुमन उपर हाय, तुमन चूना पोतल, कबर नियर आहा जेहर उपर ले त बढ़िया दिखथे, लेकिन भीतरी मरल म कर हड्डी मन अउ सबेच नियर क मलिनता(कचरा)ला भरिस है ।
\v 28 ऐहिच नियर तुमन भी उपर ले मैनसे मन ला धर्मी दिखई देथा, लेकिन भीतर कपट अउ अधर्म ले भरल हवा ।
\v 29 हे कपटी शास्त्री अउ फरीसी मन, तुमन उपर हाय ! तुमन भविष्यद्वक्ता मन कर कबर मन ला संवारथा अउ धर्मीमन क कब्र मन ला बनाथा ।
\v 30 अउ कहथा, अगर हमर बाप दादा मन कर दिन मन मे रहतेन त भविष्यद्वक्ता मन हत्या म ओमन कर साझी नी होतेन ।
\v 31 ऐकर ले त तुमन अपन पर अपन ही गवाही देथा कि तुमन भविष्यद्वक्ता मन कर हत्यारा मन कर बेटा-बेटी (संतान) हवा ।
\v 32 तले तुमन अपन बाप-दादा मन कर पाप कर घड़ा पूरी तरह भईर देवा ।
\v 33 हे साप मन, हे करैत मन कर छउवा मन, तुमन नरक कर दण्ड ले कईसे बचिहा ?
\v 34 ऐकरे बर देखा, मय तुमर ठन भविष्यद्वक्ता मन अउ शास्त्री मन ला भेजथो, अउ तुमन ओमन ले कुछ मन ला माएर डालहिया, अउ क्रूस पर चढ़ाएहा, अउ कुछ ला अपन आराधनालय मन म कोड़े मारिया अउ ऐक नगर ले दूसरे नगर म खदेड़त फिरहिया ।
\v 35 जेकर ले धर्मी हाविल ले लेके बरिक्याह कर बेटा जकरयाह तक, जेला तुमन मंदिर अउ बेदी कर माझा म माएर डाले रहा, जेतेक धर्मी मन कर लहू धरती म बहाय गईस है ओहर सब तुमन कर मूड़ म पड़ही ।
\v 36 मय तोर ले सहिच कहथो, ये सब गोएठ ये समय कर मैनसे मन पर आए पड़ही ।
\v 37 “हे यरूशलेम, हे यरूशलेम ! तय भविष्यद्क्ता मन ला माएर डालथस, अउ जेमन तोर ठन भेजल गईन, ओमन उपर पखना मारथा । केतेक तोर मय हर चाहे की जईसे मुर्गी अपन छउवा मन ला अपन डेना मन कर खालहे जमा करथे, ओहिच नियर मय हर भी तोर लईका मन ला इकट्ठा कर लेहू, लेकिन तुमन मन नी चाहा ।
\v 38 देखा, तुमन कर घर तुमन बर उजाड़ छोड़ देहेल जाथे ।
\v 39 काबर कि मय तुमन ले कहथो, कि अब ले जब तक तुमन नी कहिईया, ‘धन्य हे ओहर, जे प्रभु कर नाव म आथे, तब तक तुमन मोला फिर कबहो नी देखहिया |”
\c 24
\p \v 1 जब यीशु हर मंदिर ले हिकेल कर जात रहिस, त ओकर चेला मन ओला मंदिर कर बनावट (रचना) देखाए बर ओकर ठन अईन ।
\v 2 ओहर ओमन ले कहिस, “तुमन ये सब ला देख था न ! मय तुमन ले सच कहथो, हिया पखना पर पखना भी नी छुटही जेला धाए नी जाही ।
\v 3 जब ओहर जैतून पहार म बईठे रहिस, त चेला मन सुनसान म ओकर ठन आए के कहिन, ‘‘हमन ला बता कि ये गोएठ कबले होही ? तोर आए क अउ जगत कर आखिरी कर का चिन्हा होही ?’’
\v 4 यीशु हर ओमन ला उत्तर देहिस, ‘‘सावधान रहा ! कोनो तुमन ला झिन भरमाए पाए 
\v 5 काबर कि ढेरेच झन ऐसन होही जेमन मोर नाव ले आए कर कही, ‘मय मसीह हो,’ अउ बहुतेच मन ला भरमाही ।
\v 6 तुमन झगरा अउ झगरा (लड़ाई अउ लड़ाई) मन कर चरचा सुनिहा, त झिन घबरा जईहा, काबर कि ऐमन कर होए बर जरूरेच है, लेकिन ओ समय अन्त नी होही ।
\v 7 काबर कि जाति पर जाति, अउ राएज पर राएज चढ़ाई करही, अउ जगहा-जगहा अकाल पड़ही, अउ भूकम्प होही ।
\v 8 ये सब गोएठ मन पीड़ा मन कर शुरूआत होही ।
\v 9 तब ओमन दुख (क्लेश) देहे बर तुमन ला धरवाही, अउ तुमन ला माएर डालही, अउ मोर नाव क कारन सबेच जाति मन क लोग तुमन ले बैर रखही | 
\v 10 तब बहुतेच झन मन ठोकर खाही, अउ ऐक दूसर ला धरवाही, अउ ऐक दूसर ले बैर रखही ।
\v 11 ढेरेच झूठा भविष्यद्वक्ता मन उईठ ठड़होही, अउ बहुतेच झन मन ला भरमाही ।
\v 12 अधरम कर बढ़े ले ढेरेच झन मन कर परम ठण्डाए जाही,
\v 13 लेकिन जेहर आखरी (अन्त) तक ले धीरज धरे रही, ओकरेच उध्दार होही ।
\v 14 अउ राएज का ये सुसमाचार पूरा धरती म प्रचार करल जाही, कि सब जाति मन म गवाही होही, तब अन्त आए जाही ।
\v 15 “ऐकरे बर जब तुमन ये उजाड़े वाला घृणित चीज ला जेकर चरचा दानिय्येल भविष्यद्वक्ता क द्वारा होए रहिस, पवित्र स्थान म ठड़होवल देखा (जे पढ़ही ओहर समझही),
\v 16 तब जेमन यहूदिया म रही ओमन पहार म भाग जाही |
\v 17 जेमन छत पर होही, ओहर अपन घर म ले समान लेहे बर झन उतरे ; 
\v 18 अउ जेमन खेत म होही, ओमन अपन कपरा लेहे बर पाछू झन फिरे |
\v 19 “ओ दिन मन न जे गर्भवती अउ दूध पियात रही, ओमन बर हाय,हाय |
\v 20 प्रार्थना करल करा कि तुमन ला जाड़ा म या सब्त कर दिन भागेक बर झिन पड़ही ।  
\v 21 काबर कि ओ समय ऐकस बड़खा क्लेश होही जेकस दुनिया कर शुरू ले अब तक होईस अउ न कभो कोई सह अउ न कब हो होगी ।
\v 22 अगर ओ दिन कम नी करे जातिस त कोनो प्राणी जीव नी बचतिस, लेकिन चुनल मन कर कारन ओ दिन मन ला घटाल जाही ।
\v 23 ओ समय अगर कोनो तुमने ले कहही, देखा मसीह हिया है ‘‘हुवा है । त विश्वास झिन करिहा |
\v 24 काबर कि झूठा मसीह अउ झूठा भविष्यद्वक्ता उठ खडे होही अउ बड़खा चिन्ह, अउ अद्भुत बुता दिखाही कि अगर होए सकही त चुनल मन ला भरमाए देही ।
\v 25 देख, पहिले ले मय तुमन ला सबेच कुछ कह देहे हो ।
\v 26 ऐकरे बर अगर ओमन तोर ले कहही, ‘देखा ओहर जंगन म है, त बाहर झिन जईहा, देखा ओहर कोठरी मन म है, त विश्वास झिन करिहा । 
\v 27 काबर कि जेकस बिजली हर पूरब ले हिकेल के पच्छिम तक चमकेल बस उसनेच मैनसे मन कर बेटा कर भी अवई होही ।
\v 28 जेठन लोथ (मरल) होही, ओहीच जग गिद्ध जमा होही ।
\v 29 ‘‘ओ दिन मन कर क्लेश (दुख) क तुरथेच बाद बेर (सूरज) हर अन्धार होए जाही, अउ जोन कर परकाश (प्रकाश) हर जात रही अउ तरई अकाश ले गिर पड़ही अउ अकाश कर शक्ति मन ला हिलाए जाही ।
\v 30 तब मैनसे कर बेटा कर चिन्हा अकाश म देख देही अउ तब धरती कर सबेच कुल के लोग (मैनसे) मन छाती पीटही, अउ मैनसे कर बेटा ला बड़खा सामथ्र्य अउ एश्वर्य कर संग बदरी मन म आवत देखही ।
\v 31 ओहर तुरही कर बड़खा शब्द कर संग म अपन दूत मन ला भेजही, अउ ओमन अकाश कर ये छोर ले ओ छोर तक, चाइरो दिशा ले ओकर चुनल मन ला जमा करही ।
\v 32 ‘‘अंजीर कर रुख ले ये कहानी सिखा जब ओकर डार मन कोमल होथे अउ पतई हिकले लगथे, त तुमन जान लेथा कि गरमी पहुचे वाला है ।
\v 33 ऐहिच रीति ले जब तुमन ये सबेच गोएठ मन ला देखा, त जाएन लेवा कि ओहर लिघे है (लेकिन) बलकी  दुरेच म है ।
\v 34 मय तुमन ले सहीच कहथो जबले ये सब गोएठ मन पूरा नी होही तब ले ये पीढ़ी कर अन्त नी होही ।
\v 35 अकाश अउ धरती धिसक जाही, लेकिन मोर गोएठ कभो नी टलही ।
\v 36 ‘‘ओ दिन अउ घरी (घड़ी) कर विषय कोनो नी जानथे, न स्वर्ग कर दूत अउ न बेटा, परन्तु दाऊ हर ही ऐकेच झन हर जानथे ।
\v 37 जेकस नूह कर दिन रहिस, ओहिच नियर मैनसे कर बेटा कर अवाई भी होही ।
\v 38 काबर कि जेकस जल प्रलय ले आगु कर दिन मन जे दिन नूह हर डोंगा (जहाज) म नी चड़हिस ओ दिन तक मैनसे मन खात-पीत रहिन अउ ओमन न बियाह होवत रहिस ।
\v 39 अउ जब ले जल प्रलय आए कर ओ सब ला बहाए नी ले गईस तब ले ओमन ला कुछोच नी मालूम पड़िस, ओहिच नियर मैनसे कर बेटा कर अवई भी होही ।
\v 40 ओ समय दुई झन मन खेत म होही ऐक ले लेहल जाही अउ दूसरा छोएड़ देहल जाही ।
\v 41 दुई झन मन चक्की पिसत रही ऐक ले लेहल जाही दूसर हर छोएड़ देहल जाही ।
\v 42 ऐकरे बर जागत रहा, काबर कि तुमन नी जानथा कि तुमन कर परभु (प्रभु) हर कोन दिन आही ।
\v 43 लेकिन ऐला जान लेवा अगर घर कर मालिक हर जानत रतिस की चोर हर कोन पहर आही त जागत रहतिस अउ अपन घर ला सेंध नी लगे देतिस ।
\v 44 ऐकरे बर तुमन भी तियार रहा, काबर कि जे बेरा कर विषय म तुमन नी सोचथा, ओहिच बेरा मैनसे कर बेटा हर आए जाही |
\v 45 ऐकरे बर ओ विश्वास योग्य अउ बुद्धिमान दास कोन है जेला स्वामी (मालिक) हर अपन नोकर-चाकर मन कर सरदार (मुख्य) ठहरईस कि ओमन ला समय म खाना देही |
\v 46 धन्य हे ओ दास, जेला ओकर स्वामी आए के ईसनेच करत पाही ।
\v 47 मय हर तुमन ले सहिच कहथो ओहर ओला अपन सबेच धन (सम्पत्ति) बर अधिकारी ठहराही ।
\v 48 लेकिन अगर ओ दुष्ट दास हर सोचे लागही कि मोर स्वामी कर अवई म देरी है ।
\v 49 अउ अपन संगी दास मन ला मारे लागही, अउ दरूहा (पियक्कड़) मन संग खाही-पीही ।
\v 50 त ओ दास कर स्वामी ऐसन दिन म आही जब ओहर ओकर आसरा (बाट) नी देखत रहिस, अउ ऐसन बेरा (घडी) जेला ओहर नी जानत होही ।
\v 51 त ओहर आला बहुतेच दुख देही अउ ओकर भाग कपटी मन कर संग ठहराही ! ओठन रोवई अउ दांत पिसई होही ।
\c 25
\p \v 1 स्वर्ग कर राएज ओ दस कुंवारी मन नियर होही जेमन अपन मशाल मन ला लेके दुल्हा ले भेट करे बर हिकलिन ।
\v 2 ओमन म पाच मूरख अउ पाच समझदार रहिन ।
\v 3 मूरख मन अपन मशाल मन ला लेहिन, लेकिन अपन संग म तेल नी लेहिन ।
\v 4 लेकिन समझदार मन अपन मशाल मन कर संग म अपन कुप्पी मन म तेल भी भईर लेहिन ।
\v 5 जब दूल्हा कर अवई म देर होईस तब ओमन सब झन ऊघे लागीन अउ सूईत गईन ।
\v 6 ‘‘आधा राएत म धूम मचिस, की देखा दूल्हा हर आथे । ओकर ले भेट करे बर चला ।’’
\v 7 तब ओमन सब कुंवारी मन उईठ कर अपन मशाल मन ला ठीक करे लागिन ।
\v 8 अउ मूरख मन समझदार मन ले कहिन, अपन तेल मन ले थोर अकुन हमन ला भी देवा, काबर कि हमर मशाल मन बुझाए जाथे ।’’
\v 9 लेकिन समझदार मन जबाब देहिन, ‘‘ऐसन नी होही ऐहर हमर अउ तुमर बर पूरा नी होही । बढिया त ऐहर है, कि तुमन बेचे वाला मन ठन जाए के अपन बर बेसाए लेवा ।’’
\v 10 जब ओमन बेसाए बर जात रहिन त दूल्हा हर आए पहुचिस, अउ जेमन तियार रहिन, ओमन ओकर संग बियाह कर घर म चईल गईन अउ दूरा ढाकल गईस ।
\v 11 ऐकर पाहु दूसर कुंवारी मन भी आए के कहे लागिन, ‘हे मालिक, हे मालिक (स्वामी) हमर बर दूरा ला खोएल दे !’
\v 12 ओहर उत्तर देहिस, ‘मय हर तुमन ले सहीच कहथो, मय हर तुमन ला नी जानथो ।’
\v 13 ऐकरे बर जागत रहा, काबर कि तुमन न ओ दिन ला जानथा, न ओ बेरा ला ।
\v 14 ‘‘काबर कि ऐहर ओ मैनसे कर दशा नियर है जेहर परदेश जाए कर समय अपन दास मन ला बुलाय के अपन धन मन ला ओमन ला सोप देहिस |
\v 15 ओहर ऐक झन ला पांच तोड़ा, दूसर ला दो अउ तीसर ला ऐक; अर्थात हर ऐक ला ओमन कर शक्ति कर अनुसार देहिस, अउ तब परदेश चईल देहिस ।
\v 16 तब, जेला पाच तोड़ा मिले रहिस, ओहर तुरतेच जाए के ओमन ले लेन-देन करिस, अउ पाच तोड़े अउ कमईस ।
\v 17 ऐहिच रीती ले जेला दुई मिले रहिस, ओहर भी दुई अउ कमईस ।
\v 18 लेकिन जेला एगोट मिले रहिस, ओहर जाए के माटी खोदिस, अउ अपन मालिक कर रूपया ला लुकाए देहिस ।
\v 19  ढेरेच दिन क पाछू म ओ दास मन कर मालिक आए के ओमन ले लेखा लेहे लागिस ।
\v 20 जेला पाच तोड़ा मिले रहिस, ओहर पाच तोड़ा अउ लाएन के कहिस, ‘हे मालिक, तय हर मोला पाच तोड़ा सोपे रहे, देख मय हर पाच तोड़ा अउ कमाए हो ।’ 
\v 21 ओकर मालिक हर ओकर ले कहिस, ‘धन्य हे बढ़िया अउ विश्वास योग्य दास, तय थोर अकुन म विश्वास योग्य रहे;  मय हर तोला ढेरेच चीज मन कर अधिकारी बनाहू । अपन मालिक कर खुशी म शामिल हो ।’
\v 22 अउ जेला दुई तोड़ा मिले रहिस, ओहर भी आए के कहिस, ‘हे मालिक, तय हर मोला दुई तोड़ा सोपे रहे, देख, मय हर दुई तोड़ा अउ कमाए ।’
\v 23 ओकर मालिक हर ओकर ले कहिस, धन्य हे बढ़िया अउ विश्वास योग्य दास, तय थोर अकुन म विश्वास योग्य रहे; मय हर तोला ढेरेच चीज मन कर अधिकारी बनाहू । अपन मालिकी क ख़ुशी म सहभागी हो |’
\v 24 तब जेला एगोट तोड़ा मिले रहिस, ओहर आए के कहिस, ‘हे मालिक, मय हर तोला जानत रहे कि तय हर कठोर मैनसे हस:  तय जेठन नी बुनथस ओठन काटथस, अउ जेठन नी छीटथस ओठन ले सकेलथस ।
\v 25 ऐकरे बर मय हर डईर गए अउ जाए के तोर तोड़ा ला माटी म लुकाई देहे | देख, जेहर तोर है, ओहर ऐहर है ।’
\v 26 ओकर मालिक हर ओला उत्तर देहिस, ‘हे दुष्ट अउ कुढ़िया दास, जब तय ऐला जानत रहे कि जेठन मय हर नी बुने ओठन ले लुथो, अउ जेठन मय हर नी बुने (छीटे) ओठन ले बटोरथो;
\v 27 त तोला चाहे रहिस, कि मोर रूपया सरराफा मन ला दे देहे रते तब मय हर आए के अपन धन ला ब्याज सहित (समेत) ले लेते ।
\v 28 ऐकरे बर ओ तोड़ा ओकर ले ले लेवा, अउ जेकर ठन दस तोड़ा है ओला दे देवा ।
\v 29 काबर कि जेकर ठन है, ओला अउ देहल जाही; अउ ओकर ठन ढेर होए जाही:  लेकिन जेकर ठन नी है, ओकर ले ओला भी जेहर ओकर ठन है, ले लेहल जाही ।
\v 30 अउ ये निकम्मा दास ला बहरी कर अंधार म डाएल देवा, जेठन रोवई अउ दात पिसई होही ।’
\v 31 “जब मैनसे कर बेटा हर अपन महिमा म आही अउ सब स्वर्ग दूत ओकर संग आही, त ओहर अपन महिमा कर सिंहासन म बईठही (विराजमान) |
\v 32 अउ सबेच जाति मन ओकर आगू म जमा करल जाही ;  अउ जेकस चरवाहा भेड़ी मन ला छेरी मन ले अलग कईर देथे, ओहिच नियर ओहर ओमन ला ऐक दूसर ले अलग करही ।
\v 33 ओहर भेड़ी मन ला अपन जेवनी कती अउ छेरी मन ला डेरी कती खड़ा करही ।
\v 34 तब राजा हर अपन जेवनी कति कर मैनसे मन ले कही, ‘हे मोर दाऊ कर धन्य लोग मन, आवा, ओ राएज कर अधिकारी होए जावा, जेहर दुनिया कर शुरू ले तुमर बर तियार करल गईस है ।
\v 35 काबर कि मय हर भूखा रहे, अउ तुमन मोला खाए बर देहा; मय हर पियसा रहे, अउ तुमन मोला पानी पिलाया; मय परदेशी रहे, अउ तुमन मोला अपन घर म ठहराया ;
\v 36 मय हर लंगरा रहे, अउ तुमन मोला कपरा पहिनाया; मय बिमार रहे, अउ तुमन मन मोर शुद्धि लेहा, मय जेल म रहे, अउ तुमन मन मोर ले मिले बर आया ।’
\v 37 तब धर्मी मन ओला उत्तर देही, ‘हे प्रभू, हमन कब तोला भूखा देखेन, अउ खिलाएन? या पियासा देखेन अउ पानी पिलाएन ?
\v 38 हमन कब तोला परदेशी देखेन अउ अपन घर म ठहराएन ? या नंगरा देखेन अउ कपरा पहिनाएन ?
\v 39 हमन कब तोला बीमार या जेल म देखेन अउ तोर ले मिलेक आएन ?
\v 40 तब राजा ओमन ला उत्तर देही, ‘मय तुमन ले सहिच कहथो, तुमन जे मोर ऐमन छोटे ले छोटे भाई मन ले कोनो ऐक कर संग करे हवा ओ मोर संग ही करा ।
\v 41 “तब ओहर डेरी कती क मन ले कही,  ‘हे सापित मैनसे मन, मोर आगु ले ओ अनंत आगी म चईल जावा, जेला शैतान अउ ओकर दूत मन बर तियार करल  गईस ।
\v 42 काबर कि मय हर भूखा रहे, अउ तुमन मोला खाए बर नी देहा; मय पियासा रहे, अउ तुमन मोला पानी नी पिलाया;
\v 43 मय हर परदेसी रहे, अउ तुमन मोला अपन घर म नी ठहराया; मय लगरा रहे, अउ तुमन मोला कपरा नी पहिनाया; मय बिमार अउ जेल म रहे, अउ तुमन मोर शुद्धि नी लेहा ।’
\v 44 “तब ओमन उत्तर देही, ‘हे परभू हमन तोला कब भूखा, या पियासा, या परदेशी, या लगरा, या बीमार, या जेल म देखेन, अउ तोर सेवा टहल नी करेन ?’
\v 45 तब ओहर ओमन ला उत्तर देही, ‘मय तुमन ले सहिच कहथो कि तुमन जे ये छोटे ले छोटे मन ले कोनो ऐक कर संग नी करा, ओहर मोर संग भी नी करा ।’
\v 46 अउ ऐमन अनंत दण्ड भोगही, लेकिन धर्मी मन अनंत जीवन म परवेश (प्रवेश) करही ।”
\c 26
\p \v 1 जब यीशु हर ये सब गोएठ ला कईर दारीस त अपन चेला मन ले कहे लागिस,
\v 2 ‘‘तुमन जानथा कि दुई दिन कर बाद फसह कर तिहार है, अउ मैनसे कर बेटा क्रूस म चड़हाए जाए बर धरवाल जाही ।’’
\v 3 त प्रधान याजक अउ प्रजा कर पुरनिए काइफा नाव कर महायाजक कर आंगना म जूटीन ।
\v 4 अउ अपन म विचार करे लागिन कि यीशु ला धोखा (छल) ले पकड़वाए कर माएर मरवाबो ।
\v 5 लेकिन ओमन कहत रहिन, ‘’तिहार कर समय नही, कहो ऐसन झिन होय कि मैनसे मन म खलबली (बलवा) मच जाही ।’’
\v 6 अब यीशु हर बैतनिय्याह म शमौन कोढ़ी कर घर म रहिस,
\v 7 त एगोट महिला संगमरमर कर भाड़ा म बहुतेच कीमती इ़त्र लाएन के ओकर ठन अईस, अउ जब यीशु हर भात खाए बर बईठे रहिस त ओकर मूड़ म लकाए देहिस ।
\v 8 ऐला देख के ओकर चेला मन रिसाईन अउ कहे लागिन, ‘‘ऐला काबर बरबाद करल गईस?
\v 9 ऐला त बढ़िया दाम म बेइच कर कंगाल मन म बाटे जाए सकत रहिस ।’’
\v 10 ऐला जाएन कर यीशु हर ओमन ले कहिस, ‘‘महिला ला काबर तंग करथा?’’ ओहर मोर संग म भलाई करिस है |
\v 11 कंगाल मन त तुमन कर संग हमेसेच रहथे, लेकिन मय तुमन कर संग हमेसेच बर नी रहू ।
\v 12 ओहर मोर देह म ये जे इत्र रूकईस है, ओहर मोर तोपे (मांटी म गाड़े) बर करीस है ।
\v 13 मय तोर ले सहिच कहथेा कि सारे दुनिया म जेठन सुसमाचार प्रचार करल जाही, ओठन ओकर ये बुता कर बखान भी ओकर याद म करल जाही |”
\v 14 त यहूदा इस्करियोती हर, जेहर बारह चेला मन म ऐक रहिस, प्रधानयाजक मन ठन जाए कर कहिस,
\v 15 ‘‘अगर मय ओला (यीशु) तुमर हाथ म पकड़वाए देहू त मोला का देईहा ?’’ ओमन मन ओला तिस चांदी कर सिक्का तोल कर दे देहिन |
\v 16 अउ ओहर ओहिच बेरा ले ओला धरवाए बर मोऊका खोजे लागिस ।
\v 17 अखमीरी रोटी कर तियार कर आगु दिन, चेला मन यीशु ठन आए के पूछे लागिन, ‘‘तय कहा चाहथस कि हमन तोर बर फसह खाए बर तियारी करबो ?’’
\v 18 ओहर कहिस, ‘‘नगर म अमुक मैनसे ठन जाए के ओकर ले पूछिहा, ‘गुरू कहेल कि मोर समय लिघे है । मय अपन चेला मन संग तोर ठन तिहार मनाहू ।’’
\v 19 तले चेला मन यीशु कर आज्ञा ला मानिन अउ फसह तियार करिन ।
\v 20 जब सांझ होईस त ओहर बारह झन कर संग भात खाए बर बईठिस ।
\v 21 जब ओमन खात रहिन त ओहर कहिस, ‘‘मय तुमन मन ले सहिच कहथो कि तुमन म ले ऐक झन मोला पकड़वाही ।’’
\v 22 ऐकर पर ओमन ढेरेच उदास होईन, अउ सबेच झन मन ओकर ले पूछेक लागिन, ‘‘हे गुरू, का ओहर मय हवो?”
\v 23 ओहर उत्तर देहिस, “जेहर मोर संग थरीया म हाथ डालीस है, ओहिच हर मोला धरवाही ।
\v 24 मैनसे कर बेटा त जेकस ओकर विषय म लिखिस है, जात ही है; लेकिन ओ मैनसे बर दुख है जेकर द्वारा मैनसे कर बेटा धरवाय जाथे: अगर ओ मैनसे कर जनम ही नी होतीस, त ओकर बर बढ़िया होतिस ।’’
\v 25 त ओकर धरवाए बाला यहूदा हर कहिस, ‘‘हे रब्बी का ओहर मय हो? ओहर ओकर ले कहिस, तय कह दारे ।’’
\v 26 जब ओमन खात रहिन, त यीशु हर रोटी लेहिस, अउ आशीष माएग के तोड़िस, अउ चेला मन ला देके कहिस, ‘‘लेवा, खावा; ऐहर मोर देह है ।’’
\v 27 फिर ओहर कटोरा लेके धन्यवाद करिस, अउ ओमन देके कहिस, ‘‘तुमन सब ऐला पिया,
\v 28 काबर कि ऐहर वाचा कर मोर ओ लहू है, जेहर ढेरेच झन मन कर पाप क्षमा कर निमित्त बहाए जाथे ।
\v 29 मय तुमन ले कहथो, कि दाख क ये रस ओ दिन तक कभो नी पीहू, जब तक तुमन कर संग अपन दाऊ के राएज म नवा न पीहू ।
\v 30 फिर ओमन भजन गाए के जैतून पहार म गईन ।
\v 31 तब यीशु हर ओमन ले कहिन, ‘‘तुमन सब आएज ही रात म मोर बारे म ठोकर खईहा, काबर कि लिखल आहे: मय चरवाहा ला मारहू अउ झुण्ड कर भेड़ी मन इते-उते होए जाही ।’
\v 32 लेकिन मय अपन जी उठेक कर बाद म तुमन ले आगु गलील म जाहू |’’
\v 33 ऐकर म पतरस हर ओकर ले कहिस, ‘‘अगर सबेच तोर विषय म ठोकर खाही त खाही, लेकिन मय हर कभो ठोकर नी खाहू ।’’
\v 34 यीशु हर ओकर ले कहिस, ‘‘मय तोर ले सहिच कहथो, कि आएज ही राएत म मुरगा कर बासे ले आगु तय तीन तोर मोर ले मुकेर जाबे ।’’
\v 35 पतरस हर ओकर ले कहिस, ‘‘अगर मोला तोर संग मरेक ले भी पड़ही, तभी मय तोर ले कभो नी मुकरहू ।’’ अउ ऐहिच नियर सबेच चेला मन भी कहिन ।
\v 36 त यीशु हर अपन चेला मन संग गतसमनी नाव कर एगोट जगहा म अईस अउ अपन चेला मन ले कहे लागिस, ‘‘ऐहिच ठन बईठे रईहा, जब तब मय हुवा जाए के प्रार्थना करहू ।’’
\v 37 ओहर पतरस अउ जबदी कर दुईओच बेटा मन ला संग ले गईस, अउ उदास अउ व्याकुल होय लागिस ।
\v 38 तब ओहर ओमन ले कहिस, ‘‘मोर जीव ढेरेच उदास है, हिया तक ले कि मोर जीव हर हिकल जाथे | तुमन ऐहिच ठहरे रहा अउ मोर संग म जागत रहा ।’’
\v 39 फिर ओहर थोर अकुन आगु बईढ़ के मुह कर बल गिरिस, अउ ये प्रार्थना करिस, ‘‘हे मोर दाऊ अगर होय सकही त ये कटोरा हर मोर ले दूरिया हो जाए, तबो ले जेकस मय चाहथो, ओकस नही, लेकिन जेकस तय हर चाहथस ओहिच कस होए ।’’
\v 40 फिर ओहर चेला मन ठन आए के ओमन ला सूतत पईस अउ पतरस ले कहिस, “का तुमन मोर संग ऐक घरी भी नी जाएग सका ?
\v 41 जागत रहा, अउ प्रार्थना करत रहा कि तुमन परीक्षा म झिन पड़ा, आत्मा हर तियार है, लेकिन शरीर हर कमजोर है ।’’
\v 42 फिर ले ओहर दूसर तोर जाए के ये प्रार्थना करिस, ‘‘हे मोर दाऊ अगर ऐहर मोर पिए बगेर नी हट सकथे त तोर मर्जी पूरा होय ।’’
\v 43 त ओहर आए के ओमन ला फिर ले सूतत पईस, काबर कि ओमन कर आएख हर नींद ले भरे रहिस ।
\v 44 ओमन ला छोएड़ के फिर चईल देहिस, अउ ओहिच नियर तीसर तोर प्रार्थना करिस ।
\v 45 तब ओहर चेला मन ठन आए के ओमन ले कहिस, ‘‘अब सूतत रहा, अउ अराम करा, देखा समय आए पहूचिस है, अउ मैनसे कर बेटा पापी मन कर हाथ म पकड़वाए जाथे ।’’
\v 46 उठा, चला; देखा, मोर धरवाए बाला लिघे आ पहुचिस आहे ।’’
\v 47 ओहर ये कहतेच रहिस की यहूदा जेहर बारह मन ले ऐक रहिस अईस, अउ ओकर संग म प्रधान याजक मन अउ मैनसे मन कर पुरनिय मन कती ले बड़खा भीड़, तलवार अउ लाठी लेहल अईन | 
\v 48 ओकर पकड़वाए बाला हर ये संकेत देहे रहिस : जेला मैहर चूम लेहु ओहिच हर है ; ओला पकेड़ लईहा |
\v 49 अउ तुरतेच यीशु ठन आए के कहिस, ‘‘हे रब्बी, नमस्कार !’’ अउ ओला ढेरेच चूमिस ।
\v 50 यीशु हर ओकर ले कहिस, ‘‘हे संगता, जे बुता बर तय आए हस ओला कईरले ।’’ त ओमन लीघे आए के यीशु म हाथ डालिन अउ ओला पकेड़ लेहिन ।
\v 51 यीशु कर साथी मन ले ऐक झन हाथ बढ़ाएके अपन तरवार ला खीच लेहिस, अउ महायाजक कर दास पर चलाए के ओकर कान ला काएट (उड़ाए) देहिस ।
\v 52 त यीशु हर ओकर से कहिस, ‘‘अपन तलवार म्यान म रख ले काबर कि जेमन तलवार चलाथे ओमन सब तलवार ले नाएस करल जाही ।’’
\v 53 का तय नी जानथस कि मय अपन दाऊ ले बिनती कईर सकथो, अउ ओहर स्वर्ग दून मन कर बारह पलटन ले बगरा मोर ठन अभीच उपस्थित (भेज) देही?
\v 54 लेकिन पवित्र शास्त्र कर ओ गोएठ मन कि ऐहिच नियर होवई जरूरी है, कईसे पूरा होही?
\v 55 ओ समय यीशु हर भीड़ ले कहिस, ‘‘का तुमन तलवार अउ लाठी मन लेके मोला डाकू नियर धरे बर हिकले हवा? मय रोज दिन मंदिर म बईठ कर उपदेश देहत रहे अउ तुमन मोला नी धरा।
\v 56 लेकिन ये सब ऐकर बर होईस है कि भविष्यद्वक्ता मन कर बचन पूरा होए ।’’ तब सबेच चेला मन ओला छोएड़ के भाग गईन ।
\v 57 तब यीशु कर धरवाए बाला ओला काइफा नाव कर महायाजक ठन ले गईन, जेठन शास्त्री अउ पूरनिय मन जुटे रहिन ।
\v 58 पतरस दूर ही दूर ओकर पाछु-पाछु महायाजक कर आंगना तक गईस, अउ भीतरी जाए के अन्त देखे बर प्यादा मन कर संग म बईठ गईस ।
\v 59 प्रधान याजक अउ सारी महासभा यीशु ला माएर डालेक बर ओकर विरोध म झूठी गवाही कर खोज म रहिन,
\v 60 लेकिन बहुतेच झूठे गवाह मन कर आए ले भी नी पईन । आखरी म दुई झन अईन,
\v 61 अउ कहिन, ‘‘ऐहर कहिस है कि मय परमेश्वर कर मंदिर ला गिराए सकथो अउ ओला तीन दिन म बनाए सकथो ।’’
\v 62 तब महायाजक हर ठड़होए कर यीशु ले कहिस, ‘‘का तय कोनो जबाब नी देथस? ये लोग मन तोर विरोध म का गवाही देहथे ?’’
\v 63 लेकिन यीशु हर चुप रहिस। तब महायाजक हर ओकर ले कहिस, ‘‘मय तोला जीऐक परमेश्वर कर कसम देथो कि अगर तय परमेश्वर कर बेटा मसीह हवस त हमर ले कह दे ।’’
\v 64 यीशु हर ओकर ले कहिस, ‘‘तय अपन हि कह देहे ; बल्कि मय तुमन ले ये भी कह देथो कि अब ले मैनसे कर बेटा ला सर्वशक्तिमान कर जेवनी कती बईठल, अउ आकाश कर बदरी मन म आवत देखिहा ।’’
\v 65 ऐकर म महायाजक हर अपन कपरा ला चीरिस, अउ कहिस, “ऐहर परमेश्वर कर निंदा करिस आहे, अब हमन ला गवाह मन कर का जरूरत? देखा, तुमन अभिच ये निंदा ला सुने हवा !
\v 66 तुमन का सोचथा?” ओमन जबाब देहिस, ‘‘ऐहर वध (मरवाएक) होवे कर लायक है ।’’
\v 67 तब ओमन मन ओकर मुह म थूकिन अउ ओला घूसा मारिन, दूसर मन थप्पड़ माएर के कहिन, 
\v 68 ‘‘हे मसीह, हमन ले भविष्यद्वाणी कईरके बता कि कोन तोला मारिस ?’’
\v 69 पतरस हर बाहरी आंगना म बैठे रहिस कि एगोट नोकरानी (दासी) ओकर ठन अईस अउ कहिस, ‘‘तय भी यीशु गलीली कर संग म रहे ।’’
\v 70 ओहर सब कर आगु ये कहिके नकाएर देहिस, ‘‘मय नी जानथो तय का कह थस ।’’
\v 71 जब ओहर बाहर डेवढ़ी म गईस त दूसर नोकरानी हर ओला देखके ओमन ले जेमन ओठन रहिन कहिस, “ऐहर भी त यीशु नासरी कर संग म रहिस ।
\v 72 पतरस कसम खाए कर फिर ले नकाएर देहिस : “मय ओ मैनसे ला नी जानथो ।
\v 73 थोर देर कर पाछू म मैनसे मन जेमन ओठन ठड़होए रहिन, पतरस ठन आए के ओकर ले कहिन, ‘‘सहिच तय हर भी ओमन म ले ऐक झन हस, काबर कि तोर गोएठ हर तोर भेद ला खोएल देहत आहे ।’’
\v 74 तब ओहर धिक्कारे अउ कसम खाए लागिस, ‘‘मय ओ मैनसे ला नी जानथो |’’ अउ तुरतेच मुरगा हर बांग देहिस ।
\v 75 तब पतरस ला यीशु कर कहल गोएठ हर याद अईस: ‘‘मुरगा कर बांग देहे कर आगु तय तीन तोर इन्कार करबे ।’’ अउ ओहर बाहरी जाए के फूईट-फूईट कर रोईस ।
\c 27
\p \v 1 जब थीनसहरा होईस ता सबेच प्रधान याजको मन ला अउ मनिसेमन क पुरनियों हर यीशु ला मायर डाले क (सम्मति) सलाह करीन।
\v 2 ओमन ओला बाएंध देहीन अउ लाईजाकर पिलातुस हाकिम क हाथ मा सौंप देहिस।
\v 3 जब ओकर पकड़वाये बाला यहूदा हर देखिस कि वोहर दोषी ठहराल गयाल हे, ता वोहर पछताईस अउ वो तीस चाँदी क सिक्का प्रधान याजकों अउ पुरनियों मनक ठीन फेर लाईस।
\v 4 अउ कहीस मैंहर (निर्दोष) लाहन ला घात बर पकड़वाय कर पाप करेन। ओमन कहीन, हमन का? तोए ही जाएंन। 
\v 5 ता वोहर ओ सिक्का मन ला मन्दिर मा फेंइकर चाईल देहिस, अउ जाएक अपन आप ला फाँसी देहीस।
\v 6 प्रधान याजक मन ओ सिक्का मन ला लेइकर कहीस। येला (भण्डार) धाम मा राईख देना (उचित) अच्छा नाई, काबर कि मेहर खून क (दाम) कीमत हावे।
\v 7 अतः ओमन (सम्मति) सलाह काईर के ओ सिक्का ला परदेशियों मन क माड़ल जाये मन के कुम्हार का खेत (मोल) बेसाय लेहिस।
\v 8 ऐकर बार ओ खेत आझे ले खून क खेत कहलाथे।
\v 9 ता जे बचन यिर्मयाह भविष्यद्वक्ता क द्वारा कहल रहीस, वोहर पूरा होईस। ओमन हर वो तीस सिक्के अर्थात् ओ ठहराल, कीमत ल जेला इस्त्राएल क सन्तान मा ले केतक हर ठहराईले हीन।
\v 10 अउ जेकस प्रभु हर मोला आज्ञा देहिस, ओहीकस कुम्हार क खेत क कीमत मा दे दहिस।
\v 11 जब यीशु हर हामिक क आघु मा खड़ोहाई रहीस, ता हामिक हर ओला पूछिस, क तोय यहूदियों क राजा हीकस यीशु हर ओला कहीस, तोय हर आप ही कहा थास।
\v 12 जब प्रधान याजक अउ पुरनिए ओकर मा दोष लगात रहीन, ता ओहर कुछुच जबाब नाईच देहिस।
\v 13 ऐकर बर पिलातुस हर ओकर से कहीस, क तोय नाई सुनथास कि येहर तोर विरूद्ध मा कतेक गवाही देहथे।
\v 14 लेकिन ओकर ओला एक गोईठ क भी उत्तर नाई देहिस, येहाँ ले कि हाकिम ला बड़खा (आश्चर्य) अचम्भात होईस।
\v 15 हाकिम क ये रीति रहीस कि ओ (तैवहार) पर्व मा मनिसेमन बर कोनो एक बन्दी ला, जेला वोहर चाहथे, छोईड़ देहत रहीस।
\v 16 ओ जुअर ओकर येहाँ बरअब्बा नामक एक माना ला हुआ बन्दी रहीस।
\v 17 अतः जब वो जमाहोईन ता पिलातुस हर ओकर से कहीस, तुमन केला चाहेथा कि मेहर तुम्हार बार छोईड़ देहूँ ? बरअब्बा ला या यीशु ला, जोहर मसीह कहलाथे ?
\v 18 काबर कि वोहर जानत रहीस, कि ओमन हर ओला डाईर कर पकड़वाईन।
\v 19 जब वोहर न्याय क गद्दा मा बैठाल रहीस ता ओकर घरदारीन हर ओला कहला भेजिस, तोय ओ धर्मी क मामले मा हाथ नाई डालना। काबर कि मैंहर अझे स्वप्न मा ओकर खाईता डेरेच दुःख उठाऐन।
\v 20 प्रधान याजकों अउ पुरनियों हर मनिसेमन ला उभारीस कि वोहर बरअब्बा ला माँइग लेही। अउ यीशु ला नाश कराईस।
\v 21 हाकिम हर ओकर से पूछिस, ये दोनों मा लहन, केला पतियाथास कि मेंहर तुमन बर छोएड़ देहूँ ? ओमन मन  कहिन, बरअब्बा ला।
\v 22 पिलातुस हर ओला पूछिस, फेर यीशु ला जो मसीह कहलाथे, का करहूँ ? सबझन ओला कहीन, ओला क्रूस मा चढ़हाय देया।
\v 23 हाकिम हर कहीस, काबर ओहर क बुराई करीस ? लेकिन वो अउ भी किरला-किरला कर कहीन,वोला क्रूस मा चढहाई देवा।
\v 24 जब पिलातुस हर देखिस कि कुछूच हर बाईन नाई पढ़थे, लेकिन ऐकर (विपरीत) उल्टा हुल्लड़ बड़हत गईस, ता ओहर पानी लेईकर झुण्ड क आघु अपन हाथ धोईस अउ कहीस, मेहर ये धर्मी क लहु ले निर्दोष हूँ, तुमन ही जानिहा।
\v 25 सबझन हर मनिसेमन उत्तर देहिस, ऐकर लहू हमनमाँ अउ हमर सन्तान (लाईका) मा होही।
\v 26 ऐकर ओहर बरअब्बा ला ओकर बर छोईड़ देहिस अउ यीशु ला कोड़ा लगवाईकर, सोप दहिस, कि क्रूस मा जड़हाल जाए।
\v 27 तब हाकिम क सिपाहियों हर यीशु ला काँटी (कीलें) मा लेईजाकर सबेच झन झुण्ड ओकर चाइयों कती जमा होईन। 
\v 28 अउ ओकर उतरावा कर ओला लाल रंग क बागा पहिराईन।
\v 29 अउ कांटा का मुकुट गुँईथकर ओकर मुड़ मा रखीन अउ ओकर हाथ मा सरकण्डा देहिन अउ ओकर आघु घुटना देईककर ओला ठठा मा उड़ाइन अउ कहीन, ‘’हे यहूरियों क राजा नमस्कार।’’
\v 30 अउ ओकर मा थूकीन, अउ वोही सरकण्डा लेईकर ओकर मुड़ मा मारेक लगीन।
\v 31 जब वो ओकर ठठा काईर चुकीन ता वोहर बागा ओकर मा ले उताईरकर फेर ओही क लुगरा ओला पहिराईन, अउ क्रूस मा चढहाय बरीक ले गईन।
\v 32 बाहरी कती जात ओहर शमौन नामक एक कुरेनी आदमी मिलीस। ओमन ओला बेगार मा पकड़ीस, कि ओकर क्रूस उठाईकर ले चलही। बाहरी कती जात ओहर शमौन नामक एक कुरेनी आदमी मिलीस। ओमन ओला बेगार मा पकड़ीस, कि ओकर क्रूस उठाईकर ले चलही।
\v 33 ओ जगर मा जो गुलगुता अर्थात् खोपड़ी क जगह कहलाथे, पहुँचकर,
\v 34 ओमन (पित्त) मिलाल, दाखरस ओला पीयेबर देहिस। लेकिन ओहर चाईखकर पीएक नाई चाहीस।
\v 35 ता ओमन ओला क्रूस मा चढ़हाईन, अउ चिठयाँ डालकर ओकर कपरा ला बांईट देहिन।
\v 36 अउ वोहाँ बैठकर आकर पहरा देहत रहीन।
\v 37 अउ आकर दोषपत्र ला ओकर मुड़ क ऊपरे लगाईन, कि ‘‘येहर यहूदियों क राजा यीशु हे।’’
\v 38 ता ओकर संग मा दोई डाकू, एक जेवनी कती अउ एक डेरी कती, क्रूस मा चढ़हाय देहिन।
\v 39 आये-जाये वालामन मुड़ ला हिलाई हिलाईकर ओकर निन्दा करत रहीन।
\v 40 अउ ये कहत रहीन, ‘‘हे मन्दिर क ढायबाला अउ तीन रोज मा बनाए वालामन, अपन आप ला त बचाये ला। अगर तोय परमेश्वर क बेटा हास , ता क्रूस मा ले उतर आवा।’’
\v 41 यही रीति ले प्रधान याजक भी शास्त्रिसों अउ पुरनियों समेत ठठा काईर-काईर क कहथे।
\v 42 येहर अउ झन ला बचाईस, अउ अपने आप ला नाई बचा सकथे, येहर ता इस्त्राएल का राजा हवे, अझे क्रूस मा ले उताईर आही ता हमन ओला विश्वास करब।
\v 43 ओहर परमेश्वर मा भरोसा रखीस। अगर वोहर ऐला पतियाथे ता अझेच ऐला छुड़ाई ले। काबार कि एहर कहे रहीस, मैंहर परमेश्वर के बेटा हो।।
\v 44 एही कस डाकू भी जे ओकर संग क्रूस मा चढ़हाल गईन, ओकर निन्दा करथे।
\v 45 दोपहर से लेकर तीसरा पहर तक ले ओ सबेच देश मा अन्धरा छाय रहीस।
\v 46 तीसरा पहर क लिघे यीशु हर बड़खा अखर (शब्द) ले पुकारीस, कहीस, ‘‘ऐली, ऐली, लमा शबक्तनी’’ अर्थात् ‘‘हे मोर परमेश्वर, हे मोर परमेश्वर, तोय हर मोला काबर छोएड़ देहे ?’’
\v 47 जे वोहाँ खड़ोहाई रहीस, ओमा ले कतका मन ये सुईनकर कहीन, वोहर ता एलिय्याह ला पुकारत हवे।
\v 48 ओकर मा ले एक तुरतेच, कूदीस, अउ स्पंज लेईकर सिरका मा डुबाईस, अउ सरकण्डे म रईखकर ओला चुसाईस,
\v 49 अउझन कहीन, राईह जावा, देखा ऐलिय्याह ओला बचाय आतहे कि नाही।
\v 50 ता यीशु हर फेर बड़खा अखर ले किरलाईकर प्राण छोईड़ देहिस।
\v 51 अउ देखा मन्दिर क परदा अपरे ले खालहे तक फाईटकर दोई टुकड़ा हो गईन। अउ धरती,आकाश हर डोईल गईस अउ चट्टायन मन तड़क गईन।
\v 52 अउ काबार (कब्रें) हर खुईल गईस अउ सुतल पवित्र मनिसेमन क डेरेच मुर्दामन जी उठीन (जिन्दा उइठ गईन)
\v 53 अउ ओकर जीव उठेक क पाछु वो हर कब्र मा ले हिकाईलकर पवित्र नगर मा गईन, अउ डेरेच झन ला दिखाई देहिस, 
\v 54 ता सूबेदार अउ जे ओकर संग यीशु क पहरा देहत रहीन, (भूकम्प) भूईडोल अउ जो कुछुक होइस, ओला देइखकर डेरेचकन डर गईन, अउ कहीन, ‘‘सचमुच येहर परमेश्वर क बेटा रहीस।’’
\v 55 वोहा डेरेच कन महिलामन जो गलील से यीशु क सेवा करत ओकर संग आईन, दूरिहा ले ये देखत रहीन। 
\v 56 ओकर माँ, मरियम मगदलीनी, अउ याकूब अउ योसस क दाई मरियम, अउ जबूदी क बेटा मन क दाई रहीस।
\v 57 जब सांझ हुईस ता युसूफ नामक अरिमतिया क एक धनी आदमी, जेहर आप ही यीशु क चेला रहीस, आईस। 
\v 58 ओहर पिलातुस क लिघे जाईकर यीशु क लास ला मांगीन, ऐकरमा पिलातुस हर दे देहे क आज्ञा देहिस।
\v 59 युसुफ हर लाश ला लेहिस,अउ ओला उज्जर चादर म लपेटिस,
\v 60 अउ ओला अपन नवां माठ (कब्र) मा रखीन, जो ओहर चट्टाईन मा खुदवाई रहीन। अउ माठ क ढुरा मा बड़खा पत्थरा लुढकाईकर चाईल देहिन।
\v 61 दूसर रोज जेहर तायारी क रोज मा पाछु क रोज रहीस, प्रधान याजकों मन अउ फरीसियों हर पिलातुस क लिघे जुटीन होईकर कहीन,
\v 62 दूसर रोज जेहर तायारी क रोज मा पाछु क रोज रहीस, प्रधान याजकों मन अउ फरीसियों हर पिलातुस क लिघे जुटीन होईकर कहीन,
\v 63 ‘‘हे महाराज, हमन ला याद हावे कि ओ भरमानेबाले हर जेखन वोहर जिन्दा रहीस, ता कहीस, मेंहर तीन रोज क पाछु मा जीव उठहूँ।’’
\v 64 तले (आज्ञा) हुकुम देवा कि तीसर रोज तक ले कब्र क(रखवानी) रखरखाव कर जाही, ऐकस नाई होही कि ओकर चेला मन आईकर ओला चुराई ले जाही, अउ मैनसे मन ला कहेक लागीन, वोहर मरल मा ले जीव उठीस हावे। ता पिछला धोखा पहला ले भी बुरा होही।
\v 65 पिलातुस हर ओकर से कहीस, तुमन पास पहरूए ता हावे, जवा अपन बुईझ क ऐकर रख रखाई करा ।
\v 66 तले ओहर पहरूवा मन ला संग ले के गईन अउ पखना म मोहर लगाए के मð क देख.रेख करीन।
\c 28
\p \v 1 सब्त क रोज क पाछु सप्ताह क पहला रोज पौ फटत ही मरियम मगदलीनी अउ दूसर मरियम मठ ला देखेक अईन ।
\v 2 अउ देखा, एक बड़खा भुईडोल होईस,काबर कि प्रभु क ऐक दूत हर स्वर्ग ले उतरीस अउ लिघे आए के ओहर पखना ला लुढ़काए देहिस अउ ओमा बैईठ गईस ।
\v 3 ओकर रंग रूप बिजली क कसन अउ ओकर कपरा पारा हर ऐसन उज्जर रहीस।
\v 4 ओकर (भय) डर से पहरूए मन काएप उठीन, अउ मरल मन कस होए गईन।
\v 5 स्वर्गदूत हर महिला मन से कहिस,झीन डरा,मेहर जानथो कि तुमन यीशु ला जेला क्रूस म चढ़ाल गये रहीस ढुढ़त हवा।
\v 6 ओहर हिया नी हे। लेकिन अपन बचन क अनुसार जी उठीस। आवा ये जगहा देखा,जिहा प्रभु हर पड़े रहीस,
\v 7 .    अउ (शीघ्र) हालूच जाए के ओकर चेला मन ले कहिन,कि ओहर ;यीशु मसीहद्ध मरल मन ले जी उठीस आहे,अउ ओहर तुमन ले आघु गलील लाहन गईस,हुवा ओकर दर्शन पईहा , देखा मेंहर तुमन ला कह देहेन।
\v 8 ओमन डर अउ बड़ेच खुशी के संग मð ले हालुच फिर कर ओकर चेलामन ला सुसमाचार देहे बर कूद़ गईन।
\v 9 त यीशु ओला भेटई, अउ कहीस, ‘‘सलाम’’ ओमन लिघे आए के अउ ओकर गोड़ ला पकेड़ के ओला दण्डवत् करीस ।
\v 10 के कह कि गलील त यीशु हर ओला कहीस, झीन डरा,मोर भाई मन,ला जाए ला चाईल जाए। ओहिच मोला देखहीं।
\v 11 ओ मन जात ही रहीन कि पहरूवा मन हर कुछु नगर म आए के पूरा हाल प्रधान याजक मन ला कह सुनईन।
\v 12 त ओमन पुरनिय मन क संग म जमा होए के सलाह करीन अउ सिपाही मनला डेरेच कन चाँदी देकर कहिस ।
\v 13 ऐ कइहा कि रायत मा जेघनी हमन सोवत रहन, ता ओकर चेलामन आए के ओला चुराए ले गईस।
\v 14 अउ अगर ये गोईठ हाकिम क कान ले पहुँच गईस ता हमन ओला बुईझ लेहब, अउ तुमन ला (जोखिम) मुसीबत मा बचाई लेहब।
\v 15 तले ओमन रूपये लेइके जेकस सिखाए रहीन,वोही कस करीस,ये गोईठ अझे ले यहूदि मन म प्रचलित हवे।
\v 16 ग्यारह चेले मन गलील म ओ पहार म गईन,जेला यीशु हर बताए रहीस।
\v 17 ओमन हर ओकर दर्शन पाए के ओला प्रणाम करीन, लेकिन कोनों-कोनों मन ला संका होईस।
\v 18 यीशु हर ओकर लिघे आए के कहीस, ‘‘स्वर्ग अउ पृथ्वी क सबेच (अधिकार) हक मोला देहल गए हे।’’
\v 19 ऐकरे बर तुमन जवा, सबेच जायत क मैनस मन ला चेला बनावा, अउ ओमला पिता अउ पुत्र अउ पवित्र आत्मा क नाव ले बपतिस्मा देवा ।
\v 20 अउ ओमन ला सबेच गोईठ ला जेला मैहर, तुमन ला हुकूम देहे हो, माने बर सिखावा, अउ देखा, मैहर जगत क आखरी (सदा) तक ले तुमन मन क संग म रहू ।
