\id JHN
\ide UTF-8 
\rem Copyright Information: Creative Commons Attribution-ShareAlike 4.0 License 
\h युहन्ना 
\toc1 युहन्ना का सुसमाचार 
\toc2 युहन्ना 
\mt1 JOHN 
\mt1 युहन्ना 
\c 1
\p \v 1 सबले आगू बचन रहिस अऊ बचन परमेश्वर कर संग रहिस अऊ बचन हर परमेश्वर रहिस |
\v 2 एहिच हर सबले पहले परमेश्वर क संग रहिस |
\v 3 सबो कुछ ओकरे ले बनिस हे,अऊ जे सबो जायत हर बनिसे ओमेले कोनो वस्तु हर ओकर बिना नइे बनिस हे |
\v 4 ओमे जीवन रहिस अउ ओ जीवन हर आदमी मन क इंजोर रहिस
\v 5 इंजोर अंधार मे चमकथे अऊ अंधार हर ओकेला नी अपनईस (पतियईस) |
\v 6 एक झन परमेश्वर कति ले आयके उपस्थित हो गईस जेकर नाम यूहन्ना रहिस |
\v 7 ओहर गवाही देहे बर अइस की इंजोर क गवाही देहि ताकि सबोझन ओकर द्वारा विश्वास लानही |
\v 8 ओहर अपन खुद त इंजोर नी  रहिस पर ओहर इंजोर कर गवाही देहे बर आये रहिस |
\v 9 सच्चा इंजोर जेहर सबो आदमी मनला उजियार करथे जगत मे आए वाला रहिस |
\v 10 ओहर जगत मे रहिस अऊ जगत ओकरे ले बनिस अऊ जगत हर ओला नी चिनहिस |
\v 11 ओहर अपन घर अइस अऊ ओकर अपन मन ओला नी अपनाइन |
\v 12 पर जेतेक झन ओला अपनाईन ओहर ओमन ला परमेश्वर क लईका (बेटा) बने बर अधिकार ला देहिस,मतलब की उमनला जेमन ओकर नाम पर विश्वास रखथे |
\v 13 ओमन न तो लहू से न देह क इक्छा ले न आदमी क इक्छा ले पर परमेश्वर ले जन्ममिस हवे |
\v 14 अऊ बचन हर देह ला धारन करिस अऊ अनुग्रह अऊ सच्चाई ले भरपुर होए के हमर मंझारे मा डेरा करिस अऊ हमन ओकर ऐकस महिमा देखें जेकस की दाऊ कर एकलौता बेटा क महिमा |
\v 15 यूहन्ना हर ओकर विषय मे गवाही देहिस अऊ चिलाए के कहिस की ऐहर ओहिच हवे जेकर विषय मे कहत रहे की जेहर मोर पाछु आवथे ओहर मोर ले बडखा हवे काबर की ओहर मोर ले आगू से हवे |
\v 16 काबर कि ओकर भरपूरी ले हमन सब झन पाऐहन मतलब अनुग्रह ले अनुग्रह |
\v 17 एकर बर कि विधि विधान हर मूसा कर द्वारा देहल गईस पर अनुग्रह अऊ सच्चाई हर यीशु मसीह क द्वारा पहुचिस |
\v 18 परमेश्वर ला कोनो हर कभो नी देखिन हवे एकलौता बेटा जेहर दाऊ कर कोरा मे आहे ओही हर ओकेला परगट करिस |
\v 19 युहन्ना कर गवाही ये हवे कि जब यहूदी मन यरूशलेम कर याजक अऊ लेवि मन ला ओकर से ये पुछेक भेजीन कि तय कोन हवस |
\v 20 त ओहर ये माऐन लेहिस अऊ मना नी करिस पर मायन लेहिस कि मैहर मसीह न लागो |
\v 21 तब उमन ओकर से पुछीन त फिर तय कोन हवस का तय एलियाह हवस ओहर कहिस मैहर न लागो त तय का वो भविस्यकता हवस ओहर कहिस मैहर न लागो |
\v 22 तब उमन ओकर से पुछीन त तय कोन हवस  कि हमन अपन भेजोइया मन ला बताबो कि तय अपन विषय मे का कह्थस
\v 23 ओहर कहिस जेकस यशायाह भविस्यकता हर कहिस मैहर  जंगल मे ऐक झन किरलाए के कहे वाला शब्द हओ कि परभू कर डहर ला सोझ करा |
\v 24 ये मन ला फरीसी मन भेजे रहिन |
\v 25 ओमन ओकर से ऐकस पुछीन अगर तय न मसीह हस अऊ न एलियाह अऊ वो भविष्यकता हवस त फिर बपतिस्मा काबर देथस |
\v 26 युहन्ना हर ओमन ला उत्तर देहिस,की मैहर त पानी से बपत्तिस्मा देह्थो,पर तुमन कर मांझा म एक झन मैनसे ठडोवल आहे,जेला तुमन नी जानथा |
\v 27 मतलब की मोर पाछु आये बाला हे,जेकर पनही क डोरा ल मेंहर खोलेख लायेक नी हो |
\v 28 ये घोठ यरदन क ओपर बैतनिय्याह म होइस,जेजग युहन्ना बपत्तिस्मा देहत रहिस |
\v 29 "दुसर दिन ओहर यीशु ल अपन कती आत देख के कहिस,देखा येहर परमेश्वर क "" मेमना "" हवे जेहर जगत क पाप ल उठाय ले जात हे |"
\v 30 ऐहर वोहीच हे,जेकर बीसय म मैहर कहे रहे,की एक मैनसे मोर पाछु आवथे ,जेहर श्रेष्ट हे,काबर की ओहार मोर ले पहिले रहिस |
\v 31 "अउ मैहर ओकेला नी पह्चानत रहे,"" परन्तु "" तेकर ले पानी से बपतिस्मा देते आऐ हो,की ओहर इस्राएल म दिखे |"
\v 32 अऊ युहन्ना हर ऐ गवाही देहिस,की मैहर आत्मा ला परेंवा जिसन उपर ले उतरत आत देखे हो अउ परेवा हर ओकर म ठहरिस |
\v 33 अउ मैहर ओला नी पहिचानत रहे,पर जेहर मोला पानी ले बपत्तिस्मा देहे भेजिस,ओहीच ह मोला कहिस,की जेकर उपर ते आत्मा ला उतरत अउ ठहरत देखबे ; वोहीच ह पवित्र आत्मा से बपत्तिस्मा देहे बाला हे |
\v 34 अउ मैहर देखे,अउ गवाही देहे हो,की एहिच ह परमेश्वर कर बेटा हे |
\v 35 दुसर दिन फिरीच युहन्ना अउ ओकर चेला मन से दुई झन ठड़होए रहिन |
\v 36 अउ ओहर यीशु पर जो जात रहिस देख के कहिस,देखा,ऐहीच परमेश्वर कर मेमना हे |
\v 37 तब ओमन दोनो चेला  मन ओकर ऐ बात ला सुइन के यीशु कर पाछु होए लेहिन |
\v 38 यीशु हर मुइड के अउ ओमन ल पीछू आवत देख के ओमन ल कहिस, तुमन काके खोजत हव ? ओमन ओकर से कहिन, हे रब्बी, मने कि (हे गुरु) तय कहा रहथस ? यीशु हर ओमन ला कहिस,चला,त देख लेइहा |
\v 39 तब ओमन आएकेओकर रहेक जगहा ल देखिन,अउ ओहिच दिन ओकर संग रहिन अउ एहर दसवा घंटा क लगभग रहिस |
\v 40 उन दोनों झन मन जो युहन्ना क बात सुइनके यीशु क पाछु होय रहिन, एक झन त शमोन पतरस क भाई अन्द्रियास रहिस |
\v 41 ओहर आगू ले अपन सग्गा भाई शमोन से भेटाए के ओकर से कहिन,की हमनला ख्रीस्त मनेकी मसीह भेटाय गये हे |
\v 42 ओहर ओकेला यीशु क लिघे लानीन ; यीशु हर ओकर पर नजर करके कहिस,की तय युहन्ना क बेटा हस,तय कैफा मने की पतरस कह्लाबे |
\v 43 दुसर दिन यीशु गलील को जाये बर चाहीन,अउ फिलिपुस से भेटाय के कहिस,मोर पाछु होय ले |
\v 44 फिलिप्पुस त अन्दियास अउ पतरस क नगर(शहर) बैतसैदा कर रहे बाला रहिन |
\v 45 फिलिप्पुस हर नतनएल से भेटाए के ओकर से कहिस, की जेकर बारे म  मुशा ह व्यवस्था म अउ भविश्यद्क्ता मन कर करिस हे,वो हर हमन ला भेटाय गऐ हे;ओहर युसूफ कर बेटा,यीशु नासरी हे |
\v 46 नतनएल हर ओकर से कहिस,की क्या कोनो बढिया चीज भी नासरत से आये सकथे ? फिलिप्पुस ह ओकर से कहिस चईल कर तय देखिच ले |
\v 47 यीशु हर नतनएल ला अपन कतीआत देइख के ओकर बिषय म कहिस देखा,एहर सहीच म इस्राएली हे ; ऐमे सहीच म कपट नी हे |
\v 48 नतनएल हर ओकर से कहिस,तय मोला कहाजले जानथस ? यीशु हर ओकेला उत्तर देहिस ; ऐकर ले आगू की ते फिलिप्पुस हर तोला बुलइस,जब ते अंजीर रुख क खाल्हे रहे,तब मैहर तोला देखे रहे |
\v 49 नतनएल हर ओकेला उत्तर देहिस,की हे रब्बी,तय परमेश्वर कर बेटा हस ; तय इस्राएल कर महाराजा हस |
\v 50 यीशु हर ओकेला उत्तर देहिस,मैहर त तोला कहे,की अंजीर कर रुख के खाल्हे देखे रहे,का तेकर ब तय बिश्वास करथस ? तय ऐकर ले बडखा-बडखा बुता ला देखबे |
\v 51 फिरीच ओकर से कहिस,मैहर तोर से सहीच सहीच कहथो की तय स्वर्ग ला खूलल,अउ परमेश्वर कर स्वर्ग दूत मन ला ऊपर जात अउ आदमी क बेटा क ऊपर उतरत देखबे |
\c 2
\p \v 1 फिर तीसर दिन गलील कर काना म काकरो बियाह रहिस,अउ यीशु कर दाई घलो वहिच रहिस |
\v 2 यीशु अउ ओकर चेला मन घलो वो बियाह म नेवते गए रहीन |
\v 3 अउ जब दाखरस थोर अकुन रहिस,तब यीशु क दाई हर ओकर से कहिस,की ओमन ज दाखरस सिराये गइसे |
\v 4 यीशु हर ओकर से कहिस हे नारी मोर से तोर का बूटा हे ? अझे मोर जूवार नि आये हे |
\v 5 ओकर महतारी हर कमिया मन से कहिस,जे कुछु औहर तुमनला कही,ओहिच ला करिहा |
\v 6 ओजग यहूदी मन क सफ्फा करेक क रीती के समान पखना कर छव हाडी रखे रहीन,जेमा दूइ-दूइ,तीन-तीन मन समात रहीस |
\v 7 यीशु हर ओकर से कहिस की हाड़ी म पानी ला भईरदा ; तले ओमन हर ओमान ला थुल-थूल भरिन |
\v 8 तब ओहर ओकर से कहिस,अब हेर के भोज क मुखिया क लीघे ले जावा |
\v 9 अउ ओमन लेगइन, अउ जब भोज क मुखिया हर पानी ला जब चखिस,जेहर दाखरस बन गऐ रहिस,अउ नी जानत रहिस,की ओहर काहले अइस आहे,(लेकिन जे कमीया मन पानी ला निकाले रहीन,औमन जानत रहीन)तब भोज क मुखिया हर बर बाबु ला बुलाए के,ओकर से कहिस |
\v 10 सबझन आगू बड़िहा दाखरस देथे अउ जब आदमी मन चइख के उमठ जाथे,तब हल्का देथे,पर तये अबले बढ़िया दाखरस अबले राखे रहे |
\v 11 यीशु हर गलील क काना म अपन पहला चिन्हा दिखाए के अपन महिमा ला दिखइस,अउ ओकर चेला मन ओकर उपर बिश्वास करीन |
\v 12 ऐकर पाछू अउ ओकर महतारी अउ ओकर भाई अउ ओकर चेला मन कफरनहूम म गईन अउ वो जगहा मा थोर दिन रहिन |
\v 13 यहूदी मन क फसह क परब लिघे रहिस अउ यीशु हर यरूशलेम गइस |
\v 14 अउ ओहर मंदिर म गरु अउ भेड़ अउ परेवां क बेचेक बाला मन अउ सर्राफो मन ला बैठल पइस |
\v 15 अउ डोरा क कोड़ा बनाये के,सबरे भेड़ मन अउ गरु मन ला मंदिर ले निकाएल देहिस,अउ सर्राफो क रुपिया ला बगराये देहिस,अउ पिड़हा ल उलटाये देहिस |
\v 16 अउ परेवा बेचे बाला मन से कहिस ;ऐमन ला हिया ले लेजावा ; मोर दाऊ क घर ला व्यपार क घर मत बनावा |
\v 17 तब ओकर चेला मन ला सुरता अइस की लिखल आहे,तोर घर क कोलाहल मोला लील लेही |
\v 18 ऐकर बर यहूदी मन ओकर से कहिन,तेहर जो ये करथस त हमन ला कोन सा चिन्हा देखाथस ?
\v 19 यीशु हर ओमनला उत्तर देहिस,ये मंदिर ला ढाए दा,अउ मैहर ऐला तीन रोज मा ठड़वइच देहु  |
\v 20 यहूदी मन कहिन,ऐ मंदिर ला बनाए में छियालीस बछर लगिसे,अउ का ते वोला तीन रोज मा ठड़वाऐ देबे ?
\v 21 लेकिन ओहर अपन शरीर क मंदिर के बिषय मा कहे रहिस |
\v 22 तफिर जबले मुरदा म से जाएग उठीस तब ओकर चेला मन ला सुरता अईस,कि ओहर ऐ कहे रहिस अउ ओमन पवित्र शास्त्र अउ औ बचन क जेला यीशु हर कहे रहिस,प्रतीति करिन |
\v 23 अउ जबले यीशु यरूशलेम म फसह क जुवार परब म रहिस,त डेरेच झन मन ओ चिन्हा मन ला जेला यीशु ह दिखात रहिस,देख के ओकर नाव म बिश्वास करिन |
\v 24 लेकीन यीशु हर अपन आप ला ओमन क भरोसेच म नी छोडिस,काबर की ओहर सबो झन ला जानत रहिस |
\v 25 अउ ओला जरूरत नी रहिस,की आदमी क बिषय म कोनो गवाही देहे,काबर की ओहर अपन खुद जानत रहिस,की आदमी क मन में का हे |
\c 3
\p \v 1 फरीसी मन में से नीकुदेमुस नाम क एक झन आदमी रहिस,जेहर यहूदी मन क मुखिया रहिस |
\v 2 ओहर यीशु क लिघे (पास) आए के ओकर ले कहिस,हे गुरु जी,हमन जानथन,की तैहर परमेश्वर कती ले गुरु होए के आए हस,काबर की कोनो ये चीनहा मन ला जेला तय दिखाथस,अगर परमेश्वर ओकर जग नी होही,त कोनो दिखाए नी सके |
\v 3 यीशु हर ओके ला उत्तर देहिस ; कि सहिच-सहिच कहथो,की अगर कोनो भी हो नावा रीती ले नी जनम ही त परमेश्वर क राज्य(देश)ला नी देख सकही |
\v 4 निकुदेमुस हर ओकेला कहिस,आदमी हर जब बुडूवा होय जाथे,त काबर फिरीच ले जनम ले सकथे ? का वो फिरीच अपन दाई(माई)क पेट में दुसर बार घुईस  के जनम ले सकथे ?
\v 5 यीशु हर उत्तर देहिस,की मैहर तोर से सहीच-सहीच कहथो ; जबले कोनो आदमी पानी अउ आत्मा से नी जनम ही त वो परमेश्वर क राज्य(देश)में घुईस नी सके |
\v 6 काबर की जो शरीर से जनमिस हे,वोहर शरीर हे,अउ जे आत्मा से जनमिस हे,वोहर आत्मा से हे |
\v 7 चौक मत,की मैहर तोर से कहे,की  तोला नावा रीती ले जनम लेना जरुरीच हे |
\v 8 बईहर हर जिधर चाहथे ओ कती जाथे,अउ तय हर ओकर अवाज ला सुनथस,पर नी जानथस,की ओहर कोन कती ले आथे अउ कोन कती जाथे ? जे कोनो आत्मा से जनमिस हे |
\v 9 नीकुदेमुस हर ओकेला कहिस ; ऐ गोएठ हर काबर होए सकथे ?
\v 10 ऐला सुइन के यीशु हर ओकर से कहिस ; ते हर इस्राएल मन क गुरु जी होए के भी का ते ये गोएठ मन ला नी समझ थस |
\v 11 मैहर तोर से सहिच-सहिच कह्थो की हमन जेला जानथी,ओला कह्थी,अउ जेला हमन देखथी,ओकर गवाही देथी,अउ तुमन हमर गवाही ला गरहन नी करा |
\v 12 जब मैहर तुमन से पृथ्वी क गोएठ मन ला कहे,अउ तुमन बिश्वास नी करा त अगर मै हर तुमन से स्वर्ग क गोएठ मन ला बताहू,त फिर काबर बिश्वास करिया ?
\v 13 कोनो स्वर्ग मा नी चढीन हे,लेकिन केबल ओहिच जेहर स्वर्ग से उतरिस हे,अर्थात आदमी क बेटा जे स्वर्ग मा हे |
\v 14 अउ जेकस मूशा हर जंगल मा साप ला ऊपरे चढ़ईस,ओहिच कस जरुरत हे कि आदमी क बेटा ल भी ऊपरे चघाल जाए,
\v 15 तेकर बर जे कोनो ओकर पर बिश्वास करही ओहर अनन्त जीवन ला पाही |
\v 16 ''काबर की परमेश्वर हर जगत  से ऐसन प्रेम रखिस की ओहर अपन एकेच ठन बेटा ला दे देहिस,ताकी जे कोनो हर बिश्वास करही ओहर नी सिराही,पर अनन्त जीवन ला पाही '' |
\v 17 परमेश्वर हर अपन बेटा ला जगत म ऐकर बर नी भेजिस की जगत म दण्ड आए बर कहे,पर ऐकर बर की जगत ओकर द्वारा उध्दार पाही |
\v 18 जेहर ओकर ऊपर बिश्वास करथे,ओकर ऊपर दण्ड क हुकुम नी होये,लेकिन जेहर ओकर ऊपर बिश्वास नी करे,ओहर दोषी ठहर चुकिस,ऐकर सेथा की ओहर परमेश्वर क एकेच ठन बेटा क नाम मा बिश्वास नी करिस |
\v 19 अउ दण्ड क हुकुम क कारन एहर हे की ईनजोर हर धरती म अईस,अउ आदमी मन अनधार ला ईनजोर से ढेरेच पतियईन काबर की ओमन क बुता ह खराब रहिस |
\v 20 काबर की जेकोनो हर बुरा करथे ओहर ईनजोर से बयेर रखथे,अउ ईनजोर क लिघे नी आये,एकस नी होए की ओकर बुता म दोष लगाल जाए |
\v 21 लेकिन जेहर सत्य म चलथे ओहर ईनजोर क लिघे आथे,तले ओकर बुता हर दिख जाय,कि ओहर परमेश्वर कती ले होईस हे |
\v 22 . ऐकर पाछु यीशु अउ ओकर चेला मन यहूदिया रायेज म अईन,अउ ओहर हूवा ओमन ज रहिके बपतिस्मा देहे लगिस |२३. यूहन्ना हर भी शालेम क लिघे एनोन म बपतिस्मा देहत रहिस,काबर की ओजग ढेरेच पानी रहिस,अउ लोग मन ओजग आये के बपतिस्मा लेहत रहिन |
\v 23 . यूहन्ना हर भी शालेम क लिघे एनोन म बपतिस्मा देहत रहिस,काबर की ओजग ढेरेच पानी रहिस,अउ लोग मन ओजग आये के बपतिस्मा लेहत रहिन |
\v 24 यूहन्ना ओ घनी जेल-खाना म नी डाले गये रहिस |
\v 25 . हूवा यूहन्ना क चेला मन क कोनो यहूदी मन से शुधि क बिषय म बाता-बाती होईस |
\v 26 अउ ओमन मन यूहन्ना क लिघे आये के ओकर से कहिन ,हे गुरु जी,जे आदमी हर यरदन क ओपार तोर संग रहिस ,अउ जेकर तय गवाही देहे हस ; देख,ओहर बपतिस्मा देहथे ,अउ सब झन ओकर लिघे आवथे |''
\v 27 यूहन्ना हर कहिस(उत्तर)''जबले आदमी ला स्वर्ग से नी देहल जाहि,तबले ओहर कुछो नी पाऐ सकही |
\v 28 . तुमन तो खुद मोर गवाह हवा कि मेहर कहे,की मै मसीह न लागो,लेकिन ओकर आगू भेजल गए हो |
\v 29 जेकर दुलहिन हे,ओहिच ह दुल्हा हे ; लेकिन दुल्हा क मित्र जेहर ठड़होईस हे ओकर सुनथे,दुल्हा क गोएठ से डेरेच खुश होथे ; अउ अब मोर खुशी पूरा होईसे |
\v 30 जरुरेच हे कि ओहर बडहे अउ मैहर घटो |
\v 31 जेहर ऊपर कती ले आथे ओहर सबले बढ़िया होथे ; जेहर पृथ्वी कती ले आथे ओहर पृथ्वी क हे,अउ पृथ्वी क ही गोएठ कहथे : जेहर स्वर्ग से आथे,ओहर सब क ऊपर हे |
\v 32 जे कुछू ला ओहर देखिस अउ सुनिस हे,ओकरेच गवाही देथे ; अउ कोनो ओकर गवाही गरहन नी करे |
\v 33 जेहर ओकर गवाही गरहन करिस ओहर ये गोएठ पर छाप लगाए देहिस की परमेश्वर हर सच्चा हे |
\v 34 . काबर की जेला परमेश्वर हर भेजिस हे,ओहर परमेश्वर क गोएठ ला कही काबर की ओहर आत्मा ला नायेप-तुयेल के नी देहे |
\v 35 दाऊ हर बेटा से परेम रखथे,अउ ओहर सब चीज ला ओकर हाथ म दे देहिस हे |
\v 36 जेमन बेटा पर बिश्वास करही,अनन्त जीवन ओकरेच हे ; लेकिन जेहर बेटा क नी माने,ओहर जीवन ला नी देख ही,लेकिन परमेश्वर क क्रोध ओकर उपर रहेल |''
\c 4
\p \v 1 फिर जब परभु ला पता चलिस की फरीसि मन सुनिस हे की यीशु हर युहन्ना से डेरेच चेला बनाथे अउ ओमन ला बपत्तिस्मा देथे |
\v 2 . यीशु हर खुद नही पर ओकर चेला मन बपत्तिस्मा देहत रहिन-
\v 3 तब ओहर यहूदिया ला छोयेड़ के फिरीच गलील गईस,
\v 4 अउ ओला सामरिया से होए के जाए बर जरुरेच रहिस |
\v 5 . ऐकर बर ओहर सुखार नाम क सामरिया क ऐक शहर तक अईस,ऐहर ओ भूईया क लिघे हे जेला याकूब हर अपन बेटा युसूफ ला देहे रहिस ;
\v 6 अउ याकूब क कुवा भी ओहिच ज रहिस|तले यीशु डगर क थकल ओ कुवा ज ऐसहिच बैईठ गईस|ये गोएठ ह छे घंठा क लगभग होईस |
\v 7 एतनिच मे ऐक सामरी महिला हर पानी भरे बर अईस|यीशु हर ओकर से कहिस,''मोला पानी पिलाबे |''
\v 8 काबर की ओकर चेला मन शहर म भात(खाना)लेहे बर गए रहीन |
\v 9 ओ सामरी महिला हर ओकर से कहिस,''तय यहूदी होय के मुझ सामरी महिला से पानी काबर मांग थस ?''(काबर की यहूदी सामरि मन क संग म कोनो प्रकार क व्यवहार नी रखत रहिन |)
\v 10 . यीशु हर उत्तर देहिस,''अगर तय परमेश्वर क वरदान ला जानते,अउ येला भी तय जानते की ओह कोन हे जेहर तोर से कहथे,'मोला पानी पिला,'त तय ओकर से मागते,अउ ओह तोला जीवन क पानी देतिस |''
\v 11 . महिला हर ओकर से कहिस,'' हे प्रभु तोर ज पानी भरे बर कुछू नी हे,अउ कुवा हर गहिल हे ; त ते हर ओ जीवन क पानी ला कहा ले देबे ?
\v 12 . का ते हमर दाऊ याकूब ले बड्खा हस,जेहर हमन ला ये कुवा ला देहिस,अउ अपनेच हर अपन सन्तान,अउ अपन पशु मन सहित येमे ले पिस ?''
\v 13 . यीशु हर ओकेला उत्तर देहिस, ''जे कोनो हर ये पानी पीही ओहर फिर पियासा होही,
\v 14 . लेकिन जे कोनो ओ पानी मे ले पीही जेला मैहर ओला देहु,ओह फिर अनन्त काल तक फिर पियासा नी होही ; बरन जो पानी मैहर ओला देहु,ओमे ऐक सोता बन जाहि,जो अनन्त जीवन बर उमड़त रही |'' 
\v 15 महिला हर ओकर से कहिस,''हे प्रभु,ओ पानी मोला दे दे ताकि मैहर पियासी नी होव अउ न पानी भरे बर एतेक दुरिया झिन आवो |''
\v 16 . यीशु हर ओला कहिस,''जाए के अपन घरदार ला बुलाये लान |''
\v 17 महिला हर उत्तर देहिस,'' मै हर बिन घरदार क हो |''यीशु हर ओकर से कहिस,''तय हर ठिकेच कहथस,''मै हर बिन घरदार क हो |'
\v 18 . काबर कि तय पाच घरदार कईर धारे हस,अउ जेकर संग अब तय हस ओ भी तोर घरदार नी हे | येला तय हर सहिच कहे हस |''
\v 19 महिला हर ओकर से कहिस,''हे प्रभु मोला लगथे की तय कोनो भविष्यध्दक्ता हस |
\v 20 . हमर पूर्वज मन ऐहीच पहार म अराधना करीन,अउ तय कहथस कि ओह जगहा जिहा आराधना करे बर हे ओह यरुशलेम हे |''
\v 21 यीशु हर ओकर से कहिस,''हे महिला,मोर गोएठ क बिश्वास कर की ओ समय आत हे की तुमन त ये पहार म पिता क आराधना करिहा,न यरुशलेम म |
\v 22 तुमन जेला नी जाना,ओकर आराधना करथा;अउ हमन जेला जानथी ओकर आराधना करथी;काबर की उध्दार यहूदी मन से हे |
\v 23 लेकिन ओह समय आत हे,बरन अभो ले हे,जेमे सच्चा भक्त दाऊ क आराधना आत्मा अउ सच्चाई से करही,काबर की दाऊ ह अपन ब एहिच कस आराधक मन ला ढूढथे |
\v 24 परमेश्वर आत्मा हे अउ जरुरेच हे की ओकर आराधना करे बाला मन आत्मा अउ सच्चाई से आराधना करही |''
\v 25 . महिला हर ओकर से कहिस,मै हर जानथो कि मशीह जेहर ख्रिस्त कहलाथे,ओहर आये बाला हे;जब ओहर आही,त हमन के सब गोएठ ला बताही |''
\v 26 यीशु हर ओकर से कहिस,''मै हर जो तोर से गोठिया थो,ओहिच हों |''
\v 27 . एतनेच म ओकर चेला मन आये गईन,अउ अकचकाए लागिन की ओहर महिला से गोठीयाथे;तबो ले कोनो मन नी पूछिन,''तय हर का चाहत हस ?''या ''काबर ओकर से गोठी यात हस ? 
\v 28 तब महिला हर अपन हाड़ी ला छोयेड़ के शहर म गईस,अउ आदमी मन से कहे लागिस,
\v 29 आवा,ऐक आदमी ला देखा,जेहर सबेच कुछू ला जेला मै हर करे हो मोला बताए देहिस | कही ऐहिच त मसीह नी हे ?''
\v 30 . तले ओमन मन शहर ले हिकेल के ओकर लिघे आए लागिन,
\v 31 ऐकरे मांझा म ओकर चेला मन यीशु से बिनती करे लागिन,कि''हे रब्बी,कुछो खाए ले |''
\v 32 लेकिन ओहर ओमन से कहिस,''मोर लिघे म खाए बर ऐसन खाना हे जेला तुमन नी जानथा |''
\v 33 तब चेला मन अपन म कहे लागिन,''का कोनो हर ओकर बर कुछो खाए बर लाने हे ?''
\v 34 यीशु हर ओमन से कहे लागिस,''मोर खाना (भात)ऐ हे की मोला जे भेजिस हे ओकर मन्धे मै हर चलहू अउ ओकर बूता ला पूरा करहू |
\v 35 का तुमन नी कहथा,'लुवाई होए म अबो ले चाईर महीना हे ?'
\v 36 देखा,मै हर तुमन से कहथो,अपन आयेख ला उठाये के खेत मन ला देखिया तले कि ओमन लुवे बर पायेक गिन हे |
\v 37 . काबर कि हिया ये कहावत ह ठिकेच जमही की:'बुने बाला अउ हे अउ लुवे बाला अउ हे |'
\v 38 "मैहर तुमन ला ओ खेत ला लुवेक बर भेजे हव जेमे तुमन मन मेहनत नी करे हवा : दूसर मन मेहनत करीन अउ तुमन ओमन क मेहनत क भागी होए हवा |"" "
\v 39 ओ शहर क डेरेच सामरी मन ओ महिला क गोठियाए क कारन यीशु पर ओमन बिश्वास करीन,काबर की ओहर ऐ गवाही देहे रहिस,ओहर सबेच ला जेला मय करे हो मोला बताए देहिस |
\v 40 . ऐकरे बर जब ऐ सामरी मन ओकर लिघे अईन,त ओकर से बिनती करे लागिन कि हमर हिया रह | तले ओहर हुवा दुई दिन रहिस |
\v 41 ओकर बचन क कारन अउ डेरेच झन आदमी मन बिश्वास करीन 
\v 42 अउ ओ डऊकी से कहिस,''अब हमन तोर कहे से ही बिश्वास नी करथन;काबर कि हमन आप ही सुईन लेहेन,अउ जानथन की सहीच मे एहिच जगत क उध्दार कर्ता हे |''
\v 43 . फिरिच दूई दिन क बाद म ओहर हुवा ले हिकेल के गलील म गईस,
\v 44 . काबर की यीशु हर अपन आपेच गवाही देहिस की भविष्यध्दक्ता अपन देश म आदर नी पाए |
\v 45 जब ओहर गलील म अईस त गलीली मन आनन्द क संग म ओकर से मिलिन ; काबर की जेतेक बुता ओहर यरुशलेम म तिहार क समय म करे रहिस,ओमन ओ सबेच ला देखे रहिन,काबर कि ओमन भी सब झन तिहार म गए रहिन |
\v 46 . तब ओहर फिर गलील क काना म अईस,जिहा ओहर पानी ला दाखरस बनाए रहिस | हुवा राजा क ऐक कमिया ह रहिस जेकर बेटा हर कफरनहूम म बिमार रहिस |
\v 47 . ओहर ऐला सूईन के यीशु यहूदिया क गलील आ गईस,ओकर लिघे गईस अउ ओकर से बिनती करे लागिस की चईल के मोर बेटा ला चंगा कईर दे : काबर कि ओहर मरे बाला रहिस |
\v 48 यीशु हर ओकर से कहिस,''जबले तुमन चिन्ह अउ अद्भुत बूता ला नी देखिया तब ले कदापि बिश्वास नी करिहा |''
\v 49 . राजा क कमिया हर ओकर से कहिस,''हे प्रभु,मोर बेटा क मरे ले आगू चल |''
\v 50 यीशु हर ओकर से कहिस,''जाव तोर बेटा जीवित हे |''ओ आदमी हर यीशु क गोठियाल गोयेठ क प्रतीति करिस अउ चईल गईस 
\v 51 ओहर डगरेच म रहिस की ओकर दास ह ओकर से आए के मिलिस अउ कहे लागिस,''तोर लईका हर जीवित हे |''
\v 52 ओहर ओमन से पुछिस,''कोन घड़ी म ओहर बढ़िया होए लागिस ?'' ओमन मन ओकर से कहिस,''काएल सातवा घंटे म ओकर जर ह उतेर गए रहिस |''
\v 53 तब दाऊ ह जाएन गईस की ऐहर ओहिच घड़ी होईस जे घड़ी म यीशु हर ओकर से कहिस,''तोर बेटा ह जीवित हे,''अउ ओहर अउ ओकर सब घर क आदमी मन बिश्वास करीन |
\v 54 ऐहर दूसर आश्चर्य कर्म रहिस जो यीशु हर यहूदिया से गलील म आए के देखईस |
\c 5
\p \v 1 ऐ गोएठ क पाछू यहूदी मन क ऐक परब होईस,अउ यीशु हर यरूशलेम ला गईस |
\v 2 यरूशलेम म भेड़ दुरा क लिघे ऐक कुंड है जेहर इब्रानी भाषा म बैतहसदा कहलाथे ; ओकर पांच ओसरा है |
\v 3 ऐकर म ढेरेच ले बीमार,अंधा,लंगड़ा अउ सुखल देह वाला [पानी क हिलेक क असरा म ] पड़े रहत रहिन |
\v 4 [कबर की नियुक्त समय म परमेश्वर क कुंद म उतर कर ओमन पानी ला हिलात रहिन |पानी क हिलते ही जे कोनो हर अघु उतरथे ओहर चंगा हो जाथे चाहे ओकर कोनो बीमारी कबर न होही |]
\v 5 हुवा ऐक आदमी रहिस जेहर अड़तालीस बरस ले बीमार म पड़े रहिस |
\v 6 यीशु हर ओला पड़ल होवल देईख क अउ ऐ जाएन के की ओहर ढेरेच दिन ले ऐ दसा म पड़े रहिस की ओकर से पुछिस , का तै  हर चंगा  होयक बार चाहतस ?
\v 7 ओ बिमरिहा हर ओला उतर देहिस, “हे प्रभु,मोर लिघे कोंनो आदमी नहीं की जब पानी हिलाए जाही,त मोला कुंड म उतारे ; लेकिन मोर पहुचत पहुचत दुसर झन मोर ले आघू उतर जाथे |”
\v 8 यीशु हर ओला कहिस, “उठ,अपन खटिया ला उठा,अउ रेंग–बुल |”
\v 9 ओ आदमी हर तुरतेच चंगा हो गईस अउ अपन खटिया ला उठाए क रेंगेक–बुलेक लागिस |
\v 10 ओहर सब्द क दीन रहीस | ऐकर बर यहूदी मन हर ओकर ले जे चंगा होय रहीस,कहेक लगीस,’’आज त सब्द क दीन हे, तुमन ला खटिया उठायेक उचीत नी हे |
\v 11 ओहर ओमन ला उतर देहीस,’’जेहर मोला चंगा करीस,ओही हर मोर ले कहीस,अपन खटिया ला उठा अउ रेंग बुल’ |’’
\v 12 ओमन हर ओकर ले पूछींन,’’ओहर कोन आदमी हे जेहर तुमन ले कहीस,’खाटीया ला उठा,अउ रेंग बुल ‘?
\v 13 लेकीन जेमन चंगा होए गईन ओमन नी जानत रहीन की ओहर कोन हे,काबर की ओ जगह म भीड़ कर कारन यीशु हर ओहा ले हईट गए रहिस |
\v 14 ऐ गोयठ क पाछू ओहार यीशु ला मंदिर म मिलिस | यीशु हर ओला कहिस, “देख,तय चंगा हो गए हस : अब ले पाप झीन करबे,ऐसन झीन होए की ऐकर ले कोनो भरी बिपति तोर म आ पड़ही |”
\v 15 ओ आदमी हर यहूदी मन ले जाए के कह देहिस की जेहर मोला चंगा करिस हे ओहर यीशु हवे | 
\v 16 ऐ कारन यहूदी मन यीशु ला सताये लगिन,काबर की ऐसन बुता सब्त क दिन म करत रहिस |
\v 17 ऐ म यीशु हर ओमन से कहिस, “मोर दाऊ अझे ले बुता करथे,अउ मै हर भी बुता करथो |”
\v 18 ऐ कारन यहूदी अउ भी बगरा ओला माएर डाले क प्रयास (कोशिस) करे लागिन,काबर की ओहर न केबल सब्त क दिन कर बिधि ला तोड़त रहिस,लेकिन परमेश्वर ला अपन दाऊ बोएल के अपने आप ला परमेश्वर क बराबर ठहरात रहिस |
\v 19 ऐ म यीशु हर ओमन ले कहिस,“मै तुमन के सच-सच कहथो,बेटा अपन ले कुछू नि कईर सकथे,केवल ओहीच जे दाऊ ल करत देखथे ; काबर की जे जे बुता मन ला ओहर करेथे ओला बेटा हर भी ओहीच रीति ले करथे |
\v 20 काबर की दाऊ हर बेटा ले प्रेम राखथे अउ जे जे बुता ओहर आप करथे,ओ सब ला ओला दिखाथे ; अउ ओहर ऐमन ले भी बड़का बुता ओला देखा ही, ताकि तुमन अचम्भा करिहा |
\v 21 जे कस दाऊ हर मरल मन के उठएल अउ जिलाथे,ओहीच कस बेटा हर भी जेला चाहथे ओला जिलाथे |
\v 22 दाऊ ककरो न्याय नी करथे,लेकिन न्याय करेक क सब बूता ला सौप देहिस हवे,|
\v 23 की जईसन दाऊ कर आदर करथे ओहीच कस बेटा क भी आदर करा | जेहर बेटा कर आदर नी करथे,ओहर दाऊ क जेहर ओला भेजिस हे,आदर नी करथे |
\v 24 मैहर तुमन ले सच सच कहथो,जे हर मोर वचन ला सुईन क मोर भेजेबाला पर बिश्वास करथे,अनन्त जीवन ओकरेच हवे ; अउ ओकर म दण्ड क हुकुम नी होथे लेकिन ओहर मृत्यु ले पार होए क जीवन म परवेश कईर चुकीस हे |
\v 25 “मै हर तुमन ले सहीच –सहीच कहथो ओ जुआर आथे, अउ अझे हे,जेकर म मरल मन परमेश्वर क बेटा क आखर ला सुनही अउ जेमन सुनही ओमन जिही |
\v 26 काबर की जे रीती ले दाऊ हर अपन आप म जीवन रखथे,ओहीच रीती ले बेटा ला भी ऐ हक देहिस हे की अपन आप म जीवन रखही ;
\v 27 बरन ओला (यीशु मसीह) न्याय करे क भी अधिकार देहिस है,ऐकरे बर की ओहर मैनसे क बेटा है |
\v 28 ऐकर म अचम्भा झिन करा ; काबर की ओ जुआर हर आथे की जेतक झन मठ मन म हे ओमन ओकर आखर ला सुईन के हिकल आही |
\v 29 जेमन हर भला करीन हे ओमन जीवन क पुनुरुत्थान बार जी उठही अउ जेमन हर बुरा करीन हे ओमन दण्ड क पुनुरुत्थान बर जी उठही |
\v 30 “मै अपन आप ले कुछू नी कईर सकथो ; जेकस सुनथू ,ओहीच कस न्याय करथो ; अउ मोर न्याय हर सहीच हे,काबर की मै हर अपन इच्छा ले नही लेकिन अपन भेजेबाला क इच्छा चाहथो |
\v 31 अगर मै हर अपन आप ही गवाही देहु,त मोर गवाही हर सहीच नी हे|
\v 32 ऐक झन अउ हे जेहर मोर गवाही देथे,अउ मैहर जनथो की मोर जे गवाही ओहर देथे, ओहर सहीच हे | 
\v 33 तुमन युहन्न ले पुछवाया अउ ओहर सहीच क गवाही देहिस हे |
\v 34 लेकिन मैहर अपन बिषय म मैनसे मन क गवाही नी चाहथो ; तभो मैहर ऐ गोएठ ऐकर बर कहथो की तुमन बर उध्दार मिलही |
\v 35 ओहर त जलत अउ चमकत दीया रहिस,अउ तुमन ला कुछ देरी ले ओकर इंजोर म मगन होए क बर बड़ीया लगिस |
\v 36 लेकिन मोर लिघे जे गवाही हे ओहर यहुन्ना क गवाही ले बड़खा हे ; काबर की जे बुता दाऊ हर जेमन ला पूरा करेक बर सौपिस हे मने की ऐहीच बुता मै हर करथो,ओमन मोर गवाह हे की दाऊ हर मोला भेजिस हे |
\v 37 अउ दाऊ जेहर मोला भेजिस हे,ओही हर मोर गवाही देहिस हे | तुमन हर कभो नी ओकर आखर ला सुनेहा,अउ न ओकर रूप ला देखे हा |
\v 38 अउ ओकर बचन ला स्थिर नी रखथा,काबर की जेला ओहर भेजिस तुमन ओकर बिश्वास नी करथा |
\v 39 तुमन पवित्र शास्त्र म खोजथा,काबर की समझथा की ओमन म अनन्त जीवन तुमन ला मिलथे ; अउ ऐहीच गवाही हे जे हर मोर गवाही देथे ;
\v 40 तो भी तुमन जीवन पाए क बर मोर लिघे आए क बर नी चाहथा |
\v 41 मैहर मैनसे मन ले आदर नी चाहथो |
\v 42 लेकिन मैहर तुमन ला जानथो की तुमन म परमेश्वर क प्रेम नी हे,
\v 43 मैहर अपन दाऊ क नाव ले आए हो आउ तुमन मोला गरहन नि करथा ; अगर दुसर कोनो अपन ही नाव ले अईन त,ओला गरहन कर लेईहा |
\v 44 तुमन जे ऐक दुसर ले आदर चाहथा अउ ओ आदर जेहर एकेच गो परमेश्वर कती ले हे,नी चाहथा,की कोन मंधे क बिश्वास कईर सकत हवा ?
\v 45 ऐ झीन समझा की मै हर दाऊ क अघु तुमन म दोष लागहु ; तुमन म दोष लगाये बाला तो मूसा हे,जेकर म तुमन हर भरोसा रखे हा |
\v 46 काबर की अगर तुमन ओकर लेखल होवल गोएठ मन म बिश्वास नी करता,त मोर गोएठ म कईसन बिश्वास करिहा ?”
\v 47 काबर की अगर तुमन ओकर लेखल होवल गोएठ मन म बिश्वास नी करता,त मोर गोएठ म कईसन बिश्वास करिहा ?”
\c 6
\p \v 1 ए गोएठ क पाछु यीशु गलील म तिबिरियास कर झील क ओ पार गईस । 
\v 2 अउ ऐगोठ बड़का भीड़ ओकर पाछु म होए लेहिस, काबर कि जे आश्चर्य करम बिमरिहा मन उपर देखात रहीस, ओमन ओला देखत रहिन ।
\v 3 तब यीशु हर पहार म चईढ़ कर अपन चेला मन संग बईठ गईस ।
\v 4 यहूदी मनक फसह तिहार हर लिघे रहिस ।
\v 5 जब यीशु हर अपन नजेर ला उठाए के दिखिस, कि एगोठ बड़खा भीड़ हर अपन कती आत रसि, त फिलिप्पुस ले कहिस, ‘‘हमन ऐमन बर कहा ले खाए बर बेसाए लानबो ?’’
\v 6 ओहर ए गोएठ ल परखेक बर कहिस, काबर कि ओहर अपन ले जानत रहिस, कि ओहर क करीहि ।
\v 7 फिलिप्पुस हर ओला जबाप दिहिस दो सौ दिनार कर राटी घलो ओमन बर नई पुरे कि ओमन ले हर एक बर थोर थोर मिल जाही ।
\v 8 ओकर चेला मन ले शमौन पतरस कर भाई अन्द्रियास हर ओकर ले कहिस,
\v 9 ऐजग एगोठ लईका है, जेकर जग जौ कर पांच रोटी अउ दुई गोट मछरी है, लेकिन ऐतेक मैनसे बर ओहर कुछुच नी है ।
\v 10 यीशु हर कहिस, मैनसे मन ला बईठाए देवा, ओ जगहा म ढेरेच घास रहिस, तब मैनसे मन क संख्या लगभग पांच हजार कर रहिस, ओहा बिठाए देहिन ।
\v 11 तब यीशु हर रोटी ला लेहिस, अउ धन्यवाद कईर कर बईठया मन बर बाएट देहिस अउ ओहिच कस मछरी मन ला भी जेतेक ओमन चाहत रहिन बाएट देहिस ।
\v 12 जब ओमन खाए के अघाए गइन तहा ओहर अपन चेला मन ला कहिस, बाचल टुकरा मन ला उठाए लेवा कि थोर बाचल हर झिन फेकाए,
\v 13 तले ओमन मन टोकरी मन म जौव की पांच रोटी कर टुटका म ले जेला खाए वाला म ले बचे रहिस बारह टोकरी भईर गईस ।
\v 14 तब जे आश्चर्य करम ओहर कर दिखाए रहिस ओला मैनसे मन देखके कहे लागिन, ओ भविष्यद्वक्ता जेहर जगत मा आए बाला रहिस, ऐहिच है ।
\v 15 यीशु हर ऐला जाएन के कि ओमन मोला धएर कर राजा बनाएक बर चाहथे फिर ओहर पहार म चईल गईस ।
\v 16 जब सांझ होईस तहा ओकर चेला मन ला झील कर धरी म गईन ।
\v 17 अउ डोंगा म चईढ़ कर झील ले ओ पार कफरनहूम म जाए लागिन, ओ जुआर अन्धार होए गए रहिस अउ यीशु अब ले ओमन जग नी आए रहिस ।
\v 18 आंधी के कारन झील म पानी कर लहर आए लागिस ।
\v 19 जब ओमन चलत-चलत तीन चार मील कर करीब चईल गईन तहा ओमन यीशु ला झील म रेगत अउ डोंगा कर लिघे आत देखिन अउ डराए गईन ।
\v 20 लेकिन ओहर ओमन ले कहिस, मय हो झिन डरिहा ।
\v 21 तले ओमन ओला डोंगा म चढ़ाए के तियारी म रहिन अउ तुरतेच ओहर डोंगा (नांव) ला ओ जगहा म जाए पहुचिन जे जग ओमन जात रहिन ।
\v 22 दुसर दिन ओ भीड़ हर, जेहर झील ले ओपार खड़ा रहिस, देखत रहिन की एगोट ल छोड़ आउ डोंगा नी रहिस, अउ यीशु हर अपन चेला मन संगे ओ नाव म नी चढीस, लेकिन ओकर चेला मन गईन ।
\v 23 तब डोंगा हर लिब्रियास ले ओ जगह कर धरी म अइस, जे जग ओमन यीशु कर धन्यवाद कईर कर रोटी खाए रहिन ।
\v 24 ऐकर पाछू जब भीड़ हर देखिस कि ओमन ये जग न यीशु हर है न ओकर चेला मन त ओमन डोगा म चईढ कर यीशु ला खोजत कफरनहूम म पहुंचिन ।
\v 25 झील कर पार जब ओमन ओकर ले भेंट करीन तहा कहिन, हे रब्बी तय हर ऐजग केतेक जुआर आए ?
\v 26 यीशु हर ओमन ला जवाब देहिस, मय तुमन ला सहिच-सहिच कहथो, तुमन मोला ऐकर बर नी खोजत रहा कि तुमन आश्चर्य कर्म ला देखत रहा, लेकिन ऐकरे बर कि तुमन ला रोटी खाए बर भेटात रहे ।
\v 27 नुकसान भात (खाना) बर झीन मेहनत करा लेकिन ओ भात बर जेहर अनन्त जीवन बर पहुचाएल जेला परमेश्वर कर बेटा हर देही । काबर कि दाऊ मने कि परमेश्वर हर ओकर उपर छाया लगईस है ।
\v 28 ओमन ओकर से कहिन, परमेश्वर कर बूता ल करे बर हमन का करब ?
\v 29 यीशु हर ओमन ला उत्तर देहिस, परमेश्वर कर बुता ये है कि तुमन ओकर उपर जेहर ओके भेजीस है, विश्वास करा ।
\v 30 तब ओहर ओकर ले कहिस, कि तय का चिन्हा दिखाबे कि हमन ओला देखके तोर पर विश्वास करब । तय कोन बुता मन ला देखाथस ?
\v 31 .   हमर पुरखा मन जंगल म मन्ना खईन जईसन लिखईस आहे, ओहर ओमन ला खाएबर स्वर्ग ले रोटी देहिस, |”
\v 32 यीशु हर ओमन ले कहिस, “मैहर तुमन ले सहिच-सहिच कहथो कि मूसा हर तुमन ला ओ रोटी स्वर्ग ले नी देहिस, लेकिन मोर दाऊ तुमन ला सच्चा रोटी स्वर्ग ले देथे 
\v 33 काबर कि परमेश्वर कर रोटी ओहिच हर हवे जेहर स्वर्ग ले उतेर कर धरती ला जीवन देथे |”
\v 34 तब ओमन मन ओकर ले कहिन, “हे परभू, ये रोटी ला हमन बर हमेसेच बर देहत रहबे |”
\v 35 यीशु हर ओमन ले कहिस, जीवन का रोटी मय हओ : जेहर मोर जग आएल ओहर कभो भुखा नी होही, अउ जेहर मोर उपर विश्वास करही, ओहर कभो पियासा नी होही ।
\v 36 लेकिन मय हर तुमन ले कहे रहे, कि तुमन मोला देख भी लेहे हवा अहा तबो ले विश्वास नी करथा ।
\v 37 जे कुछ भी दाऊ हर मोला देथे ओ सबेच हर मोर जग आही, अउ जे कोनो हर मोर जग आही ओला मैहर कभो नी हिकालहू ।
\v 38 काबर कि मय ह अपन मरजी नही बरन अपन भेजेवाला कर मरजी ला पूरा करे बर स्वर्ग ले उतरे हो ;
\v 39 अउ मोर भेजे वाला कर इच्छा ऐ हवे कि जे कुछू ओहर मोला देहिस है, ओमा ले मय हर कुछुच ला नी भुलवाहू, लेकिन ओला अन्तिम दिन म फिर जिलाए उठाहू |
\v 40 काबर कि मोर दाऊ कर इच्छा ये हवै कि जेहर पुत्र ला देखही, अउ ओकर उपर बिश्वास करही, ओहर अनन्त जीवन ला पाही ; अउ मय हर ओला आखरी दिन म फिर जिलाए उठाहू |”
\v 41 ऐकर बर यहूदी मन ओकर उपर कुड़कुड़ाए लागिन, काबर कि ओहर कहे रही “जे रोटी स्वर्ग ले उतेर अईस है, ओहर मय हर हवो |”
\v 42 अउ ओहर कहिस, “का ऐहर युसुफ कर बेटा यीशु नी हवै, जेकर दाऊ-दाई ला हमन जानथन ? त ओरह काबर कहेल कि मय स्वर्ग ले आए हो ?”
\v 43 यीशु हर ओमन ला उत्तर देहिस, “अपन म झिन कुड़कुड़ावा | 
\v 44 कोनो हर मोर जग नी आए सकही, जब तक कि दाऊ, जेहर मोला भेजीस है, ओला खीच नी लेही ; अउ मय हर उसे आखरी दिन म फिर जियाहू |
\v 45 भविष्यद्वक्ता मन क पुस्तक म ये लिखइस है : ओमन सबेच परमेश्वर कर कति ले सिखाल होही |’ जे कोनो हर दाऊ ले सुनीस अउ सीखिस है, ओहर मोर जग आही |
\v 46 ये नही की कोनो हर दाऊ ला देखिस आहे ; लेकिन जेहर परमेश्वर कती ले है, केबल ओहिच हर दाऊ ला देखिस आहे |
\v 47 मय हर तुमन ला सहीच-सहीच कहथो कि जेहर विश्वास करही अंनन्त जीवन ओकरेच है ।
\v 48 जीवन कर रोटी मय हर हवो |
\v 49 तुमन कर पुरखा मन (बापदादों ने) जंगल म मन्ना खईन अउ सिराए गईन |
\v 50 ऐहर ओ रोटी हवे जेहर स्वर्ग ले उतरीस है, ताकि मैनसे मन ओमे ले खाही अउ नी मरही |
\v 51 जीवन कर रोटी जे सरग ले आईस मोए से यदि जेहर ए रोटी म ले खाही होले सर्वदा जीयत रही,आउ जे रोटी मोए संसार कर जीवन बर देहूं ओ ह मोर मांस हवै ।
\v 52 तले यहूदी मन ए कहिके अपने म लड़त रहिन, ए मैनस हर कईस अपन मांस ल खाए बर देहेल ।
\v 53 यीशु हर ओमन से कहिस, मोए तुमन ल सही सही कहाथो, कि जब तक तुमन मैनसे का बेटा कर मांस ल नी खइहो, आउ ओकर लहू ल नी पिहो तुहंर म जीवन नही |
\v 54 जे मोर मांस ला खाएब आउ मोर लहू ला पिएब, अनन्त जीवन ओकरेच हवे आउ मोंए ओला अखरी दिना म फिर जियाए देहू |
\v 55 काबर कि मोर मांस हर सहिच म खाएक कर चीज हवे, आउ मोर लहू सहिच म पिएक कर चीज हवै ।
\v 56 जेहर मोर मांस ल खाएल आउ मोर लहू ल पिएल ओहर मोर उपर स्थिर बने रहेल अउ मोंए ओमा,
\v 57 जेकर जींवंत दाउ हर मोला भेजिस, आउ मोंए दाउ के कारन जियत हओ, वोही कस ओहू घलो जे मोला खाही, मोर कारण जियत रही ।
\v 58 जे रोटी सरग ले उतरीस, इही हवे, ओ रोटी कस नीही जेकस पुरखा मन खाइन आउ मइर गईन जेहर ए रोटी ला खाही ओर हमेशा जियत रही ।
\v 59 ए गोएठ ल ओहर कफरनहूम कर एगोट आराधनालय म शिक्षा देहेक समय कहिस ।
\v 60 ओकर चेला मे ले ढेर झन सुइन के कहिन, य कठीन गोएठ हवे, एला कोन सुनेक सकही ।
\v 61 यीशु हर अपन मन म ए जाएन के की मोर चेलामन आपस म ए बात ले कुड़कुड़ात हे, ओमन से पुछीस क ए गोएठ ले तुमन ल ठोकर लागिस ?
\v 62 अगर तुमन मनसे कर बेटा ल जे जग ओहर पहले रहिस, ओ जग उपर म जात देखियो तहा क होही ?
\v 63 आत्मा हर वो जीवन दायक हवे देह, ले कुछु फायदा नीयय, जे गोएठ ल मोए तुमन ल कहे रहे ओहर आत्मा हवे, आउ जीवन घलो है ।
\v 64 लेकिन तुमन मेसे एकस हवै जे मन विश्वास नी करते । काबर कि यीशु हर पहले ले कहे रहिस कि जे हर विश्वास नी करही, ओहर कोन हवे, आउ मोला धरवाही ।
\v 65 अउ ओहर कहिस, एकरेच बर मोंए तुमन ल कहे रहे कि जब तक काकरो बर दाऊ ए वरदान नी दिही तब तक ओहर मोर ठन नी आएक सके ।
\v 66 ए तहा ले ओकर चेला मे से ठेरेच मन उल्टा फिरेक लागिल, आउ ओकर पाछु ओकर संगहे नी गईन।
\v 67 तब यीशु ओ बारहों मन ल कहिस, क तुमन हु जाएक चाहथा ?
\v 68 शमौन पतरस, हर ओमन ला जबाप दिहिस, हे परभु, हमन काकर जग जाबों, अनन्त जीवन कर गाएठ तो तोरच जग है ।
\v 69 अउ हमन विश्वास करेहन आउ जाएन गए हन कि परमेश्वर कर पवित्र जन तहिच हवस |”
\v 70 यीशु हर ओमन ला उत्तर (जबाप) देहिस, का मय तुमन बारह झन मन ला नी चुने रहे ? तबो ले तुमन मन ले ऐक मैनसे हर शैतान है |”
\v 71 ये ओहर शमौन इस्कारियोति कर बेटा यहुदा कर विषय म कहे रहिस, काबर की ओहर जेहर बाहर मन ले ऐक झन रहिस, ओला (यीशु मसीह) धरवाए वाला रहिस । 
\c 7
\p \v 1  ए गोईठ मन क बाद यीशु गलील म फिरत रहिस, काबर कि यहुदी ओला माएर डाले क यतन करत रहीन, ऐकरे बर ओहर यहूदिया म फिरेक बर नी चाहत रहीस ।
\v 2  यहूदी मन क झाला (झोपड़ी) मल म तिहार लिगहे रहिस ।
\v 3  एकरे बर यीशु क भईमन ओकर से कहिस, हियां ले यहूदिया म जावा कि जे बुता ल तुमन करथा, ओला तोर चेलामन हुआं भी देखही ।
\v 4 काबर कि एकस कोनो नी होही जे नामी होए बर नी चाही अउ लुकाय के बुता करही । अगर तय ए बुता ला करथस त अपन आप धरती म परगट कर ।
\v 5 काबर कि यीशु का भईमन यीशु पर विश्वास नी करत रहिन।
\v 6 तब यीशु हर ओमन से कहिस, मोर बेरा अभी ले नी आइस, लेकिन तुमन बर बेरा (समय) हे।
\v 7 दुनिया हर तुमन से बएर नी कइर सकथे लेकिन ओहर मोर से बएर करथे । काबर कि मैहर ओकर विरोध म गवाही देहथो कि ओकर बुता बुरेच हे ।
\v 8 तुमन तिहार म जावां । मैंहर अभी ए तियार म नी जाथों काबर कि अभी तक मोर बेरा पूरा नी होईल आहे।
\v 9 ओहर ओमन से ए गोएठ ला कह के गलील म ही रह गइस ।
\v 10 लेकिन जब ओकर भईमन तिहार म चइल गइन त ओहर (यीशु) अपन खुदेख ही परगट म नी लेकिन मने कि छिप के गईस ।
\v 11 यहूदी तिहार म ओला ए कहिके ढूंढेक लगिन, यीशु कोन कति हे ?
\v 12 अउ मैनसे मन ओकर विषय म लुकाय लुकाय के ढेरेच गोएठयान, कुछो मन कहत रहिन, यीशु भला मइनसे हे । अउ कुछेक कहत रहिन नाही ओहर मइनसे मन ला भरमाथे ।
\v 13 तोभी यहूदी मन क डर क मारे कोनों मइनसे मन यीशु का विषय म खुइलके नी गोएठयात रहिन ।
\v 14 जब तिहार कर आधा दिन हर बीत गइस त यीशु मंदिन म जाय के उपदेश करे लगीस ।
\v 15 जब यहूदी मन अकचकाय के कहिन ऐला बिन पढ़े ज्ञान काइसे अइस ?
\v 16 यीशु हर ओमन ला जबाब देहिस, मोर उपदेश मोर नी हे लेकिन मोर भेजेवाला के हे ।
\v 17 अगर कोनो ओकर इच्छा पर चलेक चाही त ओहर ए उपदेश क विषय म जाएन जाहि, कि ए परमेश्वर कती ले हे या मैंहर अपन कती कहथो ।
\v 18 जे अपन कती ले कुछु कहथे, ओहर अपन ही बढ़ाइ ल चाहथे, लेकिन जे अपन भेजेवाला क बड़ाई करथे ओहिच हर सहिच हे, अउ ओमे अधरम नी हे।
\v 19 का मूसा हर तुमन ला व्यवस्था (नियम)नी देहिस हे ? तोभी तुमल मन से कोनों व्यवस्था पर नी चलथा। तुमन काबर मोला मरवाएक चाहाथा ?
\v 20 मैनसे मन जवाब देहिन, तोर म दुष्टात्मा हे कोन तोला माएर डाले बर चाही ?
\v 21 यीशु हर ओमन ला जवाब देहिस, मैयहर एक बुता करेबर अउ तुमन सब अचकचाए जाथा ।
\v 22 ऐहिच कारण मूसा हर तुमल ला खतना का आदेश देहिस (ये नही कि ओहन मूसा कती ले हे लेकिन पूरवज मन ले चाइल आथे), अउ तुमन सब्त का दिन मइनसे मन कर खतना करथा।
\v 23 जब सब्त का दिन मइनसे मनकर खतना करथा ताहि मूसा कर व्यवस्था का आदेश टइल दिन जाए, त तुमन मोर पर काबर एकरेबर कि क्रोध करथा कि मैंहर सब्त कर दिन एक मैनसे ला पुरेच रीति ले चंगा करे ।
\v 24 मुह देखा न्याय हिल करा। लेकिन ठिक-ठाक न्याय करा ।
\v 25 तब कुछेक यरूसलेम म रहे बाला मन कहे लागिन, का ऐ कहिन नी हे जेला मार डाले का यत्न करत रहिन ?
\v 26 लेकिन देखा ओहर त खुइल-खुइल के गोइठयाथे अउ कोनों ओकर से कुछोच नी कहे थे। का सरदार मन सहिच-सहिच जान लेहिन हे क एहिच मसीह हे ?
\v 27 ऐला त हमन मन जानथन कि एहर कहा कर हे लेकिन मसीह जब आही त कोनोच मन नी जानही कि ओहर कहा कर है ।
\v 28 तब यीशु हर मंदिर म उपदेश देहत पुकार के कहिस, तुमन मोला जानथा, अउ एला भी जानथा कि मैहर कहा क हो । मैहर तो अपन से नी आए हो लेकिन मोर भेजेवाला सच्चा हे । ओला तुमन नी जाना । 
\v 29 मैहर ओला जानथों काबर कि मैंहर ओकर कती ले हो अउ ओहिच हर मोला भेजिस है ।
\v 30 ऐमा ओमन मन यीशु ला धरेक बर चाहिन, तबे कोनोच यीशु पर हाथ नी डालिन, काबर कि ओकर समय अबले नी आए रहिस ।
\v 31 फिर भीड मन से ढेरेच मन ओकर म विश्वास करिन अउ कहे लगिन, ‘‘मसीह जब आही त का एकर ले बगरा अद्भुत बुता (आश्चर्यकर्म) दिखाही जे एहर देखाइस ?’’
\v 32  फरीसी मन मैनसे मन यीशु क विषय म चुपके-चुपके गाएठियात सुनिन, अउ प्रधान याजक मन अउ फरीसी मन ओला (यीशु) धरे बर भेजिन ।
\v 33 ऐमा यीशु हर कहिस, ‘‘मैहर थोरेक समय बर तुमर संग हों, तब अपन भेजेवाला ठन चईल जाहू |
\v 34 तुमन मोला खाजिहा, लेकिन नी पईहा, अउ जहा मैहर होहु उहा तुमन नी जाय सकथा ।’’
\v 35 ऐमा यहूदी मन आपस म कहिन, ‘‘एहर कहा जाही कि हमन ऐला नी पाबो ? का ओहर ओमन कर जाही जे यूनानी मन म इते-उते हेाए के रहथे, अउ यूनानी मन ला भी उपदेश देही ।’’
\v 36 ऐहर का गोएठ हवे जेला ओहर कहिस, कि ‘‘तुमन मोला खोजिहा लेकिन नी पइहा, अउ जहाँ मैहर हों उहाँ तुमन नी जाए सकथा ?’’
\v 37 तिहार कर आखिर दिन जे मुख्य दिन अहे, यीशु ढोटहाइस अउ पुकाएर के कहिस, ‘‘अगर कोनो पियासा होही तो मोर ठीन आए अउ पिये ।’’
\v 38 जेहर मोर उपर विश्वास करहि, जिसे पवित्र शास्त्र म अईस हे, ओहर हृदय (जीव) म ले जीवन कर पानी कर नदी मन बह हिकलही ।’’
\v 39 ओहर ए बचन पवित्र आत्मा क विषय म कहिस, जेला ओकर उपर विश्वास करे वाला मन पाए वाला रहिन । काबर कि आत्मा जब तक नी उतेर रहिस, काबर कि यीशु अब ले अपन महिमा बर नी पहुचे रहिस ।
\v 40 तब भीड़ म ले कोनो-कोनो मन ए गोएठ ला सुन कइरके कहिन, ‘‘सहिच म ऐहर ओ भविष्यद्वक्ता है ।’’
\v 41 दूसर मन कहिन, ‘‘ऐ मसीह हे’’ लेकिन कुछ मन कहिन, ‘‘काबर ? का मसीह गलील ले आही ?
\v 42 का पवित्रशास्त्र म एहर नी अइस कि मसीह दाऊद क खानदान ले अउ बैतलहम गाँव ले आही,जेठन दाऊद रहत रहिस ?’’ 
\v 43 तले ओकर कारन मैनसे मन मे फूट पड़िस ।
\v 44 ओमन ले कुछ (थोरेक) मन ओला (यीशु) धरेक बर चाहत रहिन, लेकिन कोनो हर ओहर ऊपर हाथ नी डालिस ।
\v 45 तब सिपाही मन प्रधानयाजक अउ फरीसी मन ठन ले फिर गइन, ओमन ओमन ले कहिन, ‘‘तुमन ओला काबर नी लाना ?’’
\v 46 सिपाही मन जबाब देहिन, ‘‘कोनो मैनसे कबहो ऐकस गोएठ नी करिस ।’’
\v 47 फरीसी मन ओमन ला जबाब देहिन, ‘‘का तुमन भी भरम म आए ह ?’’
\v 48 का सरदार मन पर फरीसी ले कोनो ओकर म विश्वास करीसे ?
\v 49 लेकिन ये मैनसे मन जेमन व्यवस्था नी जानथे, श्रापित है ।’’
\v 50 नीकुदेमुस हर, जेहर आगु ओकर ठिन आए रहिस कहिस,
\v 51 ‘‘का हमर व्यवस्था कोनो मइनसे ला, जब तब आगु ओकर ला सुइन के जान नी लेथे कि ओहर का करथे, दोषी ठहराथे ?’’
\v 52 ओमन ओला जबाब देहित, ‘‘का तोय भी गलील कर हवस ? ढूढ अउ देख कि गलील ले कोनो भविष्यद्वक्ता प्रगट नी होय के ।’’
\v 53 तब सब झन अपन-अपन घर चईल गईन ।
\c 8
\p \v 1  लेकिन यीशु हर जैतुन कर पहार पर गईस |
\v 2 भिनसरहा म यीशु फिरेच मन्दिर म अइस, त सब मैनसे मन आकेर लिधे अईन अउ यीशु हर बैइठ के ओमन ला उपदेश देहे लागीस ।
\v 3 तब शास्त्री अउ फरीसी एक महिला ला लानिन जेहर व्यभिचार म धराये गए रहीस, अउ ओला मान्झा म ठड़वाये के यीशु से कहीन ।
\v 4 ‘‘हे गुरू ये महिला हर व्यभिचार करत धराये गीस है ।’’
\v 5 ओमन यीशु ला परखे बर ये गोएठ ला कहिन तले ओकर पर दोष लगाए बर कोनो गोएठ ला पाए । लेकिन यीशु निहोर (झुक) कर उंगली ले भुईया म लिखे लागिस ।
\v 6 व्यवस्था म मूसा हर हमन ला आदेश देहिस है कि ऐसन महिला पर पखना ले मारके बर है । तले तय ये महिला क विषय म का कहथस ?’’
\v 7 जब ओमन ओकर से पूछत रहीन, त ओहर ढड़होय के ओमन से कहिस, ‘‘तुमन मे जेहर कोनो पाप नी करीसे वोहिच ह आगु ओला पखना मारही ।’’
\v 8 अउ फिर निहोर के भूइया म उंगली से लिखे क लागीस।
\v 9 लेकिन ओमन येला सुइन के बड़खा ले लेकर छोटे तक ले एक-एक करके हिकेल गईन, अउ यीशु ऐकेच झन रहे गईस। अउ महिला वोहिच ज मान्झा मा ढड़होय रहिस।
\v 10 यीशु हर ढड़होय के ओकर से कहीस, ‘‘हे महिला ओमन कहां कती गइन ? का कोनों मन तोर पर दण्ड क आदेश नी देहिन ?’’
\v 11 महिला हर कहीस, ‘‘हे प्रभु, कोनों मन नही।’’ यीशु हर कहीस, मैंहर भी तोर पर दण्ड क आदेश नी देहथों, जा अउ फिर पाप झिन करबे।
\v 12 यीशु हर फिर मन ले मन से कहिस, नगत क ज्योति मैंहर हो, जे मोर पाछु आही ओहर अन्धार म नी चलही, लेकिन जीवन क ज्योति ला पाही ।
\v 13 फरीसी मन यीशु से कहीन, तय अपन गवाही देथस, तोर गवाही बढ़िया नी है ।
\v 14 यीशु हर ओमन ला आदेश देहिस, भले मैहर अपन गवाही आप देथों, फिरिच भी वो गवाही ठीक हे,काबर कि मैंहर जानथों कि मैंहर कहां कती ले आये हों, अउ कहां जात हों । लेकिन तुमन मन मोला नी जानथा, कि कहा ले आए हो अउ कहा कती जात हो ।
\v 15 तुमन देह क तरह न्याय करथा, मैंहर कोनों क न्याय नी करो ।
\v 16 अउ अगर मैहर न्याय करहू भी त मेरा न्याय हर सहीच रही, काबर कि मैंहर एकेच झन नी हों, लेकिन मैंहर हो अउ दाउ हे, जेहर मोला भेजिस है ।
\v 17 तुमन क व्यवस्था (नियम) म भी लिखल आहे कि दुई झन मन क गवाही ठीकेच रहेल ।
\v 18 एक झन त मैंहर अपन खुदेच हो, अउ दुसर दाउ (परमेश्वर) मोर गवाही देथे, जेहर मोला भेजीस है ।
\v 19 ओमन ओकर से कहिन, तोर दाउ कहां हे ? यीशु हर उत्तर देहिस, न तुमन मोला जानथा न मोर दाउ ला। अगर मोला जानता त मोर दाउ ला भी जनता ।
\v 20 ए गोएठ ला ओरह मंदिर म उपदेशदेहत भण्डार (कोठी) मे कहील । अउ कोनों मन ओला नी घरे सकीन, काबर कि ओकर समय अबले नी आये रहीस ।
\v 21 यीशु हर ओमन से कहीस, ‘‘मैहर जात हों, अए तुमन मोला खोजिहा, अउ अपन पाव म मरीहा,जीहा । मैहर जात हों, हुवा तुमन नी आये सकथा ।’’
\v 22 ऐकर बर यहूदी मन कहीन, का ऐहर अपन आप ला मायेर डालही, जे कथे कि जीहा मैहर जात हों, हुवा तुनम नी आये सकथा ।
\v 23 यीशु हर ओमन से कहीस, तुमन खालेह क हवा मैहर उपर क हो । तुमन संसार का हा, मैहर संसार क नी हो ।
\v 24 ऐकरे बर मैहर तुमन से कहे की तुमन अपन पाप म मरीहा, काबर कि अगर तुमन विश्वास नी करीहा कि मैहर वोहीच हो त अपन पाप म मरीहा ।
\v 25 ओमन यीशु से कहिन, ‘‘तय कोन हस ?’’ यीशु हर ओमन से कहिस, ‘’वोहिच हो जे शुरू ले तुमन से कहत आए हों ।’’
\v 26 तुमन क विषय म मोला ढेरेच कुछ कहे बर आहे, अउ निरनय करेक बर हे । लेकिन मोर भेजेवाला सहीच हे, अउ जेला मैंहर दाउ से सुने हो वोहिच ला जगत से कथो ।
\v 27 ओमन यऐला नी समझे रहीन कि हमन ले दाऊ (पिता) क विषय म कहत है ।
\v 28 तब यीशु हर कहीस, जब तुमन मनसे के बेटा ला उपर चड़हल देखिया, ता जानहीया, कि मैंहर वोहिच हो, मैंहर अपन आप ले कुछो नी करथों, लेकिन जैसन मोर दाउ हर मोला सिखइस हे वैसन ही ये गोएठ ला कहथों।
\v 29 मोर भेजेवाला मोर संग म हे, ओहर (परमेश्वर) मोला ऐकेच झन नी छोड़िस काबर कि मैंहर हमेसेच वोहिच बुता करथों जेकर से परमेश्वर हर खुश रहथे ।
\v 30 यीशु हर ये गोएठ ला करत रहीस की ढेरेच झन मन यीशु पर विश्वास करीन ।
\v 31 तब यीशु हर ओ यहूदी मन जेमन यीशु पर विश्वास करे रहीन, कहीन, अगर तुमन मोर वचन म बने रइहा, त सहिच मे मोर चेला ठहरीहा ।
\v 32 तुमन सत्य ला जानिहा, अउ सत्य ह तुमन ला स्वतंत्र करही ।
\v 33 ओमन मन यीशु ला उत्तर देहिन, हमन त अब्राहम क वंश ले हन, अउ कभों कोनों क कमिया नी होय हन ,फिर तय कइसे कहथस, कि तुमन स्वतंत्र होय जइहां ?
\v 34 यीशु हर ओमन ला उत्तर देहिस, मैहर तुमन से सहिच सहिच कहथों, कि जे कोनो पाप करथें,वोहर पाप के (दास़) कमिया है ।
\v 35 दास हर हमेसेच घर म नी रहे, बेटा हर हमेसेच रहथे ।
\v 36 ऐकर बर अगर बेटा ह तुमन ला स्वतंत्र करही त सहिच मे तुमन स्वतंत्र होय जइहा ।
\v 37 मैंरह जानथों कि तुमन अब्राहम के वंश ले हा। तभों मोर वचन तुमन क हृदय म जगहा नी पाये । ऐकर बर तुमन मोला मायेर डाले बर चाहथा ।
\v 38 मैंहर वोहिच कहथों, जेला अपन दाउ क हीया देखे हों , अउ तुमन वोहिच करथा जेला तुमन अपन दाउ ले सुनथा ।
\v 39 ओमन मन यीशु ला उत्तर देहिन, हमर दाउ त अब्राहम हे, यीशु हर ओमन से कहीस, अगर तुमन अब्राहम क संतान रहता त अब्राहम क जैसन बुता करता ।
\v 40 लेकिन अब तुमन मोर जैसन मैनसे ला मायेर डाले बर चाहत हवा, जेहर तुमन ला ओहर सत्य क बचन बतइस, जे परमेश्वर से सुने, ऐकस त अब्राहम हर नी करे रहीस ।
\v 41 तुमन अपन दाउ क जैसन बुता करथा। ओमन मन यीशु से कहीन, हमन व्यभिचार से नी जनमें हा। हमर ऐक झन दाउ हे, मने की परमेश्वर ।
\v 42 यीशु हर ओमन से कहीस, अगर परमेश्वर तुमन क दाउ होतीस त तुमन मोर से मया रखता, काबर कि मेंहर परमेश्वर कती ले आये हों, मैंहर अपन आप ले नी आये हों लेकिन ओहिच हर मोला भेजिस है ।
\v 43 तुमन मोर गोएठ ला काबर नी समझत आहा ? ऐकर बर कि तुमन मोर बचन ला सुइन नी सकथा ।
\v 44 तुमन अपन दाउ शैतान से हा, अउ अपन दाउ क लालसा मन ला पूरा करेक बर चाहथा, वोहर त शुरूच ले जीवमार हे अउ सत्य पर स्थिर नी रहे, काबरकि सत्य ओमे नीच हे, जब ओहर झूठ गोठियाथे, त अपन स्वभाव ही ले गोठियाथे, काबर कि ओहर झूठा हे, बरन झूठ क दाऊ है ।
\v 45 लेकिन मैहर जो सहिच ला गोठियाथो ऐकर बर तुमन मोर विश्वास नी करा ।
\v 46 तुमन मन से कोन मोला पापी ठहरायें ? अगर मैंहर सच गोठियाथों त तुमन मोर विश्वास काबार नी करा ? 
\v 47 मेहर परमेश्वर कती ले रहथों, ओहर परमेश्वर क गोएठ ला सुनथे, अउ तुमन ऐकरेबर नी सुनथा कि परमेश्वर कती ले नी हा।
\v 48 ये सुइन के यहूदीमन यीशु से कहीन, ‘‘का हमन ठीक नी कहथन हि तय सामरी हस अउ तोर में (दुष्टात्मा) प्रेतात्मा है ?’’
\v 49 यीशु हर उत्तर देहिस, मोर मे प्रेत आत्मा नी हे लेकिन मैंहर अपन दाउ क आदर करथों, अउ तुमन मन मोर आदर नी करा ।
\v 50 लेकिन मैंहर अपन मान सम्मान नी चाहथों, हा ऐक हे जेहर चाहथे, अउ न्याय करथे ।
\v 51 मैंहर तुमन से सहिच सहिच कहथों, अगर कोनों मनसे मन मोर बचन म चलही, त ओहर अनन्तकाल तक ले मृत्यु ला नी देखही ।
\v 52 यहूदी मन ओकर से कहीन, अब हमन जायेन गयेन की तोरम प्रेत आत्मा हे, अब्राहम हर मईर गईस अउ भविष्यद्वक्ता मन भी मइर गइन हे, अउ तय कहथस कि अगर कोनों मोंर बचन पर चलहीं त ओहर अनन्तकाल तक ले मृत्यु क स्वाद ला नी चखही ।
\v 53 हमर दाउ अब्राहम त मइर गइस। का तय ओकर से बड़खा हस ? अउ भविष्यद्वक्ता मन भी मइर गइन, तय अपन आप ला का ठहरात हस ?
\v 54 यीशु हर उत्तर देहिस, अगर मैंहर अपन आप क महिमा करहूं त मोंर महिमा कुछोच नी हे, लेकिन मोर महिमा करेवाला मोर दाउ हे, जेला तुमन कहथा कि ओर हमर परमेश्वर पिता हे।
\v 55 तुमन त ओला नी जाना,लेकिन मेंहर ओला जानथों, अगर मेंहर कहों कि ओला नी जानथों त मैहर तुमन तियर झूठ ठहरहूँ। लेकिन मैंहर ओला जानथों अउ ओकर बचन पर चलथों (रेंगथों) ।
\v 56 तुमन क दाउ अब्राहम हे। मोर दिन देखे क आशा ले डेरेच मगन रहे, अउ ओहर देखिस अउ आनंद करीस ?
\v 57 यहूदी मन यीशु से कहे लगीन, अब तक ले तय पच्चास बरस क नी हस, फिर भी तय अब्राहम ला देखे हस ?
\v 58 यीशु हर ओकरसे कहीस, मैंहर तुमन से सहिच सहिच कहथों, कि ऐकरे आगु अब्राहम जनमिस, मैहर हो ।
\v 59 तब ओमन मन यीशु ला मारे बर पखनामन ला उठइन, लेकिन यीशु हर लुकाये के मंदिर ले हिकेल गईस ।
\c 9
\p \v 1 जात घनी ओहर ऐक मैनसे ला देखिस जेहर जन्म ले अन्धवा रहिस |
\v 2 "ओकर चेला मन ओकर ले पूछिन, ""हे रब्बी, (हे गुरु जी )कोन हर पाप करे रहिस कि ऐहर अन्धवा जनमिस, ये लोग हर या ऐकर दाऊ-दाई हर ?"" "
\v 3 "यीशु हर उत्तर देहिस, ""न त ऐहर पाप करे रहिस, न त ऐकर दाऊ-दाई हर ; लेकिन ऐहर ऐकरे बर होईस कि परमेश्वर कर महिमा ओमे परगट होए |  "
\v 4 जेहर मोला भेजिस आहे, हमन ला ओकर बुता ला दिन हि दिन म करे बर जरुरेच है ; ओ राएत आए बाला है जेमे कोनो बुता नी करे सकही |
\v 5 "जबले मैहर संसार म हो, तब तक ले संसार कर ज्योति हवो |"""
\v 6 ये कईह कर ओहर भुईया म थुकिस, अउ ओ थूक ले माटी सानिस, अउ ओ माटी ओ अन्धवा कर आएख पर लगाए कर 
\v 7 "ओकर ले कहिस, ""जाव,शिलोह कर कुण्ड म धोए लेबे "" (शिलोह कर अर्थ 'भेजल आहे' है )ओहर जाए कर धोईस, अउ ओहर देखत फिर अईस |"
\v 8 "तब परोसी अउ जेमन मन आगू ओला भीख मांगत देखे रहिन, कहे लागिन, ""का ये ओहिच नी है, जे बईठ कर भीख मांगत रहिस ?"""
\v 9 "कुछ लोग मन कहिन, ""ये ओहिच है,"" दुसर मन कहिन, ""नही, लेकिन ओकर नियर है |""ओहर कहिस, ""मैहर ओहिच हवो |"""
\v 10 "तब ओमन ओकर ले पुछेक लागिन, ""तोर आएख हर कईसन खुईल गिस ?"""
\v 11 "ओहर उत्तर देहिस, ""यीशु नाव कर ऐक लोग हर माटी सानिस, अउ मोर आएख म लगाए कर मोर ले कहिस, 'शिलोह म जाए कर धोए ले,' तले मैहर गए अउ धोए अउ देखे लागे |"""
\v 12 "ओमन मन ओकर ले पूछिन, ""ओहर कहा है ?"" ओहर कहिस, ""मय हर नी जानो |"""
\v 13 लोग ओला जेहर आगू अन्धवा रहिस फरीसी मन कर लिघे ले गईन |
\v 14 जे दिन यीशु हर माटी ला साएन कर ओकर आएख ला खोले रहिस, ओहर सब्द कर दिन रहिस |
\v 15 "फिर फरीसी मन भी ओकर ले पूछिन की ओकर आएख हर कोन रीती ले खुलिस |ओहर ओमन ले कहिस, ""ओहर मोर आएख म माटी लगईस,फिर मैहर धोए लेहे, अउ अब मैहर देखथो |"""
\v 16 "ऐकर म कुछ फरीसी मन कहे लागिन, ""ये लोग हर परमेश्वर कती ले नी है, काबर कि ओहर सब्द कर दिन ला नी माने |"" दुसर मन कहिन, ""पापी लोग हर ऐसन चिन्हा कईसन दिखाए सकथे ?"" तले ओमन म फुट पईड़ गिस |"
\v 17 "ओमन मन ओ अन्धवा ले फिर कहिन, ""ओहर तोर आएख ला खोलिस है |तय ओकर बिषय म का कहथस ?"" ओहर कहिस, ""ओहर भविश्यध्द्क्ता है |"" "
\v 18 लेकिन यहूदी मन ला बिश्वास नी होईस की ओहर अन्धवा रहिस अउ अब देखथे, जबले ओमन मन ओकर, जेकर आएख हर खोलल गए रहिस, दाऊ-दाई ला बुलाए कर 
\v 19 "ओमन ले नी पुईछ लेहिन, ""का ऐहर तुमन मन कर बेटा है, जेला तुमन कहाथा की अन्धवा जन्मे रहिस ?फिर अब ओहर कईसन देखथे ?"""
\v 20 "ओकर दाऊ-दाई हर उत्तर देहिन, ""हमन मन त जानथन की ऐहर हमर बेटा हवे, अउ अन्धवा जन्मे रहिस ;"
\v 21 "लेकिन हमन ये नी जानथन की अब कईसे देखथे, अउ ना ये जानथन की कोन हर ओकर आएख ला खोलिस | ओहर सियान है, ओकरे ल पूछ लेवा ; ओहर अपन बिषय म आप कह देही |"""
\v 22 ये गोएठ ला ओकर दाऊ-दाई मन ऐकरे बर कहिन काबर की यहूदी मन ले डरत रहिन, काबर की यहूदी मन ऐक मत होए गए रहिन की अगर कोनो हर कही की ये मसीह है, त आराधनालय ले हिकालल जाही |
\v 23 "ऐहिच कारन रहिस की ओकर दाऊ-दाई हर कहिन, ""ओहर सियान है, ओकरे ले पूछ लेवा |"""
\v 24 "तब ओमन मन ओ लोग ला जेहर अन्धवा रहिस, दुसर तोर बुलाए कर ओकर ले कहिन, ""परमेश्वर कर स्तुति कर | हमन त जानथन की ओ लोग हर पापी है |"""
\v 25 "ओहर उत्तर देहिस, ""मय हर नी जानथो कि ओहर पापी है या नही ; मैहर ऐक गोएठ ला जानथो की मैहर अन्धवा रहे अउ अब देखथो |"""
\v 26 "ओमन मन ओकर ले फिर कहिन, ""ओहर तोर संग म का करिस ? अउ कोन रीती ले तोर आएख ला खोलिस ?"""
\v 27 "ओहर ओमन ले कहिस, ""मय हर त तुमन ले कह दारे हो, अउ तुमन मन नी सुना ; अब दुसर तोर काबर सुने बर चाहत हवा ? का तुमन मन भी ओकर चेला होए बर चाहत हवा ?"""
\v 28 "तब ओला बुरा भला कही कर बोलिन, ""तय हर ही ओकर चेला हस, हमन मन त मूसा कर चेला हन |"
\v 29 "हमन मन जानथन की परमेश्वर हर मूसा ले गोठियईस ; लेकिन ये लोग ला नी जानन की कहा कर है |"" "
\v 30 "ओहर ओमन ला उत्तर देहिस, ""ये त अकचकाए कर गोएठ है की तुमन नी जाना की ओहर कहा कर है, तबो ले ओहर मोर आएख ला खोएल देहिस |"
\v 31 हमन जानथन की परमेश्वर हर पापी मन कर नी सुने, लेकिन अगर कोनो हर परमेश्वर कर भक्त होए अउ ओकर इक्छा म चलत रही, त परमेश्वर हर ओकर सुनथे |
\v 32 संसार कर शुरू ले ये कभो सुने म नी अईस की कोनो हर जन्म कर अन्धावा क आएख ला खोलिन होही |
\v 33 "अगर ये लोग हर परमेश्वर कती ले नी रतिस, त कुछोच भी नी कईर सकत रहिस |"""
\v 34 "ओमन मन ओके ला उत्तर देहिन, ""तय हर त एकदमेच पाप मन म जन्मे हस, तय हमन ला का सिखाबे ?"" अउ ओमन मन ओके ला बाहर हिकाएल देहिन |"
\v 35 "यीशु हर सुनिस की ओमन मन ओला हिकाएल देहिन है, अउ जब ओकर ले भेट होईस  त कहिस, ""का तय परमेश्वर कर बेटा पर बिश्वास  करथस ?"""
\v 36 "ओहर उत्तर देहिस, ""हे प्रभु, ओहर कोन है, की मैहर ओकर पर बिश्वास करहू ?"" "
\v 37 "यीशु हर ओकर ले कहिस, ""तय हर ओला देखे भी हस,अउ जे तोर संग म गोठियाथे ओहर ओहिच है |"""
\v 38 "ओहर कहिस, ""हे प्रभु, मैहर बिश्वास करथो |"" अउ ओला जोहारिस |"
\v 39 "तब यीशु हर कहिस, ""मैहर ये संसार म न्याय करे बर आए ह्वो, ताकि जे नी देखथे ओमन देखे, अउ जेमन देखथे ओमन अन्धवा होए जाए |"""
\v 40 "जे फरीसी मन ओकर संग म रहिन ओमन मन ये गोएठ मन ला सुईन कर ओकर ले कहिन, ""का हमन मन भी अन्धवा हन ?"""
\v 41 "यीशु हर ओमन ले कहिस, ""अगर तुमन अन्धवा होता त पापी नी ठहरता ; लेकिन तुमन कहथा की हमन मन देखथन, ऐकरे बर तुमन मन कर पाप बनल रहथे |"
\c 10
\p \v 1  ‘‘मय हर तुमन ले सही सही कहथों कि जेहर दूरा (द्वार) ले कोठा (भेड़शाला) म नी ढुकथे, लेकिन कोनो दूसर कती ले चढ़ जथे ओहर चोरहा अउ डाकू है ।’’
\v 2  लेकिन जेहर दूरा ले भीतरी ढुकथे, ओहर भेड़ी मन कर चरवाहा है ।
\v 3  ओकर बर पहरेदार (द्वारपाल) दूरा खोएल देहेल, आउ भेड़ीमन ओकर गोएठ ला सुनेल, ओकर अपन भेड़ ला नाम लेेके बुलाथे, अउ बहिर ले जाथे ।
\v 4  जब ओहर अपन सब भेड़ी मन बहिर निकाल लेथे, तो ओमन कर आगु-आगु चलथे, अउ भेड़ मन ओकर पाछु-पाछु होय लेहेल, काबर कि ओमन ओकर बुली ला पहचानथे ।
\v 5  लेकिन ओमन दूसर कर पाछु म नी जाही, लेकिन ओकर ले भागही, काबर कि दूसर मन कर बुली नी पहचानेल ।’’
\v 6  यीशु हर ओमन से ए दृष्टांत (कहानी) कहिस, लेकिन ओमन नी समझिस कि एहर का गोएठ हवे जो ओहर हमर ले कहेल ।
\v 7  तब यीशु हर ओमन ले अउ कहिस, ‘‘मय हर तुमन ले सही सही कहथों, भेड़ी मन कर दूरा (द्वार ) मय हों ।’’
\v 8  जेतेक मन मोर ले आगु आइन ओमन सब चोरहा अउ डाकू हे लेकिन भेड़ी मन ओमन कर नी सुनिस ।
\v 9  दूरा मय हों, अगर कोनों मोर म ले भीतरी ढुकही, त उद्धार पाही, अउ भीतरी बाहरी आए जाए करही अउ चारा पाही ।
\v 10  चोरहा (चोर) कोनों अउ बुता बर नहि लेकिन सिर्फ चुरी करे अउ बात करे अउ नष्ट करे बर आथे,मय एकर बर आएं कि ओमन जीवन (जिन्दगी) पाएं अउ ढेरेच पाए ।
\v 11         चोर हर कोनो अउ बुता बर नी आए लेकिन केबल चोराए अउ घात करे अउ नाएस करे बर आथे ; मैहर ऐकरे बर आए की ओमन मन जीवन पाए, अउ बहूताएत ले पाए |
\v 12  नोकर (मजदूर) जे न चरवाहा हे अउ न भेड़मन कर मालिक हे, भेड़िए ल आत देख भेड़ ला छोएड़ कर भाग जाथे, अउ भेड़िया हर ओमन ला चरथे अउ इते-उते कर देथे ।
\v 13  ओहर ऐकर बर भाग जथे कि ओहर कमिया हे अउ ओला भेड़ीमन कर फिकर (चिन्ता) नए ।
\v 14  बढ़िया चरवाहा मय हो, मय अपन भेड म़न ला जानथो, अउ मोर भेड़ी मोना जानथे ।
\v 15  जेला दाउ मोला जानथे अउ मय दाउ ला जानथों अउ मैहर भेड़ी मन बर अपन जीवन देथो ।
\v 16  मोर अउ भी भेड़ीमन हे जेमन ए कोठा (भेड़शाला) कर नही । मोला ओमन ला भी लानेक जरूरी हे । ओमन मोर शब्द (बुली) ल सुनहीं तब एक हि झुण्ड अउ एक ही चरवाहा होही ।
\v 17  दाउ हर एकर बर मोर ले पेरेम रखथे कि मैहर अपन जीव (प्राण) देथूं कि ओला फिर ले लेहू ।
\v 18  कोनो ओला मोर ले नी लुटथे, बकि महिच ओला देथो । मोला ओकर देहे के भी अधिकार है, अउ ओला फिर ले लेहे के भी अधिकार है, ए आदेश मोर दाउ से मोला मिले है ।
\v 19  ये गोएठ मन कर चलते (कारण) यहूदीमन मे फिर ले फूट पड़िस ।
\v 20  ओमन मन ढेरेच मन कहे लगिन ओमे (यीशु) दुष्टात्मा हे, अउ ओहर पागल हे, ओकर काबर सुनथा ?
\v 21  दूसर मैनसे मन कहिन, ‘‘ए गोएठ ऐसन मैनसे कर नी है जेमा दुष्टात्मा होही । का दुष्टात्मा भीतर मन क आएख खोएल सकेल ?’’
\v 22  यरूशलेम म स्थापन तिहार मनए जात रहिस, अउ जाड़ कर समय रहिस ।
\v 23 यीशु मंदिर म सुलैमान कर ओसारे म घुमत (टहल) रहिस ।
\v 24  त यहूदी मन ओला आ घेरिन अउ पूछिन, ‘‘तयहर हमर मन ना कब ले दुविधा म राखबे ? अगर तय हर मसीह अहस तो हमन ले साफ-साफ कह दे ।’’
\v 25 यीशु हर ओमन ला जबाब देहिस, ‘‘मयहर तुमन ला कह देहें लेकिन तुमन विश्वास निच करथा। जे बुता ला मैहर अपन दाउ क नाम म करथो ओहिच मोर गवाही है ।’’
\v 26 लेकिन तुमन मन ऐकर बर विश्वास नी करथा काबर कि तुमन मन मोर भेड़ मन ले नी हवा ।
\v 27 मोर भेड़ मन मोर गोएठ ला सुनथे, मैहर ओमन ला जानथो, अउ ओमन मोर पाछु-पाछु चलथे ।
\v 28 अउ मैहर ओमन ल अनन्त जीवन देथो । ओमन कबहो नाश नी होही । अउ कोनो ओमनला मोर हाथ ले लुइट नी लेही ।
\v 29 मोर दाउ जेहर ओमन मोरबर देहिस हे, सबले बड़खा हे अउ कोनो ओमन ला दाउ केर हाथ ले लुइट नी सके ।
\v 30 मैहर अउ दाऊ ऐकेच हन ।’’
\v 31 यहूदी मन ओला पखना म मारे बर (पथराव करे बर) फिर ले पखना उठईन ।
\v 32 तब यीशु हर ओमन ले कहिस, ‘‘मयहर तुमन ला अपन दाउ कती ल ढेरेच भलाई कर बुता ला देखए, ओमन ले कोन बुता बा तुमन मोएर ऊपरे पखना फेंकथा ?’’
\v 33 यहूदी मन ओला जबाब दहिन, ‘‘भले बुता बर हमन तोर ऊपर पखना नी फेकथन, लेकिन परमेश्वर कर निन्दा करे क चलते अउ एकर बर कि मैनसे होइके अपन आप ल परमेश्वर बनाथस ।’’
\v 34 यीशु हर ओमन ला जबाब देहिस, ‘‘का तुमर व्यवस्था म नी लिखी से मैहर कहे तुमन ईश्वर हव ?’’
\v 35 अगर ओहर ओमन ईश्वर कहिस जेमन हन परमेश्वर कर बचन पहुचिस (अउ पवित्रशास्त्र कर गोएठ झूठा (असत्य)नी होय सकथे ।)
\v 36 त जेला दाउ पवित्र उइए के जगत म भेजिस हे तुमन ओकर ले कथा, मय हर परमेश्वर क बेटा हो ’?
\v 37   अगर मैहर अपन दाऊ कर बुता ला नी करते, त मोर बिश्चास झिन करिहा |
\v 38 लेकिन अगर मयहर करथो त भले मोर विश्वास झिन भी करा, लेकिन ओ बुता मन कर तो विश्वास करा ताकि तुमन जाना अउ समझा कि दाउ मुझ में हे अउ मय हर दाउ म हो ।’’
\v 39 तब ओमन ओला फिरले धरे बर परयतन (प्रयत्न) करिन लेकिन ओहर ओमन कर हाथ ले हिकेल गइस ।
\v 40 फिर ल ओहर यरदान क पार म ओ जगह चल देहिस, जहाँ यूहन्ना हर बपतिस्मा देहत रहिस, अउ ओहिच रहिस ।
\v 41 ढेरेच मन ओकर ठन आए के कहत रहिन, ‘‘यूहना हर त कोनों चिन्ह नी देखाइस, लेकिन जो कुछु यूहन्ना हर एकर विषय म कहे रहिस, ओहर सबेच सही रहीस ।’’
\v 42 अउ उहा बहुतेच झन मन यीशु पर (म) विश्वास करिन ।
\c 11
\p \v 1 मरियम अउ ओकर बहिन मार्था कर गाव बैतनिय्याह कर लाजर नाव कर झन मैनसे हर बिमार रहिस ।
\v 2 ऐहर ओहिच मरियम रहिस, जेहर परभु ला इत्र लगाए कर ओकर गोड़ अपन चुन्दी (केश) ले पोंछे रहिस, ऐकर भाई लाजर हर बिमार रहिस |
\v 3 तले ओकर बहिन मन खबर भेजे रहिन, हे परभु देख जेकर ले तय हर प्रेम रखथस ओहर बीमार आहे |
\v 4 ऐला सुईन कर यीशु हर कहिस, ए बिमारी हर मरेक कर नही लेकिन परमेश्वर कर महिमा बर होही, कि ओकर द्वारा परमेश्वर कर बेटा कर महिमा होहि |”
\v 5 यीशु हर मार्था अउ ओकर बहिन अउ लाजर ले प्रेम रखत रहिस |
\v 6 तहू ले जब ओहर सुनिस, कि ओहर बिमार आहे त जे घरी मे जेजग ओहर रहिस, ओ जग दुई दिन आउ रह गईस ।
\v 7 ऐकर पाछू ओहर चेला मन ले कहिस, अब हमन फिर यहूदिय म जाबो ।
\v 8 चेला मन ओकर ले कहिन, “हे परभु, अझे त यहूदी मन तोर पर पखना मारेक खोजत रहिन, आउ तए ओहिच ले ओजग जात हस ।
\v 9 यीशु हर जबाप देहिस, का दिन भर म बारह घंटा नी होएल ? अगर कोनो हर दिन म रेगही, तले ठोकर नी खाही । काबर कि ए संसार कर उजियारा हर देखथे ।
\v 10 लेकिन अगर कोनो हर राति म रेगही तले ठोकर खाही काबर कि ओमे कर उजियारा नी हवै ।
\v 11 ओहर ए गोएठ ला कहिस, अउ ऐकर पाछु ओमन ले कहे लागिस, हमर संगता लाजर सूईत गईस आहे लेकिन मय ओला जगाए बर जाथो ।
\v 12 तब चेला मन ओकर ले कहिन, हे परभू, अगर ओहर सुतथे, त अच्छा होए जाही ।
\v 13 यीशु हर तो ओकर मरल कर बारे म कहे रहिस, लेकिन ओमन समझिन कि ओहर नींद म सुते कर बारे म कहिस ।
\v 14 तब यीशु हर ओमन ला सफा सफा कह सुनईस लाजर हर मईर गईस आहे ।
\v 15 अउ मय तुमन क कारन खुश आहो कि मय ओ जग नी रहे, जेकर की तुमन विश्वास करा । लेकिन अब आवा, हमन ओकर जग चली ।
\v 16 तब थोमा हर जे दिदमुस हर रहिस, अपन संगता चेला मन ले कहिस, आवा, हमु मन ओकर संग मरे बर जाबो ।
\v 17 ओ जग पहुचे कर पाछू यीशु ला पता लागिस कि लाजर ला कबर म रखे चार दिन हो गईस आहे ।
\v 18 बेतनिया यरूशलेम ले करीब दुईे मील कर धुरिहा म रहिस ।
\v 19 ढेर अकन यहूदी मन र्माथा और मरियम कर जग ओकर माई हर मरे रहिस, ओमन ला शान्ति देहे बर आए रहिन ।
\v 20 जब मार्था हर यीशु कर आए कर खबर सुनिस तहा ओकर ले भेट करे बर गईस, लेकन मरियम घर म बईठे रहिस ।
\v 21 मार्था हर यीशु ला कहिस, हे परभु यदि तोंए ऐ जग रहते त मोर भाई हर नी मरतिस ।
\v 22 अउ अब मैहर भी जानत हो कि मोए जानथो कि जे ला तें परमेश्वर जग ले मांगबे, परमेश्वर तोला देही ।’’
\v 23 यीशु हर ओकर से कहिस, तोर भाई फिर ले जी उठही ।
\v 24 र्माथा हर ओकर से कहिस, मोए जानथो कि अखरी दिन म पुनरूत्थान कर समय म ओहर जी उठही ।
\v 25 यीशु हर ओकर से कहिस, पुनरूत्थान अउ जीवन मोहिच हाओ, जे हर भी मोर उपर विश्वास करही ओहर अगर मईर घलो जाहि, तहू ले जीही ।
\v 26 अउ जेहर जियात है अउ मोर उपर विश्वास करही ओहर अनंतकाल ले नी मरही । का तय हर ये गोएठ पर विश्वास करथस ?
\v 27 ओहर ओकर से कहिस, हा, हे परभु मोंए विश्वास करथो कि परमेश्वर कर बेटा मसीह जो संसार म आए बाला रहिस, ओहर तहीच हवस ।’’
\v 28 यह कहिके ओहर चले गईस, अउ अपन बहिन मरियम ल बुलाए के चुपचाप कहिस, गुरू यही हवै आउ तोला बुलाथे’’
\v 29 ऐला सुईन के ओहर तुरतेच उईठ कर लिघे म अईस ।
\v 30 यीशु हर अझे गांव म नी पहुंचे रहिस, लेकिन ओहिच जग रहिस, जे जग मार्था हर ओकर से भेटाए रहिस ।
\v 31   तब जे यहूदी मन ओकर संग घर म रहिन अउ ओला शान्ति देवत रहिन, ऐला देखिन कि मरियम हर तुरतेच उईठ कर बाहरी गईस ऐक झन समझिस की ओहर मठ (कबर) जग जाए कर रोए बर जात हस है, त ओकर पाछु गइस ।
\v 32 जब मरियम हर ओ जग पहूंचिस जे जग यीशु हर रहिस तहां ओला देखतेच ओकर गोड़ तरी गिर परिस, अउ कहिस, हे प्रभु अगर तोंए एजग रहते त मोर भाई हर नी मरतिस ।
\v 33 जब यीशु हर ओला अउ ओ यहूदी मन ला जेला ओकर संग आए रहिन, रोवत देखिस तहा आत्मा म ढेरेच निराश अउ दुखी होईस ।
\v 34 अउ कहिस, तुमन ओला कहां जग रखे हा, ओहर ओकर से कहिस, हे परभु जाएके देखले ।
\v 35 यीशु हर रोईस ।
\v 36 तब यहूदी मन कहे लागिन, देखा, ओहर ओकर ले कतेक प्रेम रखेल ।
\v 37 लेकिन ओमन ले थोरेक झन मन कहिन, का ऐहर जेकर आएख ला खोले रहिस, ऐकस नी कईर सकीस कि ए मैनसे हर नी मरतिस ?
\v 38 यीशु हर मन म खूब निराश होए कर कबर म अईस ओहर एगोठ गुफा रहीस अउ एगोठ पखना ला रखे रहिन ।
\v 39 यीशु हर कहिस, पखना ला हटावा, ओ मरल कर बहिन र्माथा हर ओकर ले कहे लागिस, हे परभु ओमे ले अब बदबू आवत होही, काबर कि ओकर मरल चाएर दिन हो चुकिस आहे ।
\v 40 यीशु हर ओकर ले कहिस, मय तोर से नी कहे रहे कि अगर तय विश्वास करबे त परमेश्वर कर महिमा ला देखबे ।’’
\v 41 तहा ओहर ओ पखना ला कगरईन । यीशु हर आएख उठाके कहिस, “हे दाऊ, मय तोर धन्यवाद करथो की तय हर मोर सुईन लेहे हस ।’’
\v 42 मय हर जानत रहे कि तय हमेसेच बर मोर ला सुनथस, लेकिन जे भीड़ म अगल बगल म ठड़होईन है, ओमन मन कर कारन मय हर ये कहे, जेकर ले कि ओमन विश्वास करही कि तय हर मोला भेजे हस |”
\v 43 ये कही के ओहर जोर ले किरलाए के कहिस, “हे लाजर, हिकेल कर आए जा ।
\v 44 जेहर मर गए रहिस ओहर कफन ले हाथ गोड़ हर बंधाए रहिस हिकेल अइस, अउ ओकर मुंह चेहरा म लपेटल रहिस, यीशु हर ओमन ला कहिस, ओला खोएल देवा अउ जाए देवा ।
\v 45 जे यहूदी मन मरियम जग आए रहिन अउ ओकर बुता ल देखे रहिन, ओमन ढेरेच झन मन ओकर ले विश्वास करीन ।
\v 46 लेकिन ओमे ले थोरेच झन फरीसी मन जग गए रहिन, यीशु कर बुता कर बारे म खबर देहिन ।
\v 47 ऐमा ले प्रधान याजक मन अउ फरीसी मन महासभा बुलइन अउ कहिन हमन का करथन, ये मैनसे हर त ढेरेच चिन्ह दिखाथे ।
\v 48 अगर हमन ओला इसनेच छोएड़ देबो त ओला सब झन विश्वास करही, अउ रोगी मन आए के हमर जगहा अउ जाति दोनो म अधिकार कईर लेही ।
\v 49 तब ओमा ले काइफा नाव कर ऐक झन मैनसे जेहर ओहिच बरस महायाजक रहीस, ओला कहिस, तय कुछु नी जानथस ;
\v 50 अउ न ऐला समझथा, तुमन बर ये अच्छा आहे कि हमर बाद एगोठ मैनसे हर मरही अउ सबोच जाति मन झिन नाएश होए ।
\v 51 ए गोएठ ला ओहर अपन बारे ले नी कहीस, लेकिन ओ बरस कर महायाजक होए कर कारन भविष्द्वाणी करीस कि ऐहर जाति मन बर मरही ।
\v 52 अउ न केवल ओ जाति बर बरन ऐकर बर कि परमेश्वर कर तितर बितर लईका मन ल एगोठ कईर देही ।
\v 53 तले ओहिच दिन म ओला माएर मरवाए कर योजना बनात रहिन ।
\v 54 ऐकर बर यीशु हर ओ घरी यहूदी मन उपर प्रगट होए बर नी फिरिस, लेकिन हुवा कर पहार कर लिघे म प्रदेश कर इफ्राईम नाव कर एगोठ शहर रहिस चईल गईस ; अउ अपन चेला मन संग ओहिच रहे लागिस ।
\v 55 यहूदी मन कर फसह परब लिघे रहिस, अउ ढेरेच मैनसे मन फसह ले आगू देहात ले यरूशलेम म गइन कि अपन-अपन ला शुद्ध करही ।
\v 56 तले ओमन यीशु ला खोजत रहिन, अउ मन्दिर म ठड़होए कर अपन म कहे लागिन, तुमन का सोचथा ? का ओहर तिहार (परब) म नी आही  ।
\v 57 प्रधानयाजक मन अउ फरीसी मन ये हुकुम देहे रहिन की अगर कोनो हर जानही की यीशु हर कहा हवै, त बतावा ताकि ओला धईर सकब ।
\c 12
\p \v 1  यीशु फसह ले छव दिन आगु बैतनिय्याह म अइस जेठन लाजर हर रहिस, जेला यीशु हर मरल मन ले जियाय रहिस ।
\v 2  हुवा ओमन ओकर बर भात (भोजन) तियार करिन, अउ मार्था सेवा करत रहिस अउ लाजर ओमन ले एक रहिस जेमन ओकर संग भात खाए बर बईठे रहिन ।
\v 3  तब मरियम हर जटामांसी क अद्धा (आधा) सेर बहुतेच कीमती इतर (इत्र) लेके यीशु क गोड़ मन म डाएल देहिस। अउ अपनेच  केंस (बाल) ले ओकर गोएड़ पोंछिस, अउ इतर कर सुगंध ले घर हर महके लगिस ।
\v 4  लेकिन ओकर चेला मन ले यहूदा इस्करियोती नाम कर एक चेला जेहर ओला (यीशु) धरवाए (पकड़वाए) वाला रहिस, कहे लगिस ।
\v 5 ये इत्र तीन सौ दीनार म बेएच के कंगाल मन म काबर नी देहल गइस ?
\v 6 ओहर ए गोएठ ला एकर बर नी कहिस कि ओला कंगाल मन कर चिन्ता रहिस लेकिन ऐकर बर कि ओहर चोर रहिस, अउ ओकर ठन ओमन झोला रहत रहित अउ उमां जा कुछु डाले जात रहिस, ओहर हिकाएल लेत रहिस ।
\v 7 यीशु हर कहिस “ओला रहे दा ओला (इत्र) ओहर मोएर गाड़े जाए के दिन बर करिस है ।
\v 8 काबर कि कंगाल मन त तुमर संग हमेसेच रहथे, लेकिन मैहर हमेसेच बर तुमन मन संग म नी रहू ।’’
\v 9 जब यहूदी मन कर एक बढ़का झूण्ड जान गईस कि ओहर उहा हे त ओमन सिर्फ यीशु कर चलते नी आइन लेकिन ऐकर बर कि ओमन लाजर ला भी देखही, जेला ओहर मरल मन ले जियाय रहिस ।
\v 10 तब ले प्रधान याजक मन लाजर ला भी माएर डाले कर योजना (षडयंत्र) बनइन ।
\v 11 काबर कि ओकर कारन ढेरेच यहूदी मन चईल गए रहिन अउ यीशु म विश्वास करिन ।
\v 12 दूसर दिन ढेरेच मैनसे मन जेमन तिहार म आए रहिन ए सुनिन यीशु यरूसलेम आत है ।
\v 13 अउ ओमन खजूर कर डाएर मन ला लेके ओकर से भेंट करे बर हिकलिन, अउ पुकारे लागिन, ‘‘होशाना ! धन्य हे इस्राएल कर राजा, जेहर प्रभु कर नाव ले आथे ।
\v 14 जब यीशु बर ऐक गद्हा कर बच्चा (छवा) भेटईस ; त ओहर ओकर म बईठ गईस, जेकस लिखल गए रहिस,
\v 15 ‘‘हे सिय्योन कर बेटी, झिन डर ; देख, तोर राजा गद्धे कर बच्चा म चईढ़ कर चईल आथे ।’’
\v 16 ओकर चेला मन ए गोएठ ला पहिले (आगु) नी समझे रहिन, लेकिन जबले यीशु कर महिमा परगट (प्रगट) होइस त ओमन ला याद (स्मरण) अईस कि ए गोएठ ओकर विषय म लिखल गए रहिस अउ मैनसे मन ओकर ले ऐसन व्यवहार करे रहिन ।
\v 17 जब भीड़ (झुण्ड) म ले ओमन गवाही देहिन, जेमन उ समय ओकर संग म रहिन, जब ओहर लाजर ला कबर म ले बुलाए कर मरल मन ले जियाय रहिस ।
\v 18 ऐकरे बर लोग मन ओकर ले भेंट करे बर आए रहिन काबर कि ओमन सुने रहिन कि ओहर अद्भुत बुता दिखाईस है । 
\v 19 तब फरीसी मन अपन म कहिन, ‘‘सोचा त सही तुमन ले कुछु नी बनथे । देखा, दुनिया ओकर पीछु म होए जाथे ।
\v 20 जे मैनसे मन वो तिहार म आराधना करे बर ओमे ले कुछेक मन यूनानी रहिन ।
\v 21 ओमन मन गलील कर बैतसदा क रहे वाला फिलिपुस कर लिघे आए के विनती करिन कि “श्रीमान, हमन मन यीशु से भेंट करे बर चाहथी |”
\v 22 फिलिप्पुस हर आए के अन्द्रियास से कहिस तब अन्द्रियास अउ फिलिप्पुस हर जाय के यीशु से कहिन ।
\v 23 इस पर यीशु हर ओमन से कहिस, “वो समय आए गए है कि मैनसे कर बेटा का महिमा होही ।
\v 24 मय हर तुमन से सहिच सहिच कहथो कि जबले गेहु कर दाना ह भूईया म गिर कर मईर नी जाही, ओहर ऐकेच झन रथे ; लेकिन जब मईर जाथे, त ढे़रेच फर लानथे ।
\v 25 जे अपन प्रान ला प्रिय जानथे, ओहर ओला मुलवाथे ; अउ जेहर ये संसार म अपन प्रान ला प्रिय नी जानथे, ओहर अनन्त जीवन बर ओकर रक्षा करही ।
\v 26 अगर कोनो हर मोर सेवा करही, त मोर पाछु म होए ले ; अउ जहा मय हर हो, उहा मोर सेवक हर भी होही । अगर कोनो हर मोर सेवा करही, त दाऊ हर ओकर आदर करही ।
\v 27 “अब मोर जीव हर विचलित हे ऐकर बर अब मय हर का कहो ? ‘हे दाऊ, मोला ये बेरा (घड़ी) ले बचाव ?’ नही, काबर कि मय हर ऐहिच कारन ये घरी म पहुचे हो ।
\v 28 हे दाऊ, अपन नाव कर महिमा कर |” तब ये अकाशवानी होईस, “मय हर ओकर महिमा करे हो, अउ अउरेच करहू |”
\v 29 तब जे मैनसे मन उड़होए कर सुनत रहिन ओमन मन कहिन बदरी हर गरजिस । दूसर मन कहिन, “कोनो स्वर्ग दूत हर ओकर से गोठियइस ।
\v 30 ऐकर बर यीशु हर कहिस, ये गोएठ हर मोर बर नही, लेकिन तुमन बर अईस आहे |
\v 31 अब ये संसार कर न्याय होही, अब ये संसार कर सरदार ला हिकाएल देहल जाही ।
\v 32 अउ मय हर अगर जगत ले ऊपरे चढ़ाए जाहू, त सब झन ला अपन जग खीच लेहू ।
\v 33 ऐसन कहके ओहर ऐला परगट करिस कि यीशु कईसन मृत्यु ले मरही ।
\v 34 ऐकरे बर मैनसे मन ओकर से कहिन हमन व्यवस्था का ए गोएठ सुने हन कि मसीह हमेसेच बर रही फिर तय काबर कहथस कि मैनसे कर बेटा ला उपर म चढ़ाए जाए बर जरूरेच हे ? ये मैनसे कर बेटा कोन हे ?
\v 35 यीशु हर ओमन से कहिस ज्योति अब तनकेच देरी बर तुमन कर माझा म नी रही जब ले ज्योति तुमर क संग म हे तब ले रेंगे रहा ऐकस झिन होए कि तुमन ला अंधहार हर छेंक लेही, जे अन्धकार म रेंगथे ओहर नी जाने कि कोन कती जाथे ।
\v 36 जब ले ज्योति तुमर कर संग हे म हे ज्योति पर विश्वास करा ताकि तुम ज्योति कर संतान बइन सका । ए गोएठ कहिके यीशु चईल देहिस अउ ओमन ले लुकाय रहिस ।
\v 37 यीशु हर ओमन कर आगु म एतेक चिनहा देखाइस तबो ले ओमन यीशु म विश्वास नी करिन ।
\v 38 ताकि यशायाह भविष्यद्वक्ता कर बचन हर पूरा होए जेला ओहर कहे रहिस : “हे प्रभु, हमर समाचार कर विश्वास कोन करिस हे ? अउ प्रभु कर भुजबल केकर ऊपर म परगट होइस हे ?”
\v 39 ऐकर कारन ले ओमन विश्वास नी कर सकिन, काबर कि यशायाह हर ये भी कहिस है ।
\v 40 ओहर ओमन कर आएख मन ला अन्धवा कईर देहिस अउ ओमन कर मन ला कठोर कर देहिस हे, कही ऐसन झिन होए कि ओमन आएख ले देखे अउ मन ले समझे अउ फिरे अउ मैहर ओमन ला चंगा कर हू ।
\v 41 यशायाह हर ए गोएठ ला ऐकर बर कहिस कि ओहर ओकर महिमा देखिस, अउ ओहर ओकर बिषय म गोएठ करिस ।
\v 42 तबो ले अधिकारी मन ले बहुतेच मन विश्वास करिन, लेकिन फरीसी मन कर कारन परगट म नी मानत रहिन, कहो ऐसन झिन होए कि ओमन ला आराधनालय म ले हिकाएल देहल जाही ।
\v 43 काबर कि मैनसे मन कती ले बड़ाई ले ओमन ला परमेश्वर कती कर मान ले अधिक (बगरा) प्रिय लगत रहिस ।
\v 44 यीशु हर पुकाएर कर कहिस ‘‘जेहर मोर ऊपर’’ विश्वास करथे, ओहर मोर म नही बल्कि मोर भेजे बाला कर उपर म विश्वास करथे । 
\v 45 अउ जेहर मोला देखेल, ओहर मोर भेजे बाला ला देखथे । 
\v 46 मय हर जगत म ज्योति होए के आये हो ताकि जेहर मोर ऊपर म विश्वास करेल ओहर अन्धकार म झन रहे ।
\v 47 अगर कोनो मोर गोएठ ला सुईन कर नी मानेल, त ओला मय हर दोषी न ठहराथो, लेकिन जगत कर उध्दार करे बर आए हो ।
\v 48 जेहर ओला तुच्छ जानेल अउ मोर गोएठ ला नी गरहन नी करथे ओला दोषी ठहराए बाला एक हे अर्थात जे बचन ला मय हर कहे हो ओहिच हर पिछले दिन म दोषी ठहराही ।
\v 49 काबर कि मय हर अपन कती ले गोएठ नी करे हो लेकिन दाऊ जेहर मोला भेजिस हे ओहिच हर मोला आदेश देहिस हे कि का का गोएठयाहो अउ का का बोलहू ?
\v 50 अउ मय हर तोला जानथो कि ओकर आदेश अनन्त जीवन हे । ऐकर बर जे कुछु मैहर बोलथो ओहर जेला दाऊ हर मोर ले कहिस है उसनेच बोलथो ।’’
\c 13
\p \v 1 फसह का पर्व ले आघु, जेखन यीशु हर जायल लेहिस कि मोर वो घरी आई पहुँचिस, कि संसार ला छोईड़कर दाउ का लिघे जाहूँ, ता अपन मनिसेमन से जेमन संसार मा रथे, जेकर मया ओहर रखथे, आखरी लाहन वोही कर मया रखथे।
\v 2 जे घनी शैतान हर शमौन कर बेटा यहूदा इस्करियोती कर दिल मा ये डायल चुकीस हे कि ओला पकड़वाही त भात खाए कर जूवर मा 
\v 3 यीशु हर ऐला जायन कर कि दाउ हर सोबे कुछोच मोर हाथ म काईर देहिस, अउ मैहर परमेश्वर क लिघे ले आए हो, अउ परमेश्वर क लिघे मा जाता घलो हो ।
\v 4 त छीपा (बरतन) मा पानी भईर कर चेला मन कर गोड़ लाहन धोईस । अउ जे साफी (गमछा) लाहन ओकर कनिहा ला बांधे रहिस ओकरे ले पोछे लागीस ।
\v 5 त छीपा (बरतन) मा पानी भईर कर चेला मन कर गोड़ लाहन धोईस । अउ जे साफी (गमछा) लाहन ओकर कनिहा ला बांधे रहिस ओकरे ले पोछे लागीस ।
\v 6 जे घनी वोहर शमौन पतरस कर लिघे मा अईस, त पतरस हर ओकर ले कहीस, हे प्रभु, का तोय मोर गोड़ लाहन धोबे ।
\v 7 यीशु हर ओला उत्तर देहिस, जेला मैंहर करथो तोय ओला अझे नाई जानथास, लेकिन ऐकर पाछु बुझीहा ।
\v 8 पतरस हर ओला कहीस, तोय हर मोर गोड़ लाहन काभो धोयबार नाई पाईहा, ये सुईनकर यीशु हर ओकर से कहीस, अगर मैंहर तोलाहन गोड़ नाई धोहूँ, ता मोर संग तोर कुछुच भी (साझा) नी, मिलल नी रहीस ।
\v 9 शमौन पतरस हर ओकर से कहीस, हे प्रभु, ता मोर गोड़ ही नाई हे, पर हाथ अउ सिर ला भी धोई देईहा ।
\v 10 यीशु हर ओकर ले कहीस,  “जेहर स्नान कईर लेहिस है ओला गोड़ कर सिवाय अउ कुछोच धोय कर जरूरत नी है, लेकिन वोहर एकदमेच (शुद्ध) साफ हवे ;  लेकिन सब कर सब नी है |”
\v 11 वोहर त अपन पकड़वाए वाला ला जानत रहीस, ऐकर बर ओहर कहीस, तुमन सबोच क सबोच मन साफ नी है ।
\v 12 जे घनी वोहर ओकर गोड़ लाहन धोए लेहीस, अउ अपन कपरा लाहन पहिरीस, फिर बईठ गईस, त ओकर से कहे लागीन, का तुमन हर समझे हवा कि मैंहर तुमन कर संग मा का करहो ?
\v 13 तुमन मोला गुरू अउ प्रभु कहथा, अउ सहिच कहथा, काबर कि मैंहर वोहीच (प्रभु यीशु मसीह) हर ही हो |
\v 14 अगर मैंहर प्रभु अउ गुरू होए कर तुमन कर गोड़ ला धोए, त तुमन लाहन भी एक-दूसर क गोड़ लाहन   धोए धोए बर चाही ।
\v 15 काबर कि मैहर तुमन (नमूना) ला कईर कर दिखाए देहे, कि जेकस मैंहर तुमन कर संग करेन, वोहीच कस तुमन भी करा |
\v 16 मैंहर तुमन ले सहिच-सहिच कहथों,  दास हर अपन स्वामी ले बड़खा नी है, अउ नही भेजलले, अपन भेजेवाले मन से ।
\v 17 तुमन हर ये गोएठ लाहन जानथा, अउ अगर ओमा रेंगीहा त धन्य होईहा ।
\v 18 मैंहर तुम सबोझन क बारे म नी कहे, जेला मैंहर चुईन लेहे, ओला मैंहर जानथों । लेकिन ये इकरे बर हे कि पवित्र शास्त्र का ये बचन हर पूरा होही । जेहर मोर रोटी लाहन खाथे, ओहर मोर लाहन हाथ उठाईस ।
\v 19 अझे मैंहर ओकर होय ले आघु तुमन ला चेताए देथो, कि जेखन येहर हो जाही त तुमन विश्वास करीहा, कि मैंहर ही प्रभु यीशु हवो ।
\v 20 मैंहर तुमन ले सहिच-सहिच कहथों, कि जेहर मोर भेजे वाला ला ग्रहण करथे, वोहर (यीशु) मोला हर ग्रहण करथे । अउ जेहर मोला अपनाथे, वोहर मोर भेजने वाला ला अपनाथे ।
\v 21 ये गोएठ कह कर यीशु हर आत्मा मा विचलित (व्याकुल) होईस, अउ ये गवाही देहिस, ‘‘मैंहर तुमन ले सहिच-सहिच कहथों कि तुमन मन ले एक झन हर मोला पकड़वाही ।’’
\v 22 चेला मन संशा संदेह करीन, कि वोहर केकर बारे मा कहथे, एक-दूसरे मन कती देखेक लागीन ।
\v 23 ओकर चेला मन ले एक झन जेकर से यीशु हर प्रेम करथे, यीशु का छाती कती झुकीस अउ बईठ गईस ।
\v 24 शमौन पतरस हर ओकर कती इशारा काईर के पूछीस, बताई दे वोहर काकर बारे मा कहत रहीस ?”
\v 25 त ओहर वोहीच कस यीशु का छाती कती झुकत, ओकर से पूछीस, “ हे प्रभु वोहर कोन हवे ?
\v 26 यीशु हर उत्तर देहिस, ‘‘जेला मैहर ये रोटी मन क टुकड़ा डुबोकर देहूँ, वोहीच हवे ।’’ अउ ओकर टुकड़ा डुबोकर शमौन इस्करियोती क लईका यहूदा ला देहिस ।
\v 27 टुकड़ा लेहत ही शैतान हर ओकर म समाए गईस, त यीशु हर ओकर से कहीस, जेला तय करथास, वोला तुरतेच कर ।
\v 28 लेकिन बईठईया मन हर कोनो झन मन नी जानीन कि ओकर से ये गोएठ ओकर लाहन काबर कहीन।
\v 29 यहूदा जग झोला रहत रहीस, ऐकर बर कोनो-कोनो हर समझीन कि यीशु हर ओकर से कहत ही रहीस कि जो कुछो हमन ला जरूरत होही ओला बेसाए लेबे ।
\v 30 तले ओहर टुकड़ा लाहन लेए कर तुरतेच बाहरी कती चईल देहिस, अउ ऐहर रायत का जुअर रहीस | 
\v 31 जे घनी ओहर बहरी कती चईल देहिस, त यीशु हर कहीस,  “अब मनिसे मन कर लईका का अउ परमेश्वर क महिमा ओकर मा होईस ;
\v 32 [अगर ओकर मा परमेश्वर कर महिमा होईस हवे,] त परमेश्वर हर अपनेच म ओकर महिमा करही । अउ तुरतेच करही ।
\v 33 हे लईका मन, मैंहर अउ थोर समय बर तुमन जग रहू : फेर तुमन मन मोला खोजिहा, अउ जेकस मैंहर यहूदिे मन ला कहे रहे,  ‘जेठन मैंहर जाथो  हुआ तुमन नी आए सकथा,’ ओहीच कस मैहर अझे तोला भी कहथो ।
\v 34 मैंहर तोला एक नवा हुकूम देथों कि एक-दूसर लाहन परेम करीहा, जेकस मैंहर तुमर से परेम राईख हो । ओकर ले तुमन भी एक दुसर मन ला परेम रखीहा ।
\v 35 अगर आप मा परेम रखीहा, त ऐहीच लेहन सोबेच झन मन जानही कि तुमन हर मोरेच चेला मन हवा ।
\v 36 शमौन पतरस हर ओकर से कहीस,  “हे प्रभू, तय हर कहा जाथस ?” यीशु हर उत्तर देहिस,  “जेठन मैंहर जाथो, ओहा तय अझे मोर पाछु म हन नी आए सकथस ।
\v 37 पतरस हर ओकर से कहीस,  “हे प्रभु, अझे मैंहर तोर पाछु काबर नी आए सकथों ? मैहर त तोर बर अपन (प्राण) जायन ला भी दे देहू ।
\v 38 यीशु हर उत्तर देहिस, का तय हर मोर बर अपन प्रान ला देबे ? मैहर तोर ले सहिच-सहिच कहथो कि मुरगा कर का बाग नी देहे रही, तब ले तय हर तीन बार मोला हन इनकार करबे ।
\c 14
\p \v 1 तुमन क मन झीन घबराये (व्याकुल), परमेश्वर पर विश्वास रखा, अउ मोर उपर भी विश्वास रखा ।
\v 2 मोर दाउ क घर म डेरेच अकून रहे के जगहा हे। अगर नी रहतीस त मैहर तुमन से कहि देते काबर कि मैंरह तुमन बर जगहा तियार करे बर जात हों ।
\v 3 अउ अगर मैंहर जाये के तुमन बर जगहा तियार करहू त फिर आये के तुमन ला अपन हिया ले जाहूं कि जेहां मैंहर रहूँ, हुवा तुमन भी रईहा ।
\v 4 जीहा मैंहर जात हों, तुमन हुवा कर डगर ला जानथा ।
\v 5 ओमन हर ओकर से कहीस, हे प्रभु हमन नी जानथन की तय कहां जात हस, त डगर कइसे जानब ?
\v 6 यीशु हर ओके ला कहिस, ‘‘डगर अउ सत्य अउ जीवन मैंहिच हों। बिन मोर द्वारा कोनों दाउ क लिघे नी पहुंच सकही ।’’
\v 7 अगर तुमन मन मोला जाने रहता, त मोर दाउ ला भी जानता, अउ ओला जानथा, अउ ओला देखथा भी ।
\v 8 फिलिप्पुस हा यीशु से कहिस, हे प्रभु दाउ (पिता) ला हमन के देखाए दे । ऐहिच हमर बर ढेरेच है ।
\v 9 यीशु हर ओकरसे कहिस,हे फिलिप्पुस, मैंहर ऐतेक दिन तुमन क संग म रहे, अउ का तुमन मोला नी जानथा ? जेहर मोला देखिस, ओहर दाउ ला भी देख लेहिस। तय कहथस कि दाउ ला मोला दिखाये दे ।
\v 10 का तय विश्वास नी करथस कि मैंहर दाउ म हों अउ दाउ मोर म हे ? ये गोएठ जेला मैंहर तुमन से कहथों, अपन कती ले नी कहथों लेकिन दाउ मोर म रइह के अपन बुता ला करथे ।
\v 11 मोर विश्वास करा, कि मैंहर दाउ म हों, अउ दाउ ह मोर म। नहीच त बुता मन क कारन मोर पर विश्वास करा ।
\v 12 मैहर तुमन से सहिच सहिच कहथों, कि जेहर मोर पर विश्वास रखही, ये बुता जेला मैंहर करथों, ओहर भी करही,बरन ऐकर ले भी बड़खा बुता ला करही। काबरकि मैहर दाउ क जग जाथों ।
\v 13 जे कुछू तुमन मोर नाव म मांगीया, वोहिच मेैहर करहूं कि बेटा क द्वारा दाउ क महिमा होवे ।
\v 14 अगर तुमन मोर नाव से मोर जले कुछू मांगीहा त मैंहर ओला करहूं ।
\v 15 अगर तुमन मोर प्रेम म बने रइहा, त मोर आदेश मनला मानीहा ।
\v 16 मैहर दाउ से बिनती करहूं, अउ ओहर तुमन बर एक अउ सहायक देही, कि ओहर हमेंसेच बर तुमन क संग रही ।
\v 17 मने कि सत्य क आत्मा, जेला जगत ह गरहन नी करे सकही, काबर कि ओहर न ओला देखथे अउ न ओला जानथे ।
\v 18 मैंहर तुमन ला अनाथ नी छोड़हूं, मैंहर तुमन क लिघे आवथों ।
\v 19 अउ थोरअकून समय रह गइसे की फिर संसार हर मोला नी देखही, लेकिन तुमन मोला देखिहां । ऐकरे बर कि मेंहर जीवित हों। तुमन भी जीवित रइहा ।
\v 20 ओ दिन तुमन जानिहां क मैंहर अपन दाउ म हों आउ तुमन मोर म, अउ मेंहर तुमन में हों ।
\v 21 जेकर लिघे मोर हुकुम हे, अउ ओहर ओला मानथे, वोहिच हर मोर से प्रेम रखथे। अउ जे मोर से प्रेम रखथे, ओकर से मोर दाउ ह प्रेम रखथे। अउ मेंहर ओकर से प्रेम रखहूं, अए अपन आप ला ओमे परगट करहूं ।
\v 22 ओ यहूदा हर जे इस्काईयोती नी रहीस, ओकर से कहिस, हे प्रभु का होइस, कि तय अपन आप ला हमर पर परगट करेक बर चाहथस, अउ जगत म नहीं ?
\v 23 यीशु हर ओला जबाब देहिस, अगर कोनों हर मोर ले प्रेम रखही, त ओहर मोर बचन ला मानही । अउ मोर दाउ हर ओकर से प्रेम रखही, अउ हमन ओकर लिघे आबो, अउ ओकर संग म घूसब ।
\v 24 जे मोर से प्रेम नी रखे ओहर मोर बचन ला नी माने अउ जे बचन तुमन सुनथा ओहर मोर नी हे बरन दाउ क हे, जेहर मोला भेजिस हे ।
\v 25 ये गोएठ मैंहर तुमन क संग म रहत तुमन से कहें ।
\v 26 लेकिन सहायक मनेकी पवित्र आत्मा जेला दाउ हर मोर नाव ले भेजही, ओहर तुमन ला सबेच गोएठ ला सिखाही, अउ जे कुछो मैंहर तुमन से कहे हों ओहर सब तुमन ला याद करवाही ।
\v 27 मैहर तुमन ला शांति देत जात हों । अपन शान्ति ला तुमन के देत हों, जईसन जगत हर देथे, मैहर तुमन ला नी देहथों,तुमन क मन व्याकुल झीन होए अउ न डरे ।
\v 28 तुमन सुने हा कि मैहर तुमन से कहथों, मैहर जात हो । अउ तुमन बर लिघे फिर आहूं अगर तुमन मोर से प्रेम रखीहा, त ये गोएठ ले आनंदित होइहां,कि मैहर दाउ क लिघे जात हों । काबर कि दाउ हर मोर ले बड़खा है ।
\v 29 अउ मैहर अब ऐकर होए ले आगु तुमन ले कह देहे हों कि जब ओहर होए जाही, त तुमन विश्वास करा ।
\v 30 मैहर अब तुमन क संग अउ डेरेच गोएठ नी करहूं। काबर कि ये संसार क सरदार आत हे, मोर पर ओकर कोनो अधिकार नी हे ।
\v 31 लेकिन ये ऐकरे बर होत आहे कि संसार हर जाने कि मैंहर दाउ ले प्रेम रखथों, अउ जैसन दाउ हर मोला हुकुम देहीस वैसनेच ही करथों, उठा, हिया ले चली ।
\c 15
\p \v 1  सहिच क (सच्ची) दाखलता मैहर हर हवो, मोर दाउ हर किसान हे ।
\v 2   जे डंगाल हर मोर म हे अउ नी फरे ओला ओहर छांटथें ताकि अउ फरे ।
\v 3  तुमन तो ओ बचन क कारन जेला मयहर तुमन ले कहे हों, शुद्ध है (साफ हा) ।
\v 4  तुमन मोर म बने रहा जैसन डंगाल अगर दाखलता म बने नी रहे त अपन आप नी फइर सकही, वैसन ही तुमन भी अगर मोर म बने नी रहिया त नी फइर सकथा ।
\v 5   मय हर दाखलता हों तुमन डंगाल हव । जे मोर म बने रथे, मयहर ओमे, ओहर ढेरेच फरथे, काबर कि मोर ले अलग होएके तुमन कुछुच भी नी कर सकथा ।
\v 6  अगर कोनों मोर म बने नी रही त ओला डंगाल क नियर फेंक देहल जाहि, अउ सूख जाथे, अउ मैनसे मन ले ओमन ला बटोर के आगु बार देथे अउ ओहर जएर जाही ।
\v 7 अगर तुमन मोर म बने रइहां, अउ मोर बने रहे त जेला चइहा मांगा अउ ओहर तुमन बर होय जाही ।
\v 8 मोर दाउ कर महिमा एकरे से होथे कि तुमन ढेर अकन फर लाना तब तुमन मोर चेला ठहरहिया ।
\v 9 जेकस दाउ हर मोर ले परेम रखिस, उहिच कसन मय हों तुमन ले परेम रखे, मोर परेम म बने रहा ।
\v 10 अगर तुमन मोर आदेश ला मानहिया तो मोर पेरेम म बने रहिआ, जेकस कि मय अपन दाउ कर आदेश ल मान हों, अउ ओकर पेरेम म बने रथो ।
\v 11 मय हर ए गोएठ ला तुमन ले ऐकरे बर कहें हों कि मोर आनंद तुमर म बने रहे, अउ तुमन आनंद पूरा होए जाही ।
\v 12 मोर आदेश ये है, कि जईसन मय हर तुमन ले प्रेम रखे उसनेच तुमन भी ऐक दूसर ले प्रेम रखा ।
\v 13 ऐकर ले बड़खा प्रेम काकरो नी है, कि कोनो अपन संगता मन बर अपन प्रान देही ।
\v 14 जे आदेश ला मय हर तुमन ला देथों, ओला मानहिया, त तुमन मोर संगता होईहा ।
\v 15 अब ले मेहर तुमन ला दास नी कहूं, काबर कि दास हर नी जाने के ओकर मालिक का करथे,लेकिन मयहर तुमन ला मित्र कहे हों, काबार कि मेहर जे गोएठ ला दाउ ले सुने ओ सबेच तुमन ला बताए देहे हो ।
\v 16 तुमन मोला नी चूने, लेकिन मयहर तुमन ला चुने हों अउ तुमन ला ठहराऐ कि तुमन जाए के फरहिया अउ तुमन का फर बने रही कि तुमन मोर नाव ल जे कुछु ला दाउ ले मांगहिया ओहर तुमन ला देही ।
\v 17 ऐ गाएठ का आदेश मेहर तुमन ला ऐकरे बर देहत हों कि तुमन एक दूसर से प्रेम राखिया ।
\v 18 अगर संसार तुमन से बैर रखथे त तुमन जानथा कि ओहर तुमन ले आगु मोर से बैर रखिस ।
\v 19 अगर तुमन संसार कर रहता तो संसार अपन मन से पेरेम रखतिस, लेकिन ऐ कारण कि तुमन संसार कर भी हा, बरन मेहर तुमन ला संसार मे ले चुन लेहे हो,एकरे बर संसार हर तुमन ले बैर रखथे ।
\v 20 जे गोएठ ल मेहर तुमन से कहे रहे दास अपन स्वामी ले बड़खा नी हे ओला याद रखिया, अगर ओमन मोला सताइन त तुमन ल भी सताही। अगर ओमन मोर गोएठ ला मानही त तुमर कर ला भी ।
\v 21 लेकिन ए सबेच कुछ ला मोर नाम का कारण तुमन संग करही काबर कि ओमन मोर भेजेवाला ला नी जाने ।
\v 22 अगर मैहर नी आते अउ ओमन से नी गोएठयाते ता क ओमन पापी नी ठहरहिन लेकिन अब ओमन ला ओमन का पाप बर कोनों बहाना नी हे ।
\v 23 जे मोर से बैर रखथे ओहर मोर दाउ ले भी बैर रखही ।
\v 24 अगर मयहर ओमन म ओ बुता ला नी करते जे अउ कोनों हर नी करिन ता ओमन पापी नी ठहरतिन, लेकिन अब ले ओमन मोला अउ मोर दाउ ला देखिन अउ दोनोच ले बैर करिन ।
\v 25 ये ऐकरे बर होइस, कि ओ बचन हर पूरा होय जो ओमन का व्यवस्था म लिखल हे । ओमन मन मोर ले व्यर्थ बैर करिन ।
\v 26 लेकिन जब ओ सहायक हा आही जे मयहर तुमन क लिगहे दाउ कती ले भेजहों मन कि सत्य का आत्मा जे दाउ कती ले निकलथे ओहर मोर गवाही देही ।
\v 27 अउ तुमन भी मोर गवाह होयहा, काबर तुमन शुरूच ले मोर संग रहेहा ।
\c 16
\p \v 1 ऐ गोएठ ला मैहर ऐकरे बर कहे की तुमन ठोकर झिन खावा |
\v 2 ओमन तुमन ला आराधनालय म ले हिकाएल देही,बरन ओ समय आत हे की मैहर परमेश्वर क सेवा करथो |
\v 3 ऐकस ओमन ऐकरे बर करही की ओमन न दाऊ ला जानथे अउ न मोला (यीशु) जानथे |
\v 4 लेकिन ये गोएठ मन ला मैहर ऐकरे बर तुमन से कहिस,की जब ऐमन क समय आही त तुमन ला याद आए जाही कि मैहर तुमन ला आगू ले कहे रहे | ''मैहर शुरुच ले तुमन ले ये गोएठ मन ला ऐकरे बर नी कहे काबर की मैहर तुमन संग रहे |
\v 5 . लेकिन अब मैहर अपन भेजे बाला मन क लिघे जात रहे ; अउ तुमन मन से कोनो मोर ले नी पूछा,तय कहा जात हस ?'
\v 6 लेकिन मैहर ये गोएठ तुमन से कहे हों,ऐकरे बर तुमन मन सन्ताप ले भर गए हा |
\v 7 तेहू ले मैहर तुमन ला सहीच कहथो की मोर जवई तुमन बर बढ़िया हे,काबर कि अगर मैहर नी जाहू त ओ सहाएक हर तुमन ज नी आही ;लेकिन अगर मैहर जाहू त ओला तुमन क ज लिघे भेजहू |
\v 8 ओहर आए के संसार अउ धार्मिकता अउ न्याय क बिषय म निरुत्तर करही |
\v 9 पाप क बिषय म ऐकरे बर की ओमन मोर ऊपर बिश्वास नी करही |
\v 10 अउ धार्मिकता क बिषय म ऐकरे बर की मैहर दाऊ जग जाथो, अउ तुमन मोला नी देखिहा |
\v 11 न्याय क बिषय म ऐकरे बर की संसार क सरदार हर दोषी ठहराही 
\v 12 मोला तुमन ले अउ भी डेरेच गोएठ कहे बर आहे,लेकिन अझे तुमन ओला नी सहे सकिहा |
\v 13 लेकिन जब ओहर मने की सत्य क आत्मा हर आही त तुमन ला सत्य क डगर ला बताही,काबर की ओहर अपन कती ले नी कही ,लेकिन जेला सुनही ओहिच ला कही,अउ आए के गोएठ ला बताही |
\v 14 ओहर मोर महिमा करही,काबर की ओहर मोर गोएठ म ले लेके तुमन ला बताही |
\v 15 जे कुछू हर दाऊ क हे,ओहर सबेच ह मोर हे,ऐकरे बर मैहर कहे हों की ओहर मोर गोएठ म ले लेके तुमन ला बताही |
\v 16 थोरेक देरी म तुमन मोला नी देखिहा,अउ थोरेक देरी म मोला देखिहा |''
\v 17 तब ओकर कुछेक चेला मन अपनेच म कहे लागिन,''ऐहर का हे जो ओहर हमर ले कहथे,'थोरेक देरी म तुमन मोला नी देखिहा,अउ फिर तनिक देरी म मोला देखिहा ? 'अउ ऐहर ऐकरे बर कि दाऊ क लिघे जात हो ?''
\v 18 तब ओमन मन कहिन,''ये तनिक देरी ' जेला ओहर कहथे,का गोएठ हे ? हमन नी जानन कि ओहर का गोएठ ला कहथे |''
\v 19 . यीशु हर ऐला जाएन के की ओमन मोर ले पुछेक बर चाहत हे, ओमन से कहिस,''का तुमन अपनेच म मोर ये गोएठ क बिषय म पुछेक बर करथा,'तनिक देरी म तुमन मोला नी देखिहा,अउ फिर तनिक देरी में मोला देखिहा '?
\v 20 . मैहर तुमन से सहीच-सहीच कहथो की तुमन रोईहा अउ बिलाप करिहा,लेकिन संसार हर आन्नद करही ; तुमन मन ला शोक होही,लेकिन तुमन क शोक ह आन्नद म बदेल जाही |
\v 21 प्रसव (लईका जनने क बेरा )बेरा म महिला ला तकलीफ होथे,काबर की ओकर दुख क बेरा आए पहुचिस हे,लेकिन जब ओ लईका ला जन्माए देथे ,त ये आनन्द म की संसार म ऐक मैनसे जनमिस हे ओ दुःख ला फिर याद नी करथे |
\v 22 ओहिच कस अब तुमन ला भी दुख (शोक) हे,लेकिन मैहर तुमन ले फिर मिलहु अउ अउ तुमन क मन हर आनन्द ले भईर जाही ; अउ तुमन क आनन्द ला कोनोच हर लुट नी सकही |
\v 23 ओ दिन तुमन मोर ले कुछू भी नी पूछिहा | मैहर तुमन से सहीच-सहीच कहथो,अगर दाऊ से कुछोच मंगिहा,त ओहर मोर नाव म तुमन ला देही |
\v 24 अब ले तुमन मोर नाव ले कुछो नी मांगे हा ,मानगिहा त पईहा ,ताकि तुमन क आनन्द हर पूरा होए जाही |
\v 25 मैहर ये गोएठ ला तुमन से कहानी म कहे हो,लेकिन ओ समय आत आहे की मैहर तुमन ला फिरेच कहानी म नी कहू,लेकिन खोएल के तुमन ला दाऊ क बिषय म बताहू |
\v 26 ओ दिन म तुमन मोर नाव ले मानगिहा,अउ मैहर तुमन ले ये नी कहथो की मैहर तुमन बर दाऊ से बिनती करहु |
\v 27 काबर की दाऊ हर त अपन हि तुमन ले प्रेम रखथे |ऐकरे बर की तुमन हर मोर से प्रेम रखे हा अउ ये भी बिश्वास करे हा कि मैहर दाऊ कती ले आए हो |
\v 28 मैहर दाऊ कती ले जगत म आए हो , मैहर फिर जगत ला छोयेड़ के अपन दाऊ क लिघे जाथो |
\v 29 यीशु क चेला मन कहिन,''देख,अब त तय हर खुईल के कहथस ,अउ कोनो कहानी नी कहथस |
\v 30 अब हमन जाएन गए हन,कि तय हर सबेच कुछू ला जानथस अउ ऐकर जरुरत नी हे की कोनो हर तोर से कुछूच पूछही ; ऐकरे बर हमन बिश्वास करत हन की तय परमेश्वर कती ले आए हस |''
\v 31 ऐला सूईन के यीशु हर ओमन से कहिस,''का तुमन अब तक ले बिश्वास करथा ?
\v 32 . देखा,ओ घरी (घड़ी) हर आत हे बरन आए पहुचे हे की तुमन सब झन तितिर-बितर होए के अपन-अपन डगर ला ले लेइहो ,अउ मोला ऐकेच झन छोयेड़ देईहा :तबो ले मैहर ऐकेच झन नी रहू काबर की दाऊ हर मोर संग म हे |
\v 33 . मैहर ये गोएठ ला ऐकरे बर तुमन ले कहथो की तुमन ला मोर ले शान्ति मिलही | संसार म तुमन ला क्लेश होही,लेकिन (ढाढ़स) हिम्मत बंधिहा ,मैहर संसार ला जीत लेहे हो |''                                                                        
\c 17
\p \v 1 "यीशु हर ये गोएठ ला कहिस अउ अपन आएख ला अकाश कती उठाए कर कहिस, ""हे दाऊ, ओ घरी आए पहुचिस आहे ; अपन बेटा कर महिमा कर कि बेटा हर भी तोर महिमा करही,"
\v 2 काबर कि तय हर ओके ला सबेच प्रानी मन पर अधिकार देहे हस, कि जेमन ला तय हर ओके ला देहे हस, ओ सब ला ओहर अनन्त जीवन देहे |
\v 3 अउ अनन्त जीवन ये है कि ओमन तोला ऐक मात्र सहिच परमेश्वर ला अउ यीशु मसीह ला, जेला तय हर भेजे हस, जानही |
\v 4 जे बुता ला तय हर करे ले मोला देहे रहे, ओला पूरा कईर कर मैहर पृथ्वी पर तोर महिमा करे हवो | 
\v 5 अब हे दाऊ, तय हर अपन संग मोर महिमा ओ महिमा ले कर जेहर संसार कर सृष्टि ले आगू, मोर तोर संग म रहिस |
\v 6 """मैहर तोर नाव ला ओ लोग मन पर परगट करे हवो जेमन ला तय हर मोला संसार म देहे | ओमन तोर रहिन अउ तय हर ओमन ला मोला देहे, अउ ओमन मन तोर बचन ला माएन लेहिन है | "
\v 7 अब ओमन मन जाएन गईन है कि जे कुछु तय हर मोला देहे रहे ओ सबेच हर तोर कती ले है ;
\v 8 काबर कि जे बचन ला तय हर मोला देहे, मैहर ओला ओमन ला पहुचाए देहे ; अउ ओमन मन ओला गरहन भी करीन, अउ सहिच-सहिच जाएन लेहिन है कि मैहर तोर कती ले आए हवो, अउ बिश्वास भी कईर लेहिन है कि तय हर हि मोला भेजे हस |
\v 9 मैहर ओमन बर बिनती करथो ; संसार बर बिनती नी करथो लेकिन ओमने बर जेमन ला तय हर मोला देहे हस, काबर की ओमन मन तोर हवे ;
\v 10 अउ जे कुछ हर मोर है ओहर सब हर तोर है, अउ जेहर तोर है ओहर मोर है, अउ ऐमन ले मोर महिमा परगट होईस आहे |
\v 11 मैहर अब संसार म नी रहू, लेकिन ऐमन मन संसार म रही, अउ मैहर तोर जग आवत आहो | हे पवित्र दाऊ, अपन ओ नाव ले जेला तय हर मोला देहे हस, ओमन कर रक्छा कर कि ओमन मन हमर नियर ऐक होवे |
\v 12 जब मैहर ओमन कर संग म रहे, त मैहर तोर ओ नाव ले, जेला तय हर मोला देहे ओमन कर रक्छा करे मैहर ओमन कर चवकसी करे, अउ बिनाश कर बेटा ला छोड़ ओमे ले कोनो है नाएश नी होईन,ऐकरे बर की जे पवित्रशास्त्र म जेला कहल गईस है ओहर पूरा होए | 
\v 13 अब मैहर हर तोर जग आवत आहो, अउ ये गोएठ मन ला संसार म कहथो, कि ओमन मोर आनन्द ला अपन म पुराए पईन | 
\v 14 मैहर तोर बचन ला ओमन ला पहुचाए देहे हवो, अउ संसार हर ओमन ले बैर करिस, काबर कि जईसन मैहर संसार कर नी हवो, ओहिच नियर ओमन मन भी संसार कर नी है |
\v 15 मैहर ये बिनती नी करथो कि तय हर ओमन ला संसार ले उठाए ले ; लेकिन ये कि तय हर ओमन ला ओ दुष्ट ले बचाए रख |
\v 16 जईसन मैहर संसार कर नी हवो, ओहिच नियर ओमन मन भी संसार कर नी हवे |
\v 17 सत्य कर द्वारा ओमन ला पवित्र कर, तोर बचन हर सत्य है |
\v 18 जईसन तय हर मोला संसार म भेजे, ओहिच नियर मैहर भी ओमन ला संसार म भेजे |
\v 19 अउ ओमन बर मैहर अपन ला पवित्र करथो ताकि ओमन मन भी सत्य कर द्वारा पवित्र करल जाए 
\v 20 """मैहर हर केबल ऐमने बर बिनती नी करथो, लेकिन ओमन बर भी जेमन ऐमन कर बचन कर द्वारा बिश्वास करही |"
\v 21 कि ओमन मन सब झन मन ऐक होए, जईसन तय हर मोर म हस, अउ मैहर तोर म हवो, ओहिच नियर ओमन मन भी हमन म होए जेकर ले संसार हर बिश्वास करे कि तय हर हि मोला भेजे हस |
\v 22 ओ महिमा जेला तय हर मोला देहे ओला मैहर ओमन मन ला देहे हवो, कि ओमन मन ओहिच नियर ऐक होए जईसन कि हमन मन ऐक हन |
\v 23 मैहर ओमन मन म अउ तय हर मोर म सिध्द होए कर ऐक होए जई, अउ संसार हर जाने कि तय हर हि मोला भेजे हस, अउ जईसन तय हर मोर ले प्रेम रखे ओहीच नियर ओमन ले भी प्रेम रखे |
\v 24 हे दाऊ, मैहर चाहथो कि जेमन ला तय हर मोला देहे सह, जिहा मैहर हवो ओमन भी मोर संग म रहे, कि ओमन मन मोर ओ महिमा ला देखही जेला तय हर मोला देहे हस, काबर कि तय हर संसार कर बनाए ले आगू तय हर मोर ले प्रेम रखे |
\v 25 हे धार्मिक दाऊ, संसार हर मोला नी जानिस, लेकिन मैहर तोला जाने ; अउ ओमन मन भी जानिन कि तय हर मोला भेजे हस |
\v 26 मैहर तोर नाव ला ओमन ला बताए अउ बतात भी रहू कि जे प्रेम तोला मोर ले रहिस ओहर ओमन मन म रहे, अउ मैहर ओमन मन म रहू |
\c 18
\p \v 1 यीशु ये गोएठ मन ला कईह कर अपन चेला मन कर संग किद्रोन नरवा कर ओ पार गईस | हुवा ऐक बारी रहिस, जेमा ओहर अउ ओकर चेला मन गईन |
\v 2 ओकर पकड़वाए बाला यहूदा हर भी ओ जगहा ला जानत रहिस, काबर कि यीशु हर अपन चेला मन कर संग हुवा जात रहिस |
\v 3 तब यहूदा हर सैनिक मन कर ऐक दल ला अउ प्रधान याजक अउ फरीसी मन कती ले प्यादा मन ला ले कर, दीया अउ मशाल अउ हथियार मन ला लेहल हुवा अईस |
\v 4 "तब यीशु ओ सबेच गोएठ मन ला जेमन हर ओकर पर आए बाला रहिस जाएन कर, हिकलिस अउ ओमन ले कहिस, ""कोन ला खोजथा ?"" "
\v 5 "ओमन मन ओके ला उत्तर देहिन, ""यीशु नासरी ला |"" यीशु हर ओमन ले कहिस, ""मैहर ह्वो |""  ओकर पकड़ाए बाला यहूदा हर भी ओमन कर संग म ठड़होए रहिस |"
\v 6 "ओकर ये कहतेच हि, ""मैहर हवो,"" ओमन मन पाछू हईट कर भुईया म गिर पड़ीन |"
\v 7 "तब ओहर फिर ओमन ले पुछिस, ""तुमन मन कोन ला खोजत हवा | ""ओमन बोलिन, ""यीशु नासरी ला |"" "
\v 8 "यीशु हर उत्तर देहिस, ""मैहर त तुमन ला कह दारे हवो कि मैहर हवो, अगर मोला खोजथा त ऐमन ला जाए देवा |"""
\v 9 "ऐहर ऐकरे बर होईस कि ओ बचन हर पूरा होए जे ओहर कहे रहिस : ""जेमन ला तय हर मोला देहे ओमे ले मैहर ऐक झन ला भी नी भुलवाए |"""
\v 10 तब शमौन पतरस हर तलवार, जेहर ओकर जग रहिस, खिचिस अउ महायाजक कर दास पर चलाए कर ओकर जेवनी कान ला उड़ाए देहिस |ओ दास कर नाव मलखुस रहिस |
\v 11 "तब यीशु हर पतरस ले कहिस, ""अपन तलवार ला म्यान म रख | जे कटोरा दाऊ हर मोला देहिस है, का मैहर ओला नी पिओ ?"""
\v 12 तब शैनिक मन अउ ओमन कर सुबेदार अउ यहूदी मन कर प्यादा मन हर यीशु ला पकेड़ बाएंध लेहिन,
\v 13 अउ आगू ओला हन्ना जग लेके गईन, काबर कि ओहर ओ बरस कर महायाजक काइफा कर ससुर रहिस | 
\v 14 ऐहर ओहिच काइफा रहिस, जेहर यहूदी मन ला सलाह देहे रहिस कि हमर बर ऐक मैनसे ला मरे बर ठिक रहिस |  
\v 15 शमौन पतरस अउ ऐक दुसर चेला हर भी यीशु कर पाछू होए लेहिन | ये चेला हर महायाजक कर पहिचानदार रहिस, ऐकर बर ओहर यीशु कर संग महायाजक कर आंगन म गईस |
\v 16 लेकिन पतरस हर बाहिर दुरा म ठड़होए रहिस | तब ओहर दुसर चेला जेहर महायाजक कर पहिचानदार रहिस, बाहिर कती हिकालिस अउ दुरा कर पहरा दारिन ले कही के पतरस ला भी भीतर ले लानिस |
\v 17 "ओ दासी जेहर दुरा कर पहरा दारिन रहिस,पतरस ले कहिस, ""कहो तय भी त ये लोग कर चेला मन ले त नी हस ?"" ओहर कहिस, ""मैहर नी हवो |"""
\v 18 दास अउ प्यादा मन जाड़ कर कारन कोईला ला धधकाए के ठड़होए कर आगी तापत रहिन, अउ पतरस हर भी ओमन कर संग ठड़होए कर आगी तापत रहिस |
\v 19 तब महायाजक हर यीशु अउ ओकर चेला मन कर बिषय म अउ ओकर उपदेश कर बिषय म पूछा जाना करिस |
\v 20 "यीशु हर ओमन ला उत्तर देहिस, ""मैहर संसार ले खुईल कर गोएठियाए ; मैहर आराधनालय अउ मन्दिर मन म, जिहा सबेच यहूदी मन जुटत रहिन, हमेसेच उपदेश करे अउ लुकाए के कुछु ला नी कहे |"
\v 21 "तय हर मोर ले का पुछथस ? सुने बाला मन ले पुईछ ले कि मैहर ओमन ले का कहे | देख, ओमन मन जानथे कि मैहर का-का कहे |"" "
\v 22 "जब ओहर कहिस, त प्यादा मन ले ऐक झन हर जे लिघे ठड़होए रहिस, यीशु ला थोपियाए कर कहिस, ""का तय हर महायाजक ला ये नियर उत्तर देथस ?"" "
\v 23 "यीशु हर उत्तर देहिस, ""अगर मैहर बुरा कहे हो, त ओ बुराई कर गवाही दे ; लेकिन अगर भला कहे, त मोला काबर मारथस ?"""
\v 24 हन्ना हर ओला बांधल काइफा महायाजक जग भेज देहिस |
\v 25 "शमौन पतरस हर ठड़होए कर आगी तापत रहिस | तब ओमन मन ओकर ले कहिन, ""कहो तय भी त ओकर चेला मन ले त नी हस ?""ओहर मना कईर के कहिस, ""मैहर नी हो |"""
\v 26 "महायाजक कर दास मन ले ऐक झन हर,जे ओकर रिस्तेदार रहिस जेकर कान ला पतरस हर काएट देहे रहिस, बोलिस, ""का मैहर तोला ओमन मन कर संग बारी म नी देखे रहे ?"""
\v 27 पतरस हर फिर मना कईर गईस, अउ तुरतेच मुरगा हर बांग देहिस |
\v 28 त्बोमं मन यीशु ला काइफा जग किला म ले गईन, अउ भिनसरहा कर समय रहिस, लेकिन ओमन मन अपन किला कर भीतर नी गईन तले अशुध्द झिन होए लेकिन फसह खाए सके |
\v 29 "तब पिलातुस हर ओमन जग बाहिर हिकेल अईस अउ कहिस, ""तुमन मन ये लोग म कोन गोएठ पर आरोप लगाथा ?"""
\v 30 "ओमन मन ओके ला, उत्तर देहिन, ""अगर ओहर कुकरम नी करे रहतिस त हमन मन ओला तोर हाथ म नी सोपतेन |"""
\v 31 "पिलातुस हर ओमन ले कहिस, ""तुमन मन हि ले जावा अउ अपन व्यवस्था कर अनुसार ओकर न्याय करा |"" यहूदी मन ओकर ले कहिन, ""हमन ला अधिकार नी है कि हमन मन कोनो कर प्रान लेई |"""
\v 32 ऐहर ऐकर बर होईस कि यीशु कर ओ गोएठ हर पूरा होए जेला ओहर ये इसारा करत कहे रहिस कि ओकर मृत्यु कईसन होही | 
\v 33 "तब पिलातुस हर फिर किला कर भीतरी गईस, अउ यीशु ला बुलाए कर ओकर ले पुछिस, ""का तय हर यहूदी मन कर राजा हस ?"""
\v 34 "यीशु हर उत्तर देहिस, ""का तय हर ये गोएठ ला अपन कती ले कहथस या दुसर मन हर मोर बिषय म तोर ले ये कहिन है ?"""
\v 35 "पिलातुस हर उत्तर देहिस, ""का मैहर यहूदी हवो ? तोर भी जाति अउ प्रधान याजक मन हर तोला मोर हाथ म सौपिन है |तय हर का करे हस ?"""
\v 36 "यीशु हर उत्तर देहिस, ""मोर राएज ये संसार कर नी है ; अगर मोर राएज ये संसार कर होतिस, त मोर सेवक मन लड़तिन कि मैहर यहूदी मन कर हाथ म सौपल नी जाते :लेकिन मोर राएज हिया कर नी है |"""
\v 37 "पिलातुस हर यीशु ले कहिस, ""त का तय हर राजा हस ?""यीशु हर उत्तर देहिस, ""तय हर कहथस कि मैहर राजा हवो | मय हर ऐकरे बर जन्म लेहे अउ ऐकरे बर संसार म आए हवो कि सत्य कर गवाही दो | जे कोनो हर सत्य कर है, ओहर मोर शब्द ला सुनथे |"" "
\v 38 "पिलातुस हर यीशु ले कहिस, ""सत्य का है ?"" ये कह कर ओहर फिर यहूदी मन जग हिकेल गईस अउ ओमन ले कहिस, ""मय हर त ओमे कोनो दोष नी पाथो |"
\v 39 "पर तुमन मन कर ये रीती है कि मय हर फसह म तुमन मन बर ऐक लोग ला छोएड़ दो | तले का तुमन मन चाहत हवा कि मैहर तुमन मन बर यहूदी मन कर राजा ला छोएड़ दो ?"" "
\v 40 "तब ओमन मन फिर किरलाए कर कहिन, ""ऐला नही, लेकिन हमर बर बरअब्बा ला छोएड़ दे |"" अउ बरअब्बा हर डाकू रहिस |"
\c 19
\p \v 1 ऐकर पर पिलातुस हर यीशु ला कोड़ा मरवईस |
\v 2 सिपाही मन कांता मन मुकुट ला गुईथ कर ओकर मुड़ म रखिन, अउ ओला बैजनी कपरा ला पहिनईन, 
\v 3 "अउ ओकर लिघे आए आए कर कहे लागिन, ""हे यहूदी मन कर राजा, प्रनाम !"" अउ ओला थोपियाईन |"
\v 4 "तब पिलातुस हर फिर ले बाहिर हिकेल कर लोग मन ले कहिस, ""देखा, मय हर ओला तुमन जग फिर बहिर लानथो ; ताकि तुमन जाना की मय हर ओमे कुछोच भी दोष नी पाथो |"""
\v 5 "तब यीशु कांता मन कर मुकुट अउ बैजनी कपरा पहिनल हिकलिस ; अउ पिलातुस हर ओमन ले कहिस, ""देखा,ये लोग ला !"""
\v 6 "जब प्रधान याजक मन अउ प्यादा मन हर ओला देखीन, त किरलाए कर कहिन, ""ओला क्रूस म चड़हाए दा, क्रूस म !"" पिलातुस हर ओमन ले कहिस, ""तुमन ही लेके ओला क्रूस म चड़ावा, काबर की मैहर ओमे कोनो दोष नी पाए |"" "
\v 7 "यहूदी मन ओला उत्तर देहिन, ""हमर भी व्यवस्था है अउ ओ व्यवस्था कर अनुसार ओहर मारे जाए कर लाएक है, काबर की ओहर अपन आप ला परमेश्वर कर बेटा बनईस |"""
\v 8 जब पिलातुस हर ये गोएठ ला सुनिस त अउ भी डर गईस,
\v 9 "अउ फिर किला कर भीतर गईस अउ यीशु ले कहिस, ""तय हर कहा क हस ?"" लेकिन यीशु हर ओला कुछोच भी उत्तर नी देहिस |"
\v 10 "ऐकर पर पिलातुस हर ओकर ले कहिस, ""मोर ले काबर नी बोलथस ?का तय हर नी जानथस की तोला छोएड़ देहे कर अधिकार मोला है, अउ तोला क्रूस म चड़हाए कर भी अधिकार है |"""
\v 11 "यीशु हर उत्तर देहिस, ""अगर तोला ऊपर ले नी देहल जातिस,त तोर मोर म कुछू अधिकार नी होतीस ; ऐकरे बर जेहर मोला तोर हाथ म पकड़वईस है ओकर पाप हर ज्यादा है |"""
\v 12 "ऐकर कारन पिलातुस हर ओला छोएड़ देहे बर चाहिस, लेकिन यहूदी मन किरलाए-किरलाए कर कहिन, ""अगर तय हर ऐला छोएड़ देबे, त तोर भक्ति कैसर कती नी है | जे कोनो हर अपन आप ला राजा बनाथे  ओहर कैसर कर सामना करथे |"""
\v 13 ऐ गोएठ मन ला पिलातुस यीशु ला बाहिर लानिस अउ ओ जगहा ऐक चबूतरा रहिस जेहर इब्रानी म 'गब्बता' कहलाथे, अउ हुवा न्याय आसन म बईठिस |
\v 14 "ऐ फसह कर तियारी कर दिन रहिस, अउ छव घंटा कर लगभग रहिस | तब ओहर यहूदी मन ले कहिस, ""देखा तुमन कर राजा ला !"" "
\v 15 "लेकिन ओमन किरलाईन, ""ले जाव ! ले जाव !ओला क्रूस म चड़ हाए दे !"" पिलातुस हर ओमन ले कहिस, ""का मैहर तुमन कर राजा ला क्रूस म चड़ हाव ?""प्रधान याजक मन उत्तर देहिन, ""कैसर ला छोएड़ हमर अउ कोनो राजा नी है |"""
\v 16 तब ओहर यीशु ला ओमन कर हाथ म सौप देहिस ताकि यीशु क्रूस म चड़ हाए जाए |
\v 17 तब ओमन यीशु ला ले गईन, अउ ओहर अपन क्रूस ला उठाल ओ जगहा तक बाहिर गईस, जे खोपड़ी कर जगहा कहलात रहिस अउ इब्रानी म 'गुलगुता' |
\v 18 हुवा ओमन मन ओला अउ ओकर संग अउ दूई लोग मन ला क्रूस पर चड़हाए, ऐक ला ऐकती अउ दूसर ला ओ कती,अउ मांझा म यीशु ला |
\v 19 "पिलातुस हर ऐक दोष-पत्र लिईख कर क्रूस म लगाए देहिस, अउ ओमे ऐ लिखल रहिस,   ""यीशु नासरी, यहूदी मन कर राजा |"""
\v 20 ये दोष-पत्र ढेरेच यहूदी मन पड़हिन, काबर की ओ जगहा जिहा यीशु क्रूस म चड़हाल गए रहिस नगर कर लिघे रहिस ; अउ पत्र इब्रानी अउ लतीनी अउ यूनानी म लिखल रहिस |
\v 21 "तब यहूदी मन कर प्रधान याजक मन हर पिलातुस ले कहिस, "" 'यहूदी मन कर राजा'झिन लिख लेकिन ये की 'ओहर कहिस, मैहर यहूदी मन कर राजा हवो' |"""
\v 22 "पिलातुस हर उत्तर देहिस, ""मैहर जे लिख देहे, ओला लिख देहे |"""
\v 23 जब सैनिक मन यीशु ला क्रूस म चड़हाए दारिन, त ओकर कपराला लेके चाएर भाग करीन, हर सैनिक बर ऐक भाग, अउ कुरता ला भी लेहिन, लेकिन कुरता हर बिन सीयल ऊपर ले खालहे तक गाथल रहिस |
\v 24 "ऐकरे बर ओमन मन अपन म कहिन, ""हमन ऐला नी फाड़ब, लेकिन ऐकर म चिठ्ठी डालब की ऐहर काकर होही |"" ये ऐकरे बर होईस की पवित्र शास्त्र म जे कहल गए है ओ पूरा होए, ""ओमन मन मोर कपरा ला अपन म बाएट लेहिन अउ मोर कपरा म चिठ्ठी डालिन |""  "
\v 25 तले सैनिक मन हर ऐसन ही करीन | यीशु कर क्रूस जग ओकर दाई, अउ ओकर दाई कर बहिन, क्लोपास कर घरदारिन मरियम, अउ मरियम मगदलीनी ठड़होए रहिस |
\v 26 "जब यीशु हर अपन दाई, अउ ओ चेला ला जेकर ले ओहर प्रेम रखत रहिस लिघे ठड़होल देखिस त अपन दाई ले कहिस, ""हे नारी, देख,ये तोर बेटा है |"""
\v 27 "तब यीशु कर चेला ले कहिस, ""ऐ तोर दाई है |"" अउ ओहिच समय ले ओ चेला हर ओला अपन घर ले गईस |"
\v 28 "ऐकर पाछू यीशु हर ऐला जाएन कर की अब सब कुछु पूरा होए गिस है, ऐकरे बर की पवित्रशास्त्र म जे कहल गए है, ओहर पूरा होए, कहिस, ""मैहर प्यासा हवो |"""
\v 29 हुवा सिरका ले भरल ऐक भाड़ा रखल रहिस, तले ओमन मन सिरका म भिगाल स्पंज ला जुफा म रईख कर यीशु कर मुह ले लगईस |
\v 30 "जब यीशु कर ओ सिरका ला लेहिस, त कहिस, ""पूरा होईस "" ; अउ मुड़ ला झुकाए कर प्रान ला त्याग देहिस |"
\v 31 ऐकरे बर की ओहर तियारी कर दिन रहिस, यहूदी मन पिलातुस ले बिनती करीन की ओकर टांग मन ला तोएड़ देहल जाए अउ ओमन उतारे जाही, ताकी सब्द कर दिन ओमन क्रूस म झिन रहे, काबर की ओहर सब्द कर दिन बडेच दिन रहिस |
\v 32 तले सैनिक मन हर आए कर लोग मन ले आगू टांग मन ला तोड़ही तब दुसर ला भी, जे ओकर संग क्रूस म चदहाए गए रहिन ;  
\v 33 लेकिन जब यीशु जग आए कर देखिन की ओहर मईर गिस है की नही, त ओकर टांग मन ला नी तोड़िन | 
\v 34 लेकिन सैनिक मन ले ऐक हर बरछा ले ओकर पांजर ला बेधीन, अउ ओमे ले तुरतेच लहू अउ पानी हिकालिस |
\v 35 जेहर ऐला देखिस, ओहर गवाही देहिस है, अउ ओकर गवाही सहीच है ; अउ ओहर जानत है की ओहर सच कहथे की तुमन मन भी बिश्वास करा | 
\v 36 "ऐ गोएठ ऐकरे बर होईस की पवित्र-शास्त्र म जे कहल गए ओहर पूरा होए, ""यीशु कर कोनो हड्डी ला तोडल नी जाही |"""
\v 37 "फिर ऐक अउ जगहा म ये लिखल रहिस, ""जेला ओमन मन बेधे रहिन,ओकर म ओमन मन नजेर करही |"""
\v 38 ये गोएठ मन कर पाछू अरिमतिया कर युसूफ हर जे यीशु कर चेला रहिस, लेकिन यहूदी मन कर डर ले ऐ गोएठ ला छिपाए रखे रहिस, पिलातुस ले बिनती करिस की का ओहर यीशु कर लाश ला ले जाए सकथे |पिलातुस हर ओकर बिनती ला सुनिस, अउ ओहर आए कर यीशु कर लाश ला ले गईस |
\v 39 निकुदेमुस हर भी, जे आगू यीशु कर लिघे राएत म गए रहिस, पचास सेर कर लगभग मिलल गंधरस अउ एलवा ले अईस |
\v 40 तब ओमन मन यीशु कर लाश ला लेहिन,अउ यहूदी मन कर गाड़े कर रीती कर अनुसार ओला सुगन्ध द्रव्य कर संग कफन म लपेटिन |
\v 41 ओ जगहा म जिहा यीशु क्रूस म चड़हाए गए रहिस, ऐक बारी रहिस, अउ ओ बारी म ऐक नावा मठ रहिस जेमे कोनो कभो नी रखल गए रहिस |
\v 42 ऐकरे बर यहूदी मन कर तियारी कर दिन कर कारन ओमन मन यीशु ला ओहिच म रखिन,  काबर की ओ मठ हर लिघे रहिस | 
\c 20
\p \v 1 सप्ताह क आघु पहर मरियम मगदलीनी भिनसहारा अन्धरा रहत ही मरघट मा अईस, अउ पत्थरा ला मरघट ले हटाल देखिस ।
\v 2 "तब ओकर कुदिस अउ शमौन पतरस अउ ओ दुसर चेला कर लिघे जेकर ले यीशु हर प्रेम रखत रहिस, आए कर कहिस, ""ओमन मन प्रभु ला मठ म ले हिकाएल कर ले गईन है, अउ हमन मन नी जानन की ओला कोन जगहा म रईख देहिन है |"""
\v 3 त पतरस अउ ओ दूसर चेला हिकल कर मरघट कती चईल देहिन ।
\v 4 वो दोनो झन संग-संग कूदत रहीन, लेकिन दूसर चेला हर पतरस ले आघु बईड़ कर मरघट मा आघु पहुँचिस ।
\v 5 अउ झुईक कर कपरा पढ़ल देखिस, तबो ले वोहर भीतरी कती नी गईस ।
\v 6 त शमौन पतरस हर ओकर पाछु-पाछु पहुँचिस, अउ मरघट क भीतरी कती गईस्,  अउ कपरा पढ़ल देखिन ।
\v 7 अउ वो गमछा ओकर मुंड़ मा बान्धल रहीस। कपरा क संग पढ़ल नाहि लेकिन अलगेच एक जगहा लपेटल देखिन ।
\v 8 त दूसरा चेला मन भी जे मरघट म आघु पहुचे रहीन, भीतरी गईन अउ देएख कर विश्वास करीन ।
\v 9 वोहर त अझे ले पवित्र शास्त्र क वो गोएठ मन ला नी समझे रहीन कि ओला मरल मन ले जी उठही ।
\v 10 त ये चेला मन अपन घर कती फिर अईन ।
\v 11 लेकिन मरियम हर रोवत, मरघट क लिघे बाहरी कती ठड़होए रहीस । अउ रोवत-रोवत मरघट कती झुईक के,
\v 12 दूई स्वर्गदूत मन ला (उज्जवल) उज्जर कपरा पहिरल, एक लाहन सिरहाने, अउ दूसरा हर पैताने गोड़ कती बैठल देखिस । जिहा यीशु कर लास ला रखल रहीस ।
\v 13 ओहर ओकर से कहिस, हे नारी, तोय काबर रोथस ? ओहर ओला कहीस, वोमन मोर प्रभू ला उठाए ले गईन, अउ मैंहर नी जानत रहे कि ओला कहा रखीन हवे ।
\v 14 ये कह कर ओर पाछु लाहन मुड़ीस अउ यीशु ला ठड़होवल देखीस, लेकिन नी चिनहीस, कि येहर यीशु हवे ।
\v 15 यीशु हर ओकर से कहीस, हे नारी, तोय हर काबर रोवथस ? कोन ला खोजत हस ? ओहर (माली) कमिया समेझ कर ओकर से कहिस, हे महाराज, अगर तय हर ओला उठए लेहे हस त मोला बताए दे कि ओला कहा रखे आहा, अउ मैहर ओला ले जाहू ।
\v 16 यीशु हर ओकर से कहीस, ‘‘मरियम’’ ओहर पाछु मुईड़क ओला इब्रानी भाषा मा कहीस ‘‘रब्बूनी’’अर्थात्‘‘हे गुरू’’ |
\v 17 यीशु हर ओकर से कहीस, मोला झीन छुआ काबर कि मैंहर अझे ले दाउ क लिघे ऊपर कती नी गए है । लेकिन मोर भाई मन क लिघे जाए कर ओमन ला कह देबे कि मैंहर अपन दाउ अउ तुमन कर दाउ, अउ अपन मन क परमेश्वर अउ तुमन कर परमेश्वर क पास ऊपरे जाथो ।
\v 18 मरियम मगदलीनी हर जाए कर चेला मन ला बतईस । मैंहर प्रभू ला देखे, अउ ओहर मोला ये गोएठ कहीस ।
\v 19 ओहीच रोज जे सप्ताह के पहला रोज रहीस, सांझ कर बेरा मा जे वोहा क टुरा जेठन चेला मन रहीन यहुदिय क डर के मारे दुरा ढापल रहीस । त यीशु हर अईस, अउ ओमन मांझा म ठड़होए कर ओमन ले कहीस, ‘‘तुमन ला शान्ति मिलत रहे |”
\v 20 अउ ये कह कर ओहर अपन हाथ अउ अपन पंजरा ला ओमन ला दिखईस । त चेला मन प्रभू ला देख कर खुश होईन ।
\v 21 यीशु हर फिरेच ओमन ले कहीस,  “तुमन ला शान्ति मिलत रहे : जेकस दाउ हर मोला भेजे रहिस, वोहीच कस मैहर भी तुमन मन ला भेजथो |”
\v 22 ये कह कर ओहर ओमन मन पर फुकीस अउ ओमन ले कहीस,  “पवित्र आत्मा लेवा ।
\v 23 जेकर पाप ला तुमन छमा करीहा, वो ओकर बर छमा करल है । जेमन क तुमन रखीहा, वो रखल गये है |”
\v 24 लेकिन बारह मन ले ऐक झन अर्थात थोमा जेहर दिदुमुस कहलात रहिस, जब यीशु अईस त ओमन कर संग मा नही रहीस ।
\v 25 जे घनी दूसर चेला मन ओकर ले कहेक लागीन, ‘‘हमन प्रभु ला देखे हन,”  तब ओहर ओमन ले कहीस, जब ले मैंहर ओकर हाथ म काटी क छेदा ला नी देखहू,  अउ काँटी कर छेदा मा अपन उंगली ला नी डालहू, तब ले मैंहर विश्वास नी करहू |”
\v 26 आठ रोज कर पाछु ओकर चेला मन फेर घर कर भितर म रहीन, अउ थोमा ओमन कर संग रहीस ; अउ ढुरा हर बंद रहीस, त यीशु अईस अउ ओमन कर मांझी मा ठड़होए कर कहीस,  “तुमन ला शान्ति मिलत रहे |”
\v 27 त ओहर थोमा ले कहीस, ‘‘अपन उंगली ला हिया आए कर मोर हाथ ला देख, अउ अपन हाथ लाए कर मोर पंजरा मा डाएल दे,  अउ अविश्वासी मनिसे नही लेकिन विश्वासी मनिसे होव |”
\v 28 ऐला सुईन कर थोमा हर उत्तर देहिस, ‘‘हे मोर प्रभु, हे मोर परमेश्वर !”
\v 29 यीशु हर ओकर से कहीस,  “तय हर मोला देखे हस, ऐकरे बर विश्वास करे हस ? धन्य वो हे जेहर मन हर बिगर देखे विश्वास करीन |”
\v 30 यीशु हर अउ भी ढेरेच चिन्हा चेला मन कर आघु मा दिखईस, जेहर ये पुस्तक मा नी लिखल गए है ;
\v 31 लेकिन ऐहर ऐकर बर लिखल है कि तुमन विश्वास करीहा,  कि यीशु ही परमेश्वर कर बेटा मसीह हवे, अउ विश्वास कईरके ओकर नाव ले जीवन पईहा ।
\c 21
\p \v 1 ये गोयठ कर पाछु मा यीशु हर अपन आप लाहन तिबिरियास झरना क कगरे मा चेला मन म परगट होईस, अउ ये (रीति) विधि लाहन परगट करीस :
\v 2 शमौन पतरस, अउ थोमा, जेहर दिदुमुस कहलात रहीस, अउ गलील कर काना नगर मा नतनएल, अउ जबदी कर लईका,  अउ ओकर चेला मन म दूई झन अउ (ईकðा) मन जमा होए रहिन ।
\v 3 शमौन पतरस हर ओकर ले कहीस,  “मैंहर मछरी पकड़ेक बर जात आहो |”  ओमन मन हर, ओकर ले  कहीन, “हमन भी तोर संग चलथन |” तले वोमन हिकेल कर डोंगा मा चईड़ गईन, लेकिन ओ रायत कुछोच नी पकड़िन ।
\v 4 भिन सरहा होवत ही यीशु हर नदी कर कगरे म आए ठड़होइस ; तब चेला मन यीशु ला नी पहचानीन, कि ये यीशु हवे ।
\v 5 त यीशु हर ओकर ले कहीस, ‘‘हे लईका मन तुमन जग कुछोक मच्छरी हवे ?’’  ओमन हर उत्तर देहिन , “नी हवे |”
\v 6 ओहर ओमन ले कहीस,  “डोंगा कर जेवनी कती जाल लाहन डाला, तले ओमन जाल डालीन, अउ अब मछरी मन कर डेर बगरा कर कारन ओला खीचेक नी सकिन |
\v 7 त ओ चेला मन जेकर से यीशु हर प्रेम रखत रहिस, पतरस ले कहीस, ‘‘ये त प्रभु हवे !’’ शमौन पतरस हर ये सुइन कर कि वोहीच हर प्रभु हवे, कमर मा अंगरखा कईस लेहिस, काबर की वोहर नंगरा रहीस, अउ ओहर नदी मा कुइद देहिस ।
\v 8 लेकिन दूसर चेला मन डोंगा म मछरी मन ले भरल जाल लाहन खीचत अईन, काबर कि ओमन हर कगरे लाहन थोरकन दुरहिया रहीन, लेकिन कोनो हर दुई सौ हाथ मा रहीन ।
\v 9 जे घनी ओहर कगरे मा उतरीन, त ओमन कुईला कर आगी अउ ओकर मा मछरी ला रखीन,  अउ रोटी लाहन देखिन ।
\v 10 यीशु हर ओमन ले कहीस, जे मछरी मन ला तुमन हर अझे धरे हवा, ओकर म लाहन कुछोच लईहा ।
\v 11 त शमौन पतरस हर डोंगा म चईड़ कर एक सौ तिरपन ठन,  बड़खा मछरी मन ले  जाल म भरल कगरे लाहन खीचीस, अउ ऐतेक मछरी होये से भी जाल हर नाईच फटीस ।
\v 12 यीशु हर ओकर ले कहिस, “ आवा हमन भात (भोजन) खाबो । चेला मन ला ये कोनो लाहन सहन नी होईस कि ओर पूछे,  “तय कोन हवस ?” काबर कि ओमन मन जानत रहिन कि ओहर प्रभु हि है |
\v 13 यीशु हर अईस अउ रोटी लाहन लेके ओमन ला देहिस, अउ वोहीच कस मछरी ला भी देहिस ।
\v 14 येहर तीसर खेप हवे, कि यीशु हर मरल मन ले हन जी उईठ कर पाछु चेला मन ला दिखाई देहिस ।
\v 15 भात खाए कर पाछु यीशु हर शमौन पतरस ले कहीस, ‘‘हे शमौन, यूहना क लईका, का तय हर, येकर ले बइड़ कर मोला प्रेम करथस ?’’  ओहर ओकर से कहीस, ‘‘हा प्रभु, तय हर तो जानथस, कि मैहर तोर से परेम करथो |” ओहर ओकर से कहीस, मोर मेमना छेरी मन ला चराव ।
\v 16 ओहर फेरिच दूसर-तोर ओकर ले कहीस,  “हे शमौन, यूहना कर लईका, का तय हर मोर सले प्रेम करथस ?” ओहर ओकर ले कहीस, ‘‘हा प्रभु ; तय हर मोला जानथस, कि मैहर तोर से परेम करथो ।’’ ओहर ओकर से कहीस,  “मोर भेड़ मनक रख-रखाव कर ।“
\v 17 ओहर तीसर तोर ओकर से कहीस, ‘‘हे शमौन, यूहना कर लईका, का तय हर मोर से प्रेम करथस ?’’ पतरस हर हतास (उदास) होए गईस कि यीशु हर ओकर से तीसर तोर, ऐकस कहीस, का तय हर मोर से प्रेम करथस ? अउ ओकर से कहीस,  “हे प्रभु, तय हर त सबोच कुछो लाहन जानथस, तय हर ये भी जानथस कि मैंहर तोर से प्रेम करथो । यीशु हर ओकर से कहीस, ‘‘मोर भेड़ मन ला चराव ।’’
\v 18 मैंहर तोर से सहिच-सहिच कहथों, जेखन तय हर जवान रहे, त अपन कनिहा ला बाएध कर जहा कती चाहत रहे, ओहीच डहर फिरत रहे ; लेकिन जेघनी तय हर बूढ़ाए जाबे, त अपन हाथ लाहन लामा करबे, अउ दूसर लाहन तोर कनिहा बाईन्धकर, जहा लाहन तोय जाये बर नी चाहबे ओहा तोला जाए बर पड़ही |
\v 19 ओहर ये गोएठ मन ले इशारा देहिस कि पतरस कैसन मृत्यु ले परमेश्वर कर महिमा करही, अउ तब ओहर ओकर से कहीस, ‘‘मोर पाछु हो ले ।’’
\v 20 पतरस हर मुईड़ कर उस चेला मन ला पाछु से आत देखिस, जेकर से यीशु हर मया करथे अउ जेहर भात खाए कर पहर मा ओकर छाती कती झुइक के पूछिस,  “हे प्रभु, तोर पकड़वाये वाला कोन हे ?”
\v 21 ओला देखकर पतरस हर यीशु से कहीस, “ हे प्रभु, ऐकर का हाल होही ?”
\v 22 यीशु हर ओकर से कहीस,  “अगर मैहर चाहहु कि वोहर मोर आए तक रूके रही, त तोला ऐकर ले का है ? तोए हर मोर पाछु होए ले |”
\v 23 ऐकरे बर भाई मन म ये गोएठ हर बगेर गईस है कि ओ चेला हर नी मरही ; तबो ले यीशु हर ओकर ले ये नी कहे रहिस कि ओहर नी मरही, लेकिन ये कि “अगर मैहर चाहू कि वोहर मोर आए तक ठहरे रहे, त तोला ऐकर ले का ?”
\v 24 ऐहर वोही चेला हे, जे ये गोएठ कर गवाही देथे अउ जेहर ये गोएठ मन ला लिखिस है, अउ हमन जानथन कि ओकर गवाह सच्चा हे |
\v 25 अउ भी ढेरेच अकन बुता हे, जेला यीशु हर करीस ; अगर वोहर एक-एक कईरके लिखह जातिस, त मैहर समझत आहो कि ये पुस्तक,  जोहर लिखल जातीस वो (संसार) धरती म भी नी हमातीस |
