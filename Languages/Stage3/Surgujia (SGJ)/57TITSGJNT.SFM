\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1 पौलुस कती ले ले जे परमेश्वर क दास अउ यीशु मसीह क प्रेरित है,परमेश्वर क चुनल मन लोग क बिश्वास अउ ओ सत्य क पहिचान क अनुसार जे भक्ति क अनुसार है,
\v 2 ओ अनन्त जीवन क आशा पर जेकर प्रतिज्ञा परमेश्वर हर,जे झुठ गोठियाए नही सनातन ले करिस है,
\v 3 पर ठीक समय पर अपन बचन ला ओ प्रचार क द्वारा परगट करिस,जे हमर उध्दारकर्ता परमेश्वर क हुकुम क अनुसार मोला सोपल गईस है |
\v 4 तीतुस क नाव,जे बिश्वास क सहभागिता क बिचार ले मोर सच्चा बेटा है : परमेश्वर दाऊ अउ हमर उध्दारकर्ता मसीह यीशु कती ले तुमन ला अनुग्रह अउ शान्ति मिलत रहे |
\v 5 मैहर ऐकरे बर तोला क्रेते म छोएड़ आए रहे की तय बाचल गोएठ मन ला सुधारबे,अउ मोर हुकुम क अनुसार नगर नगर प्राचीन मन ला नियुक्त करबे |
\v 6 जे निर्दोष अउ ऐक ही घरदारिन क घरदार होए,जेमन क लईका मन भी बिश्वासी होए,अउ ओमन म लुचपन अउ नुरंकुशता क दोष झिन हो |
\v 7 काबर की अध्यक्ष ला परमेश्वर क भण्डारी होए क कारन निर्दोष होए बर चाही ; न हटी,न क्रोधी,न पियक्कड़,न मारपीट करे बाला,अउ न नीच क कमाई क लोभी होए,
\v 8 पर पहुना भजे बाला,भलाई क चाहे बाला,संयमी,न्यायी,पवित्र अउ जितेन्द्रिय होए ;
\v 9 अउ ओ बिश्वास योग्य बचन पर जे धर्मोपदेश क अनुसार है,स्थिर रहे की खरा शिक्षा ले उपदेश दे सके अउ बिरोधी मन क मुह ला भी बन्द कईर सके |
\v 10 काबर की डेरेच लोग मन निरंकुश,बकवादी अउ धोखा देहे बाला है ; बिशेष कईर के खतना बाला मन ले |
\v 11 ऐमन क मुह बन्द करे बर चाही | ये लोग मन नीच कमाई बर अनुचित गोएठ मन ला सिखाए के घर क घर ला बिगाएड़ देथे |
\v 12 ओहिच मन ले ऐक झन हर,जे ओहीच मन क भविष्यध्द क्ता है,कहिस आहे, ''क्रेती लोग मन हमेसेच झूठा,दुष्ट पशु,अउ आलसी पेटू होथे |''
\v 13 ये गवाही सहीच है,ऐकरे बर ओमन ला कड़ाई ले चेतावनी देहे कर की ओमन बिश्वास म पक्का होए जाए,
\v 14 अउ यहूदी मन क कथा कहानी मन अउ ओ मैनसे मन क आज्ञा मन पर मन झिन लगाबे,जे सत्य ले भटक जाथे |
\v 15 शुध्द लोग मन बर सब चीज हर भी शुध्द है,पर अशुध्द अउ अबिश्वासी मन बर कुछ भी शुध्द नी है,बरन ओमन क बुध्दि अउ बिवेक दोनोच हर अशुध्द है |
\v 16 ओमन कहथे की हमन परमेश्वर ला जानथन,पर अपन बुता मन ले ओकर इनकार करथे ; काबर की ओमन घ्रनित अउ आज्ञा नी माने बाला है,अउ कोनो बढ़िया बुता क लाएक नी है |
\c 2
\p \v 1 पर तय ऐसन गोएठ गोठियाल कर जे खरा उपदेश क लाएक है |
\v 2 मने की बुड़वा लोग मन सचेत अउ गम्भीर अउ संयमी होए,अउ ओमन क बिश्वास अउ प्रेम अउ धीरज पक्का होए |
\v 3 ऐहिच नियर बुढ़िया महिला मन क चाल-चलन पवित्र लोग मन जईसन होए ; ओमन दोष लगाए बला अउ पियक्कड़ नही,पर बढ़िया गोएठ क सिखाए बाला होए 
\v 4 ताकि ओमन जवान महिला मन ला चेतावनी देहत रहे की अपन घरदार मन ला अउ लईका मन ले प्रीति रखे रहे ;
\v 5 अउ संयमी,पतिव्रता,घर क कारबार करे बाला,भली,अउ अपन-अपन घरदार क अधीन रहे बाली होए,ताकि परमेश्वर क बचन क निन्दा झिन होए पाए |
\v 6 ऐसन ही जवान आदमी मन ला भी समझाए कर की संयमी होए |
\v 7 सब गोएठ मन म अपन आप ला भला बुता मन क नमूना बनाव | तोर उपदेश म सफाई,गम्भीरता,
\v 8 अउ ऐसन खराई पाईल जाए की कोनो हर ओला बुरा झिन कह सके,जेकर ले बिरोधी ला हमन पर कोनो दोष लगाए क अवसर नी पाए के लज्जित होए |
\v 9 दास मन ला समझाओ की अपन-अपन स्वामी क अधीन रहे,अउ सब गोएठ म ओमन ला प्रसन्न रखे,अउ उलट के जवाब झिन देहे ;
\v 10 चोरी चालाकी झिन करे,पर सब नियर ले पुरा बिश्वासी हिकले की ओमन सब गोएठ म हमर उध्दारकर्ता परमेश्वर क उपदेश क शोभा बड़हाए |
\v 11 काबर की परमेश्वर क ओ अनुग्रह परगट है,जे सब लोग मन क उध्दार क कारन है,
\v 12 अउ हमन ला चेतावनी देथे की हमन अभक्ति अउ संसारिक अभिलाषा मन ले मन ला फिराए के ये युग म संयम अउ धरम अउ भक्ति ले जीवन बिताए ;
\v 13 अउ ओ धन्य आशा क मने की अपन महान परमेश्वर अउ उध्दारकर्ता यीशु मसीह क महिमा क परगट होए क बाट जोहत रहब |
\v 14 जेहर अपन आप ला हमर बर दे देहिस की हमन हर नियर क अधरम ले छुड़ाए लेहे,अउ शुध्द कईर के अपन बर ऐक ऐसन जाति बनाए लेहे जे भला-भला बुता मन म तियार (सरगर्म) होए |
\v 15 पुरा अधिकार क संग ये गोएठ मन ला कह,अउ समझाव अउ सिखात रह | कोनोच हर तोला तुच्छ झिन  समझे पाए |
\c 3
\p \v 1 लोग मन ला सुध दिलाव की हाकिम मन ले अउ अधिकारी मन क अधीन रहे,अउ ओमन क आज्ञा माने,अउ हर ऐक बढ़िया बुता बर तियार रहे,
\v 2 कोनोच मन ला बदनाम झिन करे,झगरा दार झिन होए ; पर कोमल स्वभाव क होए,अउ सब लोग मन क संग बड़ा नम्रता क संग रहे |
\v 3 काबर की हमन भी आगु निर्बुध्दी,अउ हुकुम नी माने बाला,अउ भ्रम म पड़ल अउ कईख नियर क अभिलाषा मन अउ सुखबिलास क अधिकार(दासत्व)म रहा,अउ बैर भाव,अउ डाह करे म जीवन बितात रहा,अउ घृनित रहा,अउ ऐक दूसर ले बैर रखत रहा |
\v 4 पर जब हमर उध्दारकर्ता परमेश्वर क कृपा अउ लोग मन पर ओकर प्रेम परगट होईस,
\v 5 त ओहर हमर उध्दार करिस ; अउ धार्मिकता क बुता क कारन नही,जे हमन हर आप करेन,पर अपन दया क अनुसार नावा जनम क स्नान अउ पवित्र आत्मा क हमन ला नया बनाए क द्वारा होईस |
\v 6 जेला ओहर हमर उध्दारकर्ता यीशु मसीह क द्वारा हमन पर अधिकाई ले उझालिस |
\v 7 जेकर ले हमन ओकर अनुग्रह ले धर्मी ठहराए के,अनन्त जीवन क आशा क अनुसार बारिस बने हन |
\v 8 ये गोएठ सहिच है,अउ मैहर चाहथो की तय ये गोएठ मन क बिषय म मजबुती ले गोठियाए ऐकरे बर की जेमन मन परमेश्वर पर बिश्वास करथे,ओमन भला-भला बुता मनम लगे रहे क ध्यान रखही | ये गोएठ मन भला अउ लोग मनन क लाभ बर है |
\v 9 पर मुर्खता क बिवाद,अउ वंशा बलिए,अउ बिरोध अउ झगरा ले जे व्यवस्था क बिषय म होए,बचे रह ; काबर की ओमन निसफल अउ ब्यर्थ है |
\v 10 कोनो पाखण्ड ला ऐक या दूई तोर समझाए-बुझाए के ओकर ले अलगेच रह,
\v 11 ये जाएन क्र की ऐसन लोग हर भटेक गईस है,अउ अपन आप ला दोषी ठहराए के पाप करतेच रहथे |
\v 12 जब मैहर तोर जग अरतिमास या तुखिकुस ला भेजो त मोर जग निकुपुलिस आए बर प्रयत्न करबे,काबर की मैहर ओहीच ला जाड़ ला काटे क निश्चय करे हो |
\v 13 जेनास व्यवस्थापक अउ अपौल्लुस ला यत्न कईर के आगु पहुचाए दे,अउ देख की,ओमन ला कोनो चीज क कमी झिन होए पाए |
\v 14 हमर लोग मन भी जरूरत मन ला पुरा करे बर बढ़िया बुता म लगे रहे बर सिखे ताकि हारत (निस्फर) झिन रहे |
\v 15 मोर सब संगता मन क नमस्कार | जे बिश्वास क कारन हमन ले प्रीति रखथे,ओमन ला नमस्कार | तुमन सब पर अनुग्रह होवत रहे |
