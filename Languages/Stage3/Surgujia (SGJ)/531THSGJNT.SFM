\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पौलुस अउ सिलवानुस अउ तिमुथयुस कती ले थिस्सलुनिकिय मन क कलीसिया क नाव जेहर परमेश्वर दाउ अउ प्रभु यीशु मसीह म है |
\v 2 हमन अपन प्रार्थना मन म तुमन ला याद करथी अउ  हमेसेच तुमन सबेच क बारे म परमेश्वर ल धन्यवाद करथा  |
\v 3 अउ अपन परमेश्वर अउ दाउ क आगु तुमन कर बिश्वास क बुता,अउ परेमश्वर क मेहनत,अउ हमर प्रभु यीशु  मसीह म आशा क धीरता ल लगातार याद करथे |
\v 4 हे भाई मन,परमेश्वर क प्रिय लोग मन,हमन हर जानथी  कि तुमन चुनल गए होवा |
\v 5 काबर कि हमर सुसमाचार तुमन कर लिघे न केवल शब्द मात्र हि म वरन सामरथ अउ पवित्र आत्मा म,अउ बड़ निश्चय क सगं म पहुचिस है, जईसन तुमन जनथा कि हमन तुमन बर तुमन क मांझा म कईसन बईन रहेन |
\v 6 तुमन बड़का कलेश म पवित्र आत्मा क आनन्द क सगं म बचन ला माएन कर हमर अउ प्रभु क नियर चाल चले लगे हन |
\v 7 हिया तक ले कि मकिदुनिया अउ अखया क सबेच विशवासी मन बर तुमन आदर्श बनिहा |
\v 8 काबर कि तुमन हर हिया ले न केवल मकिदुनिया अउ अखया म प्रभु क बचन सुनाल गईस,लेकिन हमर विशवास  जेहर परमेश्वर पर है , हर जगहा मन म ऐकर चरचा बगेर  गइस है | कि हमन ला कहे क जरुरत ही नी है |
\v 9 काबर कि ओहर अपन ही हमर बारे म बताथे की  तुमन हर लिघे म आए के कईसन होईस,अउ तुमन कईसन मूर्ति मन कती ले परमेश्वर क कती फिरीहा,ताकि जिवते अउ सचे परमेश्वर क सेवा करा |
\v 10 अउ ओकर लईका क स्वर्ग म ले आए क बाट जोहते रह जेला ओमन हर मरल मन ले म जीलईस याने की यीशु  ला जे हमन ला आए बाला प्रकोप ले बचाही |
\c 2
\p \v 1 हे भाई मन,तुमन आप ही जानत हवा कि हमन क तुमन हर लिघे आए क ब्यर्थ नी होईस |
\v 2 बरन तुमन आप ही जानथा की आगु फिलीपी म दुख उठाए के अउ उपद्रव सहे के भी हमर परमेश्वर हर हमन ला ऐसन साहस देहिस,की हमन परमेश्वर क सुसमाचार ला अड़बड बिरोध होय क बावजूद भी तुमन ला सुनाऐन |
\v 3 काबर की हमर उपदेश म न भ्रम ले है अउ न अशुध्दता ले है,अउ न छल के संग है |
\v 4 पर जईसन परमेश्वर हर हमन ला योग्य ठहराए कर सुसमाचार ला सोपिस,हमन वहीच कस बरनन करथी अउ ऐकर म आदमी मन ला नही,लेकिन परमेश्वर ला जेहर  हमर मन ला जाचथे,खुश करथे |
\v 5 काबर की तुमन मन जानत हवा की हमन तो कभो चापलूसी क गोएठ नी करत हन,अउ न लोभी बर बहाना करत हन,परमेश्वर हर गवाह है | 
\v 6 अउ अगर हमन मशीह का प्रेरीत होए के कारन तुमन म बोझ डाएल सकत रहेन तभो हमन आदमी मन ले आदर नी चाहती,अउ तुमन ले न अउ कोनो ले |
\v 7 लेकीन जेकस दाई हर अपन लईका मन ला पालन पोसन करथे,ओहिच कस हमन भी तुहर मझार मे रईह के कोमलता दिखाथी |
\v 8 अउ ओहीच कस हमन तुमन बर लालसा करत,न केवल परमेश्वर क सुसमाचार म अपन अपन प्रान भी तुमन ला देहक बर तियार हन ऐकरे बर की हमर प्रिय होए गए हवा  |
\v 9 काबर की,हे भाई मन,तुमन हमर मेहनत अउ कष्ट ला याद रखता,हमन हर ऐक तोर रायत-दिना बुता दंधा करत  तुमन म परमेश्वर क सुसमाचार प्रचार करेन,की तुमन म ले कोनो ला भार नी होई |
\v 10 तुमन अपन,ही गवाह हवा,अउ परमेश्वर हर भी गवाह है की तुमन विश्वासी मन क मांझा म हमर ब्यवहार कईसन पवित्र अउ धार्मिक अउ निर्दोष रहिस |
\v 11 तुमन हर जनथा की जईसन दाऊ अपन लईका मन क संग ब्यवहार करथे ओहिच कस हमन भी तुमन मन ले हरेक झन ला उपदेश करथी , अउ शान्ति देहत,अउ समझात रहेन |
\v 12 की तुमन कर चाल-चलन परमेश्वर क योग्य होए,जे तुमन ला अपन राज्य अउ महिमा म बुलाथे |
\v 13 ऐकर बर की हमन भी परमेश्वर क धन्यवाद लगातार करथि,की जब हमर द्वारा परमेश्वर क सुसमाचार क बचन तुमन क लिघे पहुचिस,त तुमन हर ओला आदमी मन क नही लेकिन परमेश्वर क बचन समेझ कर (अउ सचमुच ऐहर ऐहीच कस है)गरहन करीस,अउ ओहर तुमन विश्वासी मन म जेमन विश्वास रखथा प्रभावशिल है |
\v 14 ऐकर बर तुमन,हे भाई मन,परमेश्वर क ओ कलीसिया  मन कस चाल चलेक लगा जेहर यहुदिया म मसीह यीशु म हे काबर की तुमन हर भी अपन आदमी मन ले ओहिच कस दुख पईहा जेकस ओमन मन ' यहूदी मन ले पाए रहा |
\v 15 जेमन हर प्रभु यीशु ला भी अउ भविश्यक्ता मन ला भी माएर डालिन अउ हमन ला सतईस,अउ परमेश्वर हर ओमन ले खुश नी रहिस,अउ ओ सबेच आदमी मनक विरोध करथे |
\v 16 अउ ओमन दुसर जायेत मन ले ओमन क उध्दार बर  गोएठ करेक बर हमन ला रोखथे,की हमेसेच अपन पाप क नपुआ भरत रहब,पर ओमन पर परमेश्वर क भयानक प्रकोप आए पहुचिस है |
\v 17 हे भाई मन,जब हमन थोर देर बर मन म नही बरन परगट म,तुमन ले अलगेच होए गए रहेन,त हमन मन बड़का लालसा क संग तुमन क मुह देखे बर अउ भी बगरा यत्न करिस |
\v 18 ऐकरे बर हमन मन (मने की मोला पौलुस हर)ऐक तोर नी बरन दुई तोर तुमन जग आऐक बर चाहे लेकिन शैतान हर हमन ला रोएक कर रखिस |
\v 19 भला हमर आसरा या आनन्द या बढ़ाई,का मुकुट है ? का हमर प्रभु यीशु क सम्मूख ओकर आए क समय म तुमन ही नी रईहा ?
\v 20 हमर बड़ाई अउ आनंद तुमन ही हवा |
\c 3
\p \v 1 ऐकर बर जब हमन ले अउ नी रहल गएस,त हमन हर  ये ठहराएन की एथेन्स म अकेलेच रह जाही ; 
\v 2 अउ हमन हर तिमुथियुस ला,जेहर मसीह क सुसमाचार म हमर भाई अउ परमेश्वर क सेवक हे,ऐकरे बर भेजे की ओहर तुमन ला जमाए (स्थिर) करही अउ तुमन मन क विश्वास क बिषय म तुमन ला समझाए, 
\v 3 की कोनो झन मन ये कलेस मन क कारन डगमगाए झिन जाए | काबर की तुमन हर अपन जानथा की हमन हर ऐकरेच मन बर ठहराल गए हन |  
\v 4 काबर की अगुच ले ही,जब हमन तुमन हिया रहेन त तुमन ले कहत रहेन की हमन ला कलेस उठाऐक बर पड़ही, अउ ओहिच कस होईस है , जईसन की तुमन मन हर जानत भी हवा | 
\v 5 ये कारन जब मोर ले अउ नी रहल गईस,त तुमन क विश्वास क हाल ला जानेक बर भेजिस,की कही ऐसन नी होए की परीछा करे बाला हर तुमन परीछा करीस होए,अउ हमर मेहनत व्यर्थ होए गईस हो |
\v 6 पर अझे तिमुथिस हर,जो तुमन मन क लिघे हमर हिया  अइस है,तुमन क विश्वास अउ प्रेम क सुसमाचार सुनाए अउ ये गोएठ ला भी सुनाए कि तुमन हमेसच प्रेम के संग म हमन याद करथा,अउ हमर ला देखेक कर लालसा रखत हवा,जेकस की हमन भी तुमन ला देके क |
\v 7 ऐकरे बर हे भाई मन हमन हर अपन सबेच दुख अउ कलेश म तुमन क विश्वास ले तुमन के बारे म शांति पाए |
\v 8 काबर की अगर तुमन प्रभु म स्थिर रहा त हमन जीवित हन |
\v 9 अउ जेकस आनंद हमन ला तुमन क कारन अपन परमेश्वर क आघु है,ओकर बदला म तुमन क बिषय म हमन कोन रीति ले परमेश्वर क धन्यवाद करब ?
\v 10 हमन रायत-दिन धेरेच ही प्रार्थना करत रहथन की तुमन क मुह ला देखे अउ तुमन क विश्वास का घटी ला पूरा करही |
\v 11 अब हमर परमेश्वर अउ दाऊ अपन ही अउ हमर प्रभु  यीशु,तुमन क हिया आए बर हमर अगुवाई कर ही |
\v 12 अउ प्रभु ऐसन करही की जईसन हमन तुमन ले प्रेम रखती,ओहिच कस तुमन हर भी प्रेम अपन म अउ सबेच आदमी मन क संग बढ़त अउ उनत्ति करत जाए |
\v 13 ताकि ओहर तुमन मन ला ऐसन स्थिर करही की जब हमार प्रभु यीशु अपन सबेच पवित्र आदमी मन क संग म आही,त ओहर हमर परमेश्वर अउ दाऊ क आघू पवित्रता म निर्दोष ठहरही | 
\c 4
\p \v 1 ऐकर बर हे भाई मन,हमन मन तुमन ले बिनती करथी, अउ तुमन ला प्रभु यीशु म समझाथन की जईसन तुमन हर हमर ले योग्य चाल चलेक बर अउ परमेश्वर ला खुश करेक बर सीखे आहा,अउ जेकस तुमन चलथा भी ओहीच कस अउ भी बड़हत जावा |
\v 2 काबर की तुमन हर जानत होवा की हमन हर प्रभु यीशु कती ले तुमन ला कोन कोन सा आज्ञा पहुचाएन |
\v 3 काबर की परमेश्वर की इक्छा ये है की तुमन पवित्र बना : मने की ब्यभिचार ले बचे रहा,
\v 4 अउ तुमन म ले हर एक पवित्रता अउ आदर क संग अपन घरदारीन ला पाए बर जानेक बर चाही, 
\v 5 अउ ये बूता अभिलाषा ले नही है,अउ न ओ जायेत मन क नियर जेमन परमेश्वर ला नी जानथे, 
\v 6 की ये गोएठ म कोनो अपन भाई ला नी ठगे,अउ न ओकर म दाव चलाए,काबर की प्रभु ये सबेच गोएठ मन क पलटा लेहे बाला है जेकस की हमन ले आगूच तुमन ले कहेन अउ चिताए भी रहेन |
\v 7 काबर की परमेश्वर हर हमन ले अशुद्ध होएक बर नही, लेकिन पवित्र होएक बर बुलईस है |
\v 8 ये कारन जेहर एला तुच्छ जनथे वोहर आदमी मन ला नहीं लेकिन परमेश्वर ला तुच्छ जानथे, जेहर अपन पवित्र आत्मा तुमन ल देथे |
\v 9 लेकिन भाईचारा मनक प्रेम का बारे म ये आवयशक नी है की मई हर तुम्हर लिघे कुचुह्च लिखहु काबर की  आपस म प्रेम राखेक तुमन हर आप ही परमेश्वर ले सीखे होवा |
\v 10 अउ सबेच मकिदुनिया क सबेच भाई मन क संघ एसन करथा घलो, लेकिन हे भाई मन हमन तुमन ल समझ्थी की अउ भी बढ़त जावा |
\v 11 अउ जेकस हमन हर तुमन ला आज्ञा देहे हन वोही कस चुपचाप रहेक अउ अपन अपन बुत्ता करेक अउ अपन अपन हाँथ म ले बुता करे का कोशिश करा |
\v 12 ताकि बारह बाला मन ले आदर प्राप्त करा अउ तुमन ल कोनो घटी न होही |
\v 13 हे भाई मन,हमन नी चाहथि की तुमन ओमन का बारे म जेहर सूतथे आज्ञानी रहा एसन नि होही की तुमन हर दुसर मन कस सोक करहिया जेमन कर आसरा नी है |
\v 14 काबर की अगर हमन बिश्वास करतेन की येशु हर मरिस अउ जी भी उठीस है ओहिच क संग म ले आही |
\v 15 काबर की हमन प्रभु का अनुसार तुमन ले ये कथो की हमन जे जीयत ही अउ प्रभु का आयेक तक ले बचे रहब,सुतल होअल मन ले कभो आगू नी बढब,|
\v 16 काबर की प्रभू आप ही स्वर्ग ले उतर्हिया,वो जुअर ललकार अउ प्रधान दूत का शब़ध सुनायेक देहि अउ परमेश्वर का तुरही फुकल जाही,अउ जेहर मशीह म मरल हे,ओहर आगू जी उठी |
\v 17 त हमन हर जे जीयत अउ बचे रहब,ओमन संघ बदरी म उठाऐ लेहल जाब,की हवा म प्रभु ले मिलब अउ ये रीती ले हमन हमेशा प्रभु क संघ म रहब |
\v 18 ऐ मंधे क गोएठ ले ऐक दुसर मन ला शान्ति देहल करा | 
\c 5
\p \v 1 पर हे भाई मन,ऐकर प्रयोजन नी है की समय अउ काल मन क बिषय म तुमन मन क लिघे कुछ लिखल जाए |
\v 2 काबर की तुमन अपन ही जानथा की जईसन रायेत के चोरहा हर आथे,ओहीच कस प्रभु क दिन भी आना होही |
\v 3 जब लोग मन कहत रही, ''कुशल है,अउ कुछोच भी भय नी है,'' त ओमन पर ऐकाएक बिनाश हर आए पड़ही,जे नियर गर्भब्ती पर दरद ; अउ ओमन कोनोच रीति ले नी बचही |
\v 4 पर हे भाई मन,तुमन त अन्धार म नी हा की ओ दिन हर तुमन पर चोरहा नियर आए पड़ही |
\v 5 काबर की तुमन सब ज्योति क सन्तान अउ दिन क सन्तान हवा ; हमन न रायेत क हन,न अन्धार क हन |
\v 6 ऐकरे बर हमन दुसर मन क नियर सुतत झिन रहब,पर जागत अउ सावधान रहब |
\v 7 काबर की जे सोथे ओमन रायेत ही म सुतथे,अउ जे मतवार होथे ओमन रायेत ही म मतवार होथे |
\v 8 पर हमन जे दिन क हन,बिश्वास अउ प्रेम क झिलम पहिन के अउ उध्दार क आशा क टोपी ला पहिन के सावधान रहब |
\v 9 काबर की परमेश्वर हर हमन ला क्रोध बर नही,लेकिन ऐकरे बर ठहरईस की हमन अपन प्रभु यीशु मसीह क द्वारा उध्दार ला पाबो |
\v 10 ओहर हमर बर ये कारन बर मरिस की हमन चाहे जागत रहे,चाहे सोवत रहे,सब ला मिलाए के ओहीच क संग जीअब |
\v 11 ये कारन ऐक दुसर ला शान्ति देवा अउ ऐक दुसर क उन्नति क कारन बना,जईसन की तुमन मन भी करथा |
\v 12 हे भाई मन,हमन तुमन ले बिनती करथन की जे तुमन म मेहनत करथन,अउ प्रभु म तुमन बर अगुवा है,अउ तुमन मन ला शिक्षा देथन,ओमन क सम्मान करा |
\v 13 अउ ओकर बुता मन क कारन प्रेम क संग ओमन ला डेरेच ही आदर क लायेक समझा | अपन म मेल मिलाप ले रहा |
\v 14 . हे भाई मन,हमन तुमन ला समझात हन की जे ठीक चाल नी रेंगे ओमन ला समझावा,काएर मन ला ढाढ़स दा, निरबल मन ला सम्भाला,सब कती ले सहनशीलता ला दिखावा |
\v 15 सावधान ! कोनोच हर किसी बुराई क बदला म बुराई झिन करा ; पर हमेसेच भलाई करा पर तत्पर रहा,अपनेच म अउ सब ले भी भलाई ही क चेष्टा करा |
\v 16 हमेसेच आनन्दित रहा |
\v 17 लगातार प्रार्थना म लगे रहा |
\v 18 हर गोएठ म धन्यवाद करा ; काबर की तुमन बर मसीह यीशु म परमेश्वर क ऐहीच इक्छा है |
\v 19 आत्मा ला झिन बुझावा | 
\v 20 भविश्यध्द वाणी मन ला तुच्छ झिन जानिहा |
\v 21 सब गोएठ मन ला परखा ; जेहर बढ़िया है ओला धरे रहा |
\v 22 सब नियर क बुराई मन ले बचे रहा |
\v 23 शान्ति क परमेश्वर हर अपन ही तुमन ला पुरा रीति ले पवित्र करे ;अउ तुमन क आत्मा अउ प्रान अउ देह हमर प्रभु यीशु मसीह क आए तक पुरा पुरा अउ निरदोष सुरक्षित रहे |
\v 24 तुमन क बुलाए बाला सच्चा है,अउ ओहर ऐहिच कस करही |
\v 25 हे भाई मन,हमर बर प्रार्थना करा |
\v 26 सब भाई मन ला पवित्र चुम्बन ले नमस्कार करा |
\v 27 मैहर तुमन ला प्रभु क कसम देहथो की ये पत्री ला सब भाई मन ला पईढ़ के सुनाल जाए |
\v 28 मैहर तुमन ला प्रभु क कसम देहथो की ये पत्री ला सब भाई मन ला पईढ़ के सुनाल जाए 
