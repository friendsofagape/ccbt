\id HEB
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  इब्रानियों
\toc1  इब्रानियों
\toc2  इब्रानियों
\mt1  Hebrews
\mt1 इब्रानियों
\c 1
\p
\v 1 पाछू कर दिन मन म परमेश्वर हर दाऊ-ददा मन ले तनिक-तनिक कईर कर अउ कई मन्धे कर भविष्यध्दक्ता मन कर द्वारा गोठियाए कर,
\v 2 ये आखरी दिन म हमन ले बेटा कर द्वारा गोठियाईस, जेला ओहर सबेच चीज मन कर बारिस ठहरईस अउ ओकरे द्वारा ओहर सबेच जगत कर रचना करिस है |
\v 3 ओहर ओकर महीमा क इनजोर अउ ओकर तत्व क छाप है । अउ सबेच चीज मन ला अपन सामर्थ क वचन ले सम्मालथे,ओहर पाप मन ला धोए के ऊचा जगहा म महामहिमन क जेवनी म जाए बैठीस |
\v 4 अउ स्वर्ग दूत मन ले ओतकेच ही उत्तम ठहरीस,जेतेक ओकर ओमन ले बड़खा पद क वारिस होए के उत्तम नाव पईन ।
\v 5 काबर कि स्वर्ग दूत मन ले ओकर कब कोनो ले कहीस, “ तय मोर बेटा (लईका) हस,आएज तय मोर ले पैदा होए हवस ?”अउ फेर ऐ, मैहर ओकर दाउ होहू,अउ ओहर मोर बेटा होही ?”
\v 6 अउ जब पहिलौठा ला जगत म फेर लाथे,त ऐ कहथे, “परमेश्वर क सबेच स्वर्गदूत मन ओला जोहारही (दण्डवत करही) ।
\v 7 अउ स्वर्ग दूत मन क बारे म ये कहथे, “ओहर अपन दूत मन ला धुका बईहर (हवा), अउ अपन सेवक मन ला धधकत आगी बनाथे ।
\v 8 लेकिन बेटा (लईका) क बारे म ऐ कहथे, “हे परमेश्वर, तोर सिहासन युगानुयुग (हमेसेच) बर रही, तोर राजय क राएज दंड न्याय क राएज दंड है ।
\v 9 तय हर धर्म ले प्रेम अउ अधर्म ले बैर रखेहस,ये कारन परमेश्वर हव तोर परमेश्वर हर तोर सब संगता मन ले बईड़ के हर्षरूपी तेल ले तोर अभिषेख करीस है ।”
\v 10 अउ ऐ कि, “ हे प्रभु आदि म तुमन हर पृथ्वी क नेव डाले,अउ स्वर्ग हर तोर हाथ मन क कारीगरी है |
\v 11 ओहर त नाएश होए जाही,लेकिन तय बने रहबे ; अउ ओहर सबेच हर कपरा क नियर जूनहा होए जाही ।
\v 12 अउ तय ओमन ला चादर क नियर लपेटबे,अउ ओमन कपरा क नियर बदेल जाही : पर तय ओहीच हस,अउ तोर बरस मन क आखरी नी होही |”
\v 13 अउ स्वर्ग दूत मन ले कब कोन हर कब कहीस, “तय मोर जेवनी कती बैईठ,जब तक कि मैहर तोर बैरी मन ला तोर गोड़ क खालहे क पीड़ही नी कईर देहू ?”
\v 14 का ओ सबेच सेवा टहल करेक बाला आत्मा मन नी है,जेहर उध्दार पाए बाला मन बर सेवा करेक बर भेजल जाथे ?
\c 2
\p \v 1 ऐ कारन चाही कि हमन ओ गोएठ मन ला जेला हमन हर सुने हन,अउ भी मन लगाबो,ऐसन झिन होए कि बहेक के ओमन ले दूरीहा चईल जई |
\v 2 काबर कि जे बचन हर स्वर्गदूत मन क द्वारा कहल गए रहीस, जब ओहर नी टलिस (स्थिर रहीस) अउ हर ऐक अपराध अउ आज्ञा नी मानेक ले ठिक-ठिक बदला मिलीस,
\v 3 त हमन मैनसे ऐकस बड़खा उद्धार ले निश्चित रइह कर कईसन बईच सकथी ? जेकर चर्चा आगुच-आगु प्रभु क द्वारा होईस,अउ सुनेक बाला मन क द्वारा हमन हर ऐकर निश्चय करेन
\v 4 अउ संग म परमेश्वर भी अपन इच्छा क अनुसार चिनहा,अउ  अदभुत बुता,मन क अऊ नान मन्घे क सामर्थ क बुता अउ पवित्र आत्मा क वरदान मन क बटवारा क द्वारा ऐकर गवाह देहत रहीस ।
\v 5 ओहर ओ आए बाला जगत,क जेकर चर्चा हमन करत रहेन, स्वर्गदूत मन क अधीन नी करीन 
\v 6 वरन कोनो हर कहीस ये गवाह देहीस, “आदमी का हे,कि तुमन ओकर सुघि लेथा ? या आदमी क लईका का हे,कि तुमन ओकर चिनता करथा ?
\v 7 तुमन हर ओला स्वर्गदूत मन ले कूछूच कम करेहा,तुमन हर ओकर म महिमा अउ आदर क मुकुट रखे हवे,अउ ओला अपन हाथ क बुता म अधिकार देहे हवा,
\v 8 तुमन हर सबेच कूछूच ओकर गोड़ क लिघे कईर देहे हवा ।’’ ऐकरे बर जब कि ओहर सबेच कुछूच ओकर अधिन म कईर देहीस,त ओहर कुछूच भी रईख नी छोड़ीस,जेहर ओकर अघीन म नी देखथी,
\v 9 पर हमन यीशु क जे स्वर्गदूत मन ला कुछूच ही कम बनाल गए रहीन । मरल क दुख उठाए क कारन महिमा अउ आदर क मुकुट पहिरल देखथी,ताकि परमेश्वर क अनुग्रह ले ओहर हर ऐक आदमी बर मरल क स्वाद ला चखही ।
\v 10 काबर कि जेकर बर सबेच कुछूच हे अउ जेकर द्वारा सबेच कुछूच हे,ओला ऐहिच हर बढ़िया (अच्छा) लागिस,कि जब ओहर ढेरेच अकुन लईका मन क महिमा म पहुचाही,त ओमन उध्दार क कर्ता ला  दुख उठाए क द्वारा सिद्ध करही ।
\v 11 काबर कि पवित्र करेक बाला अउ जेहर पवित्र करल जाथे,सबेच ऐक ही मूल क है ऐहिच कारन ओहर ओमन ला भाई कहे म नी लजाथे ।
\v 12 ओहर कहथे । “मैहर तोर नाव अपन भाई मन के सुनाहू । सभा क मांझा म मैहर तोर भवन म गाहू ’’,
\v 13 अउ फिर मैहर, “मैहर ओकर म भरोसा रखहू’’, अउ फिर ये,’’ देखा,मैहर ओ लड़का मन सहित जेला परमेश्वर हर मोला देहिस हे
\v 14 ऐकर बर जब कि लड़का मांस अउ खून क भागी हे,त ओहर आप भी ओमन ऐकस ओकर सहभागी होए गईन,ताकि मरल क द्वारा ओला जेला क ताकत मिले रहीस । मने की शैतान ला निकम्मा कईर देहिस ।
\v 15 अउ जेतेक झन मरेक क डईर के मारे जीवन भर दास (दासत्व) म फसे रहीन,ओमन ल छुड़ाए लेव,
\v 16 काबर कि ओहर त स्वर्गदूत मन क नही वरन् अब्राहम क बंश ला सम्मालथे ।
\v 17 ऐ कारन ओला चाही,कि सबेच गोएठ म अपन भाई मन क नियर बनही,जेमन ओहर ओ गोएठ मन ले जेहर परमेश्वर ले सम्बध रखथे,ऐक दयालु अउ विश्वास लाएक (योग्य) महायाजक बनीहा,ताकि मैनसे मन क पाप बर प्रायश्चित करही ।
\v 18 काबर कि जब ओहर परीक्षा क दशा म दुख उठईस,त ओहर ओमन क भी सहायता कईर सकथे,जेमन क परीक्षा होथे ।
\c 3
\p \v 1 ऐकर बर हे पवित्र भाई मन,तुमन जे स्वर्गीय बुलाहट म भागी हवा,ओ प्रेरित अउ महायाजक यीशु पर जेला हमन अंगीकार करथन ; ध्यान करा |
\v 2 ओहर अपन नियुक्त करने बाला मन क विश्वास योग्य रहीस, जईसन मूसा हर भी परमेश्वर क सबेच घर म रहीस,
\v 3 काबर कि यीशु हर मूसा ले ऐतेक बईड़ के महिमा क लाएक (योग्य) समझल गईस है,जेतेक कि घर क बनाए बाला घर ले बईड़ के  आदर रखथे ।
\v 4 काबर हर ऐक घर क कोनो न कोनोच बनाए बाला होथे । पर जेहर सबेच कुछू ला बनईस ओहर परमेश्वर है ।
\v 5 मूसा हर त परमेश्वर क सबेच घर म सेवक क नियर विश्वास योग्य रहिस की जे गोएठ मन क वरनन होएक बाला रहीस,ओमन क गवाह देही ।
\v 6 लेकिन यीशु मसीह बेटा (लईका) क नियर परमेश्वर क घर क अधिकारी हे ; अउ ओकर घर हमन ही,अगर हमन साहस म अउ अपन आशा (असरा) क घमण्ड पर आखरी तक ले दृढ़ता ले जमे (स्थिर) रहब ।
\v 7 तले जेकस पवित्र आत्मा हर कहथे, “अगर आएज तुमन ओकर शब्द सुनीहा, 
\v 8 त अपन मन ला कठोर झिन करीहा,जईसन कि गुस्सा दिलाए क समय अउ परीक्षा क दिन जंगल म करे रहा ।
\v 9 जिहा तुमन क दाऊ-ददा मन मोला जाएच के परखीन अउ चालीस बरस तक ले मोर बुता ला देखीन ।
\v 10 ये कारन मैहर,ओ समय क मैनसे मन ले गुस्साए रहे,अउ कहीस,ऐमन क मन हमेसेच भटकल रहथे,अउ ऐमन हर मोर डगर मन ला नी पहिचानीन ।’’
\v 11 तब मैहर गुस्सा म आए के कसम खाए, ‘ओमन मोर विश्राम म प्रवेश करेक नी पाही’|’’ 
\v 12 हे भाई मन,चवकस रईहा,कि तुमन ऐकस बुरा अउ अविश्वासी मन झिन होवा,जेहर तुमन ला जीवते परमेश्वर ले दुरीहा हटाए ले जाही ।
\v 13 वरन् जे दिन तक ले आएज क दिन कहल जाथे,हर दिन ऐक दुसर ला समझात रहा,ऐसन झिन होए कि तुमन म ले कोनोच झन पाप क छल म आए के कठोर होए जाही ।
\v 14 काबर कि हमन मसीह क भागीदार क होए हन,अगर हमन अपन शुरू (प्रथम) क भरोसा म आखरी तक ले दृढ़ता ले स्थिर रहब ।
\v 15 जईसन कहल जाथे, “अगर आएज तुमन ओकर शब्द ला सुनीहा, त अपन मन ला कठोर झिन करीहा,जेसन कि गुस्सा दिलाए क समय म करे रहा ।”
\v 16 भला कोन मैनसे मन हर सुईन के भी गुस्सा दिलईस ? का ओ सबेच झन मन नही,जेहर मूसा क द्वारा मिश्र ले हिकले रहिन ?
\v 17 अउ ओहर चालीस बरस तक ले कोन मैनसे मन ले गुस्साए रहीस ? का ओहिच मन ले नही,जेमन मन हर पाप करिन,अउ ओमन क लाश हर जंगल म पड़े रहीस ? 
\v 18 अउ ओहर काकर ले कसम खईस,कि तुमन मन हर मोर विश्राम म प्रवेश करेक बर नी पईहा ? का केवल ओमन ले नही जेमन मन हर आज्ञा ला नी मानिन ?
\v 19 तले हमन हर देखथन कि ओहर अविश्वासी क कारन प्रवेश नी कईर सकीन ।
\c 4
\p \v 1 ऐकरे बर जब कि ओकर विश्राम म प्रवेश करे क प्रतिज्ञा अझे तक ले हवे,त हमन ला डरेक बर चाही ऐकस झिन होए कि तुमन मन ले कोनोच हर ओकर ले वंचित रह जईहा ।
\v 2 काबर कि हमन ला ओमन नियर ही सुसमाचार सुनाल गईस है, पर सुनल बचन ले ओमन ला कुछूच फायदा नी होइस ; काबर कि सुने बाला मन क मन म विश्वास क संग म नी बईठिस ।
\v 3 लेकिन हमन जेमन हर विश्वास करेन,ओ विश्राम म प्रवेश करथी,जेकस ओहर कहीस । “मैहर अपन गुस्सा म कसम खाऐन कि ओमन मोर विश्राम म प्रवेश करेक नी पाही ।’’ अगर जगत क उत्पत्ति क समय ले ओकर बुता पूरा होए चुके रहीस |
\v 4 काबर कि सात वा दिन क बारे म ओहर कहीस,ऐ कहीस “परमेश्वर हर सात वा दिन अपन सबेच बुता मन ला निपटाए कर के विश्राम करीस ।”
\v 5 अउ ऐ जगहा म फिर ये कहथे, “ओमन मोर विश्राम म प्रवेश नी करेक पाही ।’’
\v 6 त जब ये गोएठ हर बाचीस है कि केतेक अउ है जेमन ओ विश्राम म प्रवेश करही,अउ जेमन ला ओकर सुसमाचार आगु सुनाल गईस, ओमन हर आज्ञा नी माने क कारन ओमे प्रवेश नी करीन,
\v 7 ऐकरे बर ओहर कोनोच विशेष दिन म ठहराए के ऐतेक दिन क पाछू दाऊद क पुस्तक म ओला ‘आएज क दिन कहथे | जईसन आगु  कहल गए रहीस । “अगर आएज तुमन ओकर शब्द ला सुनीहा,त अपन मन मन ला कठोर झिन  करीहा |’’
\v 8 काबर कि अगर यहोशू हर ओमन ला विश्राम म प्रवेश कराए लेतीस,त ओकर पाछू दूसर दिन क चर्चा नी होतीस ।
\v 9 जाएन लेवा कि परमेश्वर क मैनसे मन बर सब्द क विश्राम बचीस आहे ;
\v 10 काबर कि जेमन ओकर विश्राम म प्रवेश करीन आहे,ओमन भी परमेश्वर क आगु अपन बुता मन ला पुरा कईर के विश्राम करीन आहे ।
\v 11 तले हमन ओ विश्राम म प्रवेश करेक क प्रयास (कोशिश) करी, ऐसन झिन होए कि कोनो मन ओकर नियर आज्ञा नी माएन के,गिर परीस ।
\v 12 काबर कि परमेश्वर क वचन हर जीवित,अउ प्रबल,अउ हर ऐक दुई धारी तलवार ले भी ढेरेच धारदार आहे ; अउ प्रान,अउ आत्मा ला, अउ गाठ-गाठ अउ गुदा-गुदा ला अलगेच कईर के आर-पार ला बेदथे, अउ मन क भावना मन ला अउ विचार मन ला जाचथे ।
\v 13 सृष्टि क कोनोच चीज हर ओकर ले छिपल नी है । वरन् जेकर  ले हमन ला बुता है,ओकर आएख क आगु सबेच चीज मन खुलल अउ परगट है ।
\v 14 ऐकरे बर जब हमर ऐकस बड़खा महायाजक आहे जेहर स्वर्ग मन ले होए के गईस,मने की परमेश्वर क बेटा (लईका) यीशु त,आवा, हमन अपन अंगीकार ल दृढ़ता ले थामे रइहा ।
\v 15 काबर कि हमर ऐकस महायाजक नी है,जेहर हमर कमजोरी (निर्बलता) मन म हमर संग दुखीत नी होए सकही । वरन सबेच गोएठ म हमर ऐकस परखल त गईस,तभोच निस्पाप हिकलिस ।
\v 16 ऐकरे बर आवा,हमन अनुग्रह क सिहासन क लिये हिम्मत बाएध के चली,कि हमन म दया होए,अउ ओहर अनुग्रह पावब,जेहर जरूरत क समय म हमर सहायता करही ।
\c 5
\p \v 1 काबर कि हर ऐक महायाजक मैनसे मन ले लेहल जाथे अउ मैनसे मन बर,ओ गोएठ मन क विषय म जेहर परमेश्वर ले सम्बन्ध रखथे, ठहराए जाथे कि भेट अउ पाप बलि चड़हाल करही ।
\v 2 ओहर अज्ञान मन अउ भटकल मन कर साथ नरम ले व्यवहार कईर सकथे,ऐकरे बर कि ओहर खुदेच कमजोर ले घिरल रहथे ।
\v 3 ऐकरे बर ओला चाही कि जेकस मैनसे मन बर ओहिच कस अपन बर भी पाप बलि चड़हाल करही ।
\v 4 ऐ आदर कर पद कोनो अपनेच आप ले नी लेथे,जब ले कि हारून क नियर परमेश्वर कति ले ठहराए नी जाही ।
\v 5 ओहिच कसन मसीह हर भी महायाजक बनेक कर बड़ाई अपनेच आप ले नी लेहिस,लेकिन ओला ओहिच हर देहिस,जेहर ओकर ले कहे रहिस, “तय मोर बेटा हस,आएज मैहर तोला जन्माए हो ।’’
\v 6 ऐहिच नियर ओहर दूसर जगह म भी कहथे, “तय मलिकीदिसक कर रीती म हमेसेच (सदा) बर याजक हस ।’’
\v 7 यीशु हर अपन देह म रहेक कर दिन मन म ऊचे शब्द ले पुकाएर- पुकाएर के अउ आसू बहाए-बहाए के ओकर ले जेहर ओला मरे ले बचाए सकत रहीस प्रार्थना अउ बिनती करीस,अउ भक्ति क कारन ओकर सुनल गईस ।
\v 8 बेटा होए के भी ओहर दुख उठाए-उठाए के आज्ञा मानेक सीखीस,’’
\v 9 अउ सिद्ध बईन के,अपन सब आज्ञा मानेक बाला मन बर हमेसेच बर उध्दार कर कारन हो गईस ।
\v 10 अउ ओला परमेश्वर कति ले मलिकिसिदिक कर रीति म महायाजक कर पद मिलीस ।
\v 11 ऐकरे विषय म हमन ला ढेरेच गोएठ कहेक बर आहे,जेमन कर समझेक बर भी कठिन आहे,ऐकरे बर कि तुमन ऊचा सुनेक लागे हवा ।
\v 12 समय कर बिचार ले त तुमन ला गुरू होए जाए बर रहिस,तबो ले भी ऐ जरूरी होए गिस आहे कि कोनो तुमन ला परमेश्वर क बचन मन कर शुरू क शिक्षा फिर ले सिखाल जाही । तय त ऐसन होए गए हस कि तोला अन्न कर बदले अब तक ले दूध चाही ।
\v 13 काबर कि दूध पिवईया लईका मन ला त धरम कर बचन कर पहिचान नी होवे काबर कि ओहर लईका (बालक) है | 
\v 14 लेकिन अन्न सयाना मन बर है जेमन क ज्ञानन्द्रिय मन अभ्यास करत-करत भला-बुरा म भेद करेक म निपूर्ण होए गईस है ।
\c 6
\p \v 1 ऐकरे बर आवा मसीह कर शिक्षा कर शुरू क गोएठ मन ला छोएड़ के हमन सिद्धता कति आगे बढ़त जई,अउ मरल बुता मन ले मन फिराए,अउ परमेश्वर म विश्वास करेक,
\v 2 अउ बपतिस्मा मन अउ हाथ रखेक,अउ मरल मन ले जी उठेक, अउ आखरी न्याय का शिक्षा रूपी नेव फिर ले नी डालब |
\v 3 अगर परमेश्वर चाहही त हमन ऐहिच करबो ।
\v 4 काबर कि जेमन ऐक तोर (बार) ज्योति पईन आहे,अउ जेमन स्वर्गीय बरदान कर सवाद ला चईख दारीन आहे अउ पवित्र आत्मा कर भागी होए गईन आहे,
\v 5 अउ परमेश्वर कर उत्तम बचन कर अउ आए बाला युग कर सामर्थ कर स्वाद चख चुकिन हे,
\v 6 अगर ओमन भटेक जाही त ओमन ला मन फिराएक बर फिर नवा बनई अनहोना हे,काबर कि ओमन परमेश्वर कर बेटा ला अपन बर फिर ले क्रुस म चढाथे अउ परगट म ओकर उपर दोष लगाथे ।
\v 7 काबर कि जे धरती हर बर्षा कर पानी ला,जेहर ओकर ऊपर बार- बार पड़थे,पी पी के जे मैनसे मन बर ओहर जोतल बुनल जाथे ओमन कर काम क साग पात उपजाथे,ओहर परमेश्वर ले आशीष पाथे ।
\v 8 लेकिन अगर ओहर झाड़ अउ ऊट कटारा मन उगाही,त निकम्मा अउ श्रापित होए बर आहे अउ ओकर आखरी जलाए बर आहे ।
\v 9 पर हे प्रिय मन,जबकि हमन ऐ गोएठ मन ला कहथन तबो ले तुमन क विषय म हमन ऐकर ले बढ़िया अउ उध्दार बाला गोएठ मन कर भरोसा करथन |
\v 10 काबर कि परमेश्वर अन्याय करे बाला नी है कि तुमन कर बुता, अउ ओ प्रेम ला भूईल जाही,जेला तुमन ओकर नाम बर ऐहिच रीति ले देखाया,कि पवित्र मैनसे मन कर सेवा करा अउ करत भी हवा ।
\v 11 लेकिन हमन ढेरेच चाहथन कि तुमन मन ले हरेक जन आखरी तक ले पूरा आशा बर ऐहिच नियर कोशिश करतेच रहा ।
\v 12 ताकि तय आलसी झिन होए जाए,बरन ओमन कर अनुकरन करा जेमन विश्वास अउ धीरज ले प्रतिज्ञा मन कर बारिस होवत जाथे ।
\v 13 परमेश्वर हर अब्राहम ले प्रतिज्ञा करत समय जब किरया खाए बर अपन ले कोनो ला बड़खा नी पईस, त अपनेच हर किरया खाये के कहिस,
\v 14 “मोए सहीच म तोला ढेरेच आशिष देहू,अउ तोर संतान मन ला  बढ़ात जाहू |’’
\v 15 अउ ये रीति ले ओहर धिरज धईर के प्रतिज्ञा करल गईस गोएठ मन ला पईस ।
\v 16 मैनसे त अपन ले कोनो बड़खा कर शपथ खाल करथे,अउ ओमन कर सब विवाद कर फईसला सपथ ले पूरा (पक्का) होथे ।
\v 17 ऐकरे बर जब परमेश्वर हर प्रतिज्ञा कर वारिस मन पर अउ भी सफ्फा रीति ले परगट करेक बर चाहिस कि ओकर मतलब बदल नी सकथे,त किरया ला मान्झा म लानिस ।
\v 18 ताकि दुई बिन बदले गोएठ मन कर द्वारा,जेमन कर विषय म परमेश्वर कर झूठा ठहरई अनहोना हे,मजबूती ले हमर ढाढस बईन्ध जाही,जेमन शरन लेहे बर ऐकरे बर दउड़िन आहे कि ओ आशा ला जेहर आगू म रखल गईस आहे हासिल (प्राप्त) करब ।
\v 19 ओ आशा हर हमर प्रान बर लंगर आहे जेहर स्थिर अउ दृण हे, अउ पर्दा कर भीतर तक पहुचथे ।
\v 20 जेठन यीशु हर मलिकिसिदक कर रीति म हमेसेच (सदा) काल बर महायाजक बईन के हमर बर अगुआ रूप म प्रवेश करिस आहे ।
\c 7
\p \v 1 ये मलिकिसिदक शालेम क राजा, अऊ परमप्रघान परमेश्वर क याजक, सर्वदा याजक बने रहीस, जब अब्राहम राजा मन ला मायर कर लौट जात रहीस, त येही हर ओकर ले भेंट कराईकर ओला आशीष देहीस।
\v 2 ऐहिच ला अब्राहम हर सबेच चीज मन क दसवा अंश भी देहीस | ऐहर आगु अपन नाव क अर्थ क अनुसार,धरम क राजा,अउ फिर शालेम मने कि शान्ति क राजा है ।
\v 3 जेकर न दाउ,न दाई,न बंशावली है,जेकर दिन मन क न आदि है,अउ न जीवन क आखरी हवे ; लेकिन परमेश्वर क बेटा क,स्वरूप ठहेर के ओहर हमेसेच बर याजक बने रहथे ।
\v 4 अब ऐकर म ध्यान करा,कि ओहर कईसन महान रहीस जेकर कुलपति अब्राहम हर लुटल मन ले अच्छा ले अच्छा माल क दसवां अंश देहीस ।
\v 5 लेवी क संतान मन ले जेहर याजक क पद ला पाथे,ओमन ला हुकुम (आज्ञा) मिलिस आहे कि मैनसे मन,मने अपन भाई मन ले,चाहे ओमन अब्राहम ही क देह ले काबर हि जनमल होही,व्यवस्था क अनुसार दसवां अंश लेवा | 
\v 6 पर ऐहर,जे ओमन क वंशावली म क नी रहीस,अब्राहम ले दसवां अंश लेहीस,अउ जेला प्रतिज्ञा मिले रहीस ओला आशीष देहीस |
\v 7 ऐमे संका नी है कि छोट हर बड़खा ले आशीष पाथे |
\v 8 अउ हिया त मरनहार आदमी मन भी दसवां अंश लेथे,पर हुवा ओहीच हर लेथे,जेकर गवाही देहल जाथे,कि ओहर जीवित है | 
\v 9 त हमन ये भी कह सकथी कि लेवी हर भी,जेहर दसवा अंश लेथे,अब्राहम क द्वारा दसवा अंश देहीस |
\v 10 काबर कि जे समय मलिकिसिदक हर ओकर दाउ ले भेट करीस,ओ समय ओहर अपन दाउ क देह म रहीस |
\v 11 अगर लेवी मन याजक पद क द्वारा सिद्ध प्राप्त होए सकतिस (जेकर सहारा लोग मन ला व्यवस्था मिले रहिस ) त फिर का जरूरत रहीस कि दूसर याजक मलिकिसिदक क रीति म ठड़होए,अउ हारून क रीति क नी कहलाही ?
\v 12 काबर कि जब याजक क पद ला बदलेक जाथे,त व्यवस्था क भी बदले बर जरूरेच है ।
\v 13 काबर कि जेकर बारे म ये गोएठ कहल जाथे कि ओहर दूसर गोत्र क है,जेमे ले कोनो हर वेदी क सेवा नी करिस,
\v 14 त परगट है कि हमर प्रभु यहूदा क गोत्र म ले उगिस आहे,अउ ये गोत्र क बारे म मूसा हर याजक पद क कुछूच चर्चा नी करीस |
\v 15 हमर दावा अउ भी साफ़ (स्पस्ट) ले परगट होए जाथे, जब मलिकिसिदक क नियर ऐक  अउ याजक पैईदा होए जाथे,
\v 16 जेहर शारीरिक आज्ञा क व्यवस्था क अनुसार नी है,पर अविनाशी जीवन क सामर्थ्य क नियर चुनल (नियुक्त) गईस होही ।
\v 17 काबर कि ओकर बारे म ये गवाही देहल गईस है, “तय हर मलिकिसिदक क रीति म       युगानुयुग याजक हवस |’’
\v 18 ये नियर, आगु क आज्ञा कमजोर (निर्बल) अउ बिन फर क (निष्फल) होए क कारन छीप गईस |
\v 19 (ऐकरे बर कि व्यवस्था हर कोनो गोएठ ला सिद्ध नी करीस), अउ ओकर जगहा म ऐक ऐसन उत्तम आसरा रखल गए आहे जेकर द्वारा हमन परमेश्वर क लिघे म जाए सकथी |
\v 20 मसीह क चुनाव (नियुक्ति) बिन कसम क नी होईस,
\v 21 काबर कि ओहर त बिन कसम क याजक ठहराल गईस, पर ऐहर कसम क संग ओकर कती ले नियुक्त करल गए हे जेहर ओकर बारे म कहीस, “प्रभु हर कसम खईस, अउ ओहर ओकर से फिर नी पछताही,कि तय हर युगानुयुग याजक हे”।
\v 22 ये मन्धे यीशु ऐक उत्तम वाचा क जामिन ठहरीस ।
\v 23 ओमन त ढेरेच बड़खा संख्या म याजक बनत अईन, ऐकर कारन ऐहर रहीस,कि मृत्यु हर ओला रहेक नी देहत रहीस ; 
\v 24 पर ऐहर युगानुयुग रहथे,ये कारन ओकर याजक क पद अटल आहे |
\v 25 ऐकरे बर जेहर ओकर द्वारा परमेश्वर क लिघे आथे, ओहर ओमन क पूरा पूरा उध्दार कईर सकथे, काबर कि ओहर ओमन बर बिनती करेक बर हमेसेच (सर्वदा) जीवित आहे ।
\v 26 तले ऐसन ही महायाजक हमर लाएक (योग्य) रहीस,जेहर पवित्र,अउ निष्कपट,अउ निर्मल,अउ पापी मन ले अलगेच,अउ स्वर्ग ले भी ऊचा करल गए होतीस |
\v 27 ओ महायाजक मन क नियर ओला जरूरेच नही हे,कि रोज दिन आगु अपन पाप अउ फिर मैनसे मन क पाप बर बलिदान चढ़हाही ; काबर कि ओहर अपन आप ल बलिदान चढ़हाए कर ओला ऐक ही तोर म पूरा कईर देहिस ।                               
\v 28 काबर कि व्यवस्था त र्निबल आदमी मन ला महायाजक नियुक्त करथे । लेकिन ओ कसम क वचन,जेहर व्यवस्था क पाछु म खाल गईस,ओ बेटा ला नियुक्त करथे जेहर युगानुयुग बर सिद्ध करल गईस आहे । 
\c 8
\p \v 1 अब जे गोएठ ला हमन कहत रहेन,ओमे ले सबेच बड़खा गोएठ ऐहर हे कि हमर ऐकस महायाजक आहे,जेहर स्वर्ग म महामहिमन क सिहांसन क जेवनी कती जाए बैठीस आहे,
\v 2 अउ पवित्र जगहा अउ ओ सच्चा तम्बू क सेवक होईस,जेला कोनो आदमी हर नही,वरन प्रभु हर ठड़वईस आहे | 
\v 3 काबर कि हर ऐक महायाजक भेट अउ बलिदान चढ़हाए बर ठहराल जाथे,ये कारन जरूरेच हे कि ये याजक क लिघे भी कुछोच चढ़हाए बर होएक चाही ।
\v 4 अगर ओहर धरती म होतीस त कभो याजक नी होतीस,ऐकर बर कि व्यवस्था क अनुसार भेंट चढ़हाए बाला त आहे |
\v 5 ओमन स्वर्ग क चीज मन क प्रतिरूप अउ प्रतिबिम्ब क सेवा करथे ; जईसन जब मूसा हर तम्बू बनाएक म रहीस,त ओला ये चेतावनी मिलिस, “देख,जे नमूना तोला पहार म देखाल गए रहिस,ओकर अनुसार सबेच ला बनाबे |” 
\v 6 पर ओ याजक मन ले बईढ़ के सेवा यीशु ला मिलीस,काबर कि ओहर अउ भी उत्तम वाचा क मघ्यस्थ ठहरीस,जे अउ उत्तम प्रतिज्ञा क सहारा बान्धल गईस आहे ।
\v 7 काबर कि अगर ओहर आगु क वाचा हर र्निदोष होतीस,त दूसर बर मौका नी ढूढल जातीस । 
\v 8 पर ओहर ओमन म दोष लगाए के कहथे, “प्रभु कहथे,देखा,ओ दिन मन हर आत कि मैहर इस्त्राएल क घराने क संग अउ यहूदा क घराने क संग नवा वाचा बाधहू ।
\v 9 ऐहर ओ वाचा क नियर नी होही,जेला मैहर ओमन क दाउ ददा मन क संग ओ समय बान्धे रहे,जब मैहर ओमन क हाथ पकेड़ के ओमन ला मिस्त्र देश ले हिकाल लाएन ; काबर कि ओमन हर मोर वाचा म स्थिर नी रहीन,ऐकरे बर मैहर ओमन क सुधि नी लेहे,प्रभु हर ऐहिच कहथे ।
\v 10 फिर प्रभु कहथे,कि जे वाचा ला मैहर ओ दिन क पाछु इस्त्राएल क घराने मन क संग म बान्धहू,ओहर ये हवे कि मैहर अपन व्यवस्था ला ओमन क मन म डालहू,अउ ओला ओमन क हृदय मन म लिखहू, अउ मैहर ओमन क परमेश्वर ठहरहू अउ ओमन मोर मैनसे ठहरही ।
\v 11 अउ हर ऐक झन अपन देश बाला क अउ अपन भाई ला ये शिक्षा नी देही, कि तय प्रभु ला पहचान,काबर कि छोट ले बड़खा तक सबेच मोला जाऐन लेही ।
\v 12 काबर कि मैहर ओमन क अर्धम क बारे म दयालू होहू, अउ ओमन के पाप ला फिर याद नी करहू ।”
\v 13 नवा वाचा क स्थापना ले ओकर पहिला वाचा ला जूनहा ठहराए देहिस ; अउ जे चीज मन जूनहा अउ जीर्ण होए जाथे, ओकर मिटाए  जाएक जरूरेच आहे ।
\c 9
\p \v 1 ओ पहिला वाचा म भी सेवा क नियम रहिस, अउ ऐसन पवित्र जगहा रहीस,जेहर ये संसार क रहीस |
\v 2 काबर कि ऐक झाला (तम्बू) बनाल गईस, आगु क झाला म दीवट, अउ मेज,भेट क रोटी भी रहीस ; अउ ओहर पवित्र जगहा कहलाथे ।
\v 3 दूसर, परदा क पाछु म ओ तम्बू रहीस,जेहर परमपवि़त्र जगहा कहलाथे ।
\v 4 ओमे सोना क धूपदानी, अउ चाएरो कती ले सोना क मढ़ल वाचा क सन्दूक अउ ऐकर म मन्ना ले भरल सोना क मर्तबान अउ हारून क लाठी जेमा फूल फर आए गए रहीस अउ वाचा क पेटी मन रहिन ।
\v 5 ओकर उपर म दुइयोच तेजोमय करूब रहिस, जेहर प्रायश्चित क ढ़केक पर छाया करल रहीस ; ऐमन क ऐक-ऐक कईर के वर्णन करेक क अझे मवका नी है ।
\v 6 ये चीज मन ये रीति ले तियार होए दारीस, ओ पहिला झाला म याजक हर समय कईर के सेवा क बुता खत्म (सम्पन्न) करथे ।
\v 7 पर दूसर म केवल महायाजक बरस भर म ऐक तोर जाथे, अउ बिगर खून लेहे नी जाथे ; जेला ओहर अपन बर अउ लोग मन क भुइल चुक बर चड़हाथे ।
\v 8 ऐकर ले पवित्र आत्मा ऐहिच ला दिखाथे कि जब तक पहिला तम्बू खड़े आहे, तब तक ले पवित्र जगहा क डगर परगट नी होईस है |
\v 9 ये तम्बू हर आएज-काएल (वर्तमान) समय बर ऐक कहानी (दृष्टांत) है ; जेमे ऐसन भेट अउ बलिदान चड़हाल जाथे, जेकर ले आराधना करे बाला मन क विवके सिद्ध नी होए सकथे ।
\v 10 काबर कि केवल खाएक पीएक क चीज मन अउ भाति-भाति क नहाए क विधि क आधार म शाररीक नियम है । जेहर सुधारे क समय तक ले नियुक्त करल आहे |
\v 11 लेकिन जब मसीह हर आएक बाला बड़ीहा-बड़ीहा चीज मन क महायाजक होए के अईस, त ओहर अउ भी बड़खा अउ सिद्ध तम्बू ले होए के, जेहर हाथ क बनाल नही है मने की ये सृष्टि क नी है,
\v 12 अउ बकरा अउ बछरु मन क खून क द्वारा नही पर अपन ही खून क द्वारा, ऐकेच तोर म ही पवित्र जगहा म प्रवेश करीस अउ अनन्त क छुटकारा ला प्राप्त करीस ।
\v 13 काबर कि जब बकरा अउ बईला मन क खून अउ कलोर क राख क अपवित्र मैनसे मन म छिड़केए जाए शरीर क शुद्धता बर ओमन ला पवित्र करथे ।
\v 14 त मसीह क खून जेहर अपन आप क सनातन आत्मा क द्वारा परमेश्वर क आगु निर्दोष चड़हईस, तुमन मन क बिवेक ला मरल बुता मन ले काबर नी शुध्द करही ताकि तुमन जीवित परमेश्वर क सेवा करीहा ।
\v 15 ऐहिच कारन ओहर नवा वाचा क मध्यस्थ है, ताकि ओकर मरल क द्वारा जेहर आगु क वाचा क समय म अपराध मन ले छुटकारा पाएक बर होईस आहे, बुलाल मैनसे मन प्रतिज्ञा क अनुसार अनन्त मीरास ला पाही ।
\v 16 काबर कि जिहा वाचा ला बाधल गईस आहे हुवा वाचा बाघेक बाला मन म मृत्यु ला भी  समझ लेहेक बर जरूरेच आहे ।
\v 17 काबर कि ऐसन वाचा मरे पर पक्का होथे, अउ जब तक ले बाचा बान्धे बाला जीयत रहथे तब तक ले वाचा क बुता नी होथे |
\v 18 ऐकरे बर पहिला वाचा हर भी बिगर खून क नी बान्धल गईस ।
\v 19 काबर कि जब मूसा हर सबेच मैनसे मन ला व्यवस्था क सबेच (हर ऐक) आज्ञा सुनाए दारीस त ओहर बछरु अउ बकरा मन क खून लेके, पानी अउ लाल ऊन अउ जूफा क संग, ओ पुस्तक म अउ सबेच मैनसे मन म छिड़ेक देहीस ।
\v 20 अउ कहीस, “ऐहर ओ वाचा क खून है, जेकर आज्ञा परमेश्वर हर तुमन बर देहिस आहे ।”
\v 21 अउ ऐहिच रीति ले ओकर तम्बू अउ सेवा क सबेच चीज (समान) मन पर खून ला छिड़ेक देहिस ।
\v 22 सहिच त ऐहर है कि व्यवस्था क अनुसार प्रायह सबेच चीज मन खून क द्वारा शुद्ध करल जाथे, अउ बिन खून बहाए पाप मन क छमा नी है ।
\v 23 ऐकरे बर जरूरेच आहे कि स्वर्ग म क चीज मन क प्रतिरूप ये बलिदान मन क द्वारा शुद्ध करल जाही, पर स्वर्ग मन क चीज मन खुदेच ऐमन ले उत्तम बलिदान मन क द्वारा शुद्ध करल जाथे ।
\v 24 काबर कि मसीह हर ओ हाथ क बनाल पवित्र जगहा म, जेहर सच्चा पवित्र क जगहा  नमूना आहे, प्रवेश नी करीस पर स्वर्ग ही म प्रवेश करीस, ताकि हमर बर अब परमेश्वर क आगु म दिखाई देही |
\v 25 ये नही कि ओहर अपन आप ला बार-बार चड़हाही, जईसन कि महायाजक हर बरस दूसर क खून ला ले के पवित्र जगहा म प्रवेश करल करथे ।
\v 26 नही त संसार क उत्पत्ति ले लेके ओके ला बार-बार दुख उठाए बर पड़तिस ; पर अब युग क आखरी म ओहर ऐकीच बार परगट होइस आहे, ताकि अपन ही बलिदान द्वारा पाप ला दूरीहा कईर देही ।
\v 27 अउ जईसन आदमी मन क ऐक बार मरेक बर अउ ओकर पाछु न्याय क होए बर नियुक्त आहे ।
\v 28 ओहीच कस मसीह भी ढेरेच झन मन क पाप मन ला उठाए लेहे बर ऐकेच तोर बलिदान होईस ; अउ जे मैनसे मन ओकर बाट जोहथे ओमन क उध्दार करे बर दूसर तोर बिन पाप क उठाए दिखाई देही ।   
\c 10
\p \v 1 काबर कि व्यवस्था, जेमे आए बाला बढ़िया चीज मन क प्रति छाप है पर ओमन क असली स्वरूप नी है, ऐकर बर ओ ऐक ही मन्धे क बलिदान मन क द्वारा जेहर हर बरस अचूक चड़हाए जाथे, लिघे आए बाला मन ला कभो सिध्द नी कईर सकथे ।
\v 2 नही त ओमन क चड़हाए जाए बर बन्द काबर नी होए जातिस ? ऐकर बर सेवा करेक बाला ऐक ही बार शुद्ध होए जातिन, त फिर ओमन क विवेक ओमन ला पापी नी ठहरातीस | 
\v 3 लेकिन ओमन क द्वारा हर बरस पाप मन क याद होवत रहथे | 
\v 4 काबर कि ऐहर अनहोना है कि बईला अउ बकरा मन क लहू पाप मन ला दूर करही ।
\v 5 ये कारन ओहर जगत म आत समय कहथे, “बलिदान अउ भेट तय हर नी चाहे, पर मोर बर ऐक ही देह ला तियार करीस ।
\v 6 होम बली मन ले अउ पाप बली मन ले तय हर खुश नी होए ।
\v 7 तब मैहर कहे, ‘देखा, मैहर आए गए हव, पवित्र शास्त्र म मोर बारे म लिखल आहे, ताकि हे परमेश्वर, तोर इच्छा ला पूरा करहू ’|”
\v 8 उपर त ओहर कहथे, “न तय हर बलिदान अउ भेट अउ होम बली मन अउ पाप बली मन ल चाहे, अउ न ओमन ले खुश होए, “मगर ये बलिदान त व्यवस्था क अनुसार चड़हाल जाथे ।
\v 9 फिर ऐ भी कहथे, “देखा, मैहर आए गए हवो, ताकि तोर इच्छा ला पूरा करहू,  “तले ओहर आगु ले उठाए देथे, ताकि दूसर मन ला नियुक्त करही ।
\v 10 ओहिच इच्छा ले हमन हर यीशु मसीह क देह ले ऐक ही तोर बलिदान चड़हाए जाए क द्वारा पवित्र करल गए हन |
\v 11 सबेच ऐक याजक त ठड़होए के रोज दिन म सेवा करथे, अउ ऐक ही मन्घे क बलिदान ला जेहर पाप मन ल कभो भी दूरीहा नी कईर सकथे, बार-बार चड़हाथे ।
\v 12 लेकिन ऐ आदमी त पाप मन क बदला ऐक ही बलिदान हमेशा बर चड़हाए कर परमेश्वर क जेवनी कती जाए बईठीस,
\v 13 अउ ओहीच समय ले ऐकर बाट जोहत आहे, कि ओकर बैरी ओकर गोड़ मन क तरी पीड़ही बनही | 
\v 14 काबर कि ओकर ऐक ही चड़हावा क द्वारा ओला जेहर पवित्र करल जाथे, हमेसेच बर सिद्ध कईर देहिस आहे ।
\v 15 अउ पवित्र आत्मा हर भी हमन ऐहिच गवाही देथे ; काबर कि ओमन हर आगु म कहे रहीस,
\v 16 “प्रभु हर कहथे कि जे वाचा मैहर ओ दिन क पाछु ओमन ले बान्धू ओहर ये है कि मैहर अपन नियम ला ओमन क हृदय म लिख हू अउ मैहर ओमन क बिवेक म डाएल देहू |”
\v 17 फिर ओहर ऐ कहथे, “मैहर ओमन क पाप मन ला अउ ओमन अर्धम क बुता मन ला कभो याद नी करहु |’’
\v 18 अउ जब ऐमन क छमा होए गईस आहे, त फिर पाप क बलिदान नी रहीस |
\v 19 ऐकरे बर हे भाई मन, जब हमन यीशु क खून क द्वारा ओ नवा अउ जीवित डगर ले पवित्र जगहा म प्रवेश करेक हियाव होए गईस आहे,
\v 20 जेहर ओकर परदा मने की अपन शरीर म ले होए के, हमर बर अभिषेक करीस आहे,
\v 21 अउ ऐकरे बर कि हमर ऐसन महान याजक आहे, जेहर परमेश्वर के घर क अधिकारी आहे,
\v 22 त आवा, हमन हर सच्चा मन अउ पूरा विश्वास क संग, अउ विवेक क दोष ला दूरीहा करेक बर हृदय म छिड़काव लेके, अउ देह ला शुद्ध पानी ले धुलवाए के परमेश्वर क लिघे जई |
\v 23 आवा हमन हर अपन आसरा (आशा) क अंगीकार ला दृढ़ता ले थामे रहब, काबर कि जेहर प्रतिज्ञा करीस आहे, ओहर सच्चा है ;
\v 24 अउ प्रेम, अउ भला बुता मन म उस्काए बर हमन ऐक दुसर क चिन्ता करल करबो,
\v 25 अउ ऐक दूसर क संग म जुटेक (इकट्ठा) बर नी छोड़ब, जईसन कि केतेक झन मन क रीति आहे, पर ऐक दूसर ला समझात रहब ; अउ जईसन-जईसन ओ दिन ला लिघे आत देखिहा तईसन-तईसन अउ भी बगरा करल करीहा ।
\v 26 काबर कि सच्चाई क पहिचान हासिल करेक क पाछु अगर हमन जाएन बुईझ के पाप करत रहब, त पाप मन बर फिर कोनोच बलिदान बाचिस नी आहे ।
\v 27 हव, दण्ड क ऐक भयानक बाट जोहेक अउ आएग क ज्वलन बाचीस आहे । जेहर विरोधी मन ल भस्म कईर देही ।
\v 28 जब मूसा क व्यवस्था ला नी माने बाला, दुई या तीन झन मन क गवाह पर, बिन दया क माएर देहल जाथे,
\v 29 त सोएच लेवा कि ओहर केतेक अउ भी ढेरेच दण्ड क लाएक ठहरही, जेहर परमेश्वर क बेटा ला गोड़ ले रौदिस अउ वाचा क खून ला, जेकर द्वारा ओहर पवित्र ठहराल गईस, अपवित्र जानिस आहे, अउ अनुग्रह क आत्मा क अपमाएन करीस ।
\v 30 काबर कि हमन ओला जानथी, जेहर कहीस, “बदला लेहे कर मोर बुता आहे, मैहर ही बदला देहू |” अउ फिर ये, कि “प्रभु अपन मैनसे मन क न्याय करही ।’’
\v 31 जीवत परमेश्वर क हाथ मन म पड़ेक बर भयानक गोएठ आहे ।
\v 32 लेकिन ओ पाछु दिना ला याद करा, जेमन म तय हर ज्योति ला पाए के दुख मन क बड़खा संघर्स म स्थिर रही ।
\v 33 कभो कभो त ऐहिच तय निन्दा अउ क्लेश सहत तमासा बना, अउ कभो ऐहिच कि तुमन ओमन क साझा होवल दुर्दशा करल जाथे ।
\v 34 काबर कि तय हर कैदी मन क दुख म भी दुखी होए, अउ अपन संपत्ती ला भी आनंद ले लुटेक बर देहे ; ऐला जाएन के तोर जग ऐक अउ भी उत्तम अउ हमेसेच (सर्वदा) बर ठहरेक बाला संपत्ति आहे ।
\v 35 ऐकरे बर अपन हियाव झिन छोड़ीहा काबर कि ओकर प्रतिफर बड़खा आहे ।
\v 36 काबर कि तोला धीरज धरेक बर जरूरेच आहे, ताकि परमेश्वर क इच्छा ला पूरा कईर के  तुमन हर प्रतिज्ञा क फर ला पईहा ।
\v 37 “काबर कि अब ढेरेच कम समय रह गईस आहे, जब कि आएक बाला हर आही अउ देरी नी करही ।
\v 38 पर मोर धरमी जन हर बिश्वास ले जीवित रही, अउ अगर पाछु हईट जाही, त मोर मन हर ओकर ले खुश नी होही ।’’
\v 39 पर हमन हर हटेक बाला नी हन कि नाएश होए जई, पर विश्वास करेक बाला हन कि प्रान मन ला बचाबो । 
\c 11
\p \v 1 अब बिश्वास आशा करल चीज मन क निश्चय,अउ बिन देखल चीज मन क प्रमान है |
\v 2 काबर की ऐकरे बिषय म प्राचीन मन क बढ़िया गवाही देहल गईस |
\v 3 बिश्वास ही ले हमन मन जाएन जाथन की सब सृष्टि क रचना परमेश्वर क बचन क द्वारा होईस है | पर ये नही की जे कुछ भी देखे म आथे ओहर देखल चीज मन ले बनल है |
\v 4 बिश्वास ही ले हाबिल हर कैन ले उत्तम बलिदान परमेश्वर बर चढईस,अउ ओकरे द्वारा ओकर धरमी होए क गवाही भी देहल गईस है,काबर की परमेश्वर हर ओकर भेट मन क बिषय म गवाही देहिस ; अउ ओकरे द्वारा ओहर मरे पर भी अब तक ले गोठीयाथे |
\v 5 बिश्वास ही ले हनोक हर उठाल गईस की मृत्यु ला झिन देखे,अउ ओकर पता नी मिलिस काबर की परमेश्वर हर ओला उठाए लेहे रहिस,अउ ओकर उठाए जाए ले आगु ओकर ये गवाही देहल गए रहिस की ओहर परमेश्वर ला खुश करिस है |
\v 6 अउ बिश्वास क बिना खुश करेबर अनहोना है ; काबर की परमेश्वर क लिघे आए बाला ला बिश्वास करे बर चाही की ओहर है,अउ अपन खोजे बाला मन ला प्रतिफल देथे |
\v 7 बिश्वास ही ले नूह हर ओ गोएठ क बिषय म जे ओ समय म देखई नी देहत रहिस,चितावनी पाए के भक्ति क संग म अपन घराना मन बर डोंगा बनईस,अउ ओकर द्वारा ओकर संसार ला दोषी ठहरईस ; ओ धरम क बारिस होईस जेहर बिश्वास ले होथे |
\v 8 बिश्वास ही ले अब्राहम जब बुलाल गईस त हुकूम ला माएन के ऐसन जगहा म हिकेल गईस जेला मीरास म लेहे बाला रहिस ; अउ ये नी जानत रहिस की मैहर कोन कती जात हो,तबो ले हिकेल गईस |
\v 9 बिश्वास ही ले ओहर प्रतिज्ञा करल देश म,पराए देश म परदेशी मन क नियर,रह के इसहाक अउ याकूब सहित,जे ओकर संग म ओहीच प्रतिज्ञा क बारिस रहिस,तम्बू मन म बास करिस |
\v 10 काबर की ओहर ओ स्थिर नेव दार नगर क बाट जोहत रहिस,जेकर रचे बाला अउ बनाए बाला परमेश्वर है |
\v 11 बिश्वास ले सारा हर अपन बुड़िहा होए पर भी गरभ धारन करे क सामर्थ्य पईस,काबर की ओहर प्रतिज्ञा करे बाला ला सच्चा जाने रहिस |
\v 12 ये कारन ऐक ही जन ले,जेहर मरल नियर रहिस,अकाश क तारा मन अउ समुन्दर क तिर के बालू क नियर अनगिनित बंश जनमिन |
\v 13 ये सब बिश्वास ही क दशा म मरीन ; अउ ओमन मन प्रतिज्ञा करल चीज मन ला नी पईन,पर ओमन ला दूर ले देख के आनन्दित होइन अउ माएन लेहिन की हमन पृथ्बी पर परदेशी अउ बाहर क हन |
\v 14 जेमन ऐसन गोठियाथे,ओमन परगट करथे की स्वदेश क खोज म है | 
\v 15 अउ जे देश ले ओमन हिकेल आए रहिन,अगर ओमन क सुध करतिन त ओमन ला फिर(लौवट) जाए क अवसर रहिस |
\v 16 पर ओमन ऐक उत्तम मने की स्वर्ग देश क अभिलाषा है ; ऐकरे बर परमेश्वर ओमन क परमेश्वर कहलाए म ओमन ले नी लजाए,काबर की ओहर ओमन बर ऐक नगर तियार करिस है | 
\v 17 बिश्वास ही ले अब्राहम हर,परखे जाए क समय म,इसहाक ला बलिदान चढ़ईस ; अउ जेहर प्रतिज्ञा मन ला सहीच मानिस |
\v 18 अउ जेकर ले ये कहल गए रहिस, ''इसहाक ले तोर बंश कहलाही,'' ओहीच हर अपन ऐकेच ठन बेटा ला चढ़ाए लागिस |
\v 19 काबर की ओहर माएन लेहिस,की परमेश्वर हर सामर्थी है की ओला मरल मन ले जिलाही ; तले ओहीच मन ले कहानी क रीति ले ओहर ओला फिर मिलिस |
\v 20 बिश्वास ही ले इसहाक हर याकूब अउ एसाव ला आए बाला गोएठ मन क बिषय म आशीष देहिस |
\v 21 बिश्वास ही ले याकूब हर मरत समय म यूसुफ क दोनोच बेटा मन ले ऐक ला आशीष देहिस,अउ अपन लाठी क अगरा पर सहारा लेके दण्डवत करिस |
\v 22 बिश्वास ही ले यूसुफ हर,जब ओहर मरे पर रहिस,त इस्त्राएल क सन्तान क हिकेल जाए क चरचा करिस,अउ अपन हाड़ मन क बिषय म हुकूम देहिस |
\v 23 बिश्वास ही ले मूसा म दाऊ दाई मन ओके ला,जनमे क पाछू तीन महीना तक ले लूकाए रखिन,काबर की ओमन मन देखिन की लईका हर सुन्दर है,अउ ओमन राजा क हुकूम ले नी डरिन |
\v 24 बिश्वास ही ले मूसा हर सियान होए के फिरोन क बेटी क बेटा कहलाए ले मना करिस |
\v 25 ऐकरे बर की ओला पाप म थोर दिन सुख भोगे ले परमेश्वर क लोग मन क संग दुख भोगे ले डेरेच ज्यादा उत्तम लागिस |
\v 26 ओहर मसीह क कारन निन्दित होए ले मिस्त्र क भण्डार ले बड़खा धन समझिस,काबर की ओकर आंख हर फर पाए कती लगे रहिस |
\v 27 बिश्वास ही ले राजा क क्रोध ले नी डईर के ओहर मिस्त्र ला छोएड़ देहिस,काबर की ओहर बिन देखल ला माना देखत मजबुत रहिस |
\v 28 बिश्वास ही ले ओहर फसह अउ लहू छिड़के क बिधि ला मानिस,की पहिलौठा क नाएस करे बाला इस्त्राएलिय मन पर हाथ नी डालिन |
\v 29 बिश्वास ही ले ओमन लाल समुन्दर क ओ पार ऐसनेच उतेर गईन,जईसन झुराल मूईया म ले ; अउ जब मिस्त्रिय मन ओहीच कस करेक बर चाहिन त सब झन मन दुईब मरीन |
\v 30 बिश्वास ही ले यरीहो क शहरपनाह,जब ओमन सात दिन तक ले ओला घूम डारिन,त ओहर गिर गईस |
\v 31 बिश्वास ही ले राहाब बेश्या हुकूम नी माने बाला मन क संग म नाएस नी होईस,ऐकरे बर की ओहर भेदी मन ला बढ़िया रखे रहिस |
\v 32 अब अउ का कहू ? काबर की समय नी रहिस की गिदोन क अउ बाराक अउ शिमशोन क,अउ यिफतह क,अउ दाऊद क अउ शमूएल क,अउ भविष्यध्दक्ता मन क बरन करो |
\v 33 ऐमन मन बिश्वास ही क द्वारा राएज जितिन ; धरम क बुता करीन ; प्रतिज्ञा करल चीज मन पईन ; सिंह मन क मुह ला बन्द करीन ;
\v 34 आगी क जलन ला ठण्डा करिस ; तलवार क धार ले बईच हिकलिन ; निरबता म बलवन्त होइन ; लड़ाई म बीर हिकलिन ; बिदेशी मन क फोज मन ला माएर भगईन |
\v 35 महिला मन अपन मरल मन ला फिर जीवित पईन ; केतेक झन त मार खात-खात मईर गिन अउ छुटकारा नी चाहिन,ऐकरे बर की उतम पुनरुत्थान क भागी होए |
\v 36 कई ऐक झन ठठ्ठो म उड़ाए जाए ; अउ किरा खाए बरन बांधल जाए,अउ कैद म परे क द्वारा परखल गईन |
\v 37 अउ जंगल मन म,अउ पहार मन म,अउ गुफा मन म,अउ पृथ्बी क दरार मन म भटकत फिरिन | संसार हर ओमन क लाएक नी रहिस |
\v 38 अउ जंगल मन म,अउ पहार मन म,अउ गुफा मन म,अउ पृथ्बी क दरार मन म भटकत फिरिन | संसार हर ओमन क लाएक नी रहिस |
\v 39 बिश्वास ही क द्वारा ये सब क बिषय म बढ़िया गवाही देहल गईस,तबो ले ओमन ला प्रतिज्ञा करल चीज नी मिलिस |
\v 40 काबर की परमेश्वर हर हमर बर आगु ले ऐक उत्तम गोएठ ठहरईस,कि ओमन हमर बिन सिध्द्ता ला झिन पहुचे |
\c 12
\p \v 1 ये कारन जब की गवाही कर ऐसन बड़खा बदरी हर घेरल आहे, त आवा, हरेच रोके बाला चीज अउ उलझाए बाला पाप ला दुरिहा कईर कर, ओ दौड़ जेमा हमन ला कूदे बर है धीरज ले कूदी,
\v 2 अउ बिश्वास कर कर्ता अउ सिध्द करे बाला यीशु कती ताकत रहब, जेहर ओ आनन्द बर जेहर ओकर आगू म धरल रहिस लाज कर कुछोच चिंता नी कईर के क्रूस कर दुख ला सहिस, अउ परमेश्वर कर सिहासन कर जेवनी कति जाए बैठिस |
\v 3 ऐकरे बर ओकर म धियान करा, जेहर अपन बिरोध म पापी मन कर एतेक बिरोध ला सह लेहिस की तुमन मन निराश होए कर साहस झिन छोएड़ देवा |
\v 4 तुमन मन पाप ले लड़त ओकर ले ऐसन झगरा नी करा की तुमन कर खून बहिस आहे ; 
\v 5 "अउ तुमन ओ उपदेश ला, जेला तुमन ला बेटा मन नियर देहल जाथे भुलाए गए हवा : ""हे मोर बेटा, प्रभु कर डाट ला हलका गोएठ झिन, अउ जब ओहर तोला घुड़कही त साहस झिन छोड़ | "
\v 6 "काबर की प्रभु जेकर ले प्रेम करथे, ओकर ताड़ना भी करथे, अउ जेला बेटा बनाए लेथे, ओला कोड़ा भी लगाथे |"""
\v 7 तुमन मन दुख ला ताड़ना समेझ कर सह लेवा ; परमेश्वर तुमन मन ला बेटा समेझ कर तुमन कर संग बरताव करथे | ओहर कोन नियर कर बेटा है जेकर ताड़ना दाऊ हर नी करथे ?
\v 8 अगर ओ ताड़ना जेकर भागी सबेच झन होथे, तुमन कर नी होही त तुमन मन बेटा नही, लेकिन व्यभिचार कर सन्तान ठहरिहा | 
\v 9 फिर जब की हमर साररिक दाऊ हर भी हमर ताड़ना करत रहिन अउ हमन मन ओमन कर आदर करेन, त का आत्मा मन कर दाऊ कर अउ भी अधीन नी रहब जेकर ले हमन मन जीवित रहब | 
\v 10 ओमन त अपन-अपन समझ कर अनुसार थोर दिन बर ताड़ना करत रहिस, पर ओहर त हमर लाभ बर करत रहिस, की हमन भी ओकर पवित्रता कर भागी होए जाब |
\v 11 आएज-काएल सबेच नियर कर ताड़ना आनन्द कर नी है, लेकिन शोक कर गोएठ देखाई देथे ; तबो ले जेमन ओला सहत-सहत पक्का होए गिन है, पाछू म ओमन ला चैन कर संग म धार्मिकता कर फर मिलथे | 
\v 12 ऐकरे बर ढीलई हाथ मन अउ कमजोर ठेगना मन ला सीधा करा,
\v 13 अउ अपन गोड़ मन बर सोझ डगर बनावा कि लंगड़ा भटक झिन जाए लेकिन भला चंगा होए जाए |
\v 14 सब ले मेल मिलाप रखा, अउ ओ पवित्रता कर खोजी होवा जेकर बिना कोनोच हर प्रभु ला कभो नी देखही ।
\v 15 ध्यान ले देखत रहा, ऐसन झिन होए कि कोनोच परमेश्वर कर अनुग्रह ले वंचित रह जाही, ऐ कोनो करूवा जेर फूइट के दुख देही, अउ ओकर द्वारा ढेरेच झन मैनसे मन अशुद्ध होए जाही ।
\v 16 ऐसन झिन होए कि कोनोच मैनसे मन व्यभिचार बाला, ऐ एसाव अधरमी होही जेकर ऐक तोर कर भात क बदले म अपन पहलौठा होए कर पद ला बेच डालिस ।
\v 17 तय हर जानथस कि पाछू म जब ओहर आशीष पानी पाए बर चाहिस त अयोग्य गिनल  गईस, अउ आसू बहाए बहाए के खोजेक ले भी मन फिराव कर मौका ओला नी मिलीस ।
\v 18 तय त ओ पहार क लिघे, जेला छुवल जाए सकत रहीस, अउ आएग ले प्रजवलित रहिस, अउ काला बदरी, अउ अन्धार,अउ आंधी क लिघे,
\v 19 अउ तुरही कर आवाज, अउ बोले बाला कर ऐसन शब्द क लिघे नी अईन, जेकर सुनोईया मन बिनती करिन कि अब हमन ले अउ गोएठ झिन करल जाही ।
\v 20 काबर कि ओमन ओ आज्ञा ला नी सह सकिन : “अगर कोनोच हर जानवर भी पहार ला  छुही त ओकर उपर पखना ले मारे जाही ।’’ 
\v 21 अउ ओ दर्शन ऐसन डरावन रहिस कि मूसा हर कहिस, “मैहर ढेरेच डरथो अउ कापथो ।’’
\v 22 लेकिन तोय सियोन कर पहार क लीघे, अउ जीवते परमेश्वर क नगर,स्वर्गीय यरूशलेम,क लीघे अउ लाखो स्वर्ग दूत मन
\v 23 अउ ओ पहलौठा मन कर साधारन सभा अउ कलिसिया,जेमन क नाव स्वर्ग म लिखल गईस हे,अउ सब झनक करे गए धर्मी मन कर आत्मा मन,
\v 24 अउ नवा वाचा कर मांझा यीशु अउ छिड़काव कर ओ लहू ठन आए हवा, जेकर हाबिल कर लहू ले बढ़िहा गोएठ मन ला कहथे ।
\v 25 सावधान रहा, अउ ओ कहे बाला मन ले मुह ला झिन फेरा, काबर कि ओ मैनसे मन जब धरती म क चेतावनी देहे बाला ले मुह मोएड़ के नी बईच सकीन, त हमन स्वर्ग म ले चेतावनी देहोईया ले मुह मोएड़ के कईसे बईच सकथन ?
\v 26 ओ समय त ओकर शब्द हर धरती ला हिलाए देहिस, लेकिन अब ओकर ऐ प्रतिज्ञा करिस आहे, “ऐक तोर फिर ले मय न केवल धरती ला लेकिन आकाश ला भी हिलाए देहू ।’’
\v 27 अउ ए वाकय ‘ऐक तोर फिर’ ऐ गोएठ ला प्रकट करथे कि जे चीज मन हिलाए जाथे, ओमन सिरजल चीज मन होएक कर कारन टईल जाही ; ताकि जे चीज मन हिलाए नी जाही, ओमन अटल बने रही |
\v 28 ऐकरे कारन हमन ऐ राएज ला पाए के जेहर हिलेक कर नी है कृतज्ञ होवब, अउ भक्ति, अउ भय कर संग म परमेश्वर कर ऐसन आराधना करब जेकर ले ओहर खुश होथे ;
\v 29 काबर कि हमर परमेश्वर हर भस्म करे बाला आगी है ।
\c 13
\p \v 1 भाईचारा कर प्रीति म बने रहा ।
\v 2 पहुनई करे बर झिन भूलईहिया, काबर कि ऐकर ले कुछ मैनसे मन म स्वर्ग दूत मन कर आदर सत्कार करिन आहे | 
\v 3 कैदी मन कर ऐसन सुध लेवा कि ओमन कर साथ तुमन मन भी कैद म हवा, अउ जेमन कर संग म बुरा बर्ताव करे हवा, ओमन भी ऐ समेझ के की सुध लेहल करा कि हमर भी देह आहे |
\v 4 बियाह हर सब म आदर कर गोएठ समझल जाए, अउ बियाह कर बिछौना बिना कलंक कर रहे, काबर कि परमेश्वर व्यभिचारी मन, अउ परस्त्रीगामी मन कर न्याय करही ।
\v 5 तुमन क स्वभाव म लोभ नी होए बर चाही, अउ जे तुमन जग आहे ओहिच म संतोस करा, काबर कि ओहर अपनेच कहिस हे, “मैहर तोला कबहो नी छोएड़ हू अउ न कबो त्याग हू ।’’
\v 6 ऐकरे बर हमन निडर होए के कहथन, प्रभु मोर सहायता करे बाला हे मोस नी करहू, माइनसे मोरका कर सकथे ।’’
\v 7 जेमन तुमन मन क अगुआ रहिन अउ जेमन तोला परमेश्वर कर वचन सुनाइन हे ओमन ला याद राख अऊ ध्यान ले ओमन कर चाल चलन कर आखरी देख के ओमन कर विश्वास कर अनुकरन करा
\v 8 यीशु मसीह काएल अउ आएज अउ युगानुयुग ऐकिच कसन आहे ।
\v 9 आने आने नियर कर विचित्र उपदेश मन ले झन भरमाए जावा, काबर कि मन कर अनुग्रह ले मजबूत रहई बढ़िया आहे, न कि ओ खाएक कर चीज मन ले जेमन ले काम रखे बाला मन ला कुछूच लाभ नी होईस |
\v 10 हमर ऐगोट ऐसन बेदी आहे जेकर ले खाएक कर अधिकार ओमन ला नी है जेमन तम्बू कर सेवा ला करथे ।
\v 11 काबर कि जे जानवर मन कर लहू महायाजक पाप बलि बर पवित्र स्थान म ले जाथे, ओमन कर देह ला छावनी कर बाहरी कति जलाए जाथे ।
\v 12 ऐकरे कारन यीशु हर भी मैनसे मन ला लहू ले पवित्र करे बर दूरा (फाटक) कर बाहरी दुख उठईस ।
\v 13 ऐकरे बर आवा, ओकर निन्दा ला अपन उपर लेके छावनी कर बाहरी ओकर ठन हिकेल  चलब |
\v 14 काबर कि ऐठन हमर कोनो स्थाई नगर नी है, वरन हमन ऐक आया बाला नगर कर खोज म हन |
\v 15 ऐकरे बर हमन ओकर द्वारा ले स्तुतिरूपी बलिदान, माने की ओ होठ मन कर फर जेमन ओकर नाव कर अंगीकार करथे, परमेश्वर ला हमेसेच बर चड़हाल करब | 
\v 16 भलाई करे ले अउ उदारता देखाए ले झन भुलावा, काबर कि परमेश्वर हर ऐकस बलिदान मन ले खुश होथे ।
\v 17 अपन अगुआ मन कर आज्ञा मन ला माना अउ ओमन कर अधीन रहा, काबर कि ओमन क नियर तुमन मन क प्रान मन बर जागत रहथन जेमन ला लेखा देहेक पड़ही ; ओमन ऐ बुता ला आनन्द ले करे, न कि जाड़ सांस ले लेई के, काबर कि ऐ दशा म तुमन ला कोनोच लाभ नी होही |
\v 18 हमर बर प्रार्थना करतेच रहा, काबर कि हमन ला भरोसा आहे कि हमर विवेक शुद्ध आहे, अउ हमन सब गोएठ मन म अच्छा चाल चलेक बर चाहथन ।
\v 19 प्रार्थना करे बर मय तुमन ला अउ भी समझाथो कि मय जल्दी तुमन ठन फिर ले आ सकहू |
\v 20 अब शांति देने बवला परमेश्वर, जेहर हमर प्रभु यीशु मसीह ला जेहर भेड़ मन कर महान रखबाला आहे सनातन वाचा कर लहु बर गुन ले मरल मन ले जियाय के ले अईस |
\v 21 तोला सब भले गोएठ म सिद्ध करही जेकर ले तय ओकर इच्छा पूरी करबे अउ जे कुछओला यीशु मसीह ले हमन म उत्पन्न करही ओकरेच महिमा युगयनुयुग होतेच रही । 
\v 22 हे, भाईमन मय तुमन ले विनती करथो कि ए उपदेश कर गोएठ मन ला सह लेवा काबर कि मय तुमन ला ढेर छोटेच लिखे हवो ।
\v 23 तुमन ला ये पता होए कि तीमुथियुस, हमर भाई हुए गईस हे अऊ अगर ओहर जल्दी आए गईस त मोर ओकर साथ तुमर ले भेट करहू |
\v 24 अपन सब अगुआ मन अउ सबेच पवित्र मैनसे मन ला नमस्कार कहा, इटली बाला मन तुमन ला नमस्कार कहथे |
\v 25 तुमन सब पर अनुग्रह होवत रहे । आमीन |
