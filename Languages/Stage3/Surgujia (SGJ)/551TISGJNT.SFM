\id 1TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 तीमुथियुस
\toc1  1 तीमुथियुस
\toc2  1 तीमुथियुस
\mt1  1 Timothy
\mt1 1 तीमुथियुस
\c 1
\p \v 1 पौलुस कती ले जे तुमन क उध्दारकर्ता परमेश्वर अउ हमर आशा क अधार मसीह यीशु क हुकूम ले मसीह यीशु क प्रेरित है,
\v 2 तीमुथियुस क नाव जे बिश्वास म मोर सच्चा बेटा है : दाऊ परमेश्वर,अउ हमर प्रभु मसीह यीशु कती ले तोला अनुग्रह,अउ दया अउ शान्ति मिलत रहे |
\v 3 जईसन मैहर मकिदुनिया जात घनी तोला समझाए रहे, की इफिसुस म रह के कुछ लोग मन ला हुकूम दे की दूसर  नियर क शिक्षा झिन देहे,
\v 4 अउ ओ कहानी मन अउ अनन्त बशाबली मन पर मन झिन लगाए,जेकर ले बिवाद होथे,अइ परमेश्वर क ओ प्रबन्ध क अनुसार नही,जे बिश्वास पर आधारित है | ओहिच कस फिर भी कहथो |
\v 5 हुकूम क सारांस ये है की शुध्द मन अउ बढ़िया बिवेक,अउ कपट रहित बिश्वास ले प्रेम उत्पन्न होए |
\v 6 ऐमन ला छोएड़ के कतेक लोग मन बकवास कती फिर गईन है,
\v 7 अउ व्यवस्थापक त होए बर चाहथे,पर जे गोएठ कहथे अउ जेला मजबुती ले गोठियाथे,ओमन ला समझथे भी नही |
\v 8 पर हमन जानथन की अगर कोनोच हर व्यवस्था ला उचित रीति ले बुता म लाही त ओहर भला है |
\v 9 ये जाएन के की व्यवस्था धरमी जन बर नही पर अधरमी मन बर,निरंकुस,भक्तिहीन,पापी,अपवित्र अउ अशुध्द लोग मन,दाऊ दाई मन क मारे बाला,हत्यारा,
\v 10 व्यभिचारी,पुरुषगामी,लोग मन के बेचे बाला,झूठ बोले बाला,अउ झूठा कसम खाए बाला,अउ ऐमन क अलाबा खरा उपदेश क सब बिरोधी मन बर ठहराल गईस है |
\v 11 ऐहिच हर परम धन्य परमेश्वर क महिमा क ओ सुसमाचार क अनुसार है जेला मोला सोपल गईस है |
\v 12 मैहर अपन प्रभु मसीह यीशु क जेहर मोला सामर्थ्य देहिस आहे,धन्यवाद करथो की ओहर मोला बिश्वास योग्य समेझ के अपन सेवा बर ठहरईस |
\v 13 मैहर त आगु ले निन्दा करे बाला,अउ सताए बाला,अउ अन्धेर करे बाला रहे ; तबो ले मोर पर दया होईस,काबर की मैहर अबिश्वास क दसा म बिन समझे बुझे ये बुता ला करे रहे |
\v 14 अउ हमर प्रभु क अनुग्रह ओ बिश्वास अउ प्रेम क संग जे मसीह यीशु म है,बहुताएत ले होईस |
\v 15 ये गोएठ सहीच अउ हर नियर माने क लाएक है की मसीह यीशु पापी मन क उध्दार करे बर जगत म अईस,जेमे सबले बड़खा मैहर होए |
\v 16 पर मोर पर ऐकरे बर दया होईस की मोर सबले बड़खा पापी म यीशु मसीह अपन पुरा सहन शीलता दिखाए,की जे लोग मन ओकर पर अनन्त जीवन बर बिश्वास करही ओमन बर मैहर ऐक नमूना बनो |
\v 17 अब सनातन राजा मने की अबिनाशी,अनदेखल,ऐकेच ठन परमेश्वर क आदर अउ महिमा युगानुयुग होवत रहे | आमीन |
\v 18 हे बेटा तीमुथियुस,ओ भविष्यध्दवानी मन क अनुसार जे आगु तोर बिषय म करल गए रहिस,मैहर ये हुकूम सोपथो की तय ओमन क अनुसार बढ़िया लड़ाई ला लड़त रह,
\v 19 अउ बिश्वास अउ बढ़िया बिवेक ला थामे रह,जेला दुरिहा करे क कारन केतेक झन मन क बिश्वास रूपी डोगा डूब गईस |
\v 20 ओहीच मन ले हुमिनयुस अउ सिकन्दर है,जेमन ला मैहर शैतान ला सोप देहे हो की ओहर परमेश्वर क निन्दा करे बर झिन सीखे |
\c 2
\p \v 1 अब मैहर सबले आघू ये अबिनती करथो की बिनती,अउ प्रार्थना,अउ धन्यवाद सब लोग मन बर करल जाए |
\v 2 राजा मन अउ सब उंचा पद बाला मन क निमित ऐकरे बर की हमन बिश्राम अउ चैन क संग भक्ति अउ गंभीरता ले जीवन बितई |
\v 3 ये हमर उध्दार कर्ता परमेश्वर ला बढ़िया लगतिस अउ भाथे भी,
\v 4 जेमन ये चाहथे की सब लोग मन क उध्दार होए,अउ ओमन सत्य ला भली भाति पहिचाए लेहे |
\v 5 काबर की परमेश्वर हर ऐक ही है,अउ परमेश्वर अउ लोग मन क मांझा म भी ऐक ही बिचवई है,मने की मसीह यीशु जेहर आदमी है |
\v 6 जेहर अपन आप ला सब क छुटकारा क दाम म दे देहिस,अउ ओकर गवाही ठीक समय पर देहल गईस |
\v 7 मैहर सहीच कहथो,झूठ नी बोलो,की मैहर ऐहिच बिचार ले प्रचारक अउ प्रेरित अउ दूसर जाति मन बर बिश्वास अउ सत्य क उपदेशक ठहराए गए |
\v 8 ऐकरे बर मैहर चाहथो की हर जगहा मन म आदमी हर,बिन क्रोध क अउ बिवाद क पवित्र हाथ ला उठाए के प्रार्थना करल करे |
\v 9 ओहीच कस महिला मन भी संकोच अउ संयम क संग सुहावल ओढ़ना मन ले अपन आप मन ला सवारे ; की चुन्दी गुथे अउ सोना अउ मोती मन अउ महगा कपरा मन ले,
\v 10 पर भला बुता मन ले,काबर की परमेश्वर क भक्ति करे बाली महिला मन ला ऐहिच उचित भी है |
\v 11 महिला मन ला चुप चाप पुरा अधीनता ले सिखेक बर चाही |
\v 12 मैहर कहथो की महिला झिन उपदेश करे,अउ न आदमी मन पर हुकूम चलाए,लेकिन चुप चाप रहे |
\v 13 काबर की आदम आगु,फिर ओकर बाद म हव्वा बनाल गईस ;
\v 14 अउ आदम बहकाल नी गईस,पर महिला बहकाए म आए के अपराधीन होईस |
\v 15 तबो ले महिला लईका जनमाए क द्वारा उध्दार पाही,अगर ओहर संयम सहित बिश्वास,प्रेम,अउ पवित्रता म स्थिर रहे |
\c 3
\p \v 1 ये गोएठ हर सत्य है की जेहर अध्यक्ष होए बर चाही,ओहर भला बुता क इक्छा करथे |
\v 2 ये जरुरेच है की अध्यक्ष निर्दोष,अउ ऐक ही घरदारिन क घरदार होए,सयमी,सुशिल,सभय,मेहमान नवाजी करे बाला,अउ सिखाए म निपूर्ण होए |
\v 3 . पियक्कड़ या मार पिट करे बाला झिन होए,बरन कोमल होए,अउ न झगरा दार होए,अउ न धन क लोभी होए |
\v 4 अपन घर क बढ़िया प्रबन्ध करत रहे,अउ अपन लईका छउवा मन क सबेच गंभीरता ले अधीन रखत हो |
\v 5 जब कोनो हर अपन घर क ही प्रबन्ध करे बर नी जानही , त परमेश्वर क कलीसिया क रखवाली कईसन करही ?
\v 6 . फिर ये की नावा चेला झिन होए,ऐसन झिन होए की अभिमान कईर के शैतान क सा दण्ड पाही |
\v 7 अउ बाहर बाला मन भी ओकर सुनाव दार होए,ऐसन झिन होए की निन्दित होए के शैतान क फन्दा म फईस जाए |
\v 8 ओहिच कस सेवक मन ला भी गम्भीर होए क बर चाही,दोरंगी,पियक्कड़ अउ नीच कमाई क लोभी झिन होए ; 
\v 9 . ओहिच कस सेवक मन ला भी गम्भीर होए क बर चाही,दोरंगी,पियक्कड़ अउ नीच कमाई क लोभी झिन होए ; 
\v 10 अउ ये भी आगु परखल जाए,तब अगर निर्दोष हिकले त सेवक क बुता ला करे |
\v 11 ऐहिच नियर महिला मन ला भी गम्भीर होए बर चाही   ; दोष लगाए बाला झिन होए,पर सचेत अउ सब गोएठ मन म बिश्वास योग्य होए |
\v 12 सेवक क ऐक ही घरदारिन क घरदार होए अउ लईका छउवा मन अउ अपन घर क बढ़िया प्रबन्ध करे बर जानत हो |
\v 13 काबर की जेहर सेवक क बुता ला बढ़िया ले कईर सकथे,ओमन अपन बर बढ़िया पद अउ ओ बिश्वास म जे मसीह यीशु म है,बडेच साहस हासिल करथे |
\v 14 मैहर तोर लिघे जल्दिच आए क आशा रखे पर भी ये गोएठ मन ला तोला ऐकरे बर लिखत आहो,
\v 15 की अगर मोर आए म देर होही,त तय जान ले की परमेश्वर क घराना  म जे जीवत परमेश्वर क कलीसिया है अउ जे सत्य क खुटा अउ नीव है,कईसन बरताव करेक बर चाही 
\v 16 ऐमे सन्देह नी है की भक्ति क भेद गम्भीर है, मने की,ओहर जे शरीर म परगट होईस,आत्मा म धरमी ठहरिस,स्वर्ग दूत मन ला दिखाई देहिस,दूसर जाति मन म ओकर प्रचार होईस,जगत हर ओकर पर बिश्वास करिस,अउ महिमा म उपर उठाल गईस |
\c 4
\p \v 1 लेकिन आत्मा हर साफ़ रूप ले कहथे की आए बाला समय मन म केतेक लोग मन भरमाए बाला आत्मा मन,अउ दुष्ट आत्मा मन क शिक्षा मन पर मन लगाए के बिश्वास ले बहक जाही |
\v 2 ये ओ झूठा लोग मन क कपट क कारन होही,जेमन क बिवेक माना जलत लोहा ले दागल गईस है |
\v 3 जेमन बिवाह करे ले रोकही,अउ भात क कुछ चीज मन ले अलगेच रहे क हुकूम देही,जेमन ला परमेश्वर हर ऐकरे बर सिरजिस की बिश्वास अउ सत्य क पहिचाने बाला ओमन ला धन्यवाद क संग म खाए |
\v 4 काबर की परमेश्वर क सिरजल हर ऐक चीज हर बढ़िया है,अउ कोनोच चीज हर अस्वीकार करे बाला नी है ; पर ये की धन्यवाद क संग म खाल जाए,
\v 5 काबर की परमेश्वर क बचन अउ प्रार्थना क द्वारा शुध्द होए जाथे |
\v 6 अगर तय भाई मन ला ये गोएठ म क याद दिलात रहबे ,त मसीह यीशु क बढ़िया सेवक ठहरबे ; अउ बिश्वास अउ ओ बढ़िया उपदेश क गोएठ ले,जेला तय हर मानत आए हस,तोर पालन पोषन होवत रही |
\v 7 पर अशुध्द अउ बूडीया मन क नीयर कहानी ले अलगेच रहा;अउ भकटी क साधना ल करा | 
\v 8 कबर की देह क साधना ले थोरकन फैयेदा होथे, भि क्त हर सबेच गोएठ मन बर लाभ दायक हे,कबर की ये समय क अउ आये बाला जीबन क भी प्रतिज्ञा हर येहीच बर हे |
\v 9 ये गोयठ सच अउ हर मंदेह ले मनेक क लायेक हे |
\v 10 कबर की हमन हर मेहनत अउ यत्न एकर बर करथी की हमन क आशा ओ जीवते परमेश्वर पर हे,जेहर सबेच आदमी मन क अउ निज  कइर क विश्वासीयो मन क  उद्धारकर्ता हे |
\v 11 ये गोयठ मन क आज्ञा देया अउ सिखात   रहा |
\v 12 कोनो हर तुमन क जवानी ल तुयेच नी समझेक पही; पर बचन, अउ चाल – चलन,अउ प्रेम,अउ विश्वाश,पवित्रता म विश्वश्सियो मन बर नमूना बाईन जवा |
\v 13 जब तक ले मैहर नी अहू,तब तक ले पढहेक अउ उपदेश देहेक अउ सीखायेक म लौलींन रहा |
\v 14 ओ वरदान क प्रति जे तुमर म हे,अउ भविश्याद्वानी क द्वारा प्रचिनो मन क हाथ रखत समय तुमन ला मिले रहेंन,निश्चिन्त झिन रहा |
\v 15 ये गोएठ मन ल सोचत रहा अउ येहीच म अपन ध्यान ल लगाये रहा,ताकि तुमन क उन्नति सबेच पर प्रगट होही|
\v 16 अपन अउ अपन उपदेश क चोकसी रखा | ये गोएठ मन म स्थीर रहा,कबर की अगर ऐसन करत रहबे ता तुमन अपन अउ अपन सुनेक बाला मन बर भी उधदर क कारण होही |
\c 5
\p \v 1 कोनो बुढ़हा ल झिन डटीहा,पर ओला दाऊ जाएँन कर समझा देएइहा,अउ जवान मन ल भाई जानकर;
\v 2 बूढ़ी महिला मन ल दाई जयेन कर,अउ जवान महिला मन ल पूरा पवित्रता ले बहन जाएन कर समझाइ देई हा |
\v 3 ओ विधीवा मन क, जेमन सचमुच क विधीवा हे,आदर करा |
\v 4 अगर कोनो विधवा क लईका या नाती -पोता होही, त वोमन आघू अपन ही घरेच क संग म भक्ती क बर्ताव करेक,अउ अपन दाई -दाउ मन आगे ल ओमन क हक्क ल देहेक सीखही,काबर की येहर परमेश्वर ल भाथे |
\v 5 जेमन सचमुच म विधवा हे,अउ ओकर कोनो नी हे, वोहर परमेश्वर पर आशा रखथे, अउ रायेत दिना विनती अउ प्रार्थना म लौलीन रहथे ;
\v 6 पर जेमन भोग विलास म पायेड़ गईस,वोहर जीते जी मायेर गईस हे |
\v 7 ये गोयठ मन क भी आज्ञा देहल करा ताकि वोमन हर निर्दोष रही |
\v 8 पर अगर कोनो झन अपन मन क अउ निज कऐर क अपन घर मन क चिन्ता  झिन करा,त वोहर विश्वाश ले मुकर गईस हे अउ आविश्वाश ले भी बुरा बाईन गईस हे |
\v 9 ओहिच विधवा क नाव हर लिखल जही,जे साठ बरस ले कम की नी होही,अउ ऐक ही आदमी क घरदरिंन रहिस होवा,
\v 10 अउ भला बुता म सुनाम रहिस होवा,जेमन हर लईका मन क पालन -पोषन करीस होही;अतिथियों मन क सेवा करीस होही,पवित्र लोगो मन क गोड़ ल धोईस हो,दुखियार मन क सहायता करीस हो,अउ हर ऐक भला बुता म मन लगाईस हो |
\v 11 पर जवान विधवा मन क नाव झिन लिखिहा,काबर की जब की वोमन मसीह क विरोध काईर क सुख -विलास म पऐड़ जथे त बियाह करेक बर      चाहथे,
\v 12 .   अउ दोषी ठहरथे,काबर की वोमन हर अपन आघू विश्वाश ल छोएड़ देहिस हे | 
\v 13 ऐकर संग ही संग वोमन घर-घर घूमकर आलसी होएक सीखथे,अउ केबल आलसी नी पर बकबक करतेच रहथे अउ दुसर मन क बुता मन म हाथ भी डालथे अउ अनुचित गोएठ मन बोलथे |
\v 14 एकर बर मैहर ये चाहथो की जवान विधवा मन बियाह करा,अउ लईका जनमावा अउ घर द्वार ल सम्भाल,अउ कोनो विरोधी मन ल बदनाम करे क मवका झिन देवा |
\v 15 काबर की कोनो ऐक झन त बहयेक कर शैतान क पाछु म होए लेहिस है |
\v 16 अगर कोनो बिश्वासी मन हिया बिधुर होए,त ओहिच ओमन क सहायता करे की कलीसिया पर भार झिन होए, ताकि ओहर ओमन क सहायता कईर सके जेमन सहिच म बिधुर है |
\v 17 जे पूर्वज (प्राचीन) मन बढ़िया बेवस्था करथे,बिशेष कईर के ओमन बर जे बचन सुनाए अउ सिखाए म मेहनत करथे,दुई गुना आदर बर समझे जाए |
\v 18 काबर की पवित्र शास्त्र हर कहथे, ''दावना बाला मन हर बैला क मुह ला झिन बंधिहा, ''काबर की ''मजदूर मन हर अपन मजदूरी क हक्कदार हे |''
\v 19 कोनोच झन दोऐस कोनो प्राचीन पर लगाऐक जही,त बेगर दोई या तीन गवाह मन क ओकर ल झिन सुनिहा |
\v 20 पाप करेक बाला मन क सबेच क आघु म समझाए देवा ,ताकि अउ लोग मन भी डरे |
\v 21 परमेश्वर,अउ मसीह यीशु अउ चुनल स्वर्गदूत मन ला उपस्थित जाए के मैहर तोला चेताथो की तय मन ला खोएल के ये गोएठ मन ला माने कर,अउ कोनोच बुता ला पक्ष  पात झिन कर |
\v 22 कोनोच पर झट दानी हाथ झिन रखबे,अउ न दूसर क पाप मन मे भागी होबे ; अपन आप ला पवित्र बनाए के रखबे |
\v 23 आगु क जीवन म केबल पानी ही पिए बाला नी रहबे,पर पर अपन पेट क अउ बार-बार बीमार होए क कारन तनिक-तनिक दाखरस भी बुता म लाए कर |
\v 24 कुछेक लोग मन क पाप परगट होए जाथे अउ न्याय बर आगु ले पहुच जाथे,पर कुछ मन पाछू कती ले आथे |
\v 25 ओहीच कस कुछ लोग मन भला बुता हर भी परगट होथे ; अउ जे ऐकस नी होए,ओमन भी छुप नी सकही |
\c 6
\p \v 1 जेतेक झन गुलाम क जुवा क खालहे है,ओमन अपन-अपन स्वामी मन ला बडेच आदर क लाएक जाना,ताकि परमेश्वर क नाव अउ उपदेश क निन्दा झिन होए |
\v 2 जेमन क स्वामी बिश्वासी है ओमन ला ओहर भाई होए क कारन तुच्छ झिन जाने,बरन ओमन कती भी सेवा करे,काबर की ऐकर ले लाभ उठाए बाला बिश्वासी अउ परेमी है | ये गोएठ क उपदेश ला याद कर अउ समझत रह |
\v 3 अगर कोनो हर अउ नियर क उपदेश देथे अउ खरा गोएठ मन ला,मने की हमर प्रभु यीशु मसीह क गोएठ ला अउ ओ उपदेश ला नी पाने,जे भक्ति क नियर है,
\v 4 त ओहर अभिमानी होए गिस,अउ कुछ नी जाने ; बरन ओला बिवाद अउ शब्द मन पर तर्क करे क रोग है,जेकर ले डाह,अउ झगरा,अउ निन्दा क गोएठ,अउ बुरा-बुरा सन्देह,
\v 5 अउ ओ लोग मन मे ब्यर्थ रगरा झगरा जन्मथे जेमन क बुध्दि बिगेड़ गईस है,अउ ओमन सत्य ले अलगेच होए गिन है जेमन समझथे की भक्ति कमाई क दुरा है | 
\v 6 पर सन्तोस सहित भक्ति बड़खेच कमई हे |
\v 7 काबर की नी हमन हर जगत म कुच्छ लाये ही अउ नी कुच्छ लेई जईक सकथी |
\v 8 अगर हमर ठीन खायेक अउ पाहिनेक बर हो ; त येकरेच पर संतोष करेक चाहिए |
\v 9 पर जेमन धनवान होएक चाहथे,वोमन ऐकस परीछा अउ फन्दा अउ डेरेच ले व्यर्थ अउ हानीकारक लालसाओ मन म फसथे,जेहर आदमी मन ल बिगाएड़ देथे अउ बिनास क समुन्द्र म डूबोई देथे |
\v 10 काबर की रुपया मन क लोभ हर सबेच बुरई मन क जायेर हे,जेला हसील करेक क प्रयास करत ढेरेच झन मन क बिश्बास ले भटेक के अपन आप ला कई मंधे क दुख मन ले छलनी बनाए लेहिन हे |
\v 11 पर हे परमेश्वर क जन,तुमन ये गोएठ मन ले भागा,अउ धर्म,भक्ती,बिश्वाश,प्रेम,धीरज अउ नम्रता क पीछा करा |
\v 12 बिश्वास क बढ़िया कुस्ती लड़ ; अउ ओ अन्नत जीवन ल धयेर ला,जेमन बर तुमन बुलाल गये होवा अउ ढेरेच ले गवाह मन क आघु म बड़ीहा अंगीकार करे रहा |
\v 13 मैहर तोला पमेश्वर क,जेहर सब झन मन ला जीवित रखथे,अउ मसीह क गवाह कईर के जेहर पुन्तियुस पिलातुस क आगु म बढ़िया अगिकार करिस,ये हुकूम देहथो |
\v 14 कि तय हमर प्रभु यीशु मसीह क परगट होए तक ले ये हुकूम ला निष्कलंक अउ निर्दोष रख,
\v 15 जेला ओहर ठीक समय पर देखाही,जे परम धन्य अउ ऐकेच ठन अधिपति अउ राजा मन क राजा अउ प्रभु मन क प्रभु है,
\v 16 अउ अमरता केबल ओकरे है,अउ ओहर अगम्य इंजोर म रहथे,अउ न ओला कोनोच लोग मन देखिन अउ न कभो कोनोच हर देख सकथे | ओकर प्रतिष्टा अउ रायेज युगानुयुग रही | आमीन | 
\v 17 ये संसार क धनवान मन ला हुकुम देकी ओमन अभिमानी झिन होए अउ चंचल धन पर आशा झिन रखे,लेकिन परमेश्वर पर जे हमर सुख बर सब कुछ ला बहुतायत ले देथे |
\v 18 ओमन भलाई करे,अउ भला बुता मन म धनवान बनब,अउ उध्दार अउ सहायता देहे म तत्पर होए,
\v 19 अउ आगु बर ऐक बढ़िया नेव डाएल रखे की सच्चा जीवन ला बश म कर लेहे |
\v 20 हे तीमुथियुस,ये धरोहर क रख-रखाव करा ; अउ जे ज्ञान ला ज्ञान कहे बर भी भूल है,ओकर अशुध्द बकवास अउ बिरोध क गोएठ मन ले दुरिहा रह |
\v 21 केतेक झन ये ज्ञान ला अंगीकार कईर के बिश्वास ले भटक गईन है | तुमन पर अनुग्रह होवत रहे |
