\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  यहूदा
\toc1  यहूदा
\toc2  यहूदा
\mt1  Jude
\mt1 यहूदा
\c 1
\p \v 1 यहूदा कती ले जेहर यीशु मसीह क दास अउ याकूब क भाई है,ओ बुलाल मन क नाव जेहर परमेश्वर दाऊ कती ले  प्रिय अउ यीशु मसीह बर सुरक्षित है |
\v 2 दया अउ शान्ति अउ प्रेम तुमन ला बहुताएत ले मिलत रहे,
\v 3 हे प्रिय मन,जब मैहर तुमन ला ओ उध्दार क बिषय म लिखे डेरेच मेहनत ले प्रयास करत रहे जेमे हमन सब झन सहभागी हन,त मैहर तुमन ला ऐला समझाए बर जरुरेच जाने की ओ बिश्वास बर यत्न करा जेहर पवित्र मैनसे मन ला ऐकेच तोर सोपल गए रहिस |
\v 4 काबर की केतेक ऐसन मैनसे दबेक के (चुप-चाप) हमन मे आए मिलिन आहे,जेमन क ये दण्ड क बरनन पुराना समय म आगुच ले लिखल गए रहिस : एमन भक्तहिन है,अउ हमर परमेश्वर क अनुग्रह ला लुचपन म बदेल डालथे,अउ हमर ऐकेच ठन मात्र स्वामी अउ प्रभु यीशु मसीह क इन्कार करथे |
\v 5 पर अगर तुमन सब गोएठ ला ऐक तोर जाएन दारे हा,तबो ले मैहर तुमन ला ये गोएठ क याद दिलाएक बर चाहथो की प्रभु हर ऐक कुल ला मिस्र देश ले छुड़ाए क पाछू बिश्वास नी लाए बाला मन ला नायेस करिस |
\v 6 फिर जे स्वर्ग दूत मन अपन पद ला स्थिर नी रखीन बरन अपन नीज निवास ला छोएड़ देहीन ओहर ओमन ला भी ओ भिषण दिन क न्याय बर अंधार म,जेहर हमेसेच बर है,बन्धन मन मे रखे है |
\v 7 जे रीती ले सदोम अउ अमोरा अउ ओमन क आसे-पासे क नगर,जेहर ऐमन क समान व्यभिचारी होए गए रहिन अउ पराए शरीर क पाछू लग गए रहीन,आगी क अनन्त दण्ड म पईड़ के कहानी क रूप म ठहरीन है |
\v 8 ओहिच रीती ले ये सपना देखे बाला मन भी अपन-अपन शरीर ला अशुध्द करथे,अउ प्रभुता ला तुच्छ जानथे,अउ ऊचा पद बाला मन ला बुरा-भला कहथे |
\v 9 लेकिन प्रधान स्वर्ग दूत मिकाएल हर,जब शैतान ले मूसा क लाश क बिषय म वाद-बिवाद करिस,त ओला बुरा-भला कही के दोष लगाए क साहस नी करिस पर ये कहिस, ''प्रभु तोला डाटे ''|
\v 10 पर ऐमन मैनसे मन जे गोएठ मन ला नी जानथे ओमन ला बुरा-भला कहथे,अउ जे गोएठ मन ला अचेतन पशु क समान आदत ले जानथे,ओमन मे अपन आप ला नायेस करथे |
\v 11 ओमन पर हाए ! काबर की ओमन कैन जईसन चाल चलीन,अउ मजदूरी बर बिलाम क नियेर भ्रष्ट होए गिन है,अउ कोरह क नियेर बिरोध कईर के नायेस होइन है |
\v 12 ये तुमन क प्रेम सभा मन म तुमन क संग खात पीएत,समुन्दर म छिपल चट्टान जईसन है,अउ बे धड़क अपन ही पेट म भरे बाला रखवाला है : ओमन निरजल बदरी है,जेमन ला धुका उड़ाए ले जाथे ; पतझर क बिन फर क रुख है,जेढ़ दूई तोर मईर गईन है,अउ जईर ले उखेड़ गईन है ;
\v 13 ये समुन्दर क प्रचण्ड हिलकोरे है,जेहर अपन लज्जा क फेन उछालथे ; ये डावा डोल तारामन है,जेमन बर हमेसेच क युग तक ले घोर अन्धार रखल रही |
\v 14 हनोक हर भी जेहर आदम ले सातवा पीढ़ी ले रहिस,ऐमन क बिषय म ये भविष्यध्दावानी करीन, ''देखा,प्रभु अपन लाखों पवित्र मन क संग म अईस |
\v 15 कि सब क न्याय करे,अउ सब भक्त हिन मन ला ओमन क अभक्ति क सब बुता मन क बिषय म जे ओमन मन भक्त हिन होए के करीन है,अउ ओ सब कठोर गोएठ क बिषय म जे भक्तहिन पापी मन ओकर बिरोध म कहिन है,दोषी ठहराए |''
\v 16 ये त असन्तुष्ट,कुड़कुड़ाए बाला,अउ अपन अभिलाषाए मन क अनुसार चले बाला है,अउ अपन मुह ले धमंड क गोएठ गोठियाथे,अउ ओमन लाभ बर मुह देख बड़ाई करथे |
\v 17 पर हे प्रिय मन,तुमन ओ गोएठ मन ला याद रखा जे हमर प्रभु यीशु मसीह क प्रेरित कईह दारिन आहे |
\v 18 ओमन तुमन ले कहत रहिन,| '' पाछू दिन मन मे ऐसन ठट्ठा करे बाला होही जेमन अपन अभक्ति क अभिलाषा मन क अनुसार चलही |''
\v 19 ऐमन ओमन है जेमन फुट डालथे ; ऐमन शाररिक मैनसे मन है,जेमन मे आत्मा नी है |
\v 20 पर हे प्रिय मन,तुमन अपन अति पवित्र बिश्वास म उन्नति करत अउ पवित्र आत्मा म प्रार्थना करत,
\v 21 अपन आप ला परमेश्वर क प्रेम म बनाए रखा ; अउ अनन्त जीवन बर प्रभु यीशु मसीह क दया क बाट जोहत रहा |
\v 22 ओमन पर जेमन संका मे है दया करा ;
\v 23 अउ डेरेच झन मन ला आगी मे ले झपेट के हिकाला ; अउ डेरेच मन झन पर भय क संग म दया करा, पर ओ कपरा ले भी घृना करा,जेहर शरीर क द्वारा कलंकित होए गिस है |
\v 24 अब जेहर तुमन ला ठोकर खाए ले बचाए सकथे,अउ अपन महिमा क भरपूरी क आगू मगन अउ निर्दोष कईर के ठड़वाए सकथे |
\v 25 ओ ऐकेच ठन परमेश्वर हमर उध्दार कर्ता ला महिमा अउ गौरव अउ पराक्रम अउ अधिकार,हमर प्रभु यीशु मसीह क द्वारा जैसन सनातन काल ले है,अब भी हो अउ युगानुयुग रहे | आमीन |      
