\id 1PE
\ide UTF-8
\rem Copyright Information: Creative Commons Attribution-ShareAlike 4.0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\c 1
\p
\v 1 पतरस कती ले जेहर यीशु मसीह क प्रेरित है,ओ परदेशी मन क नाव जे पुन्तुस, गलातिया, कप्पदुकिया, आसिया अउ बिथुनिया म छितिर-बीतिर होए क रहथे,
\v 2 अउ परमेश्वर दाऊ क भविष्य ज्ञान क अनुसार,आत्मा क पवित्र करे क द्वारा हुकूम माने अउ यीशु मसीह क लहू क छिड़के जाए बर चुनल गईस है | तुमन ला अनुग्रह अउ शान्ति बहुतायत ले मिलत रहे |
\v 3 हमर प्रभु यीशु मसीह क परमेश्वर अउ दाऊ क धन्यवाद होए,जेहर यीशु मसीह क मरल मन ले जी उठे क द्वारा अपन बड़खा दया ले हमन ला जीवित आशा बर नावा जनम देहिस ,
\v 4 मने की ऐक अबिनाशी,अउ निरमल,अउ अजर मीरास बर जे तुमन बर स्वर्ग म रखल आहे ;
\v 5 जेमन क रछा परमेश्वर क सामर्थ्य ले बिश्वास क द्वारा ओ उध्दार बर,जे आए बाला समय म परगट होए बाला है करल जाथे |
\v 6 ये कारन तुमन मन मगन होथा,माने की जरुरेच है की अभी कुछ दिन बर कई मन्धे क परीक्षा क कारन दुख म हवा,
\v 7 अउ ये ऐकरे बर है की तुमन क परखल बिश्वास,जे आगी ले ताल सोना ले भी कहो अधिक बहुमूल्य है,यीशु मसीह क परगट होए पर प्रशंसा अउ महिमा अउ आदर क कारन ठहरही |
\v 8 ओमन ले तुमन हर बिन देखल प्रेम रखथा,अउ अब त ओकर पर बिन देखल भी विश्वास कईर के ऐसन आनंदित अउ मगन होत हवा जेहर बर्णन ले बाहर अउ महिमा ले भरल है ;
\v 9 अउ अपन बिश्वास क प्रतिफल याने आत्मा मन क उध्दार प्राप्त करत हवा |
\v 10 ऐहीच उध्दार क बिषय म ओ भविष्यद्वक्ता मन हर डेरेच खोजबीन अउ जाँच-पड़ताल करीन,जेमन हर ओकर अनुग्रह क बिषय म जे तुमन पर होऐक बर रहिस , भविष्यबानी नी करे रहिस |
\v 11 ओमन हर ये गोएठ क खोज करीन की मसीह क आत्मा जेहर ओमन म रहिस,अउ आघुच ले ही महिमा क दुख मन क अउ ओकर पाछु म होएक बाला महिमा क गवाही देहत रहिस,ओहर कोन कती ले अउ कईसन समय कती क संकेत करत रहिस |
\v 12 ओमन पर ये परगत करल गईस की ओमन अपन नही बरन तुमन क सेवा बर ये गोएठ ल कहत रहिन,जेमन क समाचार अब तुमन हर ओमन क द्वारा मिलिस जेमन हर पवित्र आत्मा क द्वारा,जे स्वर्ग ले भेजिस हे,तुमन ला सुसमाचार सुनईस ; अउ ये गोएठ मन ला स्वर्गदूत भी ध्यान से देखेक क लालसा रखथे |
\v 13 ये कारन अपन अपन बुध्दि क कमर बांध कर अउ सचेत रईह कर,ओ अनुग्रह क पूरा आशा रखा जे यीशु मसीह क परगत होएक बर समय हर तुमन ला मिलेक बाला है |
\v 14 आज्ञाकारी लईका मन जईसन अपन अज्ञानता क समय क पुराना अभिलाषा मन क नियर नी बना |
\v 15 पर जेकस तुमन क बुलाए बाला हर पवित्र है,ओहीच कस तुमन भी अपन सबेच चाल-चालन म पवित्र बना |
\v 16 काबर की लिखल हे, ''पवित्र बना,काबर की मैहर पवित्र हो |''
\v 17 अउ जब की तुमन हर 'हे दाऊ ' कईह कर ओकर ले प्रार्थना करत हवा,जेहर बिन पक्छपात ऐक-ऐक झन क बुता क अनुसार न्याय करथे,त अपन परदेश होएक क समय म भय ले बितावा |
\v 18 काबर की तुमन हर जानत हवा की तुमन क निकम्मा चाल-चलन जेहर दाऊ-दादा मन ले चलत आत है,ओकर ले तुमन क छुटकारा चांदी-सोना माने की नाशवान चीज मन क द्वारा नी होईस है ;
\v 19 पर निर्दोष अउ निष्कलंक मेमना,माने की मसीह क बहुमुल्य लहू क द्वारा होईस है |
\v 20 ओकर ज्ञान त जगत क उत्पति क आघूच ले ही जानल गए रहिस,पर अब ये आखरी युग म तुमन बर परगत होईस |
\v 21 ओकर द्वारा तुमन हर ओ परमेश्वर पर बिश्वास करत हवा,जेहर ओला मरल मन ले जिलईस अउ महिमा देहिस की तुमन क बिश्वास अउ आशा हर परमेश्वर पर होए |
\v 22 तले जब की तुमन हर भाई चारा क निष्कपट प्रीति क निमित सत्य क मानेक ले अपन दिल मन ला पवित्र करे हवा,त तन-मन लगाए के ऐक दुसर ले बगरा प्रेम रखा |
\v 23 काबर की तुमन हर नाशवान नही पर अविनाशी बीज ले,परमेश्वर क जीवन अउ सदा ठहरे क बाला बचन क द्वारा नवा जन्म पाए हवा |
\v 24 काबर की ''हर येक प्रानी हर घास क नियर हे,अउ ओकर सबेच सोभा हर घास क फूल क नियर हे | घास हर सुईख जाथे,अउ फूल हर झईर जाथे,
\v 25 लेकिन प्रभु क बचन हर युगानुग स्थिर रही | अउ ऐहीच सुसमाचार क बचन हे जे तुमन ला सुनाए क गए रहिस |
\c 2
\p \v 1 ऐकरे बर सबेच मंधे क बैरभाव अउ छल अउ कपट अउ डाह अउ निंदा ला दुरिहा कईर के ,
\v 2 नवा जन्मल लईका मन क नियर निर्मल आत्मिक दूध क लालसा करा,ताकि ओकर द्वारा उध्दार पाए क बर बढत जवा,
\v 3 काबर की तुमन हर प्रभु क कृपा क स्वाद ला चईख लेहे हवा |
\v 4 ओकर लिघे म आए के,जेला लोग मन हर त निकम्मा ठहरईन लेकिन परमेश्वर क लिघे म चुनल अउ बहुमूल्य जिन्दा पखना है,
\v 5 तुमन भी आप जीवते पखना मन क नियर आत्मिक घर बनत जात हवा,जेकर ले याजक मन क पवित्र समाज बईन  के,अईसन आत्मिक बलिदान चढवा जे यीशु मसीह क द्वारा परमेश्वर ला  गरहन है |
\v 6 ये कारन पवित्र शास्त्र म भी अईस है : ''देखा,मैहर सिय्योन क कोना क मुड़ (सिर) चुनल होवल अउ बहुमूल्य पखना ला धरथो : अउ जे कोनो हर ओकर पर बिश्वास  करही,ओहर कोनो रीती ले लज्जित नी होही |''
\v 7 तले तुमन बर जे विश्वास करत हवा ओहर त बहुमूल्य हे,पर जे विश्वास नी करथे ओमन बर ''जे पखना ल राजमिस्त्र मन हर निकम्मा ठहराए रहीन,ओहीच हर कोनहा  क सीरा होए गईस ,''
\v 8 अउ''ठेस लगेक क पखना अउ ठोकर खायेक क चटटान होए गईस,''काबर की ओमन त बचन ल नी मानेक कारन  ठोकर खईन अउ ऐकरेच बर ओमन ठहराए भी गए रहिन |
\v 9 पर तुमन एक चुनल होवल बश,अउ राज-पदधारी याजक मन क समाज,अउ पवित्र लोग,अउ(परमेश्वर क)नीज प्रजा हवा,ऐकरे बर की जेमन हर तुमन ल अन्धार (अंधकार) म ले अपन अद्भुत अंजोर म बुलईस है,ओकर गुन ला परगत करा |
\v 10 तुमन हर आघू त कुछोच नी रहा पर अब परमेश्वर क प्रजा हवा ; तुमन पर दया नी होए रहिस,पर अब तुमन पर दया होईस है |
\v 11 हे प्रिय मन,मैहर तुमन ले बिनती करथो की तुमन अपन आप ल परदेशी अउ यात्री जाएन के ओ संसारीक आभिलाषा मन ले जे आत्मा ले लड़ाई (युद्ध) करथे,बचे रहा |
\v 12 दुसर जाएत मन तुमन क चाल-चलन भला होए
\v 13 प्रभु बर आदमी मन क ठहराल हर एक प्रबंध क अधीन म रहा,राजा क ऐकर बर की ओहर सबेच पर प्रधान है,
\v 14 अउ हाकिम मन बर,काबर की ओमन कुकर्मी मन ला  दंड देहेक अउ सुकर्मी मन ल प्रशंसा बर ओकर भेजल है |
\v 15 काबर की परमेश्वर क इक्छा ये है की तुमन हर भला  बुता करेक क द्वारा निर्बुधि आदमी मन क अज्ञानता क गोएठ मन ल बंद कऐर देवा |
\v 16 अपन आप ल स्वतंत्र जाना,पर ये स्वतन्त्रता ल बुराई बर आड़ नी बनावा; लेकिन अपन आप ल परमेश्वर क दास समझकर चला |
\v 17 सबेच झन क आदर करा,भाई मन ले प्रेम रखा,परमेश्वर ले डरा,राजा क सम्मान करा |
\v 18 हे सेवक मन,हर मन्धेह क भय क संग अपन स्वामी मन क अधीन रहा,नी केवल ओमन क जे भला अउ नम्र हो पर ओमन क भी जेमन कुटील हो |                                            
\v 19 काबर की अगर कोनो हर परमेश्वर क बिचार कईर के अन्याय ले दुख उठात क्लेश सहथे त ऐ सुहाए बाला है |                                           
\v 20 काबर की अगर कोनो झन तुमन हर अपराध कईर क घुसा खाए अउ धीरज धरा,त ऐकर म का बड़ाई क गोएठ है ? पर अगर भला बुता कऐर के दुख उठात हवा अउ धीरज धरत हवा,त ये परमेश्वर ला भाथे |
\v 21 अउ तुमन हर ऐकरेच बर बुलाल भी गए हवा,काबर की मसीह भी तुमन बर दुख उठाए के तुमन ल एक आदर्श दे गईस है की तुमन भी ओकर पद चिन्हा मन पर चला |
\v 22 नही त ओहर पाप करीस अउ न ओकर मुंह ले छल क कोनो गोएठ हिकलीस |
\v 23 ओहर गारी सुईन के गारी नी देहिस,अउ दुख उठाए के कोनो ला भी धमकी नी देहत रहिस,पर अपन आप ला सच्चा न्यायी क हाथ म सौप देहिस |
\v 24 ओहर आप ही हमर पाप मन ल अपन देह पर लेके ओहर क्रूस पर चईढ गईस,जेकर ले हमन हर पाप मन बर मएर के धार्मिकता बर जीवन बिताब : ओकरेच माऐर खाऐक ले तुमन हर चंगा होए हवा |
\v 25 काबर की तुमन हर आघू भटकल भेड़ मन कस रहा,पर अब अपन प्रान मन क रख बाला अउ अध्यक्ष क लीघे म घुईर आए हवा |
\c 3
\p \v 1 हे घरदरीन,तुमन भी अपन घरदार क अधीन म रहा , ऐकर बर की अगर ऐकर ले कोनो झन ऐकस हवा जे बचन ल नी मानत हवे ,
\v 2 तबो ले तुमन क भय सहित पवित्र चाल-चलन ला देख के बिन बचन क अपन-अपन घरदारी क चाल-चलन क द्वारा खीचल जाही |
\v 3 तुमन क श्रंगार हर दीखावटी झिन होए,मने की बाल गूथना,अउ सोना क गहना,या भांती-भांती क लुगरा पहीरेक, 
\v 4 बरन तुमन क छिपल अउ गुप्त मनुष्यत्व,नम्रता अउ मन क दीनता क अविनाशी सजावट ले सुसजित रहा,काबर क परमेश्वर क नजर म ऐकर मूल्य बड़खा है |
\v 5 पूरब काल म पवित्र महिला मन भी,जे परमेश्वर पर आशा रखत रहिन,अपन आप ला ऐहिच रीती ले संवारत रहिन अउ अपन-अपन घरदार क अधीन म रहत रहिन |
\v 6 जेकस सारा हर आब्रहम क आज्ञा म रहत रहिस अउ ओला स्वामी कहत रहिस |ऐहीच मंधे तुमन भी अगर भलाई करा अउ कोनो मंधे क भय ले भयभित झिन होवा,त ओकर बेटी ठहरिहा |
\v 7 ओहीच कस हे घरदार मन,तुमन भी बुध्दि मान ले घरदारिन मन क संग जीवन निरवाह करा,अउ महिला मन ला कमजोर भाड़ा जाएन के ओकर आदर करा,ये समेझ के की हमन दोनोच झन जीवन क बरदान क बारिस है,जेकर कारन तुमन क प्रार्थना झिन रुक जाए |
\v 8 तले सब क सब ऐक मन अउ कृपामय अउ भाई चारा क प्रीति रखे बाला,अउ करुनामय,अउ नम्र बना |
\v 9 बुराई क बदला म बुराई झिन करा अउ न गारी क बदला म गारी दा ; पर ऐकर बिपरीत म आशीष ही देवा,काबर की तुमन मन आशीष क बारिस होए बर बुलाए गए हवा |
\v 10 काबर की ''जे कोनोच हर जीवन क इक्छा रखथे,अउ बढ़िया दिन मन ला देखेक बर चाहत है,ओहर अपन जीभ ला बुराई ले अउ अपन होठ मन ला छल क गोएठ करे ले रोएक के रखे |
\v 11 ओहर बुराई क संग ला छोड़े,अउ भलाई ही करत रहे ; ओहर मेल मिलाप ला खोजे,अउ ओकर यत्न म लगे रहे |
\v 12 काबर की प्रभु क आएख हर धरमी मन पर लगे रहथे,अउ ओकर कान ओमन क बिनती कती लगे रहथे ; लेकिन प्रभु हर बुराई करे बाला मन क बिमुख रहथे |
\v 13 अगर तुमन मन भलाई करे बर उत्तेजित रईहा त तुमन मन क बुराई करे बाला फिर कोन होही ?
\v 14 अगर तुमन धरम क कारन दुख भी उठईहा,त धन्य हवा ; पर लोग मन क डराए ले झिन डरा,अउ झिन घबरावा,
\v 15 पर मसीह ला प्रभु जाएन के अपन अपन मन म पवित्र समझा | जे कोनो हर तुमन ले तुमन मन क आशा क बिषय म कुछ पूछही,त ओला उत्तर देहे बर हमेसेच तियार रहा,पर नम्रता अउ भय क संग म ; 
\v 16 अउ बिवेक भी शुध्द रखा,ऐकरे बर की जे गोएठ मन क बिषय म तुमन मन क बदनामी होथे ओमन क बिषय म ओमन मन,जे मसीह म तुमन क बढ़िया चाल-चलन क अपमान करथे,लज्जित होए |
\v 17 काबर की अगर परमेश्वर क ऐहिच इक्छा होए की तुमन मन भलाई करे क कारन दुख उठावा,त ये बुराई करे क कारन दुख उठाए ले उत्तम है |
\v 18 ऐकरे बर मसीह हर भी,मने की अधरमी मन बर धरमी हर,पाप क कारन ऐक तोर दुख उठईस,ताकि हमन ला परमेश्वर क लिघे पहुचाए ; ओहर शरीर क भाव ले त घात करल गईस,पर आत्मा क भाव ले जिलाल गईस |
\v 19 ओहीच म ओहर जाए के बांधल आत्मा मन ला भी प्रचार करिस,
\v 20 जेमन मन बितल समय म हुकूम ला नी मानिन,जब परमेश्वर हर नूह क दिन मन मे धीरज धईर के ठहरे रहिस,अउ ओहर डोंगा बनात रहिस,जेमे बईठ के थोरेच झन लोग मन मने की आठ प्रानी मन पानी क द्वारा बईच गईन |
\v 21 ओहीच पानी क कहानी भी,मने की बपतिस्मा,यीशु मसीह क जी उठे क द्वारा,अब तुमन ला भी बचाथे ; ऐकर ले शरीर क मईल ला दुरिहा करे क अर्थ नी है,लेकिन शुध्द बिवेक ले परमेश्वर क बश म होए जाए क अर्थ है |
\v 22 ओहर स्वर्ग म जाए के परमेश्वर क जेवनी कती बईठ गईस ; अउ स्वर्गदूत अउ अधिकारी अउ सामर्थी ओकर अधीन करल गईस है |
\c 4
\p \v 1 ऐकरे बर जब की मसीह हर शरीर म दुख उठईस त तुमन मन भी ओहीच मनसा ला हथियार क नियर धारन करा,काबर की जेहर शरीर म दुख उठईस ओहर पाप ले छुईट गईस,
\v 2 ताकि भविष्य म अपन बाचल शाररिक जीवन लोग मन क अभिलाषा मन क अनुसार नही बरन परमेश्वर क इक्छा क अनुसार बिताए |
\v 3 काबर की दूसर जाति मन क इक्छा क अनुसार बुता करे बर,अउ लुचपन क बुरा अभिलाषा मन क
\v 4 ऐकरे बर ऐ अकचकाथे की तुमन ऐसन भारी लुचपन म ओमन क साथ नी देता,अउ ऐकरे बर ओमन बुरा भला कहथे ;
\v 5 पर ओमन ओके ला जे जीवित अउ मरल मन क न्याय करे बर तियार है,लेखा देही |
\v 6 काबर की मरल मन ला भी ऐकरे बर सुसमाचार सुनाल गईस की शरीर म त लोग मन क अनुसार ओमन क न्याय होए,पर आत्मा म ओमन परमेश्वर क अनुसार जीवित रही |
\v 7 सब गोएठ क आखरी तुरतेच होए बाला है ; ऐकरे बर संयमी होए के प्रार्थना बर सचेत रहा |
\v 8 सब म बढ़िया गोएठ ये है की ऐक दूसर ले डेरेच प्रेम रखा,काबर की प्रेम हर कई पाप मन ला ढाएप देथे |
\v 9 बिन कुड़कुड़ाए ऐक दुसर क अतिथि-सत्कार करा |
\v 10 जेमन ला जे बरदान मिलिस आहे,ओहर ओला परमेश्वर क कई नियर क अनुग्रह क भला भण्डारी मन क नियर ऐक दूसर क सेवा म लगाए |
\v 11 अगर कोनो हर बोले त ऐसन बोले माना परमेश्वर क बचन है ; अगर कोनो हर सेवा करही,त ओ शक्ति ले करे जे परमेश्वर देथे ; जेकर ले सब गोएठ म यीशु मसीह क द्वारा,परमेश्वर क महिमा परगट होए | महिमा अउ सम्राज्य युगानुयुग ओकरेच है | आमीन |
\v 12 हे प्रिय मन,जे दुख रूपी आगी तुमन क परखे बर तुम्न्न क भड़किस है,ऐला ये समेझ के अचम्भा झिन करा की कोनो अनोखा गोएठ तुमन पर बितत आहे |
\v 13 पर जईसन-जईसन मसीह क दुख मन म सहभागी होथा,आनन्द करा,जेकर ले ओकर महिमा क परगट होवत समय तुमन भी आनन्दित अउ मगन होवा |
\v 14 फिर अगर मसीह क नाव बर तुमन मन क निन्दा करल जाथे त तुमन मन धन्य हवा,काबर की महिमा क आत्मा,जेहर परमेश्वर क आत्मा है,तुमन पर छाव करथे |
\v 15 तुमन मन ले कोनो लोग हर हतियारा या चोर कुकरमी होए,या पराए बुता क हाथ डाले क कारन दुख झिन पाए |
\v 16 पर अगर मसीह होए क कारन दुख पाही,त लज्जित झिन होईहा,पर ये गोएठ बर परमेश्वर क महिमा करे |
\v 17 काबर की ओ समय आए पहुचिस है कि आगु परमेश्वर क लोग मन क न्याय करल जाए ; अउ जब न्याय क शुरू हमन ले ही होही त ओमन क आखरी होही जे परमेश्वर क सुसमाचार ला नी माने ?
\v 18 अउ ''अगर धरमी लोग ही कठिनता ले उध्दार पाही,त भक्तिहीन अउ पापी मन क का ठिकाना ?''
\v 19 ऐकरे बर जे परमेश्वर क इक्छा क अनुसार दुख उठाथे,ओमन भलाई करत अपन-अपन प्रान ला बिश्वास योग्य सृजनहार क हाथ म सोप देवा |
\c 5
\p \v 1 तुमन म जे प्राचीन है,मैहर ओमन क नियर प्राचीन अउ मसीह क दुख मन क गवाह अउ परगट होए बाला महिमा म सहभागी होए के ओमन ला ये समझावत होव  
\v 2 कि परमेश्वर क ओ झुण्ड क,जेहर तुमन मन क मांझा म है रखबाली करा ; अउ ये दबाव ले नही पर लेकिन परमेश्वर क इक्छा क अनुसार आनन्द ले,अउ नीच कमाई बर नही पर मन लगाए के |
\v 3 जे लोग मन तुमन ला सोपाल गईस है,ओमन पर अधिकार झिन जताव,बरन झुण्ड बर आदर्श बना |
\v 4 जब प्रधान रखबाला परगट होही,त तुमन ला महिमा क मुकुट देहल जाही जेहर मुरझाए बाला नी है |
\v 5 ऐहिच नियर हे जवान मन,तुमन भी प्राचीन मन क अधीन म रहा,बरन तुमन सब क सब ऐक दूसर क सेवा बर दीनता ले कमर बांधे रहा,काबर की ''परमेश्वर हर अभिमानी मन क बिरोध करथे,लेकिन दीन मन पर अनुग्रह करथे |''
\v 6 ऐकरे बर परमेश्वर क बलवन्त हाथ क खालहे दीनता ले रहा,जेकर ले तुमन ला उचित समय म बढाही |
\v 7 अपन सब चिन्ता मन ला ओकरे म डाएल देवा,काबर की ओला तुमन मन क ध्यान है |
\v 8 सचेत रहा,अउ जागत रहा ; काबर की तुमन क बिरोधी शैतान हर गरजे बाला सिह क नियर ये खोज म रथे की काके ला फाएड़ खाए |
\v 9 बिश्वास म मजबुत होए के,अउ ये जाएन के ओकर सामना करा की तुमन क भाई जेहर संसार म है ऐसन ही दुख सहथे |
\v 10 अब परमेश्वर जेहर संसार क दाता है,जेहर तुमन ला मसीह म अपन अनन्त महिमा बर बुलईस है,तुमन क तनिक समय क दुख उठाए क बाद अपन ही तुमन ला सिध्द अउ स्थिर अउ बलवन्त करही |
\v 11 ओकरे सम्राज्य युगानुयुग रहे | आमीन |
\v 12 मैहर सिलवानुस क हाथ,जेला मैहर बिश्वास योग्य भाई समझथो,संक्षेप म लिख के तुमन ला समझाए हवो,अउ ये गवाही देहे हो की परमेश्वर क सच्चा अनुग्रह ऐहिच हर है ,ऐहिच म स्थिर रहा |
\v 13 जे बेबीलोन म तुमन क नियर चुनल गए लोग मन है,ओहर अउ मोर बेटा मरकुश तुमन ला नमस्कार कहथे |
\v 14 प्रेम क चुम्बन ले ऐक दुसर ला नमस्कार करा | तुमन सब झन ला,जे मसीह म है,शान्ति मिलत रहे |
