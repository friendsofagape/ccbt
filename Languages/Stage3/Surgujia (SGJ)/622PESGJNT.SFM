\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1 शमौन पतरस कती ले,जेहर यीशु मसीह क दास अउ प्रेरित है,ओ लोग मन क नाव जेमन मन हमर परमेश्वर अउ उध्दार कर्ता यीशु मसीह क धार्मिकता क द्वारा हमर नियर बहुमूल्य बिश्वास हासिल करिस है |
\v 2 परमेश्वर क अउ हमर प्रभु यीशु मसीह क पहिचान क द्वारा अनुग्रह अउ शान्ति तुमन म बहुताएत ले बढ़त जाए |
\v 3 काबर की ओकर ईश्वरीय सामर्थ्य ला सब कुछ जे जीवन अउ भक्ति ले सम्बन्ध रखथे,हमन ला ओकरे पहिचान क द्वारा देहिस है,जेहर हमन ला अपन ही महिमा अउ सद्गुण क अनुसार बुलईस है |
\v 4 जेमन क द्वारा ओहर हमन ला बहुमूल्य अउ डेरेच बड़खा प्रतिज्ञाए देहिस है ; ताकि ऐकर द्वारा तुमन मन ओ सड़ाहट ले छुईट के,जेहर संसार म बुरा अभिलाषा मन ले होथे,ईश्वरीय स्वभाव क सहभागी होए जावा |
\v 5 ऐहिच कारन तुमन मन सब नियर क यत्न कईर के अपन बिश्वास पर सद्गुण,अ सद्गुण पर समझ,
\v 6 अउ समझ पर संयम,अउ संयम पर धीरज,अउ धीरज पर भक्ति,
\v 7 अउ भक्ति पर भाई चारा क प्रीति अउ भाई चारा क प्रीति पर प्रेम बढ़ात जावा |
\v 8 काबर की ये गोएठ हर तुमन म बर्तमान रही अउ बढ़त जाही,त तुमन ला प्रभु यीशु मसीह क पहिचान म निकम्मा अउ निष्फल नी होए देही |
\v 9 काबर की जेमे ये गोएठ नही,ओहर अन्धवा है अउ धुन्धला देखथे,अउ अपन पाछू क पाप मन ला धोवाए के शुध्द होए क भुलाए बईठिस है |
\v 10 ये कारन हे भाई मन,अपन बुलाल जाए,अउ चुईन लेहल जाए कबर सिध्द करे क भली भाति यत्न करत जावा,काबर की अगर ऐसन करिहा त कभो भी ठोकर नी खईहा ;
\v 11 बरन ये रीति ले तुमन हमर प्रभु अउ उध्दारकर्ता यीशु मसीह क अनन्त रायेज म बड़खा आदर क संग म घुसे पईहा |
\v 12 ऐकरे बर अगर तुमन ये गोएठ मन ला जानथा,अउ जे सत्य बचन ला तुमन ला मिलिस आहे ओमे बने रहथा,तबो ले मैहर तुमन ला ये गोएठ मन ला याएद दिलाए बर हमेसेच तियार रहू |
\v 13 मैहर अपन बर उचित समझत आहो की जब तक मैहर ये डेरा म हो,तब तक ले तुमन ला याएद दिलाए-दिलाए के उभारत रहू |
\v 14 काबर की ये जानत हो की मोर डेरा क गिराए जाए क समय जलदिच आए बाला है,जईसन की हमर प्रभु यीशु मसीह हर मोर पर परगट करिस आहे |
\v 15 ऐकरे बर मैहर ऐसन यत्न करहु की मोर जाए क बाद भी तुमन मन ये सब गोएठ मन ला हमेसेच बर याएद कईर सकिहा |
\v 16 काबर की जब हमन मन तुमन ला अपन प्रभु यीशु मसीह क सामर्थ्य क अउ आए(आगमन)क समाचार देहे रहिस,त ओहर चतुराई ले गढ़ल कहानी मन ल अनुसरन नी करे रहिन बरन हमन हर अपन ही ओकर प्रताप ला देखे रहेन |
\v 17 काबर की जब ओहर परमेश्वर दाऊ ले आदर अउ महिमा पईस अउ ओ प्रतापमय महिमा ले ये गोएठ अईस , ''ये मोर प्रिय बेटा है,जेकर ले मैहर प्रसन्न हो |''
\v 18 तब हमन ओकर संग म पवित्र पहार पर रहेन अउ स्वर्ग ले ऐहिच गोएठ ला आत सुनेन |
\v 19 हमर जग जे भविष्यध्दक्ता मन क बचन है,ओहर ये घटना ले मजबुत ठहरिस | तुमन ये बढ़िया करथा जेहर ये समेझ के ओकर पर ध्यान करथा की ओहर ऐक दीया है,जेहर अन्धार जगहा म ओ समय तक प्रकाश देथे जब तक की पौ नी फटही अउ भोर क तारा तुमन मन क हृदय मन म नी चमेक उठही |
\v 20 पर आगु ये जाएन ला की पवित्र शास्त्र क कोनो भी भविष्यध्दावाणी कोनो अपन क बिचार-धारा क आधार पर पुरा नी होथे,
\v 21 काबर की कोनो भी भविष्यध्दावाणी लोग मन क इक्छा ले कभो नी होईस,पर भक्त जन पवित्र आत्मा क द्वारा उभारे जाए के परमेश्वर कती ले बोलथे |
\c 2
\p \v 1 जे नियर ओ लोग मन म झूठ क भविष्यध्दक्ता रहिन,ओहीच नियर तुमन म भी झूठ क उपदेशक होही,जे नाएस करे बाला पाखण्ड क उद्घाटन छिप-छिप के करही,अउ ओ स्वामी क जेमन ला ओहर खरिदिस है इनकार करही,अउ अपन आप ला जलदिच बिनाश म डाएल देही |
\v 2 डेरेच झन ओमन क नियर लुचपन करही,जेकर कारन सत्य क डगर क निन्दा करल जाही |
\v 3 ओमन लोभ बर गोएठ गईढ़ के तुमन ला अपन लाभ क कारन बनाही,अउ जे दण्ड क हुकूम ओमन पर आगु ले होए चुकीस है ओकर आए म कुछ भी देरी नी है,अउ ओमन क बिनाश हर भी नी उघे |
\v 4 काबर की जब परमेश्वर हर ओ स्वर्गदूत मन ला जेमन मन पाप करे ले नी छोड़ीन,पर नरक म भेज के अन्धार कुण्ड म डाएल देहिस ताकि न्याय क दिन तक ले बनधाए रहे ;
\v 5 अउ प्राचीन युग क संसार ला भी नी छोड़ीन बरन भक्तिहीन संसार पर महा पानी क प्रलय भेजिस,पर धार्मिकता क प्रचारक नूह समेत आठ प्रानी मन ला बचाए लेहिस ;
\v 6 अउ सदोम अउ अमोरा क नगर मन ला बिनाश क ऐसन दण्ड देहिस की ओमन ला भस्म कईर के राख म मिलाए देहिस ताकि ओमन आए बाला भक्तिहीन लोग मन बर ऐक दृष्टान्त बने ; 
\v 7 अउ धरमी लूत ला जे अधरमी मन क अशुध्द चाल चलन ले डेरेच दुखी रहिस छुटकारा देहिस |
\v 8 (काबर की ओहर धरमी ओमन क मांझा म रहत अउ ओमन क अधरम क बुता ला देख अउ सूईन के,सबेच दिन अपन सच्चा मन ला दुख देहत रहिस |)
\v 9 त प्रभु भक्त मन ला परीक्षा ले हिकाएल लेहिस अउ अधरमी मन ला न्याय क दिन तक ले दण्ड क दशा म रखे बर भी जानथे,
\v 10 बिशेष कईर के ओमन ला जे अशुध्द अभिलाषा मन क पाछू म शरीर क अनुसार रेगथे अउ प्रभुता ला तुच्छ जानथे | ओमन ढीठ,अउ हठी है,अउ उचा पद बाला मन ला बुरा भला कहे ले नी डरे,
\v 11 तबो ले स्वर्गदूत जे शक्ति अउ सामर्थ्य म ओमन ले बड़खा है,प्रभु क आगु ओमन ला बुरा भला कही के दोष नी  लगाथे |
\v 12 पर ये लोग मन निर्बुध्दि पशु मन क नियर(तुल्य) है, जे पकरे जाए अउ बिनाश होए बर उत्पन्न होईन है ; अउ जे गोएठ मन ला नीच जाने ओमन क बिषय क दूसर झन मन ला बुरा भला कहथे,ओमन अपन सड़ाहत म अपन ही सड़ जाही |
\v 13 दूसर क बुरा करे क बदला म ओमनेच क बुरा होही | ओमन ला दिन दुपहरी म भोग बिलास करे बर भला लगथे | ये कलंक अउ दोष है ; जब ओमन तुमन क संग म खाथे-पिथे,त अपन कती ले प्रेम भोज कईर के भोग-बिलास करथे |
\v 14 ओमन क आएख म ब्याभिचार बसल आहे,अउ ओमन पाप करे बिन नी रुईक सके | ओमन चंचल मन बाला मन ला फुसलाए लेथे | ओमन क मन ला लोभ करे क अभ्यास होए गिस है ; ओमन संताप क सन्तान है |
\v 15 ओमन सीधा डगर ला छोएड़ के भटक गईन है,अ बओर क बेटा बिलाम क डगर पर होए लेहिन है,जेहर अधरम क मजदूरी ला प्रिय जानिन ;
\v 16 पर ओमन क अपराध क बिषय म उलाहना देहल गईस है,हिया तक की अबोल गदही हर लोग मन क गोएठ ले ओ भविष्यध्दक्ता ला ओकर बावलापन ले रोकिस |
\v 17 ये लोग मन सुखल कूवा,अउ आंधी धुका क उड़ाल बदरी है ; ओमन बर अनन्त अन्धार ठहराल गईस है |
\v 18 ओमn ब्यर्थ क घमण्ड क गोएठ कईर के लुचपन क बुता क द्वारा,ओ लोग मन ला शाररिक अभिलाषा म फसाए लेथे जे भटकल मन ले अभी हिकलत है | 
\v 19 ओहर ओमन ला स्वतंत्र करे क प्रतिज्ञा त करथे,पर अपन मन ही सड़ाहट क दास है ; काबर की जेहर ओकर ले हाएर गिस है,ओहर ओकर दास बन जाथे |
\v 20 जब ओमन प्रभु अउ उध्दारकर्ता यीशु मसीह क पहिचान क द्वारा संसार क कई नियर क अशुध्दता ले बईच हिकलिन,अउ फिर ओमे फईस के हाएर गईन,त ओमन क पाछू क दशा आगु ले भी बुरा होए जाथे |
\v 21 काबर की धरम क डगर ला नी जाना भी ओमन बर ऐकर ले भला होतीस की ओला जाएन के,ओ पवित्र हुकूम ले फिर जाथे जे ओमन ला सोपल गऐ रहिस |
\v 22 ओमन पर ये कहावत ठीक बईठथे,की कुत्ता हर भी अपन छांट कती अउ नहलाल बरहा हर चिखला म लेटे बर फिर चईल जाथे |
\c 3
\p \v 1 हे प्रिय मन,अब मैहर तुमन ला ये दूसर पत्री लिखत हो,अउ दोनोच म याद दिलाए के तुमन क शुध्द मन ला उभारेक बर चाहत हो,
\v 2 कि तुमन ओ गोएठ मन ला जेहर पवित्र भविष्यध्दक्ता मन ले आगु ही कहल है,अउ प्रभु अउ उध्दारकर्ता क ओ हुकूम ला स्मरण करा जेहर तुमन क प्रेरित मन क द्वारा देहल गऐ रहिस |
\v 3 आगु तुमन ये जाएन ला की आखरी दिन म हंसी ठठ्ठा करे बाला आही जेमन अपन ही अभिलाषा मन क अनुसार चलही 
\v 4 अउ कही की, ''ओकर आए क प्रतिज्ञा कहा गईस ? काबर की जब ले दाऊ-ददा मन सुईत गईन है,सब कुछ ओहीच कस है जईसन सृष्टी क शुरू ले रहिस ?''
\v 5 ओमन त जाएन बुझ के ये भूल गईन की परमेश्वर क बचन क द्वारा अकाश प्राचीन काल ले बिद्धमान है अउ पृथ्बी हर भी पानी म ले बनिस अउ पानी म ही स्थिर है,
\v 6 ऐहिच कारन ओ युग क जगत हर पानी म डूब के नाएस होए गिस |
\v 7 पर बर्तमान काल क अकाश अउ पृथ्बी ओकरेच बचन क द्वारा ऐकरे बर रखल गईस है की जलाल जाए ; अउ ये भक्तिहीन लोग मन क न्याय अउ नाएस होए क दिन तक ऐसन ही रखल रही |
\v 8 हे प्रिय मन,ये गोएठ तुमन ले झिन छिपल रहे की प्रभु क हिया ऐक दिन हजार बरस क बराबर है,अउ हजार बरस  ऐक दिन क बराबर है |
\v 9 प्रभु हर अपन प्रतिज्ञा क बिषय म देरी नी करे,जईसन देरी कुछ लोग मन समझथे ; पर तुमन मन क बिषय म धीरज धरथे,अउ नी चाहे की कोनो हर नाएस होए,बरन ये की सब झन ला मन फिराव क मौका मिले |
\v 10 लेकिन प्रभु क दिन चोर क नियर आए जाही,ओ दिन अकाश बड़खा हड़हड़ात क शब्द ले जात रही अउ तत्व डेरेच ही गरम होए के पिघल जाही अउ पृथ्बी अउ ओ मे क बुता मन जईल जाही |
\v 11 जबकि ये सब चीज मन ये रीति ले पिघले बाला है,त तुमन ला पवित्र चाल चलन अउ भक्ति म कईसन लोग होए बर चाही,
\v 12 अउ परमेश्वर क ओ दिन क बाट कोन रीति ले जोहेक बर चाही अउ ओकर जलदिच आए बर कईसन यत्न करेक बर चाही,जेकर कारन अकाश आगी ले पिघल जाही,अउ अकाश क गण डेरेच ही गरम होए के गईल जाही |
\v 13 पर ओकर प्रतिज्ञा क अनुसार हमन ऐक नावा अकाश अउ नावा पृथ्बी क आस देखत हनजेमे धार्मिकता हर बास करही |
\v 14 ऐकरे बर हे प्रिय  मन,जब की तुमन मन ये गोएठ मन क आस देखत हवा,त यत्न करा की तुमन शान्ति ले ओकर आगु निष्कलंक अउ निर्दोष ठहरा,
\v 15 अउ हमर प्रभु क धीरज ला उध्दार समझा,जईसन हमर प्रिय भाई पौलुस हर भी ओ ज्ञान क अनुसार जेहर ओला मिलिस,तुमन ला भी लिखिस है |
\v 16 ओहीच कस ओहर भी अपन सब पत्री मन म भी ये गोएठ मन क चरचा करिस है,जेमे कुछ गोएठ ऐसन है जेमन क समझे बर कठिन है,अउ अनपढ़ अउ चंचल लोग मन ओमन क अर्थ ला भी पवित्रशास्त्र क दूसर गोएठ मन क तरह खीच तान के अपन ही नाएस क कारन बनथे |
\v 17 ऐकरे बर हे प्रिय मन,तुमन लोग मन आगु ही ले ये गोएठ मन ला जाएन के चवकस रहा,ताकि अधरमी मन क भ्रम म फईस के अपन स्थिरता ला कहो हाथ ले झिन खोए दा |
\v 18 पर हमर प्रभु अउ उध्दारकर्ता यीशु मसीह क अनुग्रह अउ पहिचान म बढ़त जावा | ओकरे महिमा अब भी होए,अउ युगानुयुग होवत रहे | आमीन |
