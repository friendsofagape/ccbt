\id GAL
\ide UTF-8 
\rem Copyright Information: Creative Commons Attribution-ShareAlike 4.0 License 
\h  गलातियों
\toc1  गलातियों
\toc2  गलातियों
\mt1  Galatians
\mt1 गलातियों
\c 1
\p \v 1 पौलुस कती ले जेहर न लोग मन कती ले अउ न लोग मन क द्वारा,बरन यीशु मसीह अउ परमेश्वर दाऊ क द्वारा,जेहर ओला मरल मन ले जिलईस,प्रेरित है |
\v 2 अउ सब भाई मन कती ले जे मोर संग म है,गलातिय क कलीसिया मन क नाव :
\v 3 परमेश्वर दाऊ अउ हमर प्रभु यीशु मसीह कती ले तुमन ला अनुग्रह अउ शान्ति मिलत रहे |
\v 4 ओहिच हर अपन आप ला हमर पाप मन बर दे देहिस,ताकि हमर परमेश्वर अउ दाऊ क इक्छा क अनुसार हमन ला ये बर्तमान बुरा संसार ले छुड़ाए |
\v 5 ओकर स्तुति अउ बड़ाई युगानुयुग होवत रहे | आमीन |
\v 6 मोला आश्चर्य होथे की जेहर तुमन ला मसीह क अनुग्रह म बुलाईस ओकर ले तुमन ऐतेक जल्दी फिर के अउ ही नियर क सुसमाचार कती झुके लगा |
\v 7 लेकिन ओ दूसर सुसमाचार है ही नही : पर गोएठ ये है की केतेक झन ऐसन है ज तुमन ला घबराए देही,अउ मसीह क सुसमाचार ला बिगाड़े बर चाहथे |
\v 8 लेकिन अगर हमन,या स्वर्ग ले कोनो दूत हर भी ओ सुसमाचार ला छोएड़ जेला हमन हर तुमन ला सुनाए हन, कोनो अउ सुसमाचार तुमन ला सुनाए,त शापित है |
\v 9 जईसन हमन आगू ले ये कह चुकेन हन,ओहमैनसेिच कस मैहर अब फिर कहथो की ओ सुसमाचार ला छोड़ जेला तुमन मन गरहन करे हा,अगर कोनो अउ सुसमाचार सुनाथे,त शापित है |
\v 10 अब मैहर का मैनसे मन ला मनात रहो या परमेश्वर ला ? का मैहर मैनसे मन ला प्रसन्न करे बर चाहथो ?अगर मैहर अब तक ले मैनसे मन ला ही प्रसन्न करत रहते त मसीह क दास नी होते |
\v 11 हे भाई मन,मैहर तुमन ला बताए देहत थो की जे सुसमाचार ला मैहर तुमन ला सुनाए हो,ओहर  मन कती ले नी है |
\v 12 काबर की ओहर मोला मैनसे मन कती ले नी पहुचिस,अउ न मोला सिखाल गईस,पर यीशु मसीह क प्रकाशन ले मिलिस |
\v 13 यहूदी मत ले आगू मोर चाल-चलन रहिस ओकर बिषय म तुमन सुईन चुके हा की मैहर परमेश्वर क कलीसिया ला डेरेच ही सताए अउ नाएस करत रहे |
\v 14 अपन ढेरेच ले जाति बाला मन ले जे मोर अवस्था क रहिन,यहूदी मत ले जयादेच बढ़त जात रहिस अउ अपन बापदादा मन क परम्परा मन बर ढेरेच ही उत्साहित रहे |
\v 15 लेकिन परमेश्वर क,जेहर मोर दाई क पेट ले ही मोला ठहरईस अउ अपन अनुग्रह ले बुलाए लेहिस,
\v 16 जब इक्छा होईस की मोर म अपन बेटा ला परगट करे की मैहर दूसर जाति म ओकर सुसमाचार सुनाओ,त न मैहर मांस अउ लहू ले सलाह लेहे,
\v 17 अउ न यरूशलेम म ओमन क लिघे गए जे मोला आगू ले प्रेरित रहिन,पर तुरतेच अरब म चईल गए अउ फिर हुवा ले दमिश्क ला फिर आए |
\v 18 फिर तीन दिन क पाछू मैहर कैफा ले भेट करे बर यरूशलेम गए,अउ ओकर जग पन्द्रह दिन तक ले रहे |
\v 19 लेकिन प्रभु क भाई याकूब ला छोएड़ अउ प्रेरित मन ले कोनो ले नी मिले |
\v 20 जे गोएठ ला मैहर तुमन ला लिखथो,देखा,परमेश्वर ला उपस्थित जाए क कहथो की ओमन झूट नी है |
\v 21 ऐकर पाछू मैहर सीरिया अउ किलिकिया क प्रान्त मन म आए |
\v 22 पर यहूदिया क कलीसिया मन हर जेमन मसीह म रहीन मोर मुह ला कभो नी देखे रहिन ; 
\v 23 लेकिन ऐहिच सुने करत रहेन की जे हमन ला सतात रहिस,ओहर अब ओहिच बिश्वास क सुसमाचार सुनाथे जेला आगू नाएस करत रहेन |
\v 24 अउ ओमन मोर बिषय म परमेश्वर क महिमा करथे |
\c 2
\p \v 1 चउदह बरस क पाछू मैहर बरनबास क संग फिर यरूशलेम ला गए,अउ तीतुस ला भी संग ले गए |
\v 2 मोर जाए बर ईश्वरीय प्रकाशन क संग म होईस ; अउ जे सुसमाचार ला मैहर दूसर जाति मन म प्रचार करथो,ओला मैहर ओमन ला बताए देहे,पर अकेला म ओमन ला जे बड़खा समझल जात रहिस,ताकि ऐसन झिन होए की मोर ये समय क या पाछू कूदल धावा ब्यर्थ ठहिरे |
\v 3 लेकिन तीतुस ला भी जे मोर संग म रहिस अउ जे यूनानी है,खतना कराए बर बिवश नी करे |
\v 4 ये ओ झूठा भाई मन क कारन होईस जेमन चोरी ले घुस आए रहीन,की ओ स्वतंत्रता ला जे मसीह यीशु म हमन ला मिलिस है,भेद लेके हमन ला दास बनाए |
\v 5 एक घरी भी ओमन क अधीन होए बर हमन हर नी मानेन,ऐकरे बर की सुसमाचार क सच्चाई म बने रहेन |
\v 6 फिर जेमन कुछो समझल जात रहीन (ओमन चाहे कईसन भी रहीन मोला ऐकर ले कोनो बुता नी है ; परमेश्वर हर कोनो क पछ्पात नी करे ) ओमन म जे कुछोच समझल जात रहीन,मोला कुछ भी नी मिलिस |
\v 7 लेकिन ऐकर उल्टा जब ओमन मन देखीन की जईसन खतना करल मैनसे मन बर उसमाचार क बुता ला पतरस ला सोपाल गईस,ओहिच कस खतना रहित मन बर मोला सुसमाचार सुनाए बर सोपल गईस |
\v 8 (काबर की जेहर पतरस ले खतना करल मन ले प्रेरिताई क बुता ला बडेच प्रभाव सहित करवाए,ओहिच हर मोर ले भी दूसर जाति मन म प्रभावशाली बुता ला करवईस ),
\v 9 अउ जब ओमन मन ओ अनुग्रह ला जे मोला मिले रहिस जाएन लेहिन,त याकूब,अउ कैफा,अउ यूहन्ना मन जे कलीसिया क खुटा समझल जात रहिन,मोला अउ बरनबास ला संगति क जेवनी हाथ देहिस की हमन दूसर जाति मन क लिघे जई अउ ओमन खतना करल मन क लिघे ;
\v 10 केबल ये कहिन की हमन मन कंगाल मन क सुधि लेहब,अउ ऐही बुता ला करे क मैहर भी आप यत्न करत रहेन |
\v 11 पर जब कैफा हर अन्ताकिया म अईस,त मैहर ओकर मुह पर ओकर सामना करे,काबर की ओहर दोषी ठहरे रहिस |
\v 12 ऐकरे बर की याकूब कती ले कुछ मैनसे मन क आए ले आगू ओहर दूसर जाति मन क संग म खात रहिस,लेकिन जब ओमन अईन त खतना करल लोग मन क डर क मारे ओहर पाछू हट गईन अउ कगरे करे लागिन |
\v 13 ओकर संग बाचल यहूदी मन भी कपट करीन,हिया तक की बरनबास हर भी ओमन क कपट म पड़ गईस |
\v 14 पर जब मैहर देखे की ओमन सुसमाचार क सच्चाई पर सीधा चाल नी चले,त मैहर सब क आगू कैफा ले कहे, ''जब तय हर यहूदी होए के दूसर जाति क नियर रेगथस अउ यहूदी मन क जईसन नही त तय दूसर जाति मन ला यहूदी मन क नियर रेगे बर काबर नी कह्थस ?''
\v 15 हमन त जनम ले यहूदी हन,अउ पापी दूसर जाति मन ले नी हन |
\v 16 तबो ले ये जाएन के की मैनसे हर व्यवस्था क बुता ले नी ठहरे,पर केबल यीशु मसीह पर बिश्वास करे क द्वारा धरमी ठहरथे,हमन आप भी मसीह यीशु पर बिश्वास करेन की हमन व्यवस्था क बुता ले नही,पर मसीह पर बिश्वास करे ले धरमी ठहरथे ; ऐकरे बर की व्यवस्था क बुता ले कोनो प्रानी हर धरमी नी ठहरही |
\v 17 हमन जे मसीह म धरमी ठहरे बर चाहथी,अगर अपन ही पापी हिकलब त का मसीह पाप क सेवक है ?कदापि नही !
\v 18 काबर की जे कुछ मैहर गिराए देहे अगर ओहिच ला फिर बनाथो,त अपन आप ला अपराधी ठहराथो |
\v 19 मैहर त व्यवस्था क द्वारा व्यवस्था बर मर गए की परमेश्वर बर जीओं |
\v 20 . मेहर क्रूस पर चड़हाल गए हों,अब मैहर जीवित नी रहे,पर मसीह हर मोर म जीवित है ; अउ मैहर शरीर म अब जे जीवित हो त केबल ओ बिश्वास ले जीवित हो जे परमेश्वर क बेटा पर है,जेहर मोर ले प्रेम करिस अउ मोर बर अपन आप ला दे देहिस |
\v 21 मैहर परमेश्वर क अनुग्रह ला ब्यर्थ नी ठहराथो ; काबर की अगर व्यवस्था क द्वारा धार्मिकता होतीस,त मसीह क मरना ब्यर्थ होतीस |
\c 3
\p \v 1 हे निरबुध्दी गलाति मन कोन हर तुमन ला मोह लेहे है ? तुमन क त माना आख मन क आगू यीशु मसीह क्रूस पर देखाल गईस ! 
\v 2 मैहर तुमन ले केबल ये जाने बर चाहथो की तुमन मन आत्मा ला का व्यवस्था क बुता ले या बिश्वास क समाचार ले पाए ?
\v 3 का तुमन ऐसन निरबुध्दी हा की आत्मा क रीती पर शुरू कईर के अब शरीर क रीती पर आखरी करिहा ?
\v 4 का तुमन हर ऐतेक दुख ब्यर्थ ही उठाए हा ? लेकिन ऐकदमेच ब्यर्थ नही |
\v 5 जे तुमन ला आत्मा दान करतिस अउ तुमन म सामर्थ्य क बुता करथे ओहर का व्यवस्था क बुता मन ले या सुसमाचार पर बिश्वास करे ले ऐसन करथे ?
\v 6 ''अब्राहम हर त परमेश्वर पर बिश्वास करिस अउ ये ओकर बर धार्मिकता गिनल गईस |''
\v 7 तले ये जाएन ला की बिश्वास करे बाला है, ओमन ही अब्राहम क संतान मन है | 
\v 8 अउ पवित्र शास्त्र हर आगू ले ही ये जाएन के परमेश्वर हर दूसर जाति मन क बिश्वास ले धरमी ठहराही, आगू ही ले अब्राहम ल ये सुसमाचार सुनाए  देहीच की ''तोर म सब जाति मन आशीष पाही |''
\v 9 ऐकरे बर जे बिश्वास करे बाला है, ओ बिश्वासी मन अब्राहम क संग आशीष पाथे |
\v 10 एकरे बार जेतेक लोग मन व्यवस्था क बुता मन पर भरोसा रखथे, ओमन सब श्राप क अधीन है, काबर की लिखल आहे, ''जे कोनो हर व्यवस्था क पुस्तक म लिखल गईस सब गोएठ मन क करे म स्थिर नी रहे, ओहर शापित  है |'' 
\v 11 पर ये गोएठ परगट है की व्यवस्था क द्वारा परमेश्वर क हिया कोनो हर धरमी नी ठहरे, काबर की धरमी जन हर  बिश्वास ले जीवित रही |
\v 12 पर व्यवस्था क बिश्वास ले कोनो रिश्ता नी हे ; काबर की ''जे हर ओमन ल मानही, ओहर ओकर कारन जीवित रही |'' 
\v 13 मसीह हर जे हमर कारन शापित बनिस,हमन ला खरीद के व्यवस्था क शाप ले छोड़ाईस,काबर की लिखल आहे, ''जे कोनो हर लकरी पर लटकाए जाथे ओहर शापित है |''
\v 14 ये ऐकरे बर होईस की अब्राहम क आशीष यीशु म दूसर जाति तक ले पहुचे,अउ हमन बिश्वास क द्वारा ओ आत्मा ला पाएन जेकर प्रतिज्ञा होईस आहे |
\v 15 हे भाई मन, मैहर मैनसे मन क रीती पर कहथो ; मैनसे मन क बाचा हर भी जे पक्का होए जाथे, त न कोनो  ओला टालथे अउ न ओमे कुछ बड़हाथे | 
\v 16 तले प्रतिज्ञा मन अब्राहम ला अउ ओकर बंस ल देहल गईस | ओहर ये नी कहथे, ''बंश मन ल, '' जईसन डेरेच मन के बिषय म कहल आहे ;पर जईसन ऐक क बिषय म की ''तोर बंश ला, '' अउ ओहर मसीह है |
\v 17 पर मैहर ये कहथो : जे बाचा परमेश्वर हर आगू ले पक्का करे रहिस,ओके ला व्यवस्था चाएर सव तिस बरस क पाछू आए क बाद नी टाएल सकथे की प्रतिज्ञा ब्यर्थ ठहरे |
\v 18 काबर की अगर मीरास व्यवस्था ले मिलिस है त फिर प्रतिज्ञा ले नही,लेकिन परमेश्वर हर अब्राहम ला प्रतिज्ञा क द्वारा दे देहिस है |
\v 19 तब फिर व्यवस्था काबर देहल गईस ? ओहर त अपराध मन क कारन पाछू म देहल गईस की ओ बंश क आए तक रहे,जेला प्रतिज्ञा देहल गए रहिस ; अउ ओहर स्वर्गदूत मन क द्वारा ऐक मध्यस्थ क हाथ म ठहराल गईस |
\v 20 मांझा (मध्यस्त) त ऐक नी होए,लेकिन परमेश्वर ऐकेच ठन है |
\v 21 त का व्यवस्था परमेश्वर क प्रतिज्ञा मन क बिरोध म है ? एकदमेच नही ! काबर की ऐसन व्यवस्था देहल जातिस जेहर जीवन दे सकतिस,त सहीच म धार्मिकता व्यवस्था ले रतिस |
\v 22 लेकिन पवित्र शास्त्र म सब झन मन ला पाप क अधीन कईर देहिस,ताकि ओ प्रतिज्ञा जेकर अधार यीशु मसीह पर बिश्वास करे ले है,बिश्वास करे बाला मन बर पुरा होए जाए |
\v 23 पर बिश्वास क आए ले आगू व्यवस्था क अधिनता म हमर रखवाली होवत रहिस,अउ ओ बिश्वास क आए तक जेहर परगट होए बाला रहिस,हमन ओकर बाधन्ल म रहब |
\v 24 ऐकरे बर व्यवस्था मसीह तक पहुचे बर हमर गुरु होईस आहे की हमन बिश्वास ले धरमी ठहरब |
\v 25 लेकिन जब बिश्वास आए गिस,त हमन अब गुरु क अधीन झिन रहब |
\v 26 काबर की तुमन सब ओ बिश्वास क द्वारा जे मसीह यीशु पर है,परमेश्वर क सन्तान हवा |
\v 27 अउ तुमन मन ले जेतेक झन मसीह म बपतिस्मा लेहिस है ओमन मन मसीह ला पहिन लेहिन है |
\v 28 अब न कोनो हर यहूदी रहिस अउ न यूनानी,न कोनो दास न स्वतंत्र,न कोनो हर नर न नारी,काबर की तुमन सब मसीह यीशु म ऐक हवा |
\v 29 अउ अगर तुमन मन मसीह म हा त अब्राहम क बंश अउ प्रतिज्ञा क अनुसार बारिस भी हवा |
\c 4
\p \v 1 मैहर ये कहथो की बारिस जबले लईका है,मने की सब चीज क स्वामी है,तबो ले ओमे अउ दास म कोनो भेद नी है |
\v 2 लेकिन दाऊ क ठहराल गईस बेरा तक संरक्षक अउ प्रबन्धक मन क बस म रथे |
\v 3 ओहिच कस हमन भी,जब लईका रहेन,त संसार क शुरू क शिक्षा क बस म होए के दास बने रहेन |
\v 4 लेकिन जब समय पुरा होईस,त परमेश्वर हर अपन बेटा ला भेजिस जेहर महिला ले जनमिस,अउ व्यवस्था क अधिन जनमिस,
\v 5 ताकि व्यवस्था क अधीन मन ला खरीद के छुड़ाए ले,अउ हमन ला लेपालक होए क पद भेटाए |
\v 6 अउ तय जे बेटा हस,ऐकरे बर परमेश्वर हर अपन बेटा क आत्मा ला,जे 'हे अब्बा,'हे दाऊ ' कही के पुकारथे,हमर हृदय मन म भेजल गईस आहे |
\v 7 ऐकरे बर तय अब दास नही,लेकिन बेटा हस ; अउ जब बेटा होईस,त परमेश्वर क द्वारा बारिस भी होएन |
\v 8 आगु त तुमन परमेश्वर ला नी जाएन के ओकर दास रहा जे स्वभाव ले परमेश्वर नही,
\v 9 पर अब जे तुमन हर परमेश्वर ला पहचाए लेहे हा बरन परमेश्वर हर तुमन ला पहिचानिस,त ओ नीरबल अउ निक्कमा शुरू क शिक्षा क गोएठ कती काबर फिरथा,जेकर तुमन दूसर तोर दास होए बर चाहत हवा ?
\v 10 तुमन दिन अउ महीना मन अउ नियत समय मन म अउ बरस मन ला मानथा |
\v 11 मैहर तुमन क बिषय क दरथो,कहो ऐसन झिन होए की जे मेहनत ला मैहर तुमन बर करे हो ओहर ब्यर्थ ठहरे |
\v 12 हे भाई मन,मैहर तुमन ले बिनती करथो,तुमन मोर आगु होए जावा ; काबर की मैहर भी तुमन क आगु होए गए हो ; तय हर मोर कुछोच नी बिगाड़े हवा |
\v 13 पर तुमन हर जानथा की आगुच-आगु मैहर शरीर क निरबलता क कारन तुमन ला सुसमाचार सुनाए |
\v 14 अउ तुमन मोर शाररिक दसा ला जे तुमन क परीक्षा क कारन रहिस,तुच्छ नी जाने ; न ओकर ले घृना करिस ; अउ परमेश्वर क दूत बरन खुद मसीह क नियर मोला गरहन करिस |
\v 15 त ओहर तुमन क आनन्द मनाए बर कहल गईस ? मैहर तुमन मन क गवाह हो की अगर होए सकथे त तुमन अपन आँख ला भी हिकाएल के मोला दे देता |
\v 16 त का तुमन ले सच गोठियाए क कारन मैहर तुमन क दुसमन बन गए हो ? 
\v 17 ओमन तुमन ला संगता बनाए बर त चाहथे,पर भला उदेश्य ले नही ; बरन तुमन ला अलग करे बर चाहथे की तय ओहिच मन ला संगता बनाए ला |
\v 18 पर ये भी बढ़िया है की भला गोएठ म हर घरी संगता बनाए क यत्न करल जाए,न केबल ओहिच समय की जब मैहर तुमन क संग म रहथो |
\v 19 हे मोर लईका,जब तक ले तुमन मन म मसीह क रूप नी बईन जाही,तब तक ले मैहर तुमन बर फिर लईका जनमे क बेरा क दर्द सहथो |
\v 20 इक्छा त ये होथे की अब तुमन क लिघे आए के अउ ही नियर क गोठियाहू काबर की तुमन क बिषय म मैहर उलेझ गए हो |
\v 21 तुमन जे व्यवस्था क अधीन होए बर चाहथा,मोला बतावा,का तुमन व्यवस्था क नी सूना ?
\v 22 ये लिखल आहे की अब्राहम क दुई ठन बेटा होईस ; ऐक झन दासी ले अउ ऐक झन महिला ले |
\v 23 लेकिन जे दासी ले होईस ओहर शाररिक रीती ले जनमिस ; अउ जे स्वतंत्र महिला ले होईस,ओहर प्रतिज्ञा क अनुसार जनमिस |
\v 24 ये गोएठ मन म कहानी है : ये महिला मन माना दुई ठन बाचा है,ऐक त सीने पहार जेकर ले दास ही मन जनमथे ; अउ ओकर हाजिरा है |
\v 25 अउ हाजिरा माना अरब क सीने पहार है,अउ अब क यरूशलेम ओकर तुलना म है,काबर की अपन लईका मन संग दसत्वा म है |
\v 26 पर उपर क यरूशलेम स्वतंत्र है,अउ ओहर हमर दाई |
\v 27 जबकी लिखल आहे, ''हे बांझ,तय जे नी जन्माथस आनन्द कर ; तय जेला पीड़ा नी उठथे,धेटू ला खोएल के जय-जयकार कर,काबर की त्यागल क सन्तान सुहानग क सन्तान ले भी डेरेच है |''
\v 28 हे भाई मन,हमन इसहाक क नियर प्रतिज्ञा क सन्तान हन |
\v 29 अउ जईसन ओ समय शरीर क अनुसार जन्मल आत्मा क अनुसार जन्मल मन ला सतात रहिस,ओहिच कस अबो ले भी होथे |
\v 30 लेकिन पवित्र शास्त्र का कहथे ? ''दासी अउ ओकर बेटा ला हिकाएल दे,काबर की दासी क बेटा स्वतंत्र महिला क बेटा क संग उत्तराधिकारी नी होही |''
\v 31 ऐकरे बर हे भाई मन,हमन दासी क नही लेकिन स्वतंत्र महिला क सन्तान हन | 
\c 5
\p \v 1 मसीह हर स्वतंत्रता बर हमन ला स्वतंत्र करिसे ; तले ऐहिच म स्थिर रहा,अउ दासत्व क जुवा म फिर ले झिन जोता |
\v 2 देखा,मै पौलुस तुमन ले कहथो की अगर खतना करइहा,त मसीह ले तुमन ला कुछोच लाभ नी होही |
\v 3 फिर भी मैहर ऐक खतना कराए बाला ला बताए देहथो  की ओला सबेच व्यवस्था ला माने क बर पड़ही |
\v 4 तय जे व्यवस्था क द्वारा धरमी ठहरे बर चाहथा,मसीह ले अलग अउ अनुग्रह ले गिर गए हा |
\v 5 काबर की आत्मा क कारन हमन बिश्वास ले,आशा करल धार्मिकता क बाट जोहथी |
\v 6 मसीह यीशु म न खतना अउ न खतना रहित कुछोच बुता क है,लेकिन केबल बिश्वास,जे प्रेम क द्वारा प्रभाव डालथे |
\v 7 तय त बढिऐच कुदत रहे | अब कोन तोला रोक देहिस की सत्य ला झिन मान |
\v 8 ऐसन सीख तुमन क बुलाए बाला कती ले नही |
\v 9 तनिक अकुन खमीर सब सानल आटा ला खमीर कईर देथे |
\v 10 मैहर प्रभु पर तुमन क बिषय म भरोसा रखथो की तुमन क कोनो बिश्वास दूसर बिचार नी होही ; लेकिन जे तुमन ला घबराए देथे,ओहर कोनो काबर नी हो दण्ड पाही |
\v 11 लेकिन हे भाई मन,अगर मैहर अब तक ले खतना क प्रचार करथो त काबर सताल जाथो ? फिर त क्रूस क ठोकर जात रहिस |
\v 12 भला होतीस की जे तुमन ला डावा-डोल करथे,ओमन अपन देह ला ही काएट डालतिन |
\v 13 हे भाई मन,तुमन स्वतंत्र होए बर बुलाए गए हवा ; लेकिन ऐसन झिन होए की ये स्वतंत्रता शाररिक बुता मन बर अवसर बने,बरन प्रेम ले ऐक दूसर क दास बना |
\v 14 काबर की सब व्यवस्था ये ऐक ही गोएठ म पुरा होए जाथे, '' तय अपन परोस ला अपन नियर प्रेम रख |''
\v 15 पर अगर तुमन ऐक दूसर क दात ले काटिहा अउ फाएर खाथा,त चवकस रहा की ऐक दूसर क सत्यानाश झिन कईर दा |
\v 16 पर मैहर कहथो,आत्मा क अनुसार रेगिहा त तुमन शरीर क लालसा कोनो रीती ले पुरा नी करिहा |
\v 17 काबर की शरीर हर आत्मा की बिरोध म अउ आत्मा शरीर क बिरोध म लालसा करथे,अउ ये ऐक दूसर क बिरोधी है,ऐकरे बर की जे तुमन करे बर चाहथा ओला झिन करे पावा |
\v 18 अउ अगर तुमन आत्मा क रेगाए रेगथा त व्यवस्था क अधीन नी रहा |
\v 19 शरीर क बुता त परगट है,मने की व्यभिचार,गन्दा बुता लुचपन,
\v 20 मूर्ति पूजा,टोना,बैर,झगरा,इर्ष्या,क्रोध,बिरोध,फुट,बिधर्म,
\v 21 डाह,मतबाला पन,लिलक्रिड़ा अउ ऐमन जईसन अउ-अउ बुता है,एमन क बिषय म मैहर तुमन ले आगु ले कह देहे हो जईसन आगु ले कह भी दारे हो,की ऐसन-ऐसन बुता करे बाला मन परमेश्वर क रायेज क बारिस नी होही |
\v 22 पर आत्मा क फर प्रेम,आनन्द,शान्ति,धीरज,कृपा,भलाई,बिश्वास,
\v 23 नम्रता,अउ सयंम है ; ऐसन-ऐसन बुता क बिरोश म कोनो भी व्यवस्था नी है |
\v 24 अउ जे मसीह यीशु क है,ओमन मन शरीर ला ओकर लालसा मन अउ अभिलाषा मन सहित क्रूस पर चढ़ाए देहिन है |
\v 25 अगर हमन आत्मा क द्वारा जीवित आहन,त आत्मा क नियर रेंगे भी |
\v 26 हमन घमण्डी होए के न ऐक दूसर ला छेड़ी,अउ न ऐक दूसर ले डाह करी |
\c 6
\p \v 1 हे भाई मन,अगर कोनो मैनसे हर कोनो अपराध म पकराए जाही त तुमन जे आत्मिक हा,नम्रता क संग ऐसन मन ला सम्भाला,अउ अपन भी चवकसी रखा की तुमन भी परीक्षा म झिन पड़ा |
\v 2 तुमन ऐक दूसर क बोझ ला उठावा,अउ ये नियर मसीह क व्यवस्था ला पुरा करा |
\v 3 काबर की अगर कोनो हर कुछ नी होए पर भी अपन आप ला कुछ समझथे,त अपन आप ला धोखा देथे |
\v 4 पर हर ऐक अपन ही बुता ला जाएच लेहे,अउ तब दूसर क बिषय म नही लेकीन अपन ही बिषय म ओके ला घमण्ड करे क अवसर होही |
\v 5 काबर की हर ऐक आदमी अपन ही बोझ उठाही |
\v 6 जे बचन क शिक्षा पाथे,ओहर सबेच बढ़िया चीज मन म सिखाए बाला ला भागी करे |
\v 7 धोखा झिन खावा ; परमेश्वर ठठा म नी उड़ाए जाथे,काबर की आदमी जे कुछोच बुनथे ओहिच ला काटही |
\v 8 काबर की जे अपन शरीर बर बुनथे,ओहर शरीर क द्वारा बिनाश क खेती लुही ; अउ जे आत्मा बर बुनथे,ओहर आत्मा क द्वारा अनन्त जीवन क खेती लुही |
\v 9 हमन भला बुता करे म साहस झिन छोड़ी,काबर की अगर हमन ढीला नी होबो त ठीक समय पर खेती लुवब |
\v 10 ऐकरे बर जहा तक ले अवसर मिलही हमन सब क संग म भलाई करी,बिशेष कईर के बिश्वासी भाई मन क संग |
\v 11 देखा,मैहर कईसन बड़खा-बड़खा गोएठ म तुमन ला अपन हाथ ले लिखे हों |
\v 12 जे लोग मन शाररिक दिखावा चाहथे ओमन ही तुमन क खतना करे बाला मन पर दबाव डालथे,केबल ऐकरे बर की मसीह क क्रूस क कारन सताए झिन जाए |
\v 13 काबर की खतना कराए बाला खुद त व्यवस्था पर नी रेंगे,पर तुमन क ऐकरे बर कराए बर चाहथे की तुमन क शाररिक दसा पर घमण्ड करही |
\v 14 पर ऐसन झिन होए की मैहर दूसर कोनो गोएठ क घमण्ड करो,केबल हमर प्रभु यीशु मसीह क क्रूस क,जेकर द्वारा संसार मोर नजेर म अउ मैहर संसार क नजेर म क्रूस पर चड़हाल गए हों |
\v 15 काबर की न खतना अउ न खतना रहित कुछोच है,लेकिन नावा सृष्टि |
\v 16 जेतेक झन मन ये नियम म रेगही ओमन पर,अउ परमेश्वर क इस्त्राएल पर शान्ति अउ दया होवत रहे |
\v 17 आगु म कोनो हर मोला दुख झिन दे,काबर की मैहर यीशु क दाग मन ला अपन देह म लेहत फिरथो |
\v 18 हे भाई मन,हमर प्रभु यीशु मसीह क अनुग्रह तुमन क आत्मा क संग म रहे | आमीन |
