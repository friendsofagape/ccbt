\id LUK
\ide UTF-8
\rem Copyright Information: Creative Commons Attribution-ShareAlike 4.0 License
\h लुका
\toc1 लुका का सुसमाचार
\toc2 लुका
\mt1 LUKE
\mt1 लुका
\c 1
\p
\v 1 ढेरेच झन मन ओ गोएठ मन ला जेहर हमर मांझा म बितिस है लिखे म हाथ लगईन |
\v 2 जेकस की ओमन हर आगू ले ये गोएठ क देखे बाला अउ बचन क सेवक रहिस हमन तक पहुचईन |
\v 3 ऐकरे बर हे श्रीमान थियुफिलुस मोला भी ये उचित लागिस की ओ सबेच गोएठ क संमपूर्ण हाल ला शुरू ले सहीच-सहीच जायेच के ओला तोर बर कतार बध लिखहु |
\v 4 त तय ऐला जाएन ले,की ओ गोएठ मन ला जेकर तय ज्ञान पाए हस,कईसन अटल हे |
\v 5 यहूदि मन क राजा हेरोदेस क समय म अबिय्याह क दल म जकरयाह नाव क ऐक याजक रहिस,अउ ओकर घरदारिन हारुन क वंश क रहिस जेकर नाव इलीशीबा रहिस |
\v 6 ओमन दोनो झन परमेश्वर क आगू म धर्मी रहिन,अउ प्रभु क सबेच हुकूम अउ रीती मन पर बिन दोष क चले बाला रहिन |
\v 7 ओमन के कोनो संतान नी रहिन,काबर की इलीशिबा बाएझ रहिस,अउ ओमन दोनों झन बूड़हाए गए रहिन |
\v 8 जब ओहर अपन दल क पारी पर परमेश्वर क आगू म याजक क बुता करत रहिस ,
\v 9 त याजक मन क रीती क अनुसार ओकर नाव म चिठ्ठी हिकलिस की प्रभु क मन्दिर म जाए के धुप जलाए |
\v 10 धुप जलाए क समय (बेरा) म मैनसे मन क सबेच मण्डली बाहरी कती प्रार्थना करत रहिस |
\v 11 ओ समय प्रभु क ऐक स्वर्ग दूत धुप क बेदी क जेवनी कती ठड़होवल ओला दिखई देहिस |
\v 12 जकरयाह देख के धबरईस अउ ओकर म बड्खा भय छाए गए रहिस |
\v 13 लेकिन स्वर्ग दूत हर ओकर से कहिस,हे जकरयाह मत भय खाव,काबर की तोर प्रार्थना सुइन लेहल गईस हे,अउ तोर घरदारिन इलीशिबा ले तोर बर ऐक लईका जनमही,अउ तय ओकर नाव यूहन्ना रखबे |
\v 14 तोला आनन्द अउ हर्ष होही : अउ डेरेच मैनसे मन ओकर जनम क कारन आनन्दित होही,
\v 15 काबर की ओहर प्रभु क आगू म महान होही,अउ दाखरस अउ मदिरा कभो नी पीही,अउ अपन दाई क पेट ले ही पवित्र आत्मा ले भरल-पूरल रही |
\v 16 अउ इस्त्राएली मन से डेरेच झन मन ला ओमन क प्रभु परमेश्वर कती फेरही |
\v 17 ओहर एलिय्याह क आत्मा अउ सामर्थ म होए के ओकर आगू-आगू म चलही,की पितरो क मन ला लईका मन कती फेर दे,अउ हुकूम नी माने बाला मन क धर्मी मन क समझ लानही,अउ प्रभु बर ऐक लाएक प्रजा तियार करे |
\v 18 जकरयाह हर स्वर्ग दूत से पूछिस,ऐला मैहर कईसे जानहू ? काबर की मैहर त बुड़ हाए गए हो अउ मोर घर दारिन भी बुड़ही होए गिस हे,
\v 19 स्वर्गदूत हर ओला जवाब देहिस,मैहर जिब्राईल हो जो परमेश्वर क आगू म ठड़होए रहथो अउ मैहर तोर से गोठियाए बर अउ तोला ये सुसमाचार सुनाए बर भेजल गईस हे |
\v 20 देखा,जे दिन ले ये गोएठ ह पुरा नी होए लेही,ओ दिन तक ले तय हर गुंगा रहबे,अउ गोठियाएक नी सकबे,ऐकरे बर की तय हर मोर गोएठ ला जेहर अपन समय म पूरा होही,बिश्वास नी करे |
\v 21 मैनसे मन जकरयाह के जोहट रहिन,अउ अचम्भा करे लागिन,की ओला मन्दिर म एटेक देरी काबर लागिस |
\v 22 जब ओहर बहरी कती अईस,त ओमन से गोठियाए नी सकिस : तले ओमन जाएन गईन की ओहर मन्दिर म कोनो दरशन पईसे,अउ ओहर ओमन से इसारा करत रहिस,अउ गुंगा रह गईस |
\v 23 जब ओकर सेवा क दिन पूरा होईस,त ओहर अपन घर चईल देहिस |
\v 24 ये दिन मन क पाछू ओकर घरदारिन इलीशिबा हर गर्भवती होईस,अउ पाच महीना ले अपन आप ला ये कहिके लुकाए रखिस,
\v 25 'मैनसे मन मे मोर अपमान दूर करे बर,प्रभु हर ये दिन मन मे कृपा क नजर कईर के मोर बर ऐकस करिस |
\v 26 . छठवा महीना म परमेश्वर कती ले जिब्राईल स्वर्ग दूत,गलील क नासरत नंगर म,
\v 27 ऐक कुवारी क लिघे भेजल गईस,जेकर सगाई यूसुफ नाव क दाउद क धराना क ऐक मैनसे ले होए रहिस : ओ कुवारी क नाव मरियम रहिस |
\v 28 स्वर्ग दूत हर ओकर लिघे भीतर आए के कहिस ''आंनद अउ जय तोर हो,जेकर पर परमेश्वर क अनुग्रह होईसे ! प्रभु तोर संग म हे !''
\v 29 ओहर ओ बचन ले डेरेच धबराए गिस,अउ सोचेक लागिस की ये कोन मंधे क अभिवादन हे ?
\v 30 स्वर्ग दूत हर ओकर से कहिस, '' हे मरियम,भय-भीत झिन हो,कब्र की परमेश्वर क अनुग्रह तोर पर होईस हे |
\v 31 देख,तय गर्भवती होबे,अउ तोर ऐक बेटा जनमही,तय ओकर नाव यीशु रखबे,
\v 32 ओहर महान होही अउ परम प्रधान क बेटा कहलाही,अउ प्रभु परमेश्वर ओकर दाऊ दाऊद क सिहासन ला ओला देही,
\v 33 अउ ओहर याकूब क घराने पर हमेसेच रायेज करही,अउ ओकर रायेज क आखरी नी होही,''
\v 34 मरियम हर स्वर्गदूत ले कहिस,ऐहर काबर होही | मैहर त मैनसे ला नी जानो |''
\v 35 स्वर्गदूत हर मरियम ला जवाब देहिस,''पवित्र आत्मा हर तोर पर उतरही,अउ परम प्रधान क सामर्थ तोर पर छाया करही,ऐकरे बर ओहर पवित्र जेहर जनमे बाला हे,परमेश्वर क बेटा कहलाही |
\v 36 अउ देख,तोर कुटुम्ब क इलीशिबा क भी बुढ़ापे म बेटा होए बाला है,ऐहर ओकर,जेहर बांझ कहलात रहिस,छठवा महीना हे |
\v 37 काबर की जे बचन हर परमेश्वर कती ले होथे ओहर प्रभाव रहित नी होए |''
\v 38 मरियम हर कहिस,''देख,मैहर प्रभु की क दासी हों,मोला तोर बचन क अनुसार होव |''तब स्वर्गदूत हर ओकर लिघे ले चईल देहिस |
\v 39 ओ दिन म मरियम उईठ के जलदीच हि पहार कती क देश मे यहूदा क ऐक नगर म गईस,
\v 40 अउ जकरयाह क घर म जाए के इलीशिबा ला नमस्कार करिस |
\v 41 जैसनेच इलीशिबा हर मरियम क नमस्कार सुनिस, वैसनेच लईका हर ओकर दाई क पेट म उछलिस,अउ इलीशिबा पवित्र-आत्मा ले भईर गिस |
\v 42 अउ ओहर बड्खा शब्द ले पुकाएर के कहिस,''तय महिला मन मे धन्य हस,अउ तोर पेट क फर ह धन्य है !
\v 43 ये अनुग्रह मोला कहा ले होईस,की मोर प्रभु क दाई मोर लिघे अईस ?
\v 44 देख,जैसेच तोर नमस्कार क शब्द ह मोर कान मे पड़िस,तैसनेच ही लईका ह आनन्द ले उछेल पड़िस |
\v 45 धन्य हे ओहर जेहर बिश्वास करिस की जे गोएठ हर प्रभु कती ले ओकर से कहल गईस हे,ओहर पूरा होही |
\v 46 त मरियम हर कहिस,''मोर प्रान हर प्रभु क बड़ाई करत हे |
\v 47 अउ मोर आत्मा मोर उध्दार करेक बाला परमेश्वर ले आनन्दित होईस,
\v 48 काबर की ओहर अपन दासी क दीनता पर नजर करिस,ऐकरे बर देखा,अब ले सबेच युग-युग क मैनसे मन मोला धन्य कही,
\v 49 कबर की ओ शक्ति मान हर मोर बर बड़खा- बड़खा बुता करिस है |ओकर नाव हर पवित्र हे,
\v 50 अउ ओकर दया ओमन पर,जेमन ओकर से डरथे,पिड़ही-पिड़ही तक ले बने रही |
\v 51 ओहर अपन भुजबल दिखईस,अउ जे अपन आप ला बड्खा समझथे,ओमन ला तितर-बितर कईर देहीन |
\v 52 ओहर बलवान मन ला ओमन क सिहासन ले गिराए देहिस,अउ दीन मन ला ऊचा करिस |
\v 53 ओहर भूखाल मन ला बड़िया चीज से अधवईस,अउ धनवान मन ला छूछा हाथ हिकाएल देहिस |
\v 54 ओहर अपन सेवक इस्त्राएल ला समायेल लेहिस की अपन ओ दया ला याद करही,
\v 55 जे अब्राहम अउ ओकर वंश पर हमेसेच रही,जैसन ओहर हमर दाऊ-ददा मन ले कहे रहिस |''
\v 56 मरियम लगभग तिन महीना ओकर संग म रही के अपन घर वापस फिर अईस |
\v 57 तब इलीशिबा क प्रसव क समय पूरा होईस,अउ ओहर बेटा ला जनम देहिस |
\v 58 ओकर पड़ोसी अउ कुठुम्बी मन हर ऐला सुइन के प्रभु हर ओकर ऊपर बड्खा दया करिस हे,ओकर संग म आनन्द मनईस,
\v 59 अउ ऐसन होईस की आठवा दिन ओमन लईका क खतना करे बर अइन अउ ओकर नाव ओकर दाऊ क नाव म जकरयाह रखे लागिन |
\v 60 ऐकर बर ओकर दाई ह जवाब देहिस,''नहीं,बरन ओकर नाव यूहन्ना रखल जाही |''
\v 61 ओमन मन ओकर से कहिन,''तोर कुठुम्ब म कोनो क ये नाव नी हे |''
\v 62 तब ओमन मन ओकर दाऊ से संकेत कईर के पुछिस की तय ओकर नाव का रखे बर चाहत हस ?
\v 63 ओहर लिखे क पट्टी माएंग के लिख देहिस,''ओकर नाव यूहन्ना हे ,''अउ सबेच झन ला आश्चर्य होईस |
\v 64 तब ओकर मुह अउ जीभ ह खुईल गिस ; अउ ओहर गोठियाए लागिस अउ परमेश्वर क धन्यवाद करे लागिस |
\v 65 ओकर आजू-बाजू क सब रहे बाला मन पर भय छाय लेहिस,अउ ओ सब गोएठ क चर्चा यहूदिया क सबेच पहार देश म बगेर गईस,
\v 66 अउ सब सुने बाला मन अपन-अपन मन म बिचार कईर के कहिस,''ये लईका कईसन होही ? ''काबर की प्रभु क हाथ हर ओकर संग रहिस |
\v 67 ओकर दाऊ जकरयाह पवित्र-आत्मा ले भईर गिस,अउ भविष्यवाणी करे लागिस :
\v 68 .'' प्रभु इस्त्राएल के परमेश्वर धन्य हे,काबर की ओहर अपन मैनसे मन पर नजेर की अउ ओमन क छुटकारा करिस हे,
\v 69 अउ अपन सेवक दाऊद क धराना म उध्दार क ऐक सिह हिकलिस,
\v 70 (जैसन ओहर अपन पवित्र भविष्यध्दक्ता मन क द्वारा जेहर जगत क आदि ले होवत आए हे,कहे रहिस,)
\v 71 मने की हमर बैरी ले ,अउ हमर सबेच बैरी मन क हाथ ले हमर उध्दार करिसे ,
\v 72 कि हमर दाऊ-ददा पर दया कईर के अपन पवित्र बाचा क स्मरन ( याद ) करे
\v 73 अउ ओ कसम जेला ओमन हमर दाऊ अब्राहम ले खाए रहिस ,
\v 74 कि ओहर हमन ला ये देही की हमन अपन शत्रु क हाथ ले छुईट के ,
\v 75 ओकर आगू म पवित्रता अउ धार्मिकता ले जीवन भर निडर होए के ओकर सेवा करत रहब |
\v 76 अउ तय हे लईका,परम प्रधान क भविष्यध्दक्ता कहलाबे ,काबर कि तय प्रभु क डगर तियार करे बर ओकर आगू-आगू म रेगही ,
\v 77 कि ओकर मैनसे मन ला उध्दार क ज्ञान दे जे ओमन क पाप क छमा ले मिलथे |
\v 78 ये हमर परमेश्वर क ओहिच बड्खा करुना से होही ,जेकर कारन ऊपर ले हमन पर भिनसरहा (भोर) क प्रकाश उगही ,
\v 79 कि अन्धार अउ मृत्यु क छाव म बैइठे बाला मन के इंजोर देही ,अउ हमर गोड़ ला कुशल क डगर म सोझ रेंगाही |''
\v 80 अउ ओ लईका हर बढ़त अउ आत्मा म बलवंत होवत गईस , अउ इस्त्राएल म परगट होएक दिन तक ले जंगल मे रहिस |
\c 2
\p \v 1 ओ दिन मन मे औगुस्तुस कैसर कती ले हुकूम हिकलिस की सबेच जगत क मैनसे मन क नाव लिखल जाए |
\v 2 ये पहिला नाव लिखई ओ समय म होईस ,  जब क्विरिनियुस सीरिया क हाकिम रहिस |
\v 3 सब मैनसे मन नाव लिखवाए बर अपन-अपन नगर म गईन |
\v 4 तले यूसुफ हर भी ऐकरे बर की ओहर दाउद क घरानाअउ वंश क रहिस ,गलील क नासरत नगर ले यहूदिया म दाऊद क नगर बैतलहम म गईस |
\v 5 कि अपन घर दारिन मरियम क संग जेहर गर्भवती रहिस नाव लिखवाए बर गईन |
\v 6 ओक-मन क हुवा रहत ओकर जनने क दिन पूरा होईस ,
\v 7 अउ मरियम हर अपन पहिलोठा बेटा ला जनमिस अउ ओला कपरा म गुरमेट के चरनी म रईख देहिस ; काबर की ओमन बर सराए म जगहा नी मिले रहिस |
\v 8 अउ ओ देश म केतेक गड़रिये मन रहिन,जेमन रायेत के मैदान म रहिके अपन झुंड क पहरा देहत रहिन |
\v 9 अउ प्रभु ऐक दूत ओमन क लिघे आए ठड़होइस ,अउ प्रभु क तेज ओमन क चाएरो कती चकिस ,अउ ओमन डेरेच डरिन |
\v 10 तब स्वर्गदूत हर ओमन से कहिस,''झिन डरा ;  काबर की देखा , मैहर तुमन बर बड्खा आनन्द क सुसमाचार सुनाए बर आए हो जे सब मैनसे मन बर होही ,
\v 11 कि आयेज दाउद क नगर म तुमन बर ऐक उध्दार कर्ता जनमिस हे ,अउ ऐहीच मसीह प्रभु हे |
\v 12 अउ ऐकर तुमन बर ये पता हे की तुमन ऐक लईका ला कपरा म लपेटल अउ चरनी म रखल पईहा |''
\v 13 तब ऐका ऐक ओ स्वर्गदूत क संग स्वर्गदूत मन क दल परमेश्वर क स्तुति करत अउ ये कहत दिखई देहिस ,
\v 14 ''अकाश म परमेश्वर क महिमा अउ पृथ्वी (धरती) पर ओ मैनसे मन जेकर ले ओहर खुश (प्रसन्न) हे,शान्ति होए |''  
\v 15 जब स्वर्गदूत हर ओमन क लिघे ले स्वर्ग कती चईल देहिस ,त गड़ेरिया मन अपनेच म कहिन,''आवा, हमन बैतलहम जाए के ये गोएठ ला जेहर होईस हे ,अउ जेला प्रभु हर हमन ला बताए हे ,देखब |''
\v 16 अउ ओमन मन तुरतेच जाए के मरियम अउ यूसुफ ला , अउ चरनी म ओ लईका ला रखल देखिन |
\v 17 ऐमन ला देख के ओमन मन ओ गोएठ ला ये लईका क बिषय म ओमन ले कहे गए रहिस ,परगट करीन ,
\v 18 अउ सब सुने बाला मन ओ गोएठ मन ले जेला गड़रिया मन ओमन से कहिन अकचकाए गिन |
\v 19 लेकिन मरियम ये सब गोएठ ला मन मे रईख के सोचत रहिस |
\v 20 अउ गड़रिया मन जैसन ओमन ले कहल गए रहिस ,वैसनेच हि सबेच ला सुइन अउ देख के परमेश्वर क महिमा अउ स्तुति करत फिर गईन |
\v 21 .जब आठ दिन पूरा होईस अउ लईका क खतना क समय अईस ,त ओकर नाव यीशु रखल गईस जे स्वर्गदूत हर लईका क पेट म आए ली आगू कहे रहिस |
\v 22 जब मूशा क व्यवस्था क अनुसार ओकर शुध्द होए क दिन पूरा होईस ,त ओमन ओला यरूशलेम म ले गईन की प्रभु क आगू म लइन ,
\v 23 .(जैसन प्रभु क व्यवस्था म लिखल आहे : ''हर ऐक पहिलोठा प्रभु बर पवित्र ठहरही |'')
\v 24 अउ प्रभु क व्यवस्था क बचन अनुसार :  ''पन्दुका मन क ऐक जोड़ा ,य परेवा मन क दुई बच्चा ''लाएन के बलिदान करे |
\v 25 यरूशलेम म शमौन नाव क ऐक मैनसे रहिस ,अउ ओ धर्मी अउ भक्त रहिस ; अउ इस्त्राएल क शान्ति क बाट जोहत रहिस ,अउ पवित्र आत्मा ओमे रहिस |
\v 26 अउ पवित्र आत्मा द्वारा ओकर पर परगट होए रहिस कि जब तक ओ प्रभु क मसीह ला देख नी लेबे ,तब तक ले मृत्यु ला नी देखबे |
\v 27 ओ आत्मा क सिखाल ले मन्दिर म अईस ;अउ जब दाऊ-दाई मन लईका यीशु ला भीतर कती लानीन ,कि ओकर बर व्यवस्था क रीती क अनुसार करही |
\v 28 त ओहर लईका ला अपन गोद म लेहिस अउ परमेश्वर क धन्यवाद कईर के कहिस :
\v 29 .''हे स्वामी,अब तय अपन दास ला अपन बचन क अनुसार शान्ति ले बिदा कईर दे |
\v 30 काबर कि मोर आएख हर तोर उध्दार ला देख लेहे हों |
\v 31 जेला तय हर सब देश क मैनसे मन क आगू म तियार करे हस ,
\v 32 की ओ दुसर जाति मन बर प्रकाश देहे बर ज्योति हे ,अउ तोर अपन मैनसे मन इस्त्राएल क महिमा होही |''
\v 33 ओकर दाऊ अउ ओकर दाई ये गोएठ ले जे ओकर बिषय म कहत जात रहिस,अकचाए जात रहिन |
\v 34 तब शमौन हर ओमन ला आशीष देके,ओकर दाई मरियम से कहिस ,''देख ,ओ तो इस्त्राएल म डेरेच झन मन गिरे , अउ उठेक बर,अउ ऐक ऐसन चिन्हा होए बर ठहराल गए है, जेकर बिरोध म गोएठ करल जाही ,
\v 35 .बरन तोर प्रान भी तलवार ले आर पार छेदाए जाही-ऐकर ले डेरेच हृदय मन क बिचार परगट होही |''
\v 36 आशेर क गोत्र म ले हत्राह नाव क फनुएल क बेटी ऐक भविष्यध्दक्तिन रहिस |ओहर डेरेच बूड़ही रहिस,अउ बिवाह क बाद सात बरस अपन घर दार क संग म रहे पाए रहिस |
\v 37 ओहर चवरासी बरस ले बिधवा रहिस : अउ मन्दिर ला नी छोड़त रहिस,पर उपवास अउ प्रार्थना कईर के रायेत-दिन उपासना (भक्ति) करत रहिस |
\v 38 अउ ओहर ओ घरी (घड़ी) हुवा आए के प्रभु क धन्यवाद करे बर लागिस,अउ ओ सभो ले,जेमन यरूशलेम क छूटेक क बाट जोहत रहिन,ओ लईका क बिषय म गोठियाए लागिन |
\v 39 जब ओहर प्रभु क व्यवस्था अनुसार सबेच कुछूच पूरा कईर चुकीस त गलील म अपन नगर नासरत म फिर चईल गिस |
\v 40 अउ लईका बाड़त ,अउ बलवंत होवत,अउ बुध्दी ले भरत गईस | अउ परमेश्वर क अनुग्रह ओकर ऊपर म रहिस |
\v 41 ओकर दाऊ-दाई हर बरस फसह क तिहार म यरूशलेम जात रहिन |
\v 42 जब यीशु हर बारह बरस क होईस,त ओहर तिहार क रीती क अनुसार यरूशलेम म गईस |
\v 43 जब ओहर ओ दिन ला पूरा कईर के फिरत रहिन,त लईका यीशु हर यरूशलेम म रह गिस,अउ ओकर दाऊ-दाई नी जानत रहिन |
\v 44 ओमन ये समेझ के कि ओहर (यीशु) दुसर यात्री मन संग होही,ऐक दिन क पड़ाव ले आगू हिकेल गईन :अउ ओला अपन सगा मन अउ जाएन पहिचान बाला मन मे खोझत रहिन | 
\v 45 पर जब नी मिलिस,त खोजत-खोजत यरूशलेम फिरिच फिरिन,
\v 46 अउ तिन दिन क पाछू म ओमन मन ओला मन्दिर म उपदेशक मन क मांझा म बैइठल,ओमन क सुनत अउ ओमन ले प्रश्न करत पाइन |
\v 47 जेतेक ओकर सुनत रहिन,ओमन ओकर समझ अउ उत्तर ले चकित रहिन |
\v 48 तब ओमन ओला देख के चकित होइन अउ ओकर दाई हर ओकर से कहिस,''हे बेटा,तय हमर ले काबर ऐकस व्यवहार करे ? देख,तोर दाऊ अउ मैहर कुड़कुड़ात तोला खोझत रहेन |
\v 49 यीशु हर ओमन से कहिस,''तुमन मोला काबर खोजत रहा ?का नी जानत रहा की मोला अपन दाऊ क घर म होए बर जरुरेच हे ?''
\v 50 लेकिन जे गोएठ ला यीशु हर ओमन से कहिस,ओमन ओला नी समझिन |
\v 51 तब ओहर ओमन क संग म गईस,अउ नासरत म अइन ,अउ ओमन क अधिन म रहिस ; अउ ओकर दाई हर ये सबेच गोएठ ला अपन मन मे रखिस |
\v 52 अउ यीशु हर बुध्दि अउ डील डोल म ,अउ परमेश्वर अउ मैनसे क अनुग्रह मे बड़हत गईस |
\c 3
\p \v 1 तिबिरियुस कैसर क रायेज क पन्दरह बरस मे जब पुन्तियुस पिलातुस यहूदिया क हाकिम रहिस ,अउ गलील म हेरोदेस ,इतूरैया अउ त्रखोनितिस म ओकर भाई फिलिप्पूस , अउ अबिलेने म लिसानियास ,चवथाई क राजा रहिस,
\v 2 अउ जब हन्ना अउ कैफा महायाजक रहिन,ओ समय म परमेश्वर क बचन जंगल म जकरयाह क बेटा यूहन्ना क लिघे पहुचिस |
\v 3 ओहर यरदन क आजू-बाजू क सबेच प्रदेश म जाए के,पाप क छमा बर मन फिराव क बपतिस्मा क प्रचार करे लागिस |
\v 4 जेकस यशायाह भविष्यध्दक्ता क कहल बचन हर पुस्तक म लिखल आहे : ''जंगल म ऐक पुकारे बाला क शब्द होवत आहे की ,प्रभु क डगर तियार करा,ओकर सड़क ला सोझ बनावा |
\v 5 हर ऐक घाटीया ला भरल जाही ,अउ हर ऐक पहार अउ टीला खालहे करल जाही ;  अउ जेहर टेड़हा हे सोझ ,अउ जेहर उबड़-खाबड़ हे ओहर चाकर डगर बनही |
\v 6 अउ हर प्राणी हर परमेश्वर क उध्दार ला देखही |
\v 7 जे ( भीड़ क भीड़ )   झुण्ड क झुण्ड ओकर ले बपतिस्मा लहे बर हिकेल के आत रहिन ,ओमन से ओहर कहत रहिस, ''हे साप क लईका मन तुमन ला कोन हर बतईस ,की तुमन आए बाला क्रोध ले भागिहा |
\v 8 तले मन फिराव क योग्य फर लावा,अउ अपन-अपन मन म ये झिन सोचा की हमर दाऊ अब्राहम हे,काबर की मैहर तुमन ले कहथो की परमेश्वर हर ये पखना ले अब्राहम बर लईका जन्माए सकत आहे |
\v 9 अब टांगी हर रुख क जइर (जड़) पर धरल आहे ,ऐकरे बर जे-जे रुख हर बढ़िया फर नी लानही,ओहर काटल अउ आगी म ढोए देहल जाही |''
\v 10 तब मैनसे मन ओकर से पूछिन,'' त हमन का करी ?''
\v 11 ओहर ओमन ला उत्तर देहिस,'' जेकर ज दूई कुरता हे,ओहर ओकर संग जेकर ज नी हे बाएट ला अउ जेकर ज भात हे,ओहर भी ऐसनेच करे |''
\v 12 महसूल लेहे बाला मन भी बपतिस्मा लेहे बर अईन,अउ ओकर से पूछिन,''हे गुरु ,हमन का करी ?''
\v 13 ओहर ओमन से कहिस,''जेहर तुमन बर ठहराल गिस हे,ओकर ले ज्यादा झिन लेईहा |''
\v 14 सिपाही मन भी ओकर से पूछिन,''हमन का करी ?''ओहर ओमन से कहिस,''कोनो पर उपद्रव झिन करिहा अउ न झूठ क दोष लगईहा,अउ अपन तनखाह म संतोस करिहा |''
\v 15 जब मैनसे मन आस लगाए रहिन,अउ सब झन अपन-अपन मन म यूहन्ना क बिषय म बिचार करत रहिन की का ऐहिच मसीह त नी हे,
\v 16 त यूहन्ना हर ओमन सब झन से कहिस,''मैहर त तुमन ला पानी ले बपतिस्मा देहथो,लेकिन ओहर आए बाला हे जेहर मोर ले शक्तिमान है ; मैहर त ऐकर लायेक नी हो की ओकर पनही क बंधना ला खोएल सको ; ओहर तुमन ला पवित्र-आत्मा अउ आगी ले बपतिस्मा देही |
\v 17 ओकर सूपा हर,ओकर हाथ म हे ; अउ ओहर अपन कोठार ( खलियान ) ला बढ़िया रीती ले सफ्फा करही ; अउ गेहू ला तो अपन कोठी म सकेलही ; लेकिन भूसा ला ओ आगी म जेहर बुझाए बाला नी हे जलाए देही |''
\v 18 तले ओहर हर डेरेच अकून शिछा देके मैनसे मन ला सुसामाचार सुनात रहिस |
\v 19 लेकिन जब ओहर चवथाई देश क राजा हेरोदेस क अपन भाई फिलिप्पुस क घरदारिन हेरोदियास क बिषय अउ सब कूकर्म मन क बिषय म जेला ओहर करे रहिस,चेताऐ देहिस 
\v 20 .त हेरोदेस हर ओमन सब ले बईण के ये कुकर्म करिस की यूहन्ना ला जेलखाना म दाएल देहिस |
\v 21 .जब सब मैनसे मन बपतिस्मा लेहिन अउ यीशु हर भी बपतिस्मा लेके प्रार्थना करत रहिस,त अकाश ह खुईल गिस,
\v 22 अउ पवित्र आत्मा ला देह क रूप म परेवा नियर ओकर पर उतरिस,अउ ये अकाशवाणी होईस :''तय मोर प्यारा दुलर बेटा हस,मैहर तोर ले खुश हो |''
\v 23 जब यीशु अपन उपदेश करे लागिस,त लगभगतीस बरस क उमर क रहिस अउ (जैसन समझल जात रहिस) यूसुफ क बेटा रहिस ; अउ ओहर एली क,
\v 24 अउ ओहर मत्तान क ,अउ ओहर यन्ना क,अउ ओहर यूसुफ क ,
\v 25 अउ ओहर मत्तित्याह क,अउ ओहर आमोस क,अउ ओहर नहूम क,अउ ओहर असल्याह क,अउ ओहर नोगह क,
\v 26 अउ ओहर मात क,अउ ओहर मत्तित्याह क,अउ ओहर शिमी क,अउ ओहर योसेख क,अउ ओहर योदाह क, 
\v 27 अउ ओहर यूहन्ना क, अउ ओहर रेसा क, अउ ओहर जरुब्बाबिल क,अउ ओहर शालतियेल क,अउ ओहर नेरी क,
\v 28 अउ ओहर मलकी क, अउ ओहर अद्दी क,अउ ओहर कोसाम क,अउ ओहर एलमोदाम क,अउ ओहर एर क,
\v 29 अउ ओहर येशू क,अउ ओहर इलाजार क,अउ ओहर योरीम क,अउ ओहर मत्तात क,अउ ओहर लेवी क,
\v 30 अउ ओहर शमौन क, अउ ओहर यहूदाह क,अउ ओहर यूसुफ क, अउ ओहर योनान क,अउ ओहर इलयाकीम क,
\v 31 अउ ओहर मलेआह क,अउ ओहर मिस्त्राह क,अउ ओहर मत्तता क,अउ ओहर नातान क,अउ ओहर दाऊद क,                          
\v 32 अउ ओहर यिशै क,अउ ओहर ओबेद क,अउ ओहर बोअज क,अउ ओहर सलमोन क,अउ ओहर नहसोन क,
\v 33 अउ ओहर अम्मीनादाब क,अउ ओहर अरनी क,अउ ओहर हिस्त्रोन क,अउ ओहर फिरिस क,अउ ओहर यहूदाह क,
\v 34 अउ ओहर याकूब क,अउ ओहर इसहाक क,अउ ओकर अब्राहम क,अउ ओहर तिरह क,अउ ओहर नाहोर क,
\v 35 अउ ओहर सरुग क,अउ ओहर रऊ क,अउ ओहर फिलिग क,अउ ओहर एबिर क,अउ ओहर शिलह क,
\v 36 अउ ओहर केनान क,अउ ओहर अरफक्षद क,अउ ओहर शेम क,अउ ओहर नूह क,अउ ओहर लिमिक क,
\v 37 अउ ओहर मथूशिलह क,अउ ओहर हनोक क,अउ ओहर यिरिद क,अउ ओहर महललेल क,अउ ओहर केनान क,
\v 38 अउ ओहर एनोश क,अउ ओहर शेत क,अउ ओहर आदम क,अउ ओहर परमेश्वर क बेटा रहिस |
\c 4
\p \v 1 फिर यीशु पवित्र आत्मा ले भरल,यरदन ले फिर अईस ; अउ चालिस दिन तक आत्मा क सिखाल जंगल म फिरत रहिस ;
\v 2 अउ शैतान हर ओकर परीछा करत रहिस |ओ दिन म यीशु हर कुछोच नी खइस,अउ जब ओ दिन पूरा होइस,त यीशु ला भूख लागिस |
\v 3 तब शैतान हर यीशु से कहिस,''अगर तय परमेश्वर क बेटा हस,त ये पखना ले कह,की रोटी बन जाए |''
\v 4 यीशु हर शैतान ला जवाब देहिस,''लिखल आहे : मैनसे हर केबल रोटी ले जीवित नी रहे '|''
\v 5 .तब शैतान हर यीशु ला ले गईस अउ ओला पल भर म जगत क सबेच रायेज देखाए के ,
\v 6 अउ यीशु से कहिस,''मैहर ये सब अधिकार,अउ ऐकर वैभव तोला देहू,काबर की ओहर मोला देहल गए हे : अउ जेला चाहथो ओला दे देथो |
\v 7 ऐकरे बर अगर तय मोला प्रणाम करबे,त ये सबेच ह तोर होए जाही |''
\v 8 यीशु हर शैतान ला उत्तर देहिस,''लिखल आहे :तय प्रभु अपन परमेश्वर ला प्रणाम कर ; अउ केबल ओकरेच उपसना  कर '|''
\v 9 तब ओहर यीशु ला यरूशलेम म ले जाए के मन्दिर क कंगुरा पर ले जाए के थड़वइस,अउ ओकर ले कहिस,''अगर तय परमेश्वर क बेटा हस,त अपन आप ला हिया ले खालहे गिराए दे |
\v 10 काबर की लिखल आहे : ओहर तोर बिषय म अपन स्वर्गदूत मन ला हुकूम देही,की ओहर तोर रक्षा करही ,'
\v 11 अउ 'ओमन तोला हाएथो हाथ उठाए लेही,ऐसन नी हो की तोर गोड़ म पखना ले चोट लगही '|''
\v 12 यीशु हर ओकेला उत्तर देहिस,''ये भी कहल गए है : 'तय अपन परमेश्वर क परीछा झिन करबे '|''
\v 13 जब शैतान हर सब परीछा कऐर डालिस,त कुछ समय बर ओकर लिघे ले रेंग देहिस |
\v 14 फिर यीशु हर आत्मा क सामर्थ ले भईर के गलील ले फिरिस,अउ ओकर चरचा आसे-पास क सबेच देश म बगेर गिस |
\v 15 ओहर ओमन क आराधनालय मन म उपदेश करत रहिस , अउ सब यीशु क बड़ाई करत रहिस |
\v 16 फिर ओहर नासरत म अईस,जिहा पालल-पोसल गए रहिस ; अउ अपन रीती क अनुसार सब्द क दिन आराधनालय म जाए के पड़हे बर ठड़होईस |
\v 17 यशायाह भविष्यध्दक्ता क पुस्तक ओला देहल गईस , अउ यीशु हर पुस्तक ला खोएल के ओ जगहा ला हिकालिस जेहा ये लिखल रहिस :
\v 18 .''प्रभु क आत्मा मोर म हे,ऐकरे बर की ओहर कंगाल मन ला सुसमाचार सुनाए बर मोर अभिषेक करिस हे,अउ मोला ऐकरे बर भेजिस हे की बंधुवा मन ला छुड़ाए बर अउ अंधवा मन ला देखेक बर सुसमाचार प्रचार करहू अउ कुचल मन ला छोड़ाहु 
\v 19 अउ प्रभु क प्रसन्न रहे क बरस क प्रचार करहू |''
\v 20 तब ओहर पुस्तक ला बंद कईर के सेवक क हाथ म दे देहिस अउ बइठ गिस ; अउ आराधनालय क सब मैनसे मन क आएख ओकर पर लगल रहिस |
\v 21 तब ओह्रावमं से कहे लागिस,''आजेछ हि ये लेख हर तुमन क आगू म पुरा होवत आहे |
\v 22 सब झन मन ओला सराहीन,अउ जे अनुग्रह क गोएठ ओकर मुह ले हिकलत रहिस,ओमन ले अचंभित होइन ;अउ कहे लागिन,''का ये यूसुफ क बेटा नी हे ?''
\v 23 ओहर ओमन से कहिस,''तुमन मोर पर ये कहानी ला जरुरेच कईहा की,'हे वैध,अपन आप ला ठीक कर !जे कुछू हमन मन सुने हि की कफरनहुम म करल गिस हे,ओला हिया अपन देश म कर '|''
\v 24 अउ ओहर कहिस,''मैहर तुमन ले सहीच कहथो कोनों भविष्यध्दक्ता हर अपन देहस म मान- सम्मान नी पाए |
\v 25 मैहर तुमन ला सहीच कहथो की एलिय्याह क दिन मन मे जब साड़हे तीन बरस तक ले अकाश ह बंद रहिस ,हिया तक की सबेच देश म बड़खा अकाल पड़िस,त इस्त्राएल म डेरेच अकुन बिधवा रहिन |
\v 26 पर एलिय्याह ओमन मन ले कोनों क लिघे नी भेजल गईस,केबल सैदा क सारफत क ऐक बिधवा ज |
\v 27 अउ एलिशा भविष्यध्दक्ता क समय इस्त्राएल म डेरेच अकुन कोड़ही रहिन,पर सिरियाबासी नामान ला छोयेड़ ओमन मन ले कोनों हर शुध्द नी करिस |''
\v 28 ये गोएठ ला सुनत जेतेक झन आराधनालय म रहिन,सब झन क्रोध ले भईर गिन,
\v 29 अउ उईठ के यीशु ला नगर ले बाहिर कती हिकालीन,अउ जे पहार म ओमन क नगर बसे रहिस,ओ ठिला ले गईन की यीशु ला हूवा ले खालहे गिराए दे |
\v 30 लेकिन ओहर ओमन क मांझा म ले हिकेल के रेंग देहिस |
\v 31 फिर ओहर गलील क कफरनहूम नगर म गईस ;अउ सब्द क दिन मैनसे मन ला उपदेश देहत रहिस |
\v 32 ओमन मन ओकर उपदेश ले अकचकाए गिन काबर की ओकर बचन हर अधिकार सहित रहिस 
\v 33 .आराधनालय म ऐक मैनसे रहिस,जेमे अशुध्द आत्मा रहिस |ओहर डेरेच ऊचा गोएठ ले किरलईस
\v 34 .''हे यीशु नासरी,हमन ला तोर ले का बुता ?का तय हमन ला नायेस करे बर आए हस ? मैहर तोला जानत हों तय कोन हस ?तय हर परमेश्वर क पवित्र जन हस !''
\v 35 .यीशु हर डायेट के कहिस,''चुप रह,अउ ओमे ले हिकेल जाव !''तब दुष्टात्मा ओला मांझा म पटेक के बिन हानी पहूचाए ओमे ले हिकेल गिस |
\v 36 ऐकरे बर सब झन ला अचम्भा होईस,अउ ओमन अपनेच म गोठीयाए कहे लागिन,''ये कईसन बचन हे ?काबर की ओहर अधिकार अउ सामर्थ क सब्ग म अशुध्द आत्मा मन ला हुकूम देहत रहिस,अउ ओमन हिकेल जात रहिस 
\v 37 .ऐ नियर चाएरो कती अउ सबेच जगहा यीशु क चरचा होए लागिस |
\v 38 यीशु हर आराधनालय म ले उईठ के शमौन क घर म गईस |शमौन क सास ला जर लेहे रहिस अउ ओमन मन ओकर बर यीशु से बिनती करिस |
\v 39 यीशु हर ओकर लिघे ठड़होए के जर ला डाटिस अउ जर ह उतेर गिस,अउ ओहर तुरतेच उईठ के ओमन क सेवा करे लागिस |
\v 40 बेर (सूरज)क डूबत समय म जेमन-जेमन क हिया मैनसे मन कई मन्धे क बिमारी मन म पड़े रहिन,ओमन सबेच झन मन ला यीशु क लिघे ले लानीन,अउ यीशु हर ऐक-ऐक झन पर हाथ रईख के ओमन ला चंगा करिस |
\v 41 अउ दुष्टआत्मा मन भी किरलात अउ ये कहत की ,''तय परमेश्वर क बेटा हस ,''डेरेच झन म ले हिकेल गईन |पर यीशु हर ओमन ला डाटत अउ गोठियाए नी देहत रहिस,काबर की ओमन जानत रहिन कि ओहर मसीह है |
\v 42 जब दिन होईस त ओहर हिकेल के ऐक सुनसान जगहा म गईस,अउ भीड़ क भीड़ ओला खोजत ओकर लिघे म अईन,अउ ओला रोके लागिन की ओहर ओमन जग झिन जाए |
\v 43 लेकिन ओहर ओमन से कहिस,''मोला दूसर अउ नगर मन मे भी परमेश्वर क रायेज क सुसमाचार सुनाए बर जरुरी है,काबर की मैहर ऐकरे बर भेजे गए हों |''
\v 44 अउ यीशु हर गलील क आराधनालय म प्रचार करत रहिस |
\c 5
\p \v 1 ओ डोंगा मन ले ऐक म, जेहर शमौनकर रहिस, चईढ़ कर ओहर ओकर ले बिनती करिस की कगरे ले तनिक हटाए लेहे | तब ओहर बईठ कर लोग मन ला डोंगा म ले उपदेश देहे लागिस |
\v 2 कि ओहर झील कर कगरे दुई ठन डोंगा लगल देखिस, अउ मछुवार मन ओमन पर ले उतेर कर जाल धोवत रहिन |
\v 3 ओ डोंगा मन म ले ऐक पर, जेहर शमौन कर रहिस, चईढ़ कर ओहर ओकर ले बिनती करिस की कगरे ले तनिक हटाए ले चला | तब ओहर बईठ कर लोग मन ला डोंगा म ले उपदेश देहे लागिस | 
\v 4 "जब ओहर गोएठ कईर दारिस त शमौन ले कहिस, ""गहिल म ले चईल, अउ मछली धरे बर अपन जाल ला डाला |"""
\v 5 "शमौन हर ओला उत्तर देहिस , ""हे स्वामी ; हमन मन सबेच राएत मेहनत करेन अउ कुछूच नी धरेन ; तबो ले तोर कहे ले जाल ला डालहू |"""
\v 6 जब ओमन ऐसन करीन, त डेरेच मछरी धईर लाएन, अउ ओमन कर जाल हर चिराए लागिस |
\v 7 ऐमा ओमन मन अपन संगता मन ला जेमन दूसर डोंगा पर रहिन, ईसारा करीन की आए कर हमर सहायता करा, अउ ओमन मन आए कर डोंगा हिया तक ले भईर लेहिन की ओमन मन बुडे लागिन |
\v 8 "ऐला देख कर शमौन पतरस हर यीशु कर गोड़ म गिरिस अउ कहिस, ""हे प्रभु, मोर जग ले जाव, काबर की मैहर पापी मैनसे हवो !"""
\v 9 काबर की एतेक मछरी कर धरे जाए ले ओला अउ ओकर संगता मन ला डेरेच अकचकाए गिन,
\v 10 "अउ ओहिच कस जबदी कर बेटा याकूब अउ यूहन्ना ला भी, जेहर शमौन कर सहयोगी रहिन, अकचकाए गिन | तब यीशु हर शमौन ले कहिस, ""झिन डर ; अब ले तय लोग मन ला जीवित धरल करिहा |"" "
\v 11 अउ ओमन मन डोंगा मन ला कगरे पर ले लेनीन अउ सबेच कुछूच ला छोएड़ कर ओकर पाछू होए लेहिन |
\v 12 "जब ओहर कोनो शहर म रहिस, त हुवा कोड़ ले भरल ऐक लोग अईस ; अउ ओहर यीशु ला देख कर मुह कर बल गिरिस अउ बिनती करिस, ""हे प्रभु, अगर तय हर चाहबे त मोला शुध्द कईर सकथस |"" "
\v 13 "ओहर हाएथ ला बढ़ाए कर ओला छुईस अउ कहिस, ""मैहर चाहत आहो,तय हर शुध्द होए जाव |"" अउ ओकर कोड़ हर जात रहिस |"
\v 14 "तब ओहर ओला चेताए कर, ""कोनो ले झिन कहबे, लेकिन जाए कर अपन आप ला याजक मन ला दिखाव, अउ अपन शुध्द होए कर बिषय म जे कुछूच मूशा हर चड़हाव ठड़हईस आहे ओला चड़हाव की ओमन पर गवाही होए |""  "
\v 15 लेकिन ओकर चरचा अउ भी बगरत गईस, अउ भीड़ कर भीड़ ओला सुने बर अउ अपन बीमार मन ला चंगा होए बर जुटिन |
\v 16 लेकिन यीशु हर जंगल मन म अलगेच जाए कर प्रार्थना करत रहिस |
\v 17 ऐक दिन ऐसन होईस की ओहर उपदेश देहत रहिस अउ फरीसी अउ व्यवस्थापक मन भी बईठे रहिन जेमन गलील अउ यहूदिया कर सबेच गांव ले अउ यरूशलेम ले आए रहिन, अउ चंगा करे बर प्रभू कर सामर्थ ओकर संग म रहिस |
\v 18 ओ समय कई लोग मन ऐक लोग ला जेहर लकवा कर रोगी रहिस, खटीया म लानीन अउ ओमन मन ओला भीतरी ले जाए अउ यीशु कर आगू रखेक उपाय खोजत रहिन |
\v 19 पर जब भीड़ कर कारन ओला भीतर नी ले जाए सकिन त ओमन मन छत म चईड़ के खपरा मन ला हटाए कर, ओला खटिया सहित मांझा म यीशु कर आगू म उताएर देहिन |
\v 20 "ओहर (यीशु मसीह) ओमन कर बिश्वास ला देईख कर ओमन ले कहिस, ""हे मैनसे, तोर पाप छमा होईस |"""
\v 21 "तब शास्त्री  अउ फरीसी मन बिवाद करे लागिन, ""ये कोन है जेहर परमेश्वर कर बदनाम करथे ? परमेश्वर ला छोएड़ अउ कोन पाप ला छमा कईर सकथे ?"""
\v 22 "यीशु हर ओमन कर मन कर गोएठ मन ला जाएन कर ओमन ले कहिस, ""तुमन अपन मन म का बिवाद करथा ?"
\v 23 सहज का है ? का ये कहे बर की 'तोर पाप छमा होईस,' या ये कहे बर की 'उठ अउ रेंग फिर '?
\v 24 "लेकिन ऐकरे बर की तुमन मन जाना की मैनसे मन कर बेटा ला जगत म पाप छमा करे कर भी अधिकार है |"" -ओहर ओ लकवा कर रोगहा ले कहिस, ""मैहर तोर ले कहथो की, उठ अउ अपन खटिया ला उठाए कर अपन घर चईल जाव |"""
\v 25 ओहर तुरतेच ओमन कर आगू ले उठिस , अउ जेमा ओहर पड़े रहिस ओला उठाए कर, परमेश्वर कर बड़ाई करत अपन घर चईल देहिस |
\v 26 "तब सबेच झन मन अकचकईन अउ परमेश्वर कर बड़ाई करे लागिन अउ डेरेच डराए कर कहे लागिन, ""आएज हमन मन अनोखेच गोएठ देखे हन |"""
\v 27 "ऐकर पाछू ओहर बाहिर कती गईस अउ लेवी नाव कर ऐक चुंगी लेहे बाला ला चुंगी कर चवकी म बईठल देखिस, अउ ओहर ले कहिस, ""मोर पाछू होए लेव |"""
\v 28 तब ओहर सबेच कुछू ला छोएड़ कर उठिस, अउ ओकर पाछू होए लेहिस |
\v 29 तब लेवी हर अपन घर म ओकर बर ऐक बड़खा भोज देहिस ; अउ चुंगी लेहे बाला मन कर अउ दुसर लोग कर जेमन ओकर संग भात खाए बर बईठिन, ऐक बड़खा भीड़  रहिस |
\v 30 अउ फरीसी अउ ओमन के शास्त्री ओकर चेला मन ले ये कहके कुडकुडाय लागे, की तुमन चुंगी लेनेवाला अउ पापी के संग काबर खात पीयत हा | 
\v 31 "यीशु हर ओमन ला उत्तर देहिस, ""बैध भला चंगा मन ला नही, लेकिन बिमार मन बर जरुरेच है |"
\v 32 मैहर धरमी मन ला नही, लेकिन पापी मन ला मन फिराए बर बुलाए आए हवो |
\v 33 "ओमन मन ओकर ले कहिन, ""यूहन्ना कर चेला मन त बरोबर उपवास रखथे अउ प्रार्थना करथे, अउ ओहिच कस फरीसी मन कर चेला मन भी, लेकिन तोर चेला मन त खाथे-पीथे |"""
\v 34 "यीशु हर ओमन ले कहिस, ""का तुमन मन बराती मन ले, जब तक ले बर बाबू हर ओमन कर संग म है, उपवास करवाए सकथा ?"
\v 35 लेकिन ओ दिन आही, जेमन म दूल्हा ओमन ले अलग करल जाही, तब ओमन ओ दिन मन म उपवास करही ।
\v 36 "ओहर ऐक कहानी ला भी ओमन ले कहिस : ""कोनो लोग हर नावा कपरा म ले चिर कर जुनहा कपरा मन म पैबन्द नी लगाए, नही त नावा हर चिराए जाथे अउ ओ पैबंन्द जुनहा म मिलथे भी नही |"
\v 37 अउ कोनो नवा दाखरस जूना मश्का मन म नी भरथे, नही त नवा दाखरस मश्का मन ल चीर के बह जाही, अउ मशका मन भी बरबाद होए जाही लेकिन नवा दाखरस नवा मशका मन म भरेक चाही  ।
\v 38 लेकिन नावा दाखरस ला नावा मशका मन म भरे बर चाही |
\v 39 कोनो मैनसे मन जूना दाखरस पीके नवा नी चाहथे, काबर कि ओहर कहेल कि जूना हर बढ़िया है ।
\c 6
\p \v 1 अउ सब्त (विश्राम) कर दिन यीशु खेत मन ले होए के जात रहिस, अउ ओकर चेला मन बाएल मन टोर-टोर के अउ हाथ ले मसक-मसक के खात जात रहिन ।
\v 2 त फरीसी मन ले कुछु कहे लागिन, ‘‘तय ओ बुता ला काबर करथस जेहर सब्त कर दिन ठीक नी हे?’’
\v 3 यीशु हर ओमन ला जबाब देहिस, “ का तुमन ए नी पढ़ा कि दाउद हर, जब ओहर अउ ओकर साथी भूखा रहिन त का करिस ?
\v 4 ओहर कईसे परमेश्वर कर घर म गईस, अउ भेट कर रोटी ला लेके खईस, जेमन ला याजक मन ला छोइड़ के अउ कोनों ला उचित नी हे, अउ अपन साथी मन ला भी देहिस ?”
\v 5 अउ यीशु हर ओमन ले कहिस, ‘‘मैनसे कर बेटा सब्त कर दिन कर भी प्रभु है ।’’
\v 6 ऐसन होईस कि कोनो अउ सब्त कर दिन ओहर आराधनालय म जाए के उपदेश करे लागिस ; अउ हुवा ऐक मैनसे रहिस जेकर जेवनी हाथ हर झुराए गए रहिस ।
\v 7 शास्त्री अउ फरीसी नम ओकर ऊपर म दोष मोढ़े कर मवका कर ताक म रहिन कि देखथन सब्त कर दिन ओहर (चंगा) करथे कि नही ।
\v 8 लेकिन ओहर ओमन कर विचार ला जानत रहिस, ओकरे बर ओहर झुराल हाथ बाला मैनसे ले कहिस, ‘‘उईठ, माझा म ठड़होए जाव ।’’ ओहर ठड़होए गईस ।
\v 9 यीशु हर ओमन ले कहिस, ‘‘मय हर तुमन ले ये पूछथो,  की सब्त कर दिन का उचित है, भला करई य बुरा करई ; जीव ला बचाएक या नाश करेक ?’’
\v 10 तब ओहर चाइरो कती ओ सभा मन ला देख के ओ मैनसे ले कहिस, ‘‘अपन हाथ ला बढ़़ा ।’’ ओहर ईसनेच करिस, अउ ओकर हाथ फिर ले चंगा होए गईस ।
\v 11 लेकिन ओमन आपे ले बाहर होए के आपस म विवाद करे लागिन कि हमन यीशु कर संग म का करबो ?
\v 12 ओ दिन मन म ओहर पहार म प्रार्थना करे बर गईस, अउ परमेश्वर ले प्रार्थना करे म पूरा राएत बितइस ।
\v 13 जब दिन होइस त ओहर अपन चेलामन ला बुलाए के ओमन ले बारह झन ला छाएट लेहिस अउ ओमन ला प्रेरित कहिस ;
\v 14 अउ ओमन ऐमन है :  शमौन, जेकर नाम ओहर पतरस भी रखिस, अउ ओकर भाई अन्द्रियास, अउ याकूब, अउ यूहन्ना, अउ फिलिप्पुस, अउ बस्तुल्मै,
\v 15 अउ मत्ती, अउ थोमा, अउ हल्कई कर बेटा याकूब, शमोन जेहर जेलोतेस कहलाथे,
\v 16 अउ याकूब कर बेटा यहूदा, अउ यहूदा इस्करियोती जेहर ओकर धरवाए बाला बनिस ।
\v 17 तब ओहर ओमन कर संग उतेर कर चाकर जगहा म ठड़होईस, अउ ओकर चेला मन कर बड़खा भीड़, अउ सब यहूदिया, यरूशलेम, अउ सूर अउ सैदा कर समुन्दर क कगरे ले ढेरेच लोग मन ,
\v 18 जेहर ओकर सुनेक अउ अपन बिमारी ले चंगा होए बर यीशु क लिघे आए रहिन, हुवा   रहिन । अउ अशुद्ध आत्मा कर सताल मैनसे मन भी बढ़िया (अच्छा) करल जात रहिन ।
\v 19 सब मैनसे मन ओेला छुएक बर चाहत रहिन, काबर कि ओमे ले सामर्थ हिकेल कर सब ला चंगा करत रहिस ।
\v 20 तब ओहर अपन चेला मन कती देएख कर कहिस, ‘‘धन्य हवा तुमन जेमन दीन हवा, काबर कि परमेश्वर कर राएज तुमन क है ।
\v 21 ‘‘धन्य हवा तुमन जेमन अब भूखा हवा काबर कि तृप्त करल जईहा । धन्य हवा तुमन जेमन अब रोथा, काबर कि हसिहा ।’’
\v 22 ‘‘धन्य हवा तुमन जब मैनसे कर बेटा कर कारन मैनसे मन तुमन ले बैर करही अउ तुमन ला हिकाएल देही, अउ तुमन मन कर निंदा करही अउ तुमन क नाव बुरा जाएन के कईर देही ।’’
\v 23 ‘’ओ दिन खुश होए के उछलहिया, काबर कि देखा, तुमर बर स्वर्ग म बड़खा प्रतिफर  है । ओमन कर बाप दादा, भविष्यद्वक्ता मन कर संग भी ओहिच कस करत रहिन ।’’
\v 24 लेकिन हाए तुमन पर जेमन धनवान हवा, काबर की तुमन अपन शान्ति ला पाए दारे हवा |
\v 25 ‘‘हाय तुमन पर जेमन अब तृप्त हवा, काबर कि भूखे होईहा । हाय, तुमन पर जेमन अब हसथा, काबर कि शोक करिहा अउ रोइहा ।’’
\v 26 ‘‘हाय, तुमन उपर जब सब मैनसे मन तुमन ला भला कहथे, काबर कि ओमन कर बापदादा मन झूठा भविष्यद्वक्ता मन कर संग भी ऐहिच नियर करत रहिन ।’’
\v 27 ‘‘लेकिन मय तुमन सुने बाला मन ले कहथो, कि अपन शत्रु ले प्रेम रखा, जे तुमन ले बैर करही, ओमन कर भला करा ।’’
\v 28 जेमन तुमन ला स्राप देही, ओमन ला आशीष देवा, जे तुमर कर अपमान करही, ओमन बर प्रार्थना करा ।
\v 29 जेमन तोर ऐक गाल म झापड़ मारही, ओकर कती दूसर ला भी कईर दे, अउ जेहर तोर दोहर छीन लेथे, ओला कुरता ला लेहे ले छिन रोक ।
\v 30 जे कोनो तोर ले मांगथे, ओला दे, अउ जेहर तोर चीज मन ला लूईट लेहेल, ओकर ले झिन मांग ।
\v 31 जेकस तुमन चाहथा कि मैनसे मन तुमन ले करही, तुमन भी ओमन कर संग ओहिच कस करा ।
\v 32 अगर तुमन अपन प्रेम रखेबाला मन कर संग प्रेम रखिया त तुमन का बड़ाई ? काबर कि पापी मन भी अपन प्रेम रखेबाला मन संग प्रेम रखथे ।
\v 33 अगर तुमन अपन भलाई करेबाला मन संग भलाई करथा त तुमन का बड़ाई ? काबर कि पापी मन भी ऐहिच नियर करथे ।
\v 34 अगर तुमन उद्धार देथा कि ओतकेच फिर पांए, कर आशा रखथा, त तुमन क का बड़ाई काबर की पापी मन पापी मन ला उधार देथे की उतनेच फिर पावब |
\v 35 वरन अपने शत्रू मन ले प्रेम रखा,  अउ भलाई करा अउ फिर ले पाएक कर आशा नी राएख कर उधार देवा अउ तुमन बर बड़ा फर होही अउ तुमन परमप्रधान कर बेटा-बेटी ठहरहिया काबर कि ओहर ओमन ले जेमन धन्यवाद नी करथे अउ बुरा मन बर भी कृपालु है ।
\v 36 जेकस तुमन कर दाउ हर दयावन्त है, ओहिच नियर तुमन भी दयावन्त बना ।
\v 37 ‘‘दोष झिन लगावा त तुमर उपरे भी दोष नी लगाए जाही, दोषी झिन ठहरावा त तुमन भी दोषी नी ठहराय जइहा, क्षमा करा त तुमन ला भी क्षमा करल जाही ।’’
\v 38 देहल करा त तुमन ला भी देहल जाही, मैनसे मन पूरा नाप ला दबाए दबाए के अउ हिलाए हिलाए के अउ उभरत तुमन गोद म डालही,  काबर कि जे नाप ले तुमन नापथा ओहिच नाप ले तुमर बर भी नापे जाही ।
\v 39 फिर ओहर ओमन ले एगोट कहानी कहिस : ‘‘का आन्धा, आन्धे ला डगर बताए सकही ? का दोनोच हर गड़हा म नी गिरही ?’’
\v 40 चेला अपन गुरू ले बड़खा नही लेकिन जेहर सिद्ध होही ओहर अपन गुरू कर नियर होही ।
\v 41 तय अपन भाई कर आएख कर तिनका ला काबर देखथस, अउ अपन आएख कर लट्ठा तोला नी सूझेल ?
\v 42 जब तय अपन आएख कर लट्ठा ला नी देखथस त अपन भाई ले कईसे कह सकथस, हे भाई रूक जाव,  तोर आएख ले तिनका ला हिकाएल देहू ?  हे कपटी आगु अपन आएख ले लट्ठा ला त हिकाएल ले , तब जे तिनका तोर भाई कर आएख म है,  ओला बढ़िया देएख के हिकाएल सकबे ।
\v 43 ‘‘कोनो बढ़िया रुख नही जेहर निकम्मा (बुरा) फर लानही । अउ न त कोनो निकम्मा रुख हर बढ़िया फर लानही ।’’
\v 44 सबेच रुख हर अपन फर ले पहिचानल जाथे, काबर कि मैनसे झाड़ी मन ले अंजीर नी टोरथे अउ न झड़बेरी ले अंगूर ।
\v 45 भला मैनसे अपन मन कर भले भण्डार ले भली गोएठ हिकालथे अउ बुरा मैनसे अपन मन कर भण्डार ले बुरी गोएठ निकालथे । काबर कि जेहर मन म भरिस है ओहिच हर ओकर मुह म आथे ।
\v 46 जब तुमन मोर कहई ला नी मानथा त काबर मोला हे प्रभु, हे प्रभु कहथा ?
\v 47 जे कोनो मोर लिघे आथे अउ मोर गोएठ सुनके ओमन ला मानेल, मय तुमन ला बताथो कि ओहर काकर नियर है ।
\v 48 ओहर ओ मैनसे नियर है, जेहर घर बनाए क समय म भूईया ला गड़हा खोद के चट्टान म नीव डालिस अउ जे घन बाढ़ अईस त धारा ओ घर ले लागिस लेकिन ओला हिलाए नी सकीस, काबर कि ओहर पक्का बने रहिस ।
\v 49 लेकिन जेहर सुनके नी मानेल ओहर ओ मैनसे क नियर है जेहर माटी म बिना नीव कर घर बनइस, जे घन ओमे धारा लागिस त ओहर तुरतेच गिर पड़िस अउ गिर के ओकर सत्यानाश होए गईस ।
\c 7
\p \v 1 जब ओहर लोग मन ले ऐ सब गोएठ कह दारिस, त कफरनहुम म अईस |
\v 2  हुवा कोनो सूबेदार क ऐक दास जेहर ओकर प्यारा रहिस, बीमार ले मरे बाला रहिस | 
\v 3 ओहर यीशु क चरचा ला सुईन के यहूदी मन क कई पुरनिय मन ला ओकर ले बिनती करे बर ओकर लिघे भेजिस की आए के मोर दास ला चंगा कईर |
\v 4 ओमन यीशु क लिघे अईन, अउ ओकर ले बड़ेच बिनती कईर के कहे लागिन, “ओहर ऐकर लाएक है की तय ओकर बर ऐला कर,
\v 5 काबर की ओहर हमर जाति ले प्रेम रखथे, अउ ओहिच हर हमर आराधनालय ला बनईस है |”
\v 6 यीशु ओमन क संग म गईस, पर जब ओहर घर ले दूर नी रहिस, त सूबेदार हर ओकर लिघे कई संगता मन क द्वारा कहलाए भेजिस, “हे प्रभु, दुख झिन उठाव, काबर की मैहर ऐ लाएक नी हव की तय मोर छानही क खालहे आबे |
\v 7 ऐहिच कारन मैहर अपन आप ला ऐ लाएक नी समझे की तोर लिघे आव, पर बचन ही कईह दे त मोर सेवक हर ठीक होए जाही |
\v 8  मैहर भी पराधीन लोग हव,  अउ सिपाही मन मोर हाथ म है य अउ जब ऐक झन ला कहथो, ‘जाव,’ त ओहर जाएल ; अउ दुसर ले कहथो, ‘आव,’ त ओहर आएल ; अउ अपन कोनो दास ला की ‘कर,’ त ओहर ओला करथे |”
\v 9  ऐला सुईन कर यीशु ला अचम्भा होईस अउ ओहर मुह ला मोएड़ के ओ भीड़ ले जेहर ओकर पाछु म आत रहिन,  कहिस, “मैहर तुमन ले कहथो इस्त्राएल म भी ऐसन बिश्वास नी पाए |”
\v 10 अउ भेजल लोग मन घर फिर के ओ दास ला चंगा पईन |
\v 11 थोर दिन बाद म ओहर नाईन नाव क ऐक नगर म गईस | ओकर चेला मन अउ बड़खा भीड़ ओकर संग म जात रहिस |
\v 12 जब ओहर नगर क फाटक म पहुचीस, त देखा, मैनसे मन ऐक लाश ला बाहिर कती ले जात रहिन ; जेहर अपन दाई क एकेच झन बेटा रहिस, अउ ओहर बिधवा रहिस ; नगर क ढेरेच झन आदमी मन ओकर संग म रहिन |
\v 13 ओला देख के प्रभु ला दया अईस, अउ ओकर ले कहिस, “झिन रो |”
\v 14 तब ओहर लिघे आए के अर्थी ला छुईस, अउ उठाए बाला मन रुइक गईन | तब ओहर कहिस,  “हे जवान, मय हर तोर कहथो, ठड़हो !”
\v 15 तब ओ मरल मुरदा उईठ बईठिस, अउ बतियाए लागिस | ओहर ओकेला ओकर दाई ला सौप देहिस |
\v 16 ऐकरे बर सब झन म डर छाए गईस, अउ ओमन परमेश्वर क बड़ाई कईर के कहे लागिन, “हमर मांझा म ऐक बड़खा भविष्यद्क्ता उठिस है,  अउ परमेश्वर हर अपन मैनसे मन पर कृपा दृष्टि करिस है |”
\v 17 अउ ओकर बिषय म ऐ गोएठ सबेच यहूदिया अउ लिघे-लिघे क सबेच देश म बगेर गिस |
\v 18 युहन्ना ला ओकर चेला मन ऐ सब गोएठ क समाचार देहिन |
\v 19 तब युहन्ना हर अपन चेला मन ले दूयो झन ला बुलवाए के प्रभु क लिघे ऐ पुछेक बर भेजिस, “का आए बाला तय ही हसएया हमन कोनो अउ क बाट जोहब ?”
\v 20 ओमन मन ओकर लिघे आए के कहिन, “युहन्ना बपतिस्मा देहे बाला हर हमन ला तोर लिघे ऐ पुछेक बर भेजिस है की का आए बाला तय हस, या हमन मन काकरो अउ दूसर क बाट जोहब ?”
\v 21 ओहिच घरी ओहर ढेरेच झन मन ला बिमार मन ले अउ पीड़ा मन ले, अउ दुष्टआत्मा मन ले छोड़ईस ; अउ ढेरेच ले अन्धा मन ला आएख देहिस ;
\v 22 अउ ओहर ओमन ले कहिस, “जे कुछोच ला तुमन मन देखे अउ सुने हवा, जाए के युहन्ना ले कह देवा, की अन्धा मन देखथे, लंगड़ा मन रेंगथे-बुलथे, कोड़ मन ला शुध्द करल जाथे, बहिरा मन सुनथे, मुरदा मन जिलाल जाथे, अउ कन्गाल मन ला सुसमाचार सुनाल जाथे |
\v 23 धन्य है ओमन जेमन मोर बिषय म ठेस नी खाथे |”
\v 24 जब युहन्ना क भेजल लोग मन रेंग देहिन त यीशु युहन्ना क बिषय म लोग मन ले कहे लागिस, “तुमन जगंल म का देखे गए रहा ? का धुका ले हिलत सरकंडा मन ला ?
\v 25 त फिर तुमन का देखे गए रहा ? का कोमल कपरा पहिनल लोग ला ? देखा, जेमन भड़कीला कपरा पहिनथे अउ सुख.बिलास ले रहथे, ओमन राएज भवन मन म रहथे |
\v 26 त फिर तुमन मन का देखे गए रहा ? का कोनो भविष्यद्वक्ता ला ? हव,मैहर तुमन ले कहथो, बरन भविष्यद्वक्ता ले भी बड़खा ला |
\v 27 ऐहर ओहीच है, जेकर बिषय म लिखल है : ‘देखा, मैहर अपन दूत ला आघु-आघू भेजथो, जे हर तोर आगु तोर डगर ला सोज करही |”
\v 28 मैहर तुमन ले कहथो की जेमन महिला मन ले जनमिन है, ओमन ले यहुन्ना ले बड़खा कोनो नी है : पर जेमन परमेश्वर क रायज म छोट ले छोट है, ओहर ओकरो ले बड़खा है |’
\v 29 अउ सबेच सहज मैनसे मन हर सुइन के अउ चनुगी लेहे बाला हर भी यहुन्ना ला बपतिस्मा ले क परमेश्वर ला सच्चा मायन लेहीन |
\v 30 लेकिन फरीसी मन अउ ब्यवस्थापक मन हर ओमन से बपतिस्मा नी ले कर परमेश्वर क अभिप्राय ला अपन बिषय म टाएल देहीन |
\v 31 “तले मय हर ये युग काल क मैनसे मन क उपमा काकर ले देहु की ओमन मन काकर नियर है |
\v 32 ओमन ओ लईका मंन क नियर है, जे बाजार म बईठ के ऐक दुसर ले चिलाए के कहथे, हमन हर तुमन बर बाशुरी बजायन, अउ तुमन नी नाचा ; हमन हर बिलाप करेन, अउ तुमन नी रोया !’
\v 33 काबर की यहुन्ना बपतिस्मा देहे बाला हर न रोटी खात आईस, न दाखरस पियत अईस, अउ तुमन कहत हवा, ओमा म दुष्ट आत्मा है |’ 
\v 34 मैनसे मन क लईका हर खात पियत अईस है, अउ तुमन कहथा, “देखा, पेटू अउ पियक्कड़ मैनसे, चुंगी लेहे बाला मन क अउ पापी मन क संगता |’
\v 35 पर ज्ञान अपन सबेच लईका मन द्वारा सहीच ठहराल गए है |
\v 36 फिर कोनो फरिसी हर ओकर ले बिनती करिस की ओहर ओकर संग भात खाए, तले ओहर ओ फरिसी क घर म जाएके भात खायक बर बईठीस |
\v 37 ओ नगर क ऐक पापी महिला ये जाएन कर की ओहर फरिसी क घर म भात खायक बईठीस है, संगमरमर क भाड़ा (पात्र) म इत्र लईस,
\v 38 अउ ओकर गोड़ मन क लिघे, पाछु म ठड़होय, रोवत ओकर गोड़ क लिघे पाछू ठड़होए कर रोवत ओकर गोड़ ला आंसू ले भिंगोवत क अउ अपन मुड़ कर बाल केस मन ले पोछेक लागिस, अउ ओकर गोड़ घरी-घरी चुइम कर ओमन म इत्र मलिस |
\v 39 ऐला देएख क ओ फरीसी हर जेहर ओला बुलाए रहिस, अपन मन म सोचे क लगिस, “अगर ये हर भविष्यद्वकता होतीस त जाएन जातिस की येहर जे ओला छुवत रहिस, ओहर कोन अउ कईसन महिला रहिस, काबर की ओहर त पापी रहिस |”
\v 40 यीशु हर ओकर उत्तर म कहिस, “हे शमोन, मोला तोर ले कुछू कहे ले हवे |” ओहर गोठीयईस, “हे गुरू, कह |”
\v 41 “कोनो महाजन क दुई देनदार रहिन, ऐक पाच सौ अउ दूसर पचास दीनार क देन दार रहिस |
\v 42 “कोनो महाजन क दुई देनदार रहिन, ऐक पाच सौ अउ दूसर पचास दीनार क देन दार रहिस |
\v 43 शमोन हर उत्तर देहिस, “मोर समझ म ओहिच हर जेकर ओहर बगरा छोएड़ देहिस |” ओहर ओकर ले कहिस, “तय हर ठीकेच बिचार करे हस |”
\v 44 अउ ओ महिला कती फिर के शमौन ले कहिस, “का तय ऐ महिला ला देखथस ? मैहर तोर घर म आए लेकिन तय हर मोर गोड़ ला घोए बर पानी नी देहे, लेकिन ऐहर मोर गोड़ ला आसू ले भिगईस अउ अपन बाल चुन्दी मन ले पोछिस |
\v 45 तय हर मोला नी छूमे, लेकिन जब ले मैहर आए हव तब ले ऐहर मोर गोड़ ला चूमे बर नी छोड़िस |
\v 46 तय हर मोर मुड़ म तेल नी चुपराए, लेकिन ऐहर मोर गोड़ म इत्र मलिस आहे |
\v 47 ऐकरे बर मैहर तोर ले कहथो की ऐकर पाप जे ढेरेच रहिस, छमा होईस, काबर की ऐहर ढेरेच प्रेम करिस ; लेकिन जेकर तनिक छमा होईस, ओहर तनिक प्रेम करथे |”
\v 48 अउ ओहर महिला ले कहिस, “तोर पाप हर छमा होईस |”
\v 49 तब जे लोग मन ओकर संग म भात खाए ले बईठे रहिन, ओमन अपन अपन मन म सोचे लागिन, “ऐहर कोन है जेहर पापी मन ला भी छमा करथे ?”
\v 50 पर ओहर महिला ले कहिस, “तोर बिश्वास हर तोला बचाए लेहिस, कुशल ले रेंग दे |”
\c 8
\p \v 1 ऐकर पाछू ओहर नगर-नगर अउ गांव-गांव प्रचार करत, अउ परमेश्वर क आएज क सुसमाचार सुनात फिरे लागिस, अउ ओमन बारह झन मन ओकर संग म रहिन,
\v 2 अउ कुछ महिला मन भी रहिन जेमन दुष्टात्मा मन ले अउ बिमार मन ले छुड़ाल गए रहिस, अउ ओमन ऐमन हवे : मरियम जेहर मगदलीनी कहलात रहिस, जेमे ले सात ठन दुष्टआत्मा हिकले रहिस,
\v 3 अउ हेरोदेस क भण्डारी (रुपिया पईसा मन क लेन-देन करे बाला) खुज्जा क घरदारिन योअन्ना, अउ सूसन्ना, अउ ढेरेच अकुन अउ महिला मन | ऐ अपन सम्पति ले ओकर सेवा करत रहिन |
\v 4 .  जब बड़खा भीड़ जुटिन अउ नगर-नगर क लोग मन ओकर लिघे रेगत आत रहिन, त ओहर कहानी म कहिस :
\v 5 “ऐक बुने बाला बिहन बुने बर हिकलिस | बुनत कुछ डगर मन क कगरे गिरिस, अउ कुचल गईस, अउ अकाश क चरई मन ओला खाए लेहिस |
\v 6 कुछेक मन पखनरिहा मन म गिरिस, अउ जागिस, लेकिन जएर नी भेटाए के कारन झुराए गिस |
\v 7 कुछेक मन झाड़ी मन मन गिरिस, अउ झाड़ी मन संग-संग म बईड़ के दबाए देहिस |
\v 8 कुछेक बढ़िया भूईया म गिरिस, अउ उईग के सव सौ गुना फर लईस |” ऐला कईह के ओहर उंचे गोएठ ले कहिस, “जेकर सुने क कान है ओहर सूईन लेहे |”
\v 9 ओकर चेला मन ओकर ले पुछिन ऐ कहानी क का मतलब हवे ?
\v 10 ओहर कहिस, “तुमन ला परमेश्वर क आएज क भेद मन ला समझे कर समझ देहल गईस है, लेकिन अउ झन मन ला कहानी मन ले सुनाल जाथे, ऐकरे बर की ‘ओमन देखत भी झिन देखे, अउ सुनत भी झिन समझे |”
\v 11 कहानी मन क मतलब ऐ है : बिहन परमेश्वर क बचन है |
\v 12 डगर क कगरे क ओमन है, जेमन मन सुनिन : तब शैतान हर आए के ओमन क मन ले बचन ला उठाए ले जाथे कि कहो ऐसन झिन होए की बिश्वास कईर के उध्दार पाए |
\v 13 पखनोरिहा मन क ओमन है की जब सुनथे, त ख़ुशी ले बचन ला गरहन त करथे, लेकिन जईर नी पकरे ले ओमन थोर समय ले बिश्वास करथे अउ परीक्षा क बेरा म बहेक जाथे |
\v 14 जेहर झाड़ी मन म गिरिस, ऐ ओमन मन है, जेमन मन सुनथे, लेकिन आगू जाए के चिन्ता, अउ धन, अउ जीवन क सुख बिलास म फईस जाथे अउ ओमन क फर नी पके |
\v 15 लेकिन बढ़िया भुईया मन क ओमन मन है, जेमन बचन ला सुईन के भला अउ उत्तम मन म सम्भाले रहथे, अउ धीरज ले फर लाथे |
\v 16 कोनो हर दीया ला जलाए के भाड़ा मन ले नी ढाके, अउ न खटिया क खालहे रखथे, लेकिन भित दीवट म रखथे की भीतर आए बाला मन ला इंजोर पाए |
\v 17 कुछोच नी छिपिस है जेहर परगट नी होही, अउ न कुछोच लुकाल है जेला जानल नी जाही अउ परगट झिन होही |
\v 18 ऐकरे बर चवकस रहा की तुमन कोन मंधे क सुनथा ? काबर की जेकर लिघे है ओला देहल जाही, अउ जेकर लिघे नी है ओकर ले ओला भी ले लेहल जाही, जेला ओहर अपन समझथे |”
\v 19 ओकर दाई अउ ओकर भाई ओकर लिघे अईन, लेकिन भीड़ क कारन ओकर ले भेट करे नी सकिन |
\v 20 ओकर ले कहल गईस, “तोर दाई अउ तोर भाई बाहरी ठड़होईन, तोर ले भेटाए बर चाहत है |”
\v 21 ओहर ऐकर उत्तर म कहिस, “मोर दाई अउ मोर भाई ऐहिच मन है, जेमन परमेश्वर क बचन ला सुनथे अउ मानथे |”
\v 22 फिर ऐक दिन ओहर अउ ओकर चेला मन डोंगा म चड़हिन,अउ ओहर ओमन ले कहिस, “आवा,झील क ओ पार जई |” तले ओमन हर डोंगा ला खोएल देहिन | 
\v 23 लेकिन जब डोंगा चलत रहिस, त ओहर सुईत गईस : अउ झील म आंधी अईस, अउ डोंगा हर पानी ले भरे लागिस अउ ओमन जोखिम म रहिन |
\v 24 तब ओमन मन लिघे आए के ओला जगईन, अउ कहिन, “स्वामी ! स्वामी ! हमन मन नाएस होए जाथन |” तब ओहर उईठ के आंधी ला अउ पानी क लहर मन ला जगईस अउ ओमन थम गईन अउ शान्त होए गिस |
\v 25 तब ओहर ओमन ले कहिस, “तूमन कर बिश्वास कहा रहिस ?” लेकिन ओमन डईर गईन अउ अकचकाए के अपन म कहे लागिन, “ऐहर कोन है जेहर आंधी अउ पानी ला भी हुकुम देथे, अउ ओमन ओकर मानथे भी ?
\v 26 फिर ओमन गिरासेनीयो मन क देश म पहुचीन, जेहर ओ पार गलील क आगू है |
\v 27 जब ओहर कगरे म उतरीस त ओ नगर क एक आदमी हर ओला मिलिस जेकर म दुष्ट आत्मा मन रहिन | ओहर ढेरेच दिन ले कपरा नी पहिरत रहिस अउ घर म नी रहत रहिस बरन मरघट मन म रहत रहिस |
\v 28 ओहर यीशु ला देईख क चिललाईस अउ ओकर अघु गिर के ऊचे आखर ले कहिस “हे परम प्रधान परमेश्वर क बेटा यीशु ! मोला तोर ले का बुता ? मय हर तुमन ले बिनती करथो, मोला दुख झिन देवा |”
\v 29 काबर की ओहर ओ अशुध्द आत्मा ला ओ लोग ले हिकले क हुकुम देहत रहिस, ऐकरे बर की ओहर ओकर म दिनेच भर म चढ़त-उतरत रहिस | तबो ले लोग मन ओला सांकलो अउ बेड़ी मन ले बांधत रहिस तबो ले ओहर बंधन मन ला तोएड़ देहत रहिस, अउ दुष्टआत्मा ओला जंगल म भगात फिरत रहिस |
\v 30 यीशु हर ओकर ले पुछिस, “तोर का नाव है ?” ओहर कहिस, “सेना” काबर की ढेरेच दुष्टआत्मा बईठ गए रहिस |
\v 31 ओमन मन ओकर ले बिनती करिन की कि हमन ला ढेरेच गड़हा म जाए क हुकुम झिन दे |
\v 32 हुवा पहार म बरहा मन क ऐक बड़खा भीड़ चरत रहिस, ऐकरे बर ओमन मन ओकर ले बिनती करिन की हमन ला ओमन म बईठे दे | ओहर ओमन ला जाए देहिस |
\v 33 तब दुष्टआत्मा मन ओ लोग म ले हिकेल के बरहा मन म गईन अउ ओ भीड़ (झुन्ड) करखा पर ले झपेट के झील म जाए गिरिन अउ दुईब मरीन |
\v 34 चरवाहा मन ऐ जे होए रहिस देईख के भागिन, अउ शहर म अउ गांव म जाए के ओकर समाचार देहिन |
\v 35 लोग मन ऐ जे होए रहिस ओला देखेक बर हिकलिन, अउ यीशु क लिघे आए के जे लोग ले दुष्टआत्मा मन हिकले रहिस, ओला यीशु क गोड़ क लिघे कपरा पहिनल अउ चेत ले बईठल पाए के डराए गिन ;
\v 36 अउ देखे बाला मन ओमन ला बतईन की ओ दुष्टआत्मा क सताल लोग हर कईसन बढ़िया होईस |
\v 37 तब गिरासेनिय मन क आसे पासे क सब लोग मन यीशु ले बिनती करीन की हमर हिया ले हिकेल जाव य काबर की ओमन मन म ढेरेच भय हर छाए लेहिस | तले ओहर डोंगा म चईढ़ के फिर गईस |
\v 38 “जे लोग ले दुष्ट आत्मा मन निकले रहिस ओहर ओकर ले बिनती करे लागिस की मोला अपन संग म रहेक दे, लेकिन यीशु हर ओला बिदा कईर के कहिस,
\v 39 अपन घर म फिर जा अउ लोग मन ले गोठीया की परमेश्वर हर तोर लागिन का नियर बड़का-बड़का बुता करिस है |” ओहर जाएके सब नगर म प्रचार करे लगिस की यीशु हर मोर लागिन कईसन बड़का-बड़का बुता करिस |
\v 40 जब यीशु हर फिरिस त लोग मन खुशी क संग म मिलिन, काबर की ओ सब मन ओकर आसरा जोहत रहिन |
\v 41 ऐतनेच म याईर नामक ऐक मैनसे रहिस जेहर आराधनालय क सरदार रहिस, अईस अउ यीशु क गोड़ गिर के ओकर ले बिनती करे लगिस की मोर घर चईल,
\v 42 काबर की ओकर बारह साल क ऐकेच गोठ बेटी रहिस, अउ ओहार मर बर रहिस | जब ओहर जात रहिस, तब मैनसे मन ओकर म गिरत पड़त रहिन | 
\v 43 ऐक महिला हर जेला बारह साल ले लहू बहे कर बीमार रहिस, अउ जेहर अपन सब जीविका ला बैध मन क पाछू खरचा कईर देहे रहिस, तबो ले कोनोच भी हाथ ले चंगा नी होए सके रहिस,
\v 44 पाछु कती ले आए के ओकर अचरा ला छुईस, अउ तुरतेच ओकर लहू बहेक बन्द होए गईस |
\v 45 ऐकर बर यीशु हर कहिस, “मोला कोन हर छुईस ?” जब सब झन मुकरे लागिन, त पतरस अउ ओकर संगता मन कहिन, “हे  मालिक, तोला त भीड़ हर चिपथे अउ तोर म गिरत पटकत रहेल |”
\v 46 लेकिन यीशु हर कहिस, “कोनो हर मोला छुईस हवे, काबर की मय हर जान लेहे हो की मोर म ले सामर्थ निकलिस है |”
\v 47 जब महिला हर देखिस की मय हर छुईप नी सकथो, तब कापत अईस अउ ओकर गोड़ म गिर के सब मैनसे मन क आघु बताईस की ओहर कोन कारन ले ओला छुईस, अउ कईसे तुरतेच चंगा हो गईस |
\v 48 ओहर ओकर ले कहिस, “बेटी, तोर बिश्वास हर तोला चंगा करिस है, कुशल ले चईल जाव |”
\v 49 ओहर ये कहत ही रहिस की कोनो हर आराधनालय क सरदार क हिया ले आयके कहिस, “तोर बेटी मईर गईस : गुरु ला दुख झीन दे |”
\v 50 यीशु हर येला सुइन क ये उतर देहिस, झीन डर ; केबल बिश्वास कर, त ओहर बईच जाही |”
\v 51 घर म आए के ओहर पतरस, युहन्ना, याकूब, अउ लड़की क दाऊ-दाई ला छोएड़ अउ कोनो ला अपन संग म अपन भीतर आए क नी देहिस |
\v 52 सबेच ओकर बर रोवत कलपत रहिन, लेकिन ओहर कहिस, “झिन रोवा ; ओहर मरिस नी है पर सुतत आहे |”
\v 53 ओमन ये जाएंन के की ओहर मयर गईस हेए ओकर हसी करे लागिन |
\v 54 लेकिन ओहर ओकर हाथ ला धरिस, अउ चिल्लाए के कहिस, “हे  लड़की, उईठ !”
\v 55 तब ओकर प्रान फिर गईस अउ ओहर तुरतेच उठ बईठिस | फिर ओहर हुकुम देहिस की ओला कुछु खाय बर देहल जाए |
\v 56 ओकर दाई-दाऊ मन अकचका गईंन, लेकिन ओहर ओमन ला चेतइस की हिया ऐहर जो होईस है कोनो ला झिन कईहा |
\c 9
\p \v 1 फिर ओहर बारह मन ला बुलाए के ओमन ला सबेच दुष्टआत्मा अउ बिमारी मन ला दुरिहा करे क सामर्थय अउ अधिकार देहिस,
\v 2  अउ ओमन ला परमेश्वर क राएज क प्रचार करे अउ बिमार मन ला बढ़िया करे बर भेजिस | 
\v 3 अउ ओहर ओकर ले कहिस, “डहर बर कुछु झिन लेईहा न त लाठी, न झोला, न रोटी, न रूपया अउ दुई-दुई कुरता |
\v 4 जे कोनो हर घर म तुमन उतरिहा, ओहीच राइहा, अउ ओही ले बीदा होवा |
\v 5 जे कोनो तुमन ला गरहन नी करही, ओ नगर ले हिकलत, अपन गोड़ क धुरा ला झराय लेवा की ओ म गवाही होही |”
\v 6 तले ओ हर हिकेल कर गाव-गाव सुसमाचार सुनात अउ हर जगहा मैनसे मन ला चंगा करत फिरत रहिन |
\v 7 तले ओ हर हिकेल कर गाव-गाव सुसमाचार सुनात अउ हर जगहा मैनसे मन ला चंगा करत फिरत रहिन |
\v 8 अउ कुछुच हर ये की एलियाह दिखाई देहिस, अउ दूसर मन हर ये की जुना भविष्यद्वक्ता मन ले कोनो हर जी उठीस है |
\v 9 लेकिन हेरोदेस हर कहिस, “युहन्ना ला त मैहर मुड़ ला कटवाएन, अब ये कोन है जेकर बिषय म ऐकस गोएठ सुनथो ?” अउ ओहर ओला देखेक क इच्छा करिस |
\v 10 फिर प्रेरित मन हर वापिस होए के जे कुछू ओमन हर करे रहिन, ओला बताए देहिस ; अउ ओहर ओमन ला अलगेच कईर के बैतसेदा नामक नगर म ले गईस |
\v 11 ऐला जाएन क भीड़ ओकर पाछु म हो लेहिस, अउ ओहर आनन्द क संग ओकर ले भेटइस, अउ ओकर ले परमेश्वर क रायज क गोठिएक लागिस, अउ जेमन चंगा होएक बर चाहत रहीन ओमन ला चंगा करिस |
\v 12 जब दिन हर ढले लागिस त बारह मन ओकर लिघे आए के कहिन, “भीड़ ला बिदा कर की चएरो कती क गाव मन म अउ बस्ती मन जाए के टिकही अउ भात क जुगाड़ करही, काबर की हमन हिया सुनसान जगहा म हवन |”
\v 13 ओहर ओमन से कहिस, “तुमन ही ओमन ला खायक बर देवा |” ओमन हर कहिन, “हमर लिघे पाच रोटी अउ दुई मछरी मन ल छोएड़ अउ कुछू नी है ; लेकिन हव, अगर हमन जाए के ये सबेच मैनसे मन बर भात बेसाए लेहब, त होय सकथे |” ओ मैनसे मन त पाच हजार आदमी मन क लगभग रहिन |
\v 14 त ओमन अपन चेला मन ले कहिस, “ओमन ला पचास-पचास कईर क लाईने-लाईन बईठाए दा |”
\v 15 ओमन मन हर ऐसहीच करीन, अउ सब झन ला बईठाए देहिन |
\v 16 त ओहर ओ पाच रोटी ला अउ दुई मछरी मन ला लेहिस, अउ स्वर्ग कती देएख के धन्यवाद करिस, अउ तोएड़-तोएड़ कर के चेला मन ला देहत गईस की लोग मन ला परोशही |
\v 17 त सब खाएके अघा गईन, अउ चेला मन हर बाचल टुकरा मन ले बारह टोकरी भईर के उठईन |
\v 18 जब ओहर ऐकेच झन प्रार्थना करत रहिस अउ चेला मन ओकर संग रहिन, त ओहर ओमन ले पुछिस, “मैनसे मन मोला का कहथे |” 
\v 19 ओमन मन उतर देहिन, “युहन्ना बपतिस्मा देहे बाला, अउ कोनो -कोनो एलियाह, अउ कोनो मन की जुना भविष्यद्वक्ता मन म ले कोनो हर जी उठीस है |”
\v 20 ओहर ओकर ले पुछिस, “लेकिन तुमन मोला का कहथा ?” पतरस हर उतर देहिस, “परमेश्वर क मसीह |”
\v 21 तब ओहर ओमान ला चेताए क कहिस की ये कोनो ले झिन कईहा |
\v 22 फिर ओहर कहिस, “मैनसे मन क लईका ला जरुरेच है की ओहर ढेरेच दुख उठाही, अउ पुरनियो अउ प्रधान याजक शास्त्री मन ओला तुईछ समेझ के मायेर देहिन, अउ ओहर तीसर दिन जी उठही  |” 
\v 23 ओहर सब झन ले कहिस, “अगर कोनो हर मोर पाछु म आएक चाही त अपन आप ले इंकार करे अउ रोज दिन अपन क्रूस उठाए क मोर पाछु म होए लेहे |
\v 24 काबर की जे कोनो हर अपन परान ला बचाएक चाहथे घुमाही, लेकिन जे कोनो मोर बर अपन परान ला खोही ओहीच हर ओला बचाही |
\v 25 अगर मैनसे हर सबेच संसार ला प्राप्त करही अउ अपन परान ला घुमाए देही या ओकर घटा उठाही, त ओला का फायदा होही ?
\v 26 जे कोनो हर मोर ले अउ मोर गोएठ ले लजाही, मैनसे क लईका भी, जब अपन अउ अपन दाऊ क अउ पवित्र स्वर्ग दूत मन क महिमा सहित आही,त ओकर से लजाही |
\v 27 मैहर तुमन ले सहिच कहथो, की जेहर हिया ठड़होए है, ओमन मन ले कुछ झन मन ऐसन है की जबले परमेश्वर क रायेज ला नी देखही, तब ले मृत्यु क स्वाद नी चखही |
\v 28 ये गोएठ मन क कोनो आठ दिन पाछु ओ पतरस, युहन्ना अउ याकूब क संग ले कर प्रार्थना करेक बर पहार म गईस |
\v 29 जब ओहर प्रार्थना करत ही रहिस, त ओकर चेहरा क रूप हर  बदेल गईस, अउ ओकर कपरा उज्जर होए के चमकेक लागिस |
\v 30 अउ देखा, मुसा अउ एलिय्याह, ये दुई झन आदमी मन ओकर संग म गोठियात रहिन |”
\v 31 ये महिमा सहित दिखाई देहिन अउ ओकर मरेक क चरचा करत रहिन, जे यरूशलेम म होए बाला रहिस |
\v 32 पतरस अउ ओकर संगता मन नींद ले भरल रहिन, अउ जब बढ़ीया सचेत होइन, त ओकर महिमा अउ ओ दुई आदमी मन ला जेमन ओकर संग म ठड़होए रहिन, देखिन |
\v 33 जब ओमन ओकर लिघे ले जाए लागिन, त पतरस हर यीशु ले कहिस, “हे स्वामी, हमर हिया रहेक उचित है : तले हमन मन तीन मड़वा बनाब, ऐक तोर बर, ऐक मूसा बर, अउ एलिय्याह बर | “ओहर जानत नी रहिस की का कहत रहिस |
\v 34 ओहर ऐ कहत ही रहिस की ऐक बदरी हर आए के ओमन ला ढाएक लेहीस, अउ जब ओमन बदरी ले ढकाए लागिन त डर गिन |
\v 35 तब ओ बदरी म ले ऐ आखर हिकलिस, “ऐ हर मोर लाईका अउ मोर छाटल होवल है, ऐ कर सुना |
\v 36 ऐ शब्द होवत ही यीशु अकेलेच पाल गईस ; अउ ओमन चुप रहिन, अउ जे कुछू देखे रहिन ओकर कोनो गोएठ ओ दिन म कोनो से नी कहीन |
\v 37 दुसर दिन जब ओमन पहार ले उतरिन त ऐक बड़का भीड़ ओकर ले आए मिलिन |
\v 38 अउ देखा, भीड़ म ले ऐक मैनसे हर चिरलाए के कहिस, “हे गुरु, मय हर तोर ले बिनती करथो की मेरे बेटा पर दया दृष्टि कर ; काबर की ओहर मोर ऐकेच झन है |
\v 39 अउ देख, ऐक दुष्टआत्मा हर ओला धरथे रहिस, अउ ओहर अचानक चिलाए उठथे ; अउ ओहर ओला ऐसन मरोरथे की ओहर मुह म झाग भईर लाथे ; अउ ओला कुचेल के कठीनाई ले छोड़थे |
\v 40 मैहर तोर चेला मन ले बिनती करे की ओला हिकाएल देहे, लेकिन ओमन नी हिकाले सकिन |”
\v 41 यीशु हर उतर देहिस, “हे अबिश्वासी अउ ढीठ लोग मन, मैहर कब ले तुमन संग म रहू अउ तुमन मन क सहु ? अपन लईका ला हिया ले आव |”
\v 42 ओहर आत ही रहिस की दुष्टआत्मा हर ओला कचेट क मरोड़ देहिस, लेकिन यीशु हर अशुध्द आत्मा ला डाटीस अउ लईका ला बड़ीहा कर के ओकर दाऊ ला सौप देहिस |
\v 43 तब सब आदमी मन परमेश्वर क महासामर्थ ले अकचकाए गईन | लेकिन जब सब आदमी मन ओ सब बुता ले जे ओहर करत रहिस, अचम्भित रहिन, त ओहर अपन चेला मन ले कहिस, 
\v 44 “तुमन ऐ गोएठ पर कान लगावा, काबर की मैनसे क बेटा मैनसे मन क हाथ म धरवाल जाए बर है |”
\v 45 लेकिन ओमन ये गोएठ ला नी समझत रहिन, अउ ओमन मन ले छिपल रहिस की ओमन जानेक ले झीन सके ; अउ ओमन ऐ बिषय क बारे म पूछे बर डरात रहिन |
\v 46 फिर ओमन म ऐ बिवाद होए लगिस की हमर ले बड़का कोन है |
\v 47 लेकिन यीशु हर ओमन कर मन क बिचार ला जाएन लेहिस, अउ ऐक लईका ला लेके अपन लिघे म ठड़वईस,
\v 48 अउ ओमन ले कहिस, “जे कोनो हर मोर नाव ले ऐ लईका ला गरहन करथे, त ओहर मोला गरहन करथे ; अउ जे कोनो हर मोला गरहन करथे, ओहर मोर भेजे वाला ला गरहन करथे, काबर की तुमन ले जे हर छोटका ले छोटका है, ओहीच हर बड़का है |”
\v 49 तब युहन्ना हर कहिस, “हे स्वामी, हमन मन ऐक मैनसे ला तोर नाव ले दुष्टआत्मा मन ला हिकालत देखेन, अउ हमन मन ओला मना करेन, काबर की ओहर हमर संग म होएके तोर पाछू नी होए लेथे |”
\v 50 यीशु हर ओकर ले कहिस, “ओला मना झीन करा ; काबर की जेहर तोर बिरोध म नी है, ओहर तुमन कती हवे |”
\v 51 जब ओकर ऊपर उठाए जाए कर दिन पूरा होए बाला रहिस, त ओहर यरूशलेम जाए क बिचार ला निश्चय करिस |
\v 52 ओहर अपन आघु दूत भेजिस | ओमन सामरिया क गाव म गईन की ओकर बर जगह तियार करे |
\v 53 लेकिन ओ लोग मन ओला उतरे बर नी देहिन, काबर की ओहर यरूशलेम जात रहिस |
\v 54 ये देख क ओकर चेला मन याकूब अउ यूहन्ना मन कहिन, “हे प्रभु, का तय हर चाहथस की हमन हुकुम देई, की अकाश ले आगी गिर के ओमन ला भस्म कईर देही ?” 
\v 55 लेकिन ओहर फिर के ओमन ला गरियईस [अउ कहिस, “तय हर नी जानथा की तय हर कईसन आत्मा क हवस | काबर की मैनसे मन क बेटा मैनसे मन क परान मन ला नायस करे बर नही लेकिन बचाये बर अईस है |”]
\v 56 अउ ओमन कोनो दूसर गाव म चईल देहिन |
\v 57 जब ओमन डगर म जात रहीन, त कोनो हर ओकर ले कहिस, “जिहा-जिहा तय हर जाबे, मैहर तोर संग म होए लेहु |”
\v 58 यीशु हर ओकर ले कहिस, “लोमड़ी मन क मड़ा (भटद्ध) अउ अकाश क चरई मन क बसेरा होथे, पर मैनसे मन क बेटा बर मुड़ धरे क भी जगह नी हवे |”
\v 59 ओहर दूसर ले कहिस, “मोर पाछू म होए ले | “ओहर कहिस, “हे प्रभु, मोला आघु जाए दे की अपन दाऊ ला गाड़ देहु |”
\v 60 ओहर ओकर ले कहिस, “मरल मन ला अपन मुरदा गाड़े दे, पर तय जाए के परमेश्वर रायज कहानी सुना |”
\v 61 अउ ऐक हर भी कहिस, “हे प्रभु, मैहर तोर पाछू म होय लेहु ; पर पहिले मोला जाएक बर दे के मैहर अपन घर क लोग मन ले बिदा लेई के आहू |”
\v 62 यीशु हर ओकर ले कहिस, “जे कोनो हर अपन हाथ ला हल म राएख क पाछू देखेल, ओहर परमेश्वर क रायेज क लायेक नी है |”
\c 10
\p \v 1 ऐ गोएठ क पाछू प्रभू हर सत्तर अउ मैनसे चुनिस, अउ जे-जे नगर अउ जगहा म ओहर अपनेच जाय बाला रहिस, हुवा ओमन ल दुई-दुई  कईर अपन आघू भेजिस |
\v 2 ओहर ओकर से कहिस, “पाकल खेत ढेरेच है, लेकिन मजदूर कम है ; ऐकरे बर खेत कर मालिक ले बिनती करा की ओहर अपन खेत ला काटे बर मजदुर भेईज |
\v 3 जावा ; देखा, मैहर तुमन ला भेड़ मन क नियर भेड़ियो मन कर मांझा म भेजथो |
\v 4 ऐकरे बर न बटुआ, न झोला, न जूता ला ; अउ न डहर म कोनो ला जोहार करा |
\v 5 जे कोनो क घर म जावा, आघू कईहा, ‘ऐ घर म कलयान होए |’ 
\v 6 अगर हुआ कोनो हर कलयान क लायक होही, त तुमन क कलयान ओकर म ठहरही, नही त तुमर लिघे फिर के आए जाही |
\v 7 ओहिच घर म रईहा, अउ जे कुछु ओमन ले मिलही, ओहीच ला खावा पिया, काबर की मजदूर ला अपन मजदूरी मिलेक चाही ; घरे घरे झन फिरिहा |
\v 8 जे नगर म जावा, अउ हुवा क मैनसे तुमन ला उतारही, त जे कुछु तुमन क आघू म रखल जाही ओहीच ला खईहा |
\v 9 हुवा कर बिमरिहा मन ल चंगा करा अउ ओमन ले कहा, ‘परमेश्वर क रायज तुमन कर लिघे आय गईस |’
\v 10 लेकिन जे नगर म जईहा अउ हुवा क लोग मन तुमन ला गरहन नी करही, त ओकर बाजार मन म जाए कर कहा,
\v 11 तुमन कर नगर क धुररा हर भी, जेहर हमर गोड़ म लगीस है, हमन तुमन क आघू म झायेर देहथी ; तब भी ये जाएन लेवा की परमेश्वर क रायज तुमन लिघे आए पहुचीस है |’
\v 12 मैहर तुमन ले कहथो की ओ दिन ओ नगर दसा ले सदोम क दसा बगरा सहेक लायेक होही |
\v 13 “हाए खुराजीन ! हाय बैतसैदा ! जे सामर्थ क बुता तुमन म करल गईस, अगर ओहर सुर अउ सैदा म करल जातीस त टाट ओईड़ के अउ राख म बैईठ क ओमन कब क मन फिरातीन |
\v 14 लेकीन न्यान क दिन तुमन क दसा सुर अउ सैदा क दसा बगरा सहेक लायेक होही |
\v 15 अउ हे कफरनहुम, का तय स्वर्ग तक ले ऊचा करल जाबे ? तय त अधलोक तक खालहे जाबे |
\v 16 जेहर तुमन क सुनथे, ओहर मोर ला सुनथे ; अउ जेहर तुमन ला तुच्छ जानथे, ओहर मोला तुच्छ जानथे ; अउ जेमन मोला तुच्छ जानथे, ओहर मोर भेजेबाला ला तुच्छ जानथे |”
\v 17 ओमन सत्तर आनन्द करत फिरिन अउ कहेक लागिन, “हे प्रभु, तोर नाव ले दुष्टआत्मा हर भी हमर वश म है |”
\v 18 ओहर ओकर ले कहिस, “मैहर शैतान ला बिजली क नियर स्वर्ग ले गिरत देखत रहे |
\v 19 देखा, मैहर तुमन ला साप मन ला अउ बिच्छू मन ला कुचलेक अउ शत्रु मन क सबेच सामर्थ म अधिकार देहिस है ; अउ कोनोच चीज मन ले तुमन ला कुछुच हानि नी होही | 
\v 20 तबोच ले ऐकर ले खुश झीन होव की आत्मा हर तुमन कर वश म है, लेकिन ऐकरे ले खुश होव की तुमन क नाव स्वर्ग म लिखल है |”
\v 21 ओहीच घरी ओहर पवित्र आत्मा म होए कर आनन्द ले भईरगिस, अउ कहिस,  “हे दाऊ, स्वर्ग अउ धरती क प्रभु, मैहर तोर धन्यवाद करथो की तय हर ऐ गोएठ मन ला ज्ञानी मन ले अउ समझदार मन ले छिपाए रखे, अउ लईका मन म परगट करे | हव, हे दाऊ, काबर की तोला ऐहिच हर बड़ीया लागिस |
\v 22 मोर दाऊ हर मोला सबेच ला सौप देहिस ; अउ कोनो नी जानथे की बेटा कोन है केबल दाऊ, अउ दाऊ कोन है ऐला भी कोनो हर नी जानथे केबल बेटा हर अउ ओहर जेमन म बेटा ओला परगट करेक चाही |”
\v 23 त चेला मन क कती मुईड़ क अकेला म कहिस, “धन्य हे ओ आएख, जेमन ये गोएठ जेला तुमन देखथा ओला देखेल |
\v 24 काबर की मैहर तुमन ले कहथो की ढेरेच ले भविष्यद्व्कता मन अउ राजा मन हर चाहिन की जे गोएठ ला तुमन देखथा हवा देखा पर नी देखिन अउ जे गोएठ ला तुमन सुनत हवा सुना पर नी सुनिन |”
\v 25 अउ देखा, ऐक व्यवस्थापक उठिस अउ ऐ कईह क ओकर परीछा करेक लगिस, ‘हे गुरु, अनंत जीवन क बारिस होए बर मैहर का करहु ?”
\v 26 ओहर ओकर से कहिस, “व्यवस्था म का लिखल है तय हर कईसन पढ़थस ?”
\v 27 ओहर उतर देहिस, “तय प्रभु अपन परमेश्वर ले अपन सबेच मन अउ अपन सबेच परान अउ अपन सबेच ताकत अउ अपन सबेच बुद्धि क संग म प्रेम रखिहा ; अउ अपन पड़ोसी ले अपन नियर प्रेम रख |”
\v 28 ओहर ओकर से कहिस, “तय हर सहीच उतर देहे, ऐहीच कर त तय हर जीवित रहबे |”
\v 29 लेकिन ओहर अपन आप ला धर्मी ठहराए क इच्छा ले यीशु ले  पुछिस, “त मोर पड़ोसी कोन है ?”
\v 30 यीशु हर उत्तर देहिस, “ऐक आदमी हर यरूशलेम ले यरीहो कती जात रहिस की गुंडा मन हर छेक के ओकर कपरा ला उताएर लेहिन, अउ मायर पिट क ओला अध्मारहा छोएड़ क चईल देहिन |
\v 31 अउ ऐसन होईस की ओहीच डगर ले ऐक याजक हर जात रहिस, लेकिन ओला देख क कतराय कर चएल गईस |
\v 32 ऐहीच नियर ले ऐक लेवी हर ओ जगहा म अईस, 
\v 33 ओहर भी ओला देख क कतराय के चएल देहिस |
\v 34 अउ अपन सवारी म चढाए के सराय म ले गईस, अउ ओकर सेवा टहल करिस ओहर ओकर लिघे म आए क ओकर घाव मन म तेल अउ दाखरस डाएल कर पटटी बानधिस |
\v 35 दुसर दिन ओहर दुई दीनार हिकाएल कर सराय क मालिक ला देहिस, अउ कहिस, ‘ऐकर सेवा टहल करिहा, अउ जे कुछु तोर अउ लगही, ओला मैहर फिरेक जुआर तोला भईर देहु |”
\v 36 अब तोर समझ म जेहर गुंडा मन म ले घिर गए रहिस, ऐ तीनो मन ले ओकर पड़ोसी कोन हर ठहरिस ?”
\v 37 ओहर कहिस, “ओहीच हर जेहर ओकर म दया करिस |” यीशु हर ओकर से कहिस, “जाव, तय भी ऐहिच कस कर |”
\v 38 जब ओमन जात रहिन त ओहर ऐक गाव म गईस, अउ मार्था नाव क ऐक महिला हर ओला अपन घर म उतारिस |
\v 39 मरियम नाव क ओकर ऐक बहिन रहिस | ओहर प्रभु क पाव (गोड़) तरी म बईठ के ओकर बचन ला सुनत रहिस |
\v 40 लेकिन मार्था हर सेवा करत घबराए गईस, अउ ओकर लिघे आए क कहेक लगिस, “हे प्रभु, का तोला कुछूच चिन्ता नही की मोर बहिन हर मोला सेवा करे बर ऐकेच झन ला ही छोड़ देहिस ? ऐकरे बर ओहर ले कह की मोर सहायता करही |” 
\v 41 प्रभु हर ओला उतर देहिस, “मार्था, हे मार्था; तय हर ढेरेच गोएठ मन बर चिंता करथस अउ घबराथस |
\v 42 लेकिन ऐक गोएठ हर जरुरेच है, अउ ओ उत्तम भाग ला मरियम हर चुईन लेहिस है जेला ओकर से छीनल नी जाही |”
\c 11
\p \v 1 ओहर कोनो जगहा प्रार्थना करत रहिस । जब ओहर प्रार्थना कर दारीस त ओकर चेला मन ले ऐक झन हर ओकर ले कहिस, ‘‘हे प्रभु, जेकस यूहन्ना हर अपन चेला मन ला प्रार्थना करेक बर सिखइस, ओहिच नियर हमन ला भी सिखाए दे ।’’
\v 2 ओहर ओमन ले कहिस, ‘‘जब तुमन प्रार्थना करा त कहा : ‘‘हे हमर दाऊ, तोर नाव पवित्र मानल जाही, तोर राएज आही |
\v 3 ‘हमर दिन भर कर रोटी रोज दिन हमन ला देहे करबे,
\v 4 अउ हमर पाप मन ला क्षमा कर, काबर कि हमन भी अपन सबेच अपराधी मन ला क्षमा करथन,  अउ हमन ला परीक्षा म झिन लाव’।’’
\v 5 तब ओहर ओमन ले कहिस,  ‘‘तुमन मन ले कोन है कि ओकर ऐक संगता (मित्र) होही, अउ ओहर आधा राएत म ओकर जग जाए के ओकर ले कहेल,  ‘हे मित्र ;  मोला तीन रोटी दे दे ।
\v 6 काबर कि ऐक यात्री संगता हर हर मोर जग अईस आहे, अउ ओकर आगु म रखेक बर मोर जग कुछुच नी है ।’
\v 7 अउ ओहर भीतरी ले जबाब देही,  ‘मोला दुःख झिन दे ; अब त दूरा हर भी ढकाए गईस है अउ मोर लईका मोर जग बिस्तर म है, ऐकरे बर मैहर उईठ के तोला नी दे सकथो ?’
\v 8 मय तुमन ले कहथो,  अगर ओकर संगता होए ले भी ओला उठके नी दे ही, तबो ले ओकर लज्जा (लाज) ला छोएड़ के मांगे कर कारन ओला जितेक जरूरत आहे, ओतेक उईठ कर देही ।
\v 9 अउ मय तुमन ले कहथो, कि मांगा, त तुमन ला देहल जाही ; खोजा, त तुमन ला मिलही ; खटखटावा, त तुमन बर खोलल जाही ।
\v 10 काबर कि जे कोनो हर मांगेल,  ओला मिलेल ;  अउ जेहर खोजेल, ओहर पायेल ; अउ जेहर खटखटाथे, ओकर बर खोलल जाथे ।
\v 11 तुमन मन ले कोन ऐसन दाऊ होही, कि जब ओकर बेटा हर रोटी मांगही, त ओला पखना देही ;  या मछरी मांगही त मछरी के बदला म ओला सांप देही ?
\v 12 या अण्डा मांगही त ओला बिच्छु देही ?
\v 13 तले जब तुमन बुरा होए के अपन लईका मन ला अच्छा चीज देहे बर जानथा, त स्वर्गीय दाऊ अपन मांगे बाला मन ला पवित्र आत्मा काबर नी देही ?’’
\v 14 फिर ओहर (यीशु) एगोट गूंगी दुष्टात्मा ला हिकालिस जब दुष्टात्मा हिकल गईस त गूंगा हर बोलेक लागिस ; अउ मैनसे मन ला अचम्भा होईस ।
\v 15 लेकिन ओमन ले कुछ झन मन कहिन, ‘‘ऐहर त बालजबुल नाव क दुष्टात्मा मन कर प्रधान कर मदद ले दुष्टात्मा मन ला हिकालेल ।’’
\v 16 अउ मन ओकर परीक्षा करे बर ओकर ले अकाश से एगोट चिन्ह मांगीन ।
\v 17 लेकिन ओहर ओमन कर मन क गोएठ ला जानके, ओमन ले   कहिस, ‘’जे-जे राज्य म फूट होथे, ओहर उजेर (नाएस होए) जाथे ; अउ जे घर म फुट होथे, ओहर नाएस होए जाथे |
\v 18 अगर शैतान हर अपनेच विरोधी होए जाही, त ओकर राएज कईसे बनल रही ? काबर कि तुमन मोर विषय म त कहथा कि ऐहर शैतान कर मदद ले दुष्टात्मा मन ला हिकालथे |
\v 19 भला अगर मय हर शैतान कर सहायता ले दुष्टात्मा मन ला हिकालथो, त तुमन कर बेटा बेटी मन काकर मदद ले हिकालथे ? ऐकरे बर ओहीच मन तुमन क न्याय चुकाही ।
\v 20 लेकिन अगर मय परमेश्वर कर सामथ्र्य ले दुष्टात्मा मन ला हिकालथो, त परमेश्वर कर राएज तुमर जग म आए पहुचिस आहे ।
\v 21 जब बलवान मैनसे हथियार मन ला बाएध कर अपन घर कर रखवाली करथे, त ओकर संपत्ति हर बाचल रहेल ।
\v 22 पर जब ओकर ले बईड़ के कोनो अउ बलवान चढ़ई कईर कर ओला जीत लेथे, त ओकर ओ हथियार जेमन पर ओकर भरोसा रहिस,  लुईट लेथे, अउ ओकर सम्पत्ति लुईट के बाएट देथे ।
\v 23 जेहर मोर संग म नी है ओहर मोर विरोध म है, अउ जेहर मोर संग म नी बटोरे ओहर बिखराएल (बगराएल) ।
\v 24 “जब अशुद्ध आत्मा हर मैनसे मन ले हिकेल जाथे त झुरा जगहा मन म विश्राम खोजथे फिरथे, अउ जब नी पाथे त कहेल ‘मय अपन ओहिच घर म जिहा ले हिकले रहे फिर जाहू |’
\v 25 अउ आए के ओला झाड़ल-बुहरल अउ सजे सजाय पाथे ।
\v 26 तब ओहर जाए के अपन ले बुरी सात अउ आत्मा मन ला अपन संग म ले आथे, अउ ओमन ओमे बईठ कर वास करथे, अउ ओ मैनसे कर पीछु कर दशा आगु ले भी बुरा होए जाथे ।
\v 27 जब ओहर ह गोएठ मनला कहत रहिस कि भीड़ म ले कोनो महिला ऊच आवाज म ले कहिस, ‘‘धन्य हे ओ गर्भ जेमा तय रहे अउ ओ स्तन जेला तय पिये ।’’
\v 28 ओहर कहिस, “हव; लेकिन धन्य ओमन है जेमन परमेश्वर कर बचन सुनथे अउ मानथे |”
\v 29 जब बड़खा भीड़ जमा होत जात रहिस त ओहर कहे लागिस, ‘‘ये युग कर मैनसे मन बुरा है ; ओमन चिन्हा खोजथे ; लेकिन योना कर चिन्हा ला छोएड़ के कोनो अउ चिन्हा ओमन ला नी देहल जाही ।
\v 30 जईसन योना हर निनवे कर मैनसे मन बर चिन्हा ठहरिस, ओहिच नियर मैनसे कर बेटा हर भी ये युग क मैनसे मन बर ठहरही ।
\v 31 दक्खिन कर रानी न्याय कर दिन ये समय कर मैनसे मन कर संग उईठ के ओमन ला दोषी ठहराही,  काबर कि ओहर सुलैमान कर ज्ञान ला सुने बर धरती कर छोर ले अईस, अउ देखा, हिया ओहर है जेहर सुलैमान ले भी बड़खा है ।
\v 32 नीनवे कर मैनसे मन न्याय कर दिन ये समय कर मैनसे मन कर संग ठड़होए के, ओमन ला दोषी ठहराही ; काबर कि ओमन मन योना कर प्रचार ला सुइन कर मन फिरइन, अउ देखा, हिया ओहर है जेहर योना ले भी बड़खा है ।
\v 33 ‘‘कोनो मैनसे हर दीया ला बाएर के तलघर म या पैमाना कर तरी म नी रखथे, लेकिन दीवर (दीवार) पर रखथे कि भीतर आए बाला मन उजियाला पाही ।’’
\v 34 तोर देह कर दीया तोर आएख है, ऐकरे बर अगर तोर आएख हर निर्मल है त तोर सब देह हर भी उजियाला होही;  लेकिन जब ओहर बुरी है त तोर शरीर हर भी अन्धकार है ।
\v 35 ऐकरे बर चवकस रहबे, कि जे उजियाला तुमन म है ओहर अन्धकार झिन होए जाही ।
\v 36 ऐकरे बर अगर तोर सबेच शरीर उजियाला है अउ ओकर कोनोच  भाग हर अन्धकार नी रही त सब क सब ऐसन उजियाला होही, जेसन ओ समय होथे जे घनी दीया हर अपन चमक ले तोला उजियाला देथे ।”
\v 37 जब ओहर गोएठ करत रहिस त कोनो फरीसी हर ओकर ले विनती करिस, कि मोर जग भात खा । ओहर भीतर जाए के भात खाए बर बैठिस ।
\v 38 फरीसी ऐला देख के अचम्भा होइस, कि ओहर भात खाए ले पहिला स्नान नी करिस ।
\v 39 प्रभु हर ओकर ले कहिस, ‘’हे फरीसी मन तुमन कटोरा अउ छिपा (थाली) ला ऊपर-ऊपर ले मांजथा लेकिन तुमन क भीतर अन्धकार अउ दुष्टता भरिस है ।
\v 40 हे निबुद्धि मन, जेहर बाहर कर भाग ला बनइसे, का ओहर भीतर कर भाग ला नी बनईस?
\v 41 लेकिन हव,  भीतर बाला चीज मन ला दान कर देवा, त देखा, सबेच हर तुमन बर शुद्ध होए जाही ।
\v 42 “पर हे फरीसी मन, तुमन पर हाय ! तुमन पोदीने अउ सुदाब कर अउ सबेच नियर क साग पात कर दसवां अंश देथा, लेकिन न्याय अउ परमेश्वर कर प्रेम ला टाएल देथा ; चाहे रहिस कि ओमन ला भी करत रहता अउ ओमन ला भी नी छोड़ता ।
\v 43 हे फरीसी मन, तुमन पर हाय !  तुमन आराधनालय मन म मुख्य मुख्य आसन अउ बाजार मन म नमस्कार चाहथा ।
\v 44 हाय तुमन पर ! काबर कि ओमन छिपल कब्र कर नियर हवा, जेमन पर मैनसे मन चलथे लेकिन नी जानथे ।”
\v 45 तब ऐक झन व्यवस्थापक हर ओला जबाब देहिस, “हे गुरू, ऐ गोएठ मन ला कह के तय हमर निन्दा करथस ।’’
\v 46 ओहर कहिस, ‘‘हे व्यवस्थापक मन, तुमन पर भी हाय ! तुमन ऐसन बोझ हवा जेमन ला उठाए बर कठिन है, मैनसे मन पर लादथा लेकिन तुमन खुदेच ओ बोझ मन ला एगोट उंगली ले भी नी छुथा ।
\v 47 हाय तुमन पर ! तुमन ओमन भविष्यद्वक्ता मन कर कब्र बनाथा,  जेमन ला तुमरेच बाप-दादा मन माएर डाले रहिन ।
\v 48 तले तुमन गवाह हवा, अउ अपन बाप-दादा कर मन कर बुता मन ले राजी हो ; काबर कि ओमन मन ओमन मन ला माएर डालिन अउ तुमन ओमन कर कबर बनाथा ।
\v 49 ऐकरे बर परमेश्वर कर बुद्धि हर भी कहिस है, ‘मय ओमन जग भविष्यद्वक्ता मन अउ प्रेरित मन ला भेजहू,  अउ ओमन ओमन मन ले कुछोच मन ला माएर डालही, अउ कुछोच ला सताही ।’
\v 50 तेकरे बर जेतेक भविष्यद्वक्ता मन कर लहू दुनिया कर उत्पत्ति ले बहाए गईस है, सबेच कर लेखा ये युग कर मैनसे मन ले लेहल जाही:
\v 51 हाबित कर हत्या ले लेके जकरयाह कर हत्या तक, जेहर वेदी अउ मंदिर कर माझा म घात करल गए रहिस | मय तुमन ले सहीच कहथो,  ये सबेच मन कर लेखा ये समय के मैनसे मन ले लेहल जाही ।
\v 52 हाय, तुमन व्यवस्थापक पर !  तुमन ज्ञान कर चाभी ला ले त लेहा, लेकिन तुमन मन खुदेच प्रवेश नी करा, अउ प्रवेश करे बाला मन ला भी रोएक देथा ।”
\v 53 जब ले ओहर हुवा ले हिकलिस, त शास्त्री अउ फरीसी बुरेच तरह ले ओकर पाछु म पईड़ गईन अउ छेड़ेक ले लागिन कि ओहर बहुतेच गोएठ कर चर्चा करही,
\v 54 अउ घात म लगे रहिन कि ओकर मुह कर कोनो गोएठ पकड़ही ।
\c 12
\p \v 1 ऐतेकेच म जब हजार मन कर भीड़ लईग गईस, हिया तक कि ओमन ऐक दूसर पर गिर पड़त रहिन, त ओहर सबले आगु अपन चेला मन ले कहे लागिस, “फरीसी मन कर कपटी रूपी खमीर ले चवकस (सावधान) रईहा ।
\v 2 कुछोच नी ढकीसे, जेला खोलल नी जाही, अउ न कुछ छिपीस है, जेला जानल नी जाही ।
\v 3 ऐकरे बर जे कुछुच तुमन मन अन्धकार म कहे हवा, ओहर उजाले म सुनल जाही, अउ जेला तुमन कोठरीमन म कानो कान कहे हवा, ओला छत म ले प्रचार करल जाही ।
\v 4 “मय तुमन ले जो मोर मित्र होए सकथो कि जेमन शरीर ला घात करथे, लेकिन ओकर पाछु अउ कुछु नी कर सकथे, ओमन ले झिन डरा ।
\v 5 मय तुमन ला चिताथो, कि तुमन ला कोन ले डरेक बर चाही, घात करेक बाद जेला नरक म डाले क अधिकार है, ओकरेच ले डरा ; हव मैहर तुमन ले कहथो ओकरे ले डरा |
\v 6 का दुई पैईसा कर पाच गोरेला (गौरैया) चरई हर नी बेचाथे ? तबो ले परमेश्वर हर ओमन मन ले एगोट ला भी नी भुलाएल ।
\v 7 तुमन क मूड़ कर सब बाल (केस) हर गिनल गईसे है, ऐकरे बर झिन डरा, तुमन ढेरेच गौरैया मन ले बईढ़ के हवा ।
\v 8 “मैहर तुमन ले कहथो, जे कोनो मैनसे मन कर आगु म मोला माएन लेही ओला मैनसे मन कर बेटा हर भी परमेश्वर कर स्वर्गदूत मन कर आगु म मान लेही ।
\v 9 लेकिन जेहर मैनसे मन कर आगु म मोर इन्कार करही ओकर परमेश्वर कर स्वर्गदूत मन कर आगु म भी इन्कार करल जाही ।
\v 10 “जे कोनो हर मैनसे कर बेटा क विरोध म कोनो गोएठ कही, ओकर ओ अपराध क्षमा करल जाही, लेकिन जेहर पवित्र आत्मा कर निन्दा करही, ओकर अपराध क्षमा नी करल जाही ।
\v 11 “जब मैनसे मन सभा मन म अउ हाकिम मन अउ अधिकारी मन कर आगु म ले जाही, त चिन्ता झिन करिहा कि हमन कईसे या का उत्तर देबो, या का कहबो ।
\v 12 काबर कि पवित्र आत्मा ओहिच समय तुमन ला सिखाए देही की का कहेक बर चाहिए ।”
\v 13 फिर भीड़ म ले ऐक झन हर ओकर ले कहिस, “हे गुरू, मोर भाई ले कह कि दाऊ कर सम्पत्ति ला मोर संग म बाएट लेही ।’’
\v 14 ओहर ओकर से कहिस, “हे मैनसे, कोन हर मोला तोर न्यायी या बाटे बाला ठहरईसे ?”
\v 15 अउ ओहर ओमन ले कहिस, “सावधान रहा, अउ हर नियर कर लोग ले अपने अपन ला बचाए रखा ; काबर कि कोनो कर जिन्दगी ओकर धन कर बगरा ले नी होथे ।’’
\v 16 ओहर ओमन ले ऐक कहानी कहिस : “कोनो धनवान कर जमीन म ढेरेच खेती होईस । 
\v 17 तब ओहर अपन मन म विचार करे लागिस, “कि मय का करहू?  काबर कि मोर होया जगहा नी है जिहा अपन खेती कर उपज ला रखू ।’
\v 18 अउ ओहर कहिस, ‘मय ऐ करहू:  मय अपन कोठी मन ला टोएर के ओमन ले बड़खा बनाहू ; अउ हुवा अपन सब धन अउ सम्पति मन ला रखहू ;
\v 19 अउ अपन जीव (प्रान) ले कहू कि जीव, तोर ठन ढेरेच बरस मन बर सम्पत्ति रखल गईस है ;  चैन कर, खा, पी, सुखी ले रह ।’
\v 20 लेकिन परमेश्वर हर ओकर ले कहिस,  ‘हे मूरख !  ऐहिच राएत तोर जीव प्रान तोर ले ले लेहल जाही ; तब जे कुछु तय हर जमा करे हस,  ओहर ककर हुइही ?”
\v 21 ऐहिच नियर ओ मैनसे मन भी है जेहर अपन बर धन जुटाथे, लेकिन परमेश्वर कर नजर म धनी नी है |’’
\v 22 फिर ऐ ओहर अपन चेलामन ले कहिस, ‘‘ऐकरे बर मय हर तुमन ले कहथो, अपन प्रान कर चिन्ता झिन करिहा कि हमन का खाबो ; न अपन देह कर कि क पहिनबो ।
\v 23 काबर कि भात ले प्रान, अउ कपरा ले देह हर बईढ़ के है ।
\v 24 कउआ (कौवों) मन पर ध्यान देवा; ओमन न बूनथे, न काटथे ;  न ओमन कर भण्डार,  अउ न खन्ता होथे ; तबो ले परमेश्वर हर  ओमन ला पालथे | तुमर मन कर कीमत चरई मन ले कही बगरा है !
\v 25 तुमन मन ले ऐसन कोन है जेहर चिन्ता कईर के अपन बरस (आयु) म एगोट घड़ी भी बढ़ाए सकथे ?
\v 26 ऐकरे बर अगर तुमन सब ले छोटे बुता भी नी कईर सकथा, त अउ गोएठ मन बर काबर चिन्ता करथा ?
\v 27 सोसन मन कर रुख मन पर ध्यान करा कि ओमन कईसे बढथे:  ओमन न मेहनत करथे, न कातथे ; तबो ले मय तुमन ले कहथो कि सुलैमान हर भी अपन सब वैभव म, ओमन मन ले कोनो ऐक कर नियर कपरा पहिने नी रहिस ।
\v 28 ऐकरे बर अगर परमेश्वर हर मैदान कर घास ला, जेहर आएज है अउ काएल भाड़ म झोकल जाही, ऐसन पहिनाथे ; त हे अल्पविश्वासी मन, ओहर तुमन ला काबर नी पहिनाही ?
\v 29 अउ तुमन ऐ गोएठ कर खोएज म झिन रहा कि का खाबो, अउ क पीबो, अउ न संदेह करा ।
\v 30 काबर कि संसार कर जाति मन ये सब चीज मन कर खोज म रहथे :  अउ तुमन मन कर दाऊ हर जानथे कि तुमन ला ये चीज (वस्तु) मन कर जरूरत है ।
\v 31 लेकिन ओकर राज्य कर खोज म रहा, त ये चीज मन भी तुमन ल मिल जाही।
\v 32 ‘‘हे छोटे झुण्ड, झिन डरा  ;  काबर कि तुमन क दाऊ ला ये भईस ले कि तुमन ला राएज दे ।
\v 33 अपन धन ला बेच कर दान कईर दा ;  अउ अपन बर ऐसन  बटुआ बनावा, जेहर जूना नी होथे, अर्थात स्वर्ग म ऐसन धन ला जुटावा जेहर घटथे नही अउ जेकर लीघे म चोर मन भी नी जाए, अउ किरा मन नी बिगाड़थे ।
\v 34 काबर कि जेठन तुमर कर धन है, ओठन तुमर कर मन भी लगल रही ।
\v 35 ‘‘तुमन कर कनहिया मन हर बाधल रहे अउ तुमन कर दीया बलत रही,
\v 36 अउ तुमन ओ मैनसे मन नियर बना, जेमन अपन मालिक कर आसरा देखत रहथे कि ओहर बियाह ले कब फिरही, कि जब ओहर आए कर दूरा ला खटखटाही त तुरतेच ओकर बर खोएल देही  ।
\v 37 धन्य है ओ दास मन जेमन ला मालिक आए के जागत पाही ; मय तुमन ले सहिच कहथो कि ओहर कनहिया ला बाएध के ओमन ला भात खाए बर बईठाही, अउ लिघे आए के ओमन कर सेवा करही ।
\v 38 अगर ओहर राएत कर दूसर पहर या तीसर पहर म आए के तुमन ला जागत पाही, त ओमन दास हर धन्य है ।
\v 39 लेकिन तुमन मन ये जाएन रखा कि अगर घर कर मालिक हर जानतिस कि चोर हर कोन बेरा आही, त जागत रहतिस अउ अपन घर म सेध लगे नी देतिस ।
\v 40 तुमन भी तियार रहा ;  काबर कि जे घरी तुमन नी सोचथा, ओहिच घरी मैनसे कर बेटा हर आए जाही |”
\v 41 तब पतरस हर कहिस, ‘हे प्रभु, का ऐ कहानी तय हर हमन मन ले ही या सबेच झन ले कहथस |
\v 42 परभु हर कहिस, ‘‘ओ विश्वास योग्य अउ बुद्धिमान भण्डारी कोन है, जेकर मालिक ओला नौकर-चाकर मन पर सरदार ठहराही कि ओमन ला समय म भात सामग्री देहे |
\v 43 धन्य है ओ दास, जेला ओकर मालिक हर आए के ईसनेच करत पाही ।
\v 44 मय तुमन ले सहिच कहथो, ओहर ओला अपन सब सम्पत्ति पर अधिकारी ठहराही ।
\v 45 लेकिन अगर ओ दास हर सोचे लागही कि मोर मालिक आए म देरी करथे, अउ दास मन ला अउ दासी मन ला मारे पीटे लगही, अउ खाए पीए अउ पियक्कड़ होए क लगही |
\v 46 त ओ दास कर मालिक हर ऐसन दिन, जब ओहर ओकर आसरा नी देखत होही, अउ ऐसन बेरा जेला ओहर जानत नी होही, आही अउ ओला भारी दण्ड देके ओकर भाग अविश्वासी मन कर संग ठहराही ।
\v 47 ओ दास जेहर अपन मालिक कर इच्छा ला जानत रहिस, अउ तियार नी रहिस, अउ न ओकर इच्छा के अनुसार चलिस, बहुत मार खाही ।
\v 48 लेकिन जेहर नी जाएन के मार खाएक के योग्य बुता करही ओहर कम मार खाही । ऐकरे बर जेला बगरा देहल गईस आहे, ओकर ले बगरा मांगल जाही; अउ जेला बगरा सोपल गईस आहे, ओकर ले बगरा लेहल जाही ।
\v 49 “मय धरती म आगी लगाए बर आए हो, अउ का चाहथो केबल ये कि अब सुलेग जातिस !
\v 50 मोला त एगोट बपतिस्मा लेहेक बर आहे, अउ जब तक ओहर नी होही लेही तब तक ले मय किईसे (व्यथा) सकेती म रहू |  
\v 51 का तुमन समझथा कि मय धरती म मेल कराए बर आए हो ? मय हर तुमन ले कहथो ;  नही,  वरन अलगेच करे बर आए हो ।
\v 52 काबर कि अब ले एगोट घर म पांच झन अपन म विरोध रखही, तीन दो ले, अउ दुई तीन ले ।
\v 53 दाऊ बेटा ले, अउ बेटा दाऊ ले विरोध रखही ; दाई हर बेटी ले, अउ बेटी हर दाई ले, सास बहुरिया ले, अउ बहुरिया सास ले विरोध रखही ।”
\v 54 ओहर भीड़ ले भी कहिस, ‘‘जब तय बदरी ला पश्चिम ले चढ़त देखथा त तुरतेच कहथा कि बरसा होही, अउ ऐहिच नियर होथे ;
\v 55 अउ जब दखिन बईहर चलत देखथा त कहथा कि लू चलही, अउ ऐहिच नियर होथे ।     
\v 56 हे कपटी मन, तुमन धरती अउ अकाश कर रूप रंग म भेद कईर सकथा, लेकिन ये युग क विषय म काबर भेद करे बर नी जानथा ?
\v 57 “तुमन खुदेच निर्णय काबर नी करथा कि सही का है ?
\v 58 जब तय अपन मुदई कर संग हाकिम जग जाथस त डगर म ही ओकर ले छुटेक कर कोशिश कईर ले, ऐसन झिन होए कि ओहर तोला न्यायी ठन खीच ले जाए, अउ न्यायी हर तोला सिपाही ला सोपे अउ सिपाही तोला जेल म डाएल देही |
\v 59 मय तुमन ले कहथो, कि जब तक ले तय दमड़ी-दमड़ी भईर नी देबे तब तक हुवा ले छुटेक बर नी पाबे |                          
\c 13
\p \v 1 ओ जुआर कुछुच मैनसे मन आए पहुचीन, अउ ओकर ले ओ गलीली मन कर चरचा करे लागिन, जेमन क लहू पिलातुस हर ओमन क बलिदान मन क संग म मिलाये रहिस |
\v 2 ऐला सुईन के ओहर ओकर ले उतर म ऐ कहिस, “का तुमन समझ था की ऐ गलीली अउ सबेच गलीली मन ली बगरा पापी रहीन की ओमन म ऐसन बिपति परिस ?
\v 3 मैहर तुमन ले कहथो की नही, लेकिन अगर तुमन मन म नी फिरईहा त तुमन सबेच झन नाएश होइहा |
\v 4 या, का तुमन समझथा की ओमन अठारह झन जेमन म शिलोह क गुमट हर गिरिस, अउ ओमन दईब कर मईर गईन : यरूशलेम क अउ सबेच रहेक बाला मन ले बगरा आपराधी रहिन ?
\v 5 मैहर तुमन ले कहथो की नही ; लेकिन अगर तुमन मन नी फिरईहा त तुमन सबेच झन ऐहीच रीति ले नाएश होईहा |”
\v 6 फिर ओहर ऐ कहानी भी कहिस : “कोनो कर अंगूर क बारी म ऐक अंजीर क रुख लगल रहिस | ओहर ओमा फर खोजे अईस,लेकिन नी पईस |
\v 7 तब ओहर बारी क रखबाला ले कहिस, ‘देखा, तीन बरस ले मैहर ऐ अंजीर क रुख म फर खोजेक बर आथो, लेकिन नी पाथो | ऐला काएट दे की ऐ भुईया ला भी काबर रोके रही ?
\v 8 ओहर ओला उतर देहिस, ‘हे स्वामी, ऐला ऐ बरस अउ रहेक दे की मैहर ऐकर चईरो कती खोईद के खाद डालहू |
\v 9 अगर आगु म फरही त भाला, नही त ओला काएट देबे |”
\v 10 सब्त क दिन म ओहर ऐक आराधनालय म उपदेश करत रहिस |
\v 11  हुआ ऐक महिला रहिस जेला अठारह बरस ले ऐक कमजोर करे बाला दुष्ट आत्मा हर रहिस, अउ ओहर कुबड़ी होए गे रहिस अउ कोनो रीती ले सोझ नी होए सकत रहिस |
\v 12 यीशु हर ओला देईख क बुलईस अउ कहिस,  “ नारी, तय हर अपन कमजोरी ले छुईट गईस |”
\v 13 तब ओहर ओकर म हाथ रखिस, अउ ओहर तुरतेच सोझ होए गिस अउ परमेश्वर क बड़ाई करे लागिस |
\v 14 ऐकरे बर की यीशु हर सब्त क दिन म ओला अच्छा करे रहिस, आराधनालय क सरदार रिसाये के मैनसे मन ले कहे लगिस, “छव दिन है जेमन म बुता करेक चाही, तले ओहीच दिन म आए के चंगा होवा, लेकिन सब्त क दिन म नही |”
\v 15 ऐला सुईन के प्रभु हर उतर देहिस, “हे कपटी मन, का सब्त क दिन म तुमन म ले हर ऐक अपन बईला या गधा मन ला कोठा (थान) ले खोएल के पानी पिलाए क बर नी ले जाथा ?
\v 16 त का उचित नी रहिस की ये महिला अब्राहम क बेटी है जेला शैतान हर अठारह बरस ले बाएध रखे रहिस, सब्त क दिन ऐ बंधन ले छुड़ाल जातीस ?”
\v 17 जब ओहर ये गोएठ ला कहिस, त ओकर सब बिरोधी मन लजित होए गईन, अउ सबेच भीड़ ओ महिमा क बुता मन ले जे ओहर करथे, आनन्दित होईन |
\v 18 फिर ओहर कहिस, “परमेश्वर क राएज हर काकर नियर है ? अउ मैहर ओकर उपमा ला काकर ले देवो ?
\v 19 ओहर राई क ऐक बीज नियर है जेला कोनो आदमी हर ले के अपन बारी म बुनिस है : अउ ओहर बईड़ क रुख होए गिस ; अउ धरती क चरई मन हर ओकर डाली मन म बसेरा करीन |”
\v 20 ओहर फिर कहिस, “मैहर परमेश्वर क रायज क उपमा काकर ले देवो ?
\v 21 ओहर खमीर कर नियर है, जेला कोनो महिला हर ले के तीन पसर पिसान म मिलईस, अउ होवत-होवत सबेच पिसान हर खमीर होए गईस |”
\v 22 ओहर नगर-नगर, अउ गाव-गाव होए कर उपदेश करत यरूशलेम कती जात रहिस,
\v 23 त कोनो हर ओकर ले पुछिस, “है प्रभु, का उध्दार पाए बाला थोड़ेच अकून है ?” ओहर ओमन ले कहिस,
\v 24 “सकरा दुरा ले घुसेक कर कोशिस करा, काबर की मैहर तुमन ले कहथो की ढेरेच झन घुसेक बर चाही, लेकिन अउ नी कईर सकही |
\v 25 जब घर क मालिक हर उईठ कर दुरा ला ढईक चुकीस होही, अउ तय बाहर ठड़होए के दुरा ला खट-खटाए के कहेक लागबे, ‘हे प्रभु, हमर बर खोएल दे, “अउ ओहर उतर देही, ‘मैहर तुमन ला नी जनथो, तुमन कहा के होवा ?’
\v 26 तब तुमन कहेक लागीहा, ‘हमन तोर आघु म खाएन-पिएन अउ तैहर हमर बाजार मन म उपदेश करे |’
\v 27 लेकिन ओहर कही, ‘मैहर तुमन ले कहथो, ‘मैहर हर नी जानथो की तुमन कहा क हवा | हे कुकर्म करे बाला मन, तुमन सब झन मोर ले दुरिहा होवा |’
\v 28 हुआ रोयक अउ दांत पिसेक होही ; जब तुमन अब्राहम अउ इसहाक अउ याकूब अउ सबेच भविष्यद्वक्ता मन ला परमेश्वर क रायेज म बईठल, अउ अपन आप ला बाहर हिकालल देखिहा ;
\v 29 अउ पूरब अउ पच्छिम ; उत्तर अउ दखिन ले आए के परमेश्वर क रायेज क भोज म भागी होही |
\v 30 अउ देखा, कुछ पाछू है ओमन आघु होही, अउ कुछ जेमन आघु है ओमन पाछू होही |”
\v 31 ओहीच घरी कुछ फरीसी मन आए क ओकर से कहिन, “हिया ले हिकेल के चईल जावा काबर की हेरोदेस तोला माएर डालेक चाहथे |”
\v 32 ओहर ओमन ले कहिस, “जाए के ओ लोमड़ी ले कह देवा की देख , आएज अउ काएल दुष्टआत्मा मन ला हिकलथो अउ बीमारी मन ला चंगा करथो, अउ तीसरा दिन अपन बुता ला पूरा करहू |
\v 33 तबो ले मोला आएज अउ काएल अउ परसो रेंगेक मोला जरुरी है, काबर की होएक नी सकथे की कोनो भविष्यद्वक्ता यरूशलेम क बाहरी मारल जाही |
\v 34 “हे यरूशलेम ! हे यरूशलेम ! तय जेहर भविष्यद्वक्ता मन ला मायेर डालथस, अउ जेमन ला तोर लिघे भेजल गईन ओमन मन पर पथराव करथस | केतेक बार मैहर ऐ चाहेन की जे नियर मूरगी हर अपन लईका मन ला अपन डेना तरी जमा करथे, ओहीच कस मैहर भी तोर लईका मन ला भी जमा करहु, पर तय ऐ नी चाहे |
\v 35 देखा, तुमन क घर हर तुमन बर उजाड़ छोड़ल जाथे, अउ मैहर तुमन ले कहथो : जब तक तुमन नी कईहा, ‘धन्य हे ओहर, जेहर प्रभु क नाव ले आएल, ‘तब तक तुमन फिर मोला कभो नी देखीहा |”    
\c 14
\p \v 1 फिर ओहर सब्द कर दिन फरीसी मन कर सरदार मन ले कोनो कर घर रोटी खाए बर गईस ; अउ ओमन मन ओकर घात म रहिन | 
\v 2 हुवा ऐक आदमी हर ओकर आघु म रहिस, जेला जलंधर क रोग रहिस |
\v 3 ऐकर म यीशु हर व्यवस्थापक मन अउ फरीसि मन ले कहिस, “का सब्त क दिन म अच्छा करेक उचित है या नही |’’
\v 4 लेकिन ओमन चुप-चाप रहिन | तब ओ ओहर ओला छुई कर चंगा करिस अउ जाए बर देहिस,
\v 5 अउ ओमन ले कहिस, “तुमन म ले ऐसन कोन है, जेकर गदहा या बैईला हर कुआ म गिर जाही अउ ओहर सब्त क दिन म ओला तुरटेक बाहर नी हिकालही ?’’  
\v 6 ओमन ऐ गोएठ मन क कुछ उतर देहे नी सकिन |
\v 7 जब ओहर देखिस की नेवता वाला मन कईसन मुख्य-मुख्य जगहा ला चुईन ले थे त ऐक उदाहरन दे क ओमन ले कहिस,
\v 8 जब कोई तोला शादी म बुलाही त मुख्य जगहा म झिन बईठीहा, कही ऐसन झिन होए की हुआ तोर ले भी बड़का ला नेवता देहल हो, 
\v 9 अउ जेहर तोला अउ ओला दुयोच झन मन ला नेवता देहिस है, आए क तोर ले कही, ‘ऐला जगहा दे, अउ तोला लज्जित होए क सब झन ले खाल्हे जगहा म बईठे क पड़ही |
\v 10 पर जब तय बुलाल जाबे त सब ले खाल्हे जगहा म जाए कर बईठ, की जब ओहर, जेहर तोला नेवता देहल है आए, त तोर ले कही, ‘हे संगता, आगू बईड़ कर बईठ’, तब तोर संग बईठे बाला मन क आघु म तोर बड़ई होही |
\v 11 काबर की जे कोनो हर अपन आप ला बड़का बनाही, ओहर छोटका करल जाही ; अउ जे कोनो हर अपन आप ला छोटका बनाही, ओहर बड़का करल जाही |”
\v 12 तब ओहर अपन नेवता देहे वाला ले भी कहिस, “जब तय दिन या रायत क भोज करीहा, त अपन संगता या भाई या कुटम्ब या धनी पड़ोसी मन ला झिन बुलाव, कही ऐसन झिन होही की ओमन भी तोला नेवता देही, अउ तोर बदला होए जाए |
\v 13 लेकिन जब तय हर भोज करबे त कंगाल, टूटो, लंगड़ो अउ अंधा मन ला बुलाव |
\v 14 तब तय धन्य होबे, काबर की ओकर लिघे तोला बदला देहे बर कुछुच नी होही, लेकिन तोला धरमी मन क जी उठे म ऐकर प्रतिफर मिलही |
\v 15 ओकर साथ भोजन करे वाला मन ले ऐक झन हर ऐ गोएठ ला सुईन कर ओकर ले कहिस, “धन्य हे ओहर जे परमेश्वर क राएज म रोटी खाही |”
\v 16 ओहर ओकर ले कहिस, “कोनो आदमी हर बड़खा भोज देहिस अउ ढेरेच झन मन ला बुलईस |
\v 17 जब भोजन तियार होय गिस त ओहर अपन दास कर हाथ नेवतहार मन ला कहलाए भेजिस, ‘आवा, अब भात (भोजन) तियार है |’
\v 18 पर ओमन सब क सब मन माफी मांगे लागीन | पहिला हर ओकर ले कहिस, ‘मैहर खेत मोल लेहे हवो, अउ जरुरेच है की ओला देखहू ; मैहर तोर ले बिनती करथो, मोला माफ कईर दे |’
\v 19 दुसर हर कहिस, ‘मैहर पांच जोड़ी बईला बेसाए हवो, अउ ओला ला परखे बर जाथो ; मैहर तोर ले बिनती करथो, मोला माफ कईर दे |’
\v 20 ऐक अउ हर कहिस, ‘मैहर बियाह करे हव, ऐकरे बर मैहर नी आए सकथो |’
\v 21 ओ दास हर आए के अपन मालिक ला ऐ गोएठ मन ला कह सुनाईस | तब घर क मालिक हर गुस्साय के अपन दास ले कहिस, ‘नगर क बाजार अउ गली मन म तुरतेच जाए कर कंगाल, टून्ड़ो, लंगड़ा अउ अंधा मन ला हिया ले आवा |’
\v 22 दास हर फिर कहिस, ‘हे मालिक, जेकस तय हर कहे रहे, ओहीच कस करल गईस आहे ; अउ तबो ले जगहा है |’
\v 23 मालिक हर दास ले कहिस, ‘सड़क अउ बाड़ा मन कती जाव अउ लोग मन ला बिवश कईर के ले आव ताकि मोर घर भईर जाए |
\v 24 काबर की मैहर तुमन ले कहथो की ओ बुलाल लोग मन ले कोनो हर मोर भोज ला नी चखे पाही’|” 
\v 25 जब बड़का भीड़ ओकर संग म जात रहिस, त ओहर पाछू कती मुईड़ के ओमन से कहिस, 
\v 26 “अगर कोनो हर मोर लिघे आही, अउ अपन दाऊ अउ दाई अउ घरदारिन अउ लईका अउ भाई अउ बहिन मन ला बरन अपन परान ला भी अप्रिय नी जानही, त ओहर मोर चेला नी होए सकथे ;
\v 27 अउ जे कोनो हर अपन क्रूस नी उठाही, अउ मोर पाछू नी आही, ओहर भी मोर चेला नी होए सकथे |
\v 28 “तुमन मन ले कोन है, जेहर गढ़ बनाए बर चाहेल, अउ आगू बईठ के खरचा ला नी जोड़ही की पूरा करे क सामर्थ मोर लिघे है की नी ? 
\v 29 कही ऐसन झिन होए की जब ओहर नीव डाएल ले लेकिन तियार नी कईर सकही, त सबेच देखे बाला मन ये कह के ओला मजाक म उडाये लागिन,
\v 30 ‘ऐ मैनसे हर बनाए क त लागिस लेकिन तियार नी कईर सकिस ?’
\v 31 या कोन ऐसन राजा है जेहर दुसर राजा ले युध्द करे बर जाथे, अउ आघु बईठ के बिचार नी कईर लेही की जेहर बीस हजार ले के मोर ले चढ़ाई करे बर आथे, का मैहर दस हजार लेके ओकर सामना कईर सकथो, या नही ?
\v 32 नही त ओकर दुरीहा रहत ही दूत मन ला भेज के मिलाप कराए बर चाही |
\v 33 ऐहीच रीति ले तुमन म ले जे कोनो हर अपन सब कुछु ला छोएड़ नी देही, ओहर मोर चेला नी होए सकथे |
\v 34 “नमक हर त बढ़िया है, लेकिन अगर नमक क स्वाद बिगड़ जाही, त ओहर कोन चीज ले नमकीन करल जाही |
\v 35 ओहर न त भूईया बर अउ न खाद बर काम म आथे ; ओला त मैनसे मन बाहरी फेक देथे | जेकर सुनेक कर कान है ओहर सुईन ले |” 
\c 15
\p \v 1 तब चुंगी लेहे बाला अउ पापी मन ओकर लिघे म अईन तले ओकर सुने |
\v 2 "पर फरीसी अउ शास्त्री मन कुड़कुड़ाए के है लागिन,""ऐ त पापी मन ले मिलथे अउ ओमन क संग म खाथे भी |"""
\v 3 तब ओहर ओमन ले ऐ कहानी कहिस :
\v 4 तुमन मन ले कोन है जेकर सव भेड़ होही,अउ ओमे ले ऐक हर जाही,त निनयानबे ली छोएड़ के,ओ भुलाल ला जब तक ले भेटाए नी जाही खोजत नी रही ?
\v 5 अउ जब भेटाए जाथे तब ओहर बड़ेच ख़ुशी ले ओला अपन खान्ध म उठाए लेथे : 
\v 6 "अउ घर म आए के संगता अउ परोसी मन ला जुटाए के कथे, ""मोर संग म ख़ुशी मनावा,काबर की मोर भुलाल भेड़ हर मोला भेटाए गईस है |"""
\v 7 मैहर तुमन ले कहथो की ऐहिच नियर ऐक मन फिराए बाला पापी मन क बिषय म भी स्वर्ग म ऐतेक ख़ुशी होही,जेतेक की निनानबे ऐसन धरमी मन क बिषय म नी होथे,जेमन ला मन फिराए क जरूरत नी है |
\v 8 ऐ कोन ऐसन महिला होही जेकर जग दस सिक्का होही,अउ ओमे ले ऐक ठन हर भुलाए जाही,त ओहर दीया ला जलाए के अउ घर ला झार-बहाएर के जबले भेटाए नी जाही जीव ला लगाए के खोजत नी रही ?
\v 9 अउ जब भेटाए जाथे,त ओहर अपन संगता अउ परोसी मन ला जुटाए के कथे, 'मोर संग म ख़ुशी मनावा काबर की मोर भुलाल सिक्का हर भेटाए गिस है |'
\v 10 "मैहर तुमन ले कहथो ऐहिच नियर ले ऐक मन फिराए ले पापी मन क बिषय म परमेश्वर क स्वर्ग दूत मन क आगू म ख़ुशी होथे |"""
\v 11 "फिर ओहर कहिस, ""कोनो लोग क दूई झन बेटा रहिन |"
\v 12 ओमे ले छोटका हर दाऊ ले कहिस, 'हे दाऊ,सम्पति म ले मोर भाग ला ओला मोला दे |' ओहर ओमन ला अपन सम्पति ला बाएट देहिस |
\v 13 ढेरेच दिन नी बीते रहिस की छोटका बेटा हर सबेच कोछो ला जुटाए के दुरिहा देश कती रेंग देहिस,अउ हुवा कुकर म अपन सम्पति ला उड़ाए देहिस |
\v 14 जब ओहर सब कुछ ला खरचा कईर दारिस,त ओ देश म बड़खा अकाल होईस,अउ ओहर कन्गाल हूए गिस |
\v 15 ऐकरे बर ओहर ओ देश क निवास करे बाला मन ले ऐक झन क हिया गईस | ओहर ओके ला अपन खेत म चराए बर भेजिस |
\v 16 अउ ओहर चाहत रहिस की ओ फली मन ले जेमन ला बरहा मन खात रहिन,अपन पेट ला भरे,अउ ओला कोनोच नी देहत रहिन |
\v 17 जब ओहर अपन आप म अईस तब कहे लागिस, 'मोर दाऊ क कतेक कमिया मन ला भात खाए ले बगरा रोटी मिलथे,अउ मैहर हिया भूखाल मरथो |
\v 18 मय अब उईठ के अपन दाऊ क लिघे जाहु अउ ओकर ले कहु की दाऊ जी,मैहर स्वर्ग क बिरोध अउ तोर नजर म पाप करे हव |
\v 19 अब ऐ लाएक नी हव की की बेटा कहलाहू,मोला ऐक कमिया क नियर रईख ले |'
\v 20 तब ओहर उईठ के अपन दाऊ क लिघे गईस ; ओहर अझे दुरिएच रहिस  की ओकर दाऊ हर तरस खईस,अउ कूद के ओला धेटू ले लगईस,अउ ढेरेच चुमिस |
\v 21 बेटा हर ओकर ले कहिस, 'दाऊ जी,मय हर स्वर्ग क बिरोध म अउतोर नजेर म पाप करे हव ; अउ अब ऐ लाएक नी रहे की तोर बेटा कहलाव |'
\v 22 लेकिन दाऊ हर अपन दास मन ले कहिस, 'झट दानी बढ़िया ले बढ़िया कपरा ला हिकाएल के ओला पहिनावा,अउ ओकर संग म अंगूठी,अउ गोड़ म पनही पहिनावा,
\v 23 अउ पालल बकरी ला मारा ताकि हमन खाबो अउ ख़ुशी मनाबो |
\v 24 काबर की मोर ऐ बेटा हर मईर गए रहिस,फिर जी गईस है ; भुलाए गए रहिस अब भेटाए गईस है |' अउ ओमन मन ख़ुशी करे लागिन |
\v 25 लेकिन ओकर बड़खा बेटा खेत म रहिस | जब ओहर आत घर क लिघे पहुचिस,त ओहर गाए अउ बजाए क आवाज ला सुनिस |
\v 26 तले ओहर ऐक दास ला बुलाए के पुछिस, 'ऐ का होवत है ?'
\v 27 ओहर ओकर ले कहिस, 'तोर भाई हर अईस है,अउ तोर दाऊ हर पालल बकरी कटवईस है ऐकरे बर की ओला भलेच चंगा पईस  |'
\v 28 ऐला सुईन के ओहर गुस्सा ले भईर गईस अउ भीतर म नी जाएक बर चाहिस,लेकिन ओकर दाऊ बाहिरी कती आए के मनाए लागिस |
\v 29 ओहर दाऊ ला उत्तर देहिस, 'देख,मैहर ऐतेक बरस ले तोर सेवा करत आहो अउ कभो-भी तोर हुकुम ला नी टाले,तबो ले तय हर मोला कभो ऐक बकरी क पठरू ला भी नी देहे की मैहर अपन संगता मन क संग ख़ुशी करते |
\v 30 लेकिन जब तोर ऐ बेटा,जेहर तोर सम्पति वेश्या मन म उड़ाए देहिस है,अईस,त ओकर बर तय हर पालल बकरी ला काटे |'
\v 31 ओहर ओमन ले कहिस, 'बेटा,तय हमेसेच बर मोर संग म हस  अउ कुछु मोर है ओहर सब त तोर ही है |
\v 32 "लेकिन अब ख़ुशी कर अउ मगन होए बर चाही काबर की ऐ तोर भाई मईर गए रहिस ; फिर ले जी गईस है,भुलाए गए रहिस,अब भेटाए गईस है' |"" "
\c 16
\p \v 1 "फिर ओहर चेला मन ले कहिस, ""कोनो धनवान क ऐक भन्डारी रहिस अउ लोग मन ओकर आगू ओकर पर ऐ दोष लगईस की तोर सबेच धन मन ला उड़ाए देथे |"
\v 2 तले ओहर ओला बुलाए के कहिस, 'ऐहर का है जेला मैहर तोर बिषय म सुनत आहो ? अपन भन्डारी पन म लेखा देव,काबर की तय आगू ले भन्डारी नी रहबे |'
\v 3 जब भन्डारी हर सोचे लागिस, 'अब मैहर का करहु ? काबर की मोर स्वामी अब भन्डारी क बुता ला मोर ले लूटत आहे | माटी त मोर ले खोदल नी जाही ; अउ भिख मांगे ले मोला लाज आथे |
\v 4 मैहर समेझ गए की का करहु,ताकि जब मैहर भन्डारी क बुता ला छुड़ाल जाहू त लोग मन मोला अपन घर म ले लेही |'
\v 5 तब ओहर अपन स्वामी क देन दार मन ला ऐक ऐक कईर के बुलईस अउ आगू क लोग ले पुछिस,'तोर पर मोर स्वामी क कतेक करजा है ?'
\v 6 ओहर कहिस, 'सव मन तेल, 'तब ओहर ओकर ले कहिस, 'अपन खाता बही मन ला ले अउ बईठ के तुरतेच पचास लिख ले |'
\v 7 फिर ओहर दुसर ले पुछिस, 'तोर पर केतेक करजा है ?' ओहर कहिस, 'सव मन गेहू,' तब ओहर ओकर ले कहिस, 'अपन खाता बही ले के अस्सी लिख ले |'
\v 8 स्वामी हर ओ अधरमी भन्डारी ला सराहिस की ओहर चतुरई ले बुता करिस आहे | काबर की ऐ संसार क लोग मन अपन समय क लोग मन क संग रीती बेवहार म ज्योति क लोग मन ले ढेरेच चतुर है |
\v 9 अउ मैहर तुमन ले कहथो की अधरम क धन ले अपन बर संगता बनाए लेवा,ताकि ओहर जब जात रही त ओहर अन्नत निवास मन म ले लेहे |
\v 10 जेमन थोर ले थोर म सच्चा है,ओहर ढेरेच म भी सच्चा है : अउ जेहर थोर ले थोर म अधरमी है,ओहर ढेरेच म भी अधरमी है |
\v 11 ऐकरे बर जब तुमन अधरम क धन म सहिच नी ठहरा,त सहिच धन तुमन ला कोन हर सोपही ?
\v 12 अउ अगर तुमन ला पराए धन म सहिच नी ठहरा त जेहर तुमन क है,ओला तुमन ला कोन देही ?
\v 13 कोनो दास हर दूई स्वामी मन क सेवा नी करे सकही : काबर की ऐक ले बैर अउ दूसर ले प्रेम रखही ; या ऐक ले मिलल रही अउ दूसर ला तुच्छ जानही | तुमन परमेश्वर अउ धन क सेवा नी कईर सकथा |
\v 14 फरीसी जेमन लोभी रहिन,ऐ सब गोएठ ला सुईन के ठठा मन म उड़ाए लागिन |
\v 15 "ओहर ओमन ले कहिस, ""तुमन त लोग मन क आगू म अपन आप ला धरमी ठहराथा,लेकिन परमेश्वर हर तुमन क मन ला जानथे,काबर की जे चीज हर लोग मन क नजर म महान हवे,ओहर परमेश्वर क लिघे घ्रुनित हवे |"
\v 16 बेवस्था अउ भविष्यध्दक्ता यूहन्ना तक ले रहीस ; ओ समय ले परमेश्वर क राएज क सुसमाचार सुनाल जात है,अउ सबेच हर ओमे प्रबलता ले घुसथे |
\v 17 अकाश अउ पृथ्वी क टल जाए बेवस्था क ऐक बिन्दी क मिटाए जाल सहज है |
\v 18 जे कोनो हर अपन घरदारिन ला त्याग के दूसर ले बियाह करथे,ओहर व्यभिचार करथे,अउ जे कोनो हर ऐसन त्यागल महिला ले बियाह करथे,ओहर भी व्यभिचार करथे |
\v 19 ऐक धनदार लोग रहिस जेहर बैजनी कपरा अउ मलमल पहिनत रहिस अउ रोज दिन सुख बिलास अउ धूम धाम क संग रहत रहिस |
\v 20 लाजर नाव क ऐक कंगाल घाव ले भरल ओकर देवड़ी पर छोएड़ देहल जात रहिस,
\v 21 अउ ओहर चाहत रहिस की धनदार क मेज मन क जुठन ले अपन पेट भरही ; हिया तक ले की कुकुर मन आए के ओकर घाव ला चाटत रहिन |
\v 22 ऐसन होईस की कंगाल हर मईर गईस,अउ स्वर्ग दूत मन ओला लेके अब्राहम क गोदी म पहुचईस | ओ धनदार हर भी मईर गिस अउ गाड़ल गईस,
\v 23 अउ अधलोक म ओहर पीरा म पड़ल अपन आंख ला उठईस,अउ दुरिया ले अब्राहम क गोदी म लाजर ला देखिस |
\v 24 तब ओहर पुकाएर के कहिस, 'हे दाऊ अब्राहम,मोर पर दया कईर के लाजर ला भेईज दे,ताकि ओहर अपन अंगुली क सिरा ला पानी म भिगाए के मोर जीभ ला जुड़वाए,काबर की मैहर ऐ ज्वाला म तड़पत आहो |'
\v 25 लेकिन अब्राहम हर कहिस, 'हे बेटा,याएद कर की तय अपन जीवन म बढ़िया चीज मन ला ले दारे हस,अउ ओहिच कस लाजर हर बुरा चीज मन ला ; लेकिन अब ओहर हिया शान्ति पात है,अउ तय हर तड़पत हस |
\v 26 ऐ सब गोएठ ला छोएड़ हमर अउ तुमन क मांझा म ऐक बड़खा भारी गड़हा ठहराल गईस आहे की जेहर हिया ले ओ पार तोर लिघे जाएक बर चाही,ओहर नी जाए सकही ; अउ न कोनो हर हुवा ले ऐ पार हमर लिघे आए सकथे |'
\v 27 ओहर कहीस,त हे दाऊ,मैहर तुमन ले विनती करथो की तुमन ओला मोर दाऊ क घर म भेजीहा ,
\v 28 काबर की मोर पांच भाई हे;ओहर ओमन क आघू ये गोएठ मन क गवाही देही,एसन झीन होही की ओमन भी ये पीरा क जगहा म आये |
\v 29 अब्राहम हर ओकर ले कहीस,ओमन क लीघे त मूसा अउ भविषद्व्कता मन क पुस्तक मन हे,ओमन ओकर सुना |
\v 30 ओहर कहीस,नही ,हे दाऊ आब्राहम म अगर कोनो झन मरल होवल म ले ओमन क लीघे जही,त ओमन हर मन फीराही |
\v 31 ओमन हर ओकर ले कहींन,'जब ओमन मूसा अउ भविष्यकता मन क नी सुनथे,त अगर मरल होवल म ले कोनो हर जी भी उठही तभी ओकर नी मानही '| ''
\c 17
\p \v 1 "फिर ओहर अपन चेला मन ले कहिस, ""होए नी सकथे की ठोकर झिन लगे,लेकिन हाए,ओकर पर जेकर कारन ओहर आथे |"
\v 2 जेहर ऐ छोटा मन ले कोनो ऐक ला ठोकर खिलाथे,ओकर बर ऐ भला होतीस की चक्की क पाट ला ओकर ढेटू म टांगल जातिस,अउ ओहर समुन्दर म डाएल देहल जातिस |
\v 3 चवकस रहा ; अगर तोर भाई हर अपराएध करे त ओला समझाव,अउ अगर पछताए त ओला छमा कर 
\v 4 "अगर दिन भर म ओहर सात बार तोर ले अपराएध करे अउ सातो बार तोर लिघे आए के फिर कहे, 'मैहर पछतात हव,' त ओला छमा कर |"""
\v 5 "तब प्रेरित मन प्रभु ले कहिन, ""हमर बिश्वास ला बढ़ाव |"""
\v 6 "प्रभु हर कहिस, ""अगर तोला राई क दाना क बराबर बिश्वास होतिस,त तय हर शहतूत क रुख ले कहते की जईर ले उखेड़ के समुन्दर म लईग जाव,त ओहर तोर माएन लेतिस |"
\v 7 तुमन मन ले ऐसन कोन है,जेकर दास नांगर जोतत रहे या भेड़ चरात हो,अउ जब ओहर खेत ले आही,त ओकर ले कही, 'अउ तुरतेच आए के भात खाए बर बईठ' ?
\v 8 अउ ऐ झिन कही, 'मोर बर भात तियार कर,अउ जबले मैहर खाहू-पिहू तबले कनिहा ला बाएध के मोर सेवा कर ; ऐकर पाछू तय हर भी खाए-पिए लेबे' ? 
\v 9 का ओहर ओ दास क अहसान ला मानही की ओहर ओहिच बूता ला करिस जेकर हुकुम देहल गए रहिस ?
\v 10 ऐहिच नियर जब तुमन भी जब ओ सब बुता ला कईर दारिहा जेकर हुकुम तुमन ला देहल गए रहिस,त कईहा, 'हमन मन निक्कमा दास हन ; जेला हमन ला करे बर चाहे रहिस हमन मन केबल ओहिच ला करे हन |' ” 
\v 11 ऐसन होईस की ओहर यरूशलेम जात घनी सामरिया अउ गलील क मांझा ले होए के जात रहिस |
\v 12 कोनो गांव म घुसत घनी ओला दस कोड़ही मिलिन |
\v 13 ओमन मन दुरिहा ठड़होए के ऊचा आखर ले कहिस, “हे यीशु,हे स्वामी,हमन पर दया कर |”
\v 14 ओहर ओमन ला देख के कहिस, “जावा,अउ अपन आप ला याजक मन ला दिखाव |” अउ जातेच ही जात शुध्द होए गिन |
\v 15 तब ओमे ले ऐक झन की ऐला देख के की मैहर चंगा होए गए हव,उंचा आखर ले परमेश्वर क बड़ाई करत फिरिस ;
\v 16 अउ यीशु क गोड़ म मुह क बल म गिर के ओकर धन्यवाद करे लागिस ; अउ ओहर सामरी रहिस |
\v 17 .  ऐमा यीशु हर कहिस, “का दसो झन मन का शुध्द नी होईन,त फिर ओ नव झन मन कहा है ?
\v 18 का ऐ परदेशी ला छोएड़ के कोनो अउ नी हिकलिन जेहर परमेश्वर क बड़ाई करतिन ?”
\v 19 तब ओहर ओकर ले कहिस, “उईठ के रेंग दे ; तोर बिश्वास हर तोला चंगा करिस है |”
\v 20 जब फरीसी मन हर ओकर ले पूछिन,कि परमेश्वर क राएज कब आही ? त ओहर ओमन ला उत्तर देहिस,कि परमेश्वर क राएज परगट रूप म नी आथे |
\v 21 अउ लोग मन ऐ नी कही,की देखा,हिया है,या हुवा है,काबर की देखा,परमेश्वर क राएज तुमन मन क मांझा म है |
\v 22 अउ ओहर चेला मन ले कहिस ; ओ दिन मन आही,जेमन म तुमन लोग मन क बेटा क दिन म ले ऐक दिन ला देखे बर चईहा,अउ नी देख पईहा |
\v 23 लोग मन तुमन मन ले कही,देखा,हुवा है,या देखा हिया है ; लेकिन तुमन मन रेंग झिन देईहा अउ न ओमन क पाछू होए लेईहा |
\v 24 काबर की जईसन बिजली हर अकाश क दूसर कती चमकथे,ओहिच कस लोग मन क बेटा हर भी अपन दिन म परगट होही |
\v 25 लेकिन आगू जरुरेच है,की ओहर ढेरेच दुख उठाही,अउ ऐ युग क लोग मन ओला तुच्छ ठहराही |
\v 26 जईसन नूह क दिन मन म होए रहिस,ओहिच कस लोग मन क बेटा क दिन म भी होही |
\v 27 जे दिन तक ले नूह हर डोंगा (जहाज) म नी चड़हिस,ओ दिन तक लोग मन खात पीएट रहिन,अउ ओमन म बियाह-शादी होवत रहिस ; तब पानी क प्रलय हर आए के ओमन सब ला नाएस करिस |
\v 28 अउ जईसन लूत क दिन मन म होए रहिस,की लोग मन खात-पीएत लेन-देन करत रहिन,रुख लगात अउ घर बनात रहिन |
\v 29 लेकिन जे दिन लूत हर सदोम ले हिकलिस,ओहिच दिन आगी अउ गन्धक अकाश ले बरसिस अउ सब झन ला नाएस कईर देहिस |
\v 30 लोग मन क बेटा क परगट होए क दिन भी ऐहिच कस होही |
\v 31 ओ दिन जेमन मन कोठा म रही ; अउ ओकर चीज मन घर म रही,ओहर ओला लहे बर झिन उतरे,अउ ओहिच कस जेमन खेत म रही ओहर पाछू झिन फिरे |
\v 32 लूट क घरदारिन ला याद रखा |
\v 33 जे कोनो हर अपन प्रान ला बचाए बर चाही ओहर ओला भुलवाही,अउ जे कोनो हर ओला भुलाही ओहर ओला जीवित रखही |
\v 34 मैहर तुमन ले कहथो,ओ राती म लोग ऐक खटिया म होही,ऐक हर ले लेहल जाही,अउ दूसर हर छोएड़ देहल जाही |
\v 35 दूई महिला मन ऐक संग म जतरा म पिसत होही,ऐक ले लेहल जाही,अउ दूसर हर छोएड़ देहल जाही |
\v 36 दूई झन खेत म होही ऐक ले लेहल जाही अउ दूसर हर छोएड़ देहल जाही |
\v 37 ऐला सुईन के ओमन मन ओकर ले पूछिन,हे प्रभु ऐहर कहा होही ? ओहर ओमन ले कहिस,जिहा लोथ हर रथे,हुवा गिद्ध मन जुटथे |
\c 18
\p \v 1 फिर ओहर ऐकर बिषय म की हमेसेच प्रार्थना करिहा अउ हिम्मत झिन छोड़ेक चाही,ओमन ले ऐ कहानी ला कहिस : 
\v 2 कोनो नगर म ऐक न्याई रहत रहिस,जेहर न परमेश्वर ले डरत रहिस अउ न कोनो लोग मन क परवाह करत रहिस |
\v 3 ओहिच नगर म ऐक बिधुर भी रहत रहिस,जेहर ओकर लिघे आए आए के कहत रहिस,मोर न्याय ला चुकाए के मोला मुदई ले बचाव |'
\v 4 ओ समय तक ले ओहर नी मानिस लेकिन आखरी म मन म बिचाएर के कहिस, 'तबो ले जब की मैहर परमेश्वर ले नी डरथो,अउ न लोग मन क परवाह करथो ;
\v 5 "तबो ले ऐ बिधुर हर मोला सतात रथे,ऐकरे बर मैहर ओकर न्याय ला चुकाहू,कहो ऐसन झिन होए की घरी-घरी आए के आखरी ले मोर नाक म दम झिन करे '|"" "
\v 6 "प्रभु हर कहिस, ""सूना,ऐ अधरमी न्यायी का कहथे ?"
\v 7 ऐकरे बर का परमेश्वर अपन चुनल मन क न्याय ला नी चुकाही,जेमन राएत-दिन ओकर दुहाई देहत रहथे ? का ओहर ओकर बिषय म देर करही ?
\v 8 "मैहर तुमन ले कहथो,ओहर तुरतेच ओमन क न्याय ला चुकाही | तबो ले लोग क बेटा हर आही,त का ओहर पृथ्वी म बिश्वास ला पाही ?"""
\v 9 ओहर ओमन ले जेमन अपन मन पर भरोशा रखत रहिन,की हमन मन धरमी हन,अउ दुसर मन ला घिन जानत रहिन,ऐ कहानी ला कहिस : 
\v 10 दूई झन मन मन्दिर म प्रार्थना करे बर गईन ; ऐक फरीसी रहिस अउ दुसर हर चुंगी लेहे बाला |
\v 11 फरीसी हर ठड़होए के अपन मन म ऐसन प्रार्थना करे लागिस,'हे परमेश्वर,मैहर तोर धन्यवाद करथो की मैहर दुसर लोग मन क नियर अंधेर करे बाला,अन्याई अउ व्यभिचारी नी हव अउ न ऐ चुंगी लेहे बाला क नियर हव |
\v 12 . मैहर सप्ताह म दूई तोर उपवास करथो ; मैहर अपन सबेच कमाई क दसवा हिस्सा भी देथो |'
\v 13 लेकिन चुंगी लेहे बाला हर दुरिहा ठड़होए के,स्वर्ग कती अपन आख ला भी नी उठाए बर नी चाहिस,बरन अपन छाती ला पिट-पिट के कहिस, 'हे परमेश्वर,मुझ पापी पर दया कर ! 
\v 14 "मैहर तुमन ले कहथो की ओहर दूसर नही,लेकिन ऐहिच लोग हर धरमी ठहरईस जाए के अपन घर गईस ; काबर की जे कोनो हर अपन आप ला बड़खा बनाही,ओहर छोटका करल जाही ; अउ जेहर अपन आप ला छोटका बनाही,ओहर बड़खा करल जाही |"""
\v 15 फिर लोग अपन लईका मन ला भी ओकर लिघे म लाने लागिन की ओहर ओमन पर हाथ ला रखे ; लेकिन चेला मन देख के ओमन ला जंगईन |
\v 16 "यीशु हर लईका मन ला लिघे बुलाए के कहिस, ""लईका मन ला मोर जग आए देवा,अउ ओमन ला मना झिन करा : काबर की परमेश्वर क राएज ऐसन मन क ही है |"
\v 17 "मैहर तुमन ले सहीच कहथो की जे कोनो हर परमेश्वर क राएज ला लईका मन क नियर गरहन नी करही ओहर ओमे कभो नी घुसे पाही |"""
\v 18 "कोनो सरदार हर ओकर ले पुछिस, ""हे उत्त्तम गुरु,अन्नत जीवन क अधिकारी होए बर मैहर हर का करो ?"""
\v 19 "यीशु हर ओकर ले कहिस, ""तय मोला उत्तम काबर कहथस ? कोनोच हर उत्तम नी है,केबल ऐक झन मने की परमेश्वर |"
\v 20 "तय हुकुम मन ला त जानथस : व्यभिचार झिन करबे,हत्या झिन करबे,अउ चोरी झिन करबे,झूठ क गवाही झिन देबे,अपन दाऊ अउ अपन दाई क आदर करबे '|"""
\v 21 "ओहर कहिस, ""मैहर त ऐ सब मन ला छोटपन ही ले मानत आए हव |"""
\v 22 "ऐला सुईन यीशु हर ओकर ले कहिस, ""तोर म अझे ले ऐक गोएठ क कमी है,अपन सबेच कुछो ला बेच के गरीब कन्गाल मन ला बाट दे ; अउ तोला स्वर्ग म धन मिलही,अउ आए के मोर पाछू म होए ले |"""
\v 23 ओहर ऐला सुईन के ढेरेच उदास होईस,काबर की ओहर बड़खा धनी (धनदार)रहिस |
\v 24 "यीशु हर ओला देख के कहिस, ""धनमान मन क परमेश्वर क राएज म घुसना कतेक कठिन है |"
\v 25 "परमेश्वर क राएज म धनमान क घुसना,ऊंट क सूई क नाका म ले हिकेल जाए बर सहज है |"""
\v 26 "ऐकर पर सुने बाला मन कहिन, ""त फिर काकर उध्दार होए सकत है ?"""
\v 27 "ओहर कहिस, ""जेहर लोग मन ले नी होए सकथे,ओहर परमेश्वर ले होए सकथे |"""
\v 28 "पतरस हर कहिस, ""देख हमन त घर-बार ला छोएड़ के तोर पाछू म होए लहे हन |"""
\v 29 "यीशु हर ओमन ले कहिस, ""मैहर तुमन ले सहीच कहथो कि ऐसन कोनोच हर नी है जेहर परमेश्वर क राएज बर घर,या घरदारिन,या भाई मन,या दाऊ-दाई,या लईका-छउवा मन ला छोएड़ देहिस होही ;"
\v 30 "अउ ऐ समय कई गुना अधिक नी पाही अउ आए बाला  युग म अन्नत जीवन |"""
\v 31 "फिर ओहर बारह मन ला संग म ले जाए  के ओमन ले कहिस, ""देखा,हमन यरूशलेम ला जात हन,अउ जेतेक गोएठ लोग मन बेटा बर भविष्यध्दक्ता मन क द्वारा लिखल गईस है,ओमन सब पूरा होही |"
\v 32 काबर की ओहर दूसर जाति मन क हाथ म सोपल जाही,अउ ओला फिर ठ्ठा मन म उड़ाही ;अउ ओकर अपमाएन करही,अउ ओकर म थुकही,
\v 33 "अउ ओला कोड़ा मारही,अउ घात करही ; अउ ओहर तिसर दिन म  जी उठही |"""
\v 34 पर ओमन मन ऐ गोएठ मन ले कोनोच ला नी समझिन,अउ ऐ गोएठ हर ओमन ले छिपल रही,अउ जेला कहल गए रहिस ओहर ओमन क समझ म नी अईस |
\v 35 जब ओहर यरीहो क लिघे पहुचिस,त ऐक अन्धवा हर सड़क क कगरे बईठ के भीख मांगत रहिस |
\v 36 "ओहर भीड़ क रेंगे क अवाज ला सुईन के कहे लागिस,""ऐ का होवत है ?"""
\v 37 "ओमन मन ओला बतईन, ""यीशु नासरी हर जात है |"""
\v 38 "तब ओहर पुकाएर के कहिस, ""हे यीशु,दाऊद क सन्तान,मोर पर दया कर ! """
\v 39 "जेमन आगू-आगू जात रहिन,ओमन ओला डाटे लागिन की चुप रह ; लेकिन ओहर अउ भी किरलाए लागिस, ""हे दाऊद क सन्तान,मोर पर दया कर !"""
\v 40 तब येशु हर ठड़ोहाय क आज्ञा देहीस की ओला मोर लीघे लावा,अउ जब ओहर लीघे म आये गयेस त ओहर ओला पुछीस ;
\v 41 "ते हर का चाहथस की मैहर तोर बर करो ? ओहर कहिस, ""हे प्रभु,ऐ की मैहर देखे लगो |"""
\v 42 "यीशु हर ओकर ले कहिस, ""देखे लग ; तोर बिश्वास हर तोला बढ़िया कईर देहिस |"""
\v 43 तब ओहर तुरतेच देखे लागिस अउ परमेश्वर क बड़ाई करत ओकर पाछू म होए लेहिस ; अउ सब लोग मन देख के परमेश्वर क स्तुति करीन |
\c 19
\p \v 1 .  ओहर यरीहो म होए के घुईस के जात रहिस |
\v 2 हुवा जक्कई नाव क ऐक आदमी रहिस जेहर चुंगी लेहे बाला मन क सरदार रहिस अउ धनी रहिस |
\v 3 ओहर यीशु ला देखेक बर चाहत रहिस की ओ कोन है | लेकिन भीड़ क कारन नी देख सकत रहिस,काबर की ओहर बौओना रहिस |
\v 4 तब ओला देखेक बर आगू कूद के ऐक ठन गुलर(डूमर क रुख) क रुख म चईढ़ गिस,काबर की यीशु ओहिच डगर ले जाए बाला रहिस |
\v 5 "जब यीशु ओ जगहा म पहुचिस,त ओकर पर नजेर कईर के कहिस, ""हे जक्कई झट दानी उतेर आव ; काबर की आएज मोला तोर घर म रुकेक बर जरुरेच है |"""
\v 6 ओहर तुरतेच उतेर के ख़ुशी से यीशु ला अपन घर म ले गईस |
\v 7 "ऐला देख के सब लोग मन कुड़कुड़ाए के कहे लागिन, ""ओहर त ऐक पापी लोग मन क हिया जाए उतरिस आहे |"""
\v 8 "जक्कई हर ठड़होए के प्रभु ले कहिस, ""हे प्रभु,देख,मैहर अपन आधा सम्पति ला गरीब मन ला देथो,अउ अगर कोनो कर अन्याय कईर के ले लेहे हव त ओला चाएर हिस्सा  तक ले वापिस करथो |"""
\v 9 "तब यीशु हर ओकर ले कहिस, ""आएज ऐ घर म उध्दार अईस आहे,ऐकरे बर की ऐहर भी अब्राहम क ऐक बेटा है |"
\v 10 "काबर की लोग मन क बेटा हर भुलाल मन ला खोजे अउ ओमन क उध्दार करे बर अईस आहे |"""
\v 11 जब ओमन ऐ गोएठ ला सुनत रहिन त ओहर ऐक कहानी कहिस,ऐकरे बर की ओहर यरूशलेम क लिघे रहिस,अउ ओमन समझत रहिन की परमेश्वर क राएज अभीच ले परगट होए बाला है |
\v 12 "तले ओहर कहिस, ""ऐक धनी लोग हर दुरिहा देश कती रेंगिस ताकि राएज पद ला आए के फिर आए |"
\v 13 .  ओहर अपन दास मन ले दस झन ला बुलाए के ओमन ला दस मोहर देहिस अउ ओमन ले कहिस, 'मोर फिर आए तक ले लेन-देन करिहा |'
\v 14 लेकिन ओकर नगर क रहे बला मन ओकर ले बैर रखत रहिन,अउ ओकर पाछू दूत मन क द्वारा कहलाए भेजिस, 'हमन मन नी चाहथन की ऐहर हमर पर राएज करे |'
\v 15 जब ओहर राएज पद ला पाए के फिरिस,त ऐसन होईस की ओहर अपन दास मन ला जेमन ला रोकड़ देहे रहिस,अपन लिघे बुलवईस ताकि पता करे की ओमन मन लेन-देन म का-का कमईन |
\v 16 तब आगू क हर आए के कहिस,'हे स्वामी,तोर मोहर ले दस अउ मोहर कमाए |'
\v 17 ओहर ओकर ले कहिस,'धन्य,हे उत्तम दास ! तय हर तनिक म ढेरेच बिश्वास क लाएक हिकले अबले दस नगर म अधिकार रख |'
\v 18 दुसर हर आए के कहिस,'हे स्वामी,तोर मोहर ले पांच अउ मोहर कमाए हव |'
\v 19 ओहर ओकर ले भी कहिस,'तय भी पांच नगर पर हाकिम होए जाव |'
\v 20 तीसर हर आए के कहिस,'हे स्वामी,देख,तोर मुहर ये हे,जेला मैहर साफी म बाईन्ध रखे हु |
\v 21 काबर की मैहर तुमन ले डरथो,एकर बर की तै हर कठोर आदमी हवा : जेला तय हर नी रखे हा ओला उठेलेथो,अउ जेला तय हर नी बुने,ओला लुथास |,
\v 22 ओहर ओकर ले कहीस,'हे दुष्ट दास,मैहर तोरेच मुह ले तुमन ला दोसी ठहराथो | तय हर मोला जनथास की मैहर कठोर आदमी हु,जेला मैहर नी रखेन ओला उठा लेथो,अउ जेला मैहर नी बुनेन ओला काटथो ;
\v 23 तय हर मोर रुपया ला स्रारफो मन क लीघे म कबर नी रायेख देहे की ताकी मैहर आए कर ब्याज सहीत ले लेते न ?'
\v 24 अउ जे आदमी हर लीघे म ठड़होए रहीन,ओहर ओकर ले कहीस,'ओ मुहर ला ओकर से लिई लेवा,अउ जेकर लीघे दस मुहरे हे ओला दे देवा |'
\v 25 ओमन हर ओकर से कहिस,हे स्वामी,ओकर लिघे दस मोहर मन त हे |'
\v 26 'मैहर तुमन ले कहथो की जेकर लीघे हे,ओला देहल जही,अउ जेकर लीघे नी हे,ओकर ले भी जे हे ओला ले लेहल जही |
\v 27 लेकीन मोर ओ बैरी मन ला जेमन नी चाहत रहीन की मैहर ओमन म रायेज करहु,ओमन ला येहा लईकर मोर आघू म घात करा'| ''
\v 28 ये गोयेठ मन ला कईह क ओहर यरूशलेम क कती ओमन क अघु-अघु रेंगीन |
\v 29 जब ओहर जैतून नाव पहार म बैतफगे अउ बैतनिय्याह क लिघे पहुचिस,त ओहर अपन चेला मन ले दोई झन क ए कहिके भेजिस,
\v 30 आघू क गाव म जावा ; अउ ओकर म पहुच के एगोट गधी कर लईका जेकर पर कभो कोनो सवार नी होईस,बांधल होवल तुमन ल मिलही,ओला खोइल के ले आवा |
\v 31 "तले कोई तुमन ल पूछी की काबर खोलथा,त ए कह दिहा की परभू ल एकर परियोजन हे |"""
\v 32 जे भेजल गये रहिस,ओमन मन जाय के जेकस ओहर ओमन ल कहे रहिस,ओहिच कस पईन |
\v 33 "जब ओमन गधे कर लाइका ल खोलत रहिन,त ओकर मालिक मन ओमन ले पूछिन,""ए लाइका ल काबर खोलथा ?"""
\v 34 "ओमन कहींन,""परभू ला ऐकर परियोजन हे |"""
\v 35 ओमन ओला यीशु कर लिघे ले आइन,अउ अपन कपरा ओ लईका म डायेल के यीशु ल ओकर म बईठाए देहिन |
\v 36 जब ओहर जात रहिस,त ओमन अपन कपरा डहर म बिछात जात रहिन |
\v 37 लिघे आत होवत जब ओहर जैतून पहार क ढलान म पहुचिस,त चेला मन क सबेच झुंड ओ सब सामर्थ क बुता क कारन जे ओमन देखत रहिन,खुश होए के बडखा आखर ले परमेश्वर क महिमा करे लागिन :
\v 38 "धन्य हे ओ राजा,जे परभू कर नाव ले आथे !स्वर्ग म सानती अउ आकाश मंडल म महिमा होय !"""
\v 39 "तब भीड़ म ले कोनो फरीसी मन ओकर ले कहे लगिन,""हे गुरु,अपन चेला मन ला डाटीस |"""
\v 40 "ओहर जवाब देहिस,""मैहर तुमन से कहथो,अगर ऐमन चुप रही त पखना किरलाय उठी |"""
\v 41 जब ओहर लिघे अईस त नगर ला देएख के ओकर म रोईस 
\v 42 "अउ कहिस,""काही भला होतीस की तय,ह,तय ही,इही दिन म ख़ुशी क गोएठ जानतेन,लेकिन अब ओहर तोर आईख ले लुइक गिस हे |"
\v 43 काबर की ओ दिन तुमन उपर आही की तुमन कर बैरी मोर्चा बाऐध के तुमन ल छेक लेही,अउर चाइरो ओर ले तुमन ल दबाही ;
\v 44 "अउ तुमन ल अउ तुमन कर लाइका मन ल जे तुमन म हे,माटी म मिलाही,अउ तुमन मे पखना म पखना भी नी छोड़े ; काबर की तुमन ओ मौका ल जब तुमन पर किरपा दृष्टी करल गईस त नई पहचाने |"""
\v 45 तब ओहर मंदिर म जाए के बेचे बाला मन के बहरी हिकाले लागिस,
\v 46 "अउ ओमन ले कहिस,""लिखल हे,'मोर घर प्राथना क घर होही,'लेकिन तुमन ओला डाकू मन क खोह बनाय देहे हवा |"""
\v 47 ओ रोज दिन मंदिर म उपदेश करत रहिस ; अउ प्रधान याजक अउ शास्त्री अउ मैनसे मन क प्रमुख ओला नाएस करे क मौका खोजत रहिन |
\v 48 लेकिन कोनो उपाय नाइ निकाल साकिन की एला कोन परकार ले करी,काबर की सब मैनसे मन बडखा चाह ओकर सुनथे | 
\c 20
\p \v 1 ऐक दिन ऐसन होईस की जब ओहर मंदिर म लोग मन ला उपदेश देहत रहिस अउ सुसमाचार सुनात रहिस, त प्रधान याजक अउ शास्त्री, पुरनियो कर संग क लिघे आए के ठड़होईन ;
\v 2  अउ कहे लगीन, “हमन ला बताव, तय हर ऐ बुता मन ला कोन अधिकार ले करथस,अउ ओहर कोन है जेहर तोला ऐ अधिकार देहिस है ?”
\v 3 ओहर ओमन ला उतर देहिस, “मैहर हर भी तुमन ले ऐक गोएठ पूछथो ; मोला बताव 
\v 4  यहुन्ना क बपतिस्मा स्वर्ग कति ले रहिस या मैनसे मन कती ले रहिस ?”
\v 5   तब ओमन अपन म कहेक लागिन, “अगर हमन कहब, ‘स्वर्ग कती ले है, ‘त ओहर कहही, ‘फिर तुमन मन ओकर यकिन (प्रतीति) काबर नी करा ?’
\v 6   अउ अगर हमन ऐ कहब, “मैनसे मन कती ले, ‘त सबेच झन हमन म पथराव करही, काबर की ओमन सहीच म जानत रहिन  की यहुन्ना भविष्यद्वक्ता रहिन |”
\v 7   तले ओमन उतर देहीन, “हमन नी जनथान की ओहर काकर ओर ले रहिस |
\v 8  यीशु हर ओमन ले कहिस, ‘त मैहर भी तुमन ला नी बताथो की ऐ बुता ला कोन अधिकार ले करथो |’
\v 9  तब ओहर मैनसे मन ले उदाहरन कहे लागिस ; ‘कोनो मैनसे हर दाख क बारी लगईस, अउ किसान मन ला ओकर अधिया (ठिका) दे देहिस अउ ढेरेच दिन बर प्रदेश चईल देहिस |
\v 10  जब समय आइस त ओहर किसान मन क लिघे ऐक दास ला भेजिस की दाख क बारी क कुछ फर मन क भाग ओला देए पर किसान मन ओला पिट के छूछे हाथ फिराए देहिन |
\v 11 फिर ओहर ऐक अउ दास ला भेजिस, ये ओमन ओला भी पिट के अउ ओकर अपमान कईर के छूछे हाथ फिराए देहिन |
\v 12 फिर ओहर तीसरा भेजिस, अउ ओमन ओला भी दरमरा कईर के हिकाएल देहिन |
\v 13 तब दाख क बारी क मालिक हर कहिस, मैहर का करहु ? मैहर अपन प्यारा (प्रिय) बेटा ला भेजहु, जरुर है की ओमन ओकर आदर करही |’
\v 14 जब किसान मन ओला देखिन त आपस म बिचार करे लागिन, ‘हर त वारिस है ; आवा, हमन ऐला मायेर डालब की मीरास हमर होए जाए |’
\v 15 अउ ओमन ओला दाख क बारी ले बहरी हिकएल के मायेर डालिन | ऐकर बर दाख क बरी क मालिक ओमन क संग म का करही ?
\v 16 ओहर आए के ओ किसान मन ला नाश करही, अउ दाख क बारी दुसर मन ला सौप ही |” ऐ सुईन के ओमन कहीन ‘परमेश्वर करे ऐसन झीन होए |”
\v 17 ओहर ओमन कती देख के कहिस, ‘फिर ऐ का लिखल हे : ‘जे पखना ला रायेज मिस्त्री मन निकम्मा ठहराए रहीन, ओहीच हर कोनहा क सिरा होए गईस |’
\v 18 जे कोनो हर ओ पखना म गिरही ओ हर चकना चुर होए जाही, अउ ओहर जेकर म ओहर गिरहीए ओला पिस देही |’
\v 19 ओहीच घरी शास्त्री अउ प्रधान याजक मन हर ओला धरेक चाहीन, काबर की ओमन समझ गए रहिन की ओहर हमन मन बर ऐ उदाहरण कहिस, लेकिन ओमन मैनसे मन ले डरीन |
\v 20 अउ ओमन ओकर ताक म अउ भेदिया मन ला भेजिन की धरम क भेस धाएर के ओकर कोनोच न कोनोच गोएठ ला पकड़े, ताकि ओला हाकिम क हाथ अउ अधिकार म सौप देब |
\v 21 ओमन ओकर से ऐ पूछिन, ‘हे गुरु हमन जनथान की तैहर सहीच कहथस अउ सिखाथस भी अउ कोनो कर पक्षपात नी करथस, बरन परमेश्वर क डगर ला सच्चाई ले बताथस |
\v 22  का हमन ला कैसर बर कर देहे क उचित हे की नही ?’
\v 23 ओहर ओकर चतुराई ला ताईड़ के ओकर ले कहिस,
\v 24 “ऐक दीनार मोला देखावा | ऐकर म काकर छाप अउ नाव है ?” ओमन मन कहिन,  “कैसर कर |” 
\v 25 ओहर ओमन ले कहिस, ‘त जेहर कैसर क हवे, ओला कैसर बर देवा ; अउ जे हर परमेश्वर क हे ओला परमेश्वर बर देवा |”
\v 26 ओमन लोग मन क आघु ऐ गोएठ म ओला धरेक नि सकीन, बरन ओकर उत्तर ले अकचकाए के चुप रह गईन |
\v 27 फिर सदुकी जेमन कहथे की मरल मन क जी उठना है हिहीच नही, ओमन मन ले कुचोच मन ओकर  लिघे आए के पूछीन,
\v 28 ‘हे गुरू, मूसा हमर लगिन ऐ लिखल हे ; ‘अगर कोनो कर भाई अपन घरदारिन क रहत बिन लईका कर मयेर जाए, तो ओकर भाई ओकर घरदारीन ले बिवाह कईर लेए अउ अपन भाई बर वंश जन्माही |’
\v 29 .   सात भाई रहिन, पहला भाई हर बिवाह कईर के बिन लईका के मयेर गईस |
\v 30 फिर दूसरा हर,
\v 31 अउ तीसरा हर भी ओ महिला ले बिवाह कईर लेहिस | ऐहीच रीति ले सातो बिन कोनो लईका के मयेर गईन |
\v 32 आखरी (अन्त) म ओ महिला हर भी मयेर गईस |
\v 33 ऐकरे बर जी उठेक पर ओमन म ले काकर घरदरिन होही, काबर की ओहर सातोच मन क घरदारिन (पत्नि) होए चुके रहिस |’
\v 34 यीशु हर ओमन ले कहिस, “ऐ युग कर संतान मन म त बिवाह होथे,
\v 35 पर जे मन ऐकर लायेक ठहरही की ओ युग ला अउ मरल मन ले जी उठे क ला प्राप्त करही, ओमन न तो बिवाह करही अउ न बिवाह म देहल जाही |
\v 36 ओमन फिर की मरे बाला मन भी नी होही ; काबर की ओमन स्वर्ग दूत मन क नियर होही, अउ पुनरुत्थान कर सन्तान होए के परमेश्वर क भी सन्तान होही |
\v 37 लेकिन ये गोएठ ला की मरल मन जी उठथे,मूशा हर भी झाएड़ क कथा म परगट करिस आहे कि ओहर प्रभु ला ‘अब्राहम कर परमेश्वर’ कहथे |
\v 38 परमेश्वर हर त मरल मन कर नही लेकिन जीवित मन कर परमेश्वर है : काबर की ओकर लिघे सब झन मन जीवित है |”
\v 39 तब ऐला सुईन के शास्त्री मन ले कुछ झन मन ऐ कहिन, “हे गुरु, तय हर बढ़िया कहे |” 
\v 40 अउ ओमन ला फिर ओकर ले कुछोच पुछेक कर हियाव नी होईस |
\v 41 फिर ओहर ओमन ले पुछिस, “मसीह ला हन दाऊद कर सन्तान काबर कहथे ? 
\v 42 दाऊद अपन भजन संहिता कर पुस्तक म कहथे : ‘प्रभु हर मोर प्रभु ले कहिस,  
\v 43 मोर जेवनी कती बईठ, जब तक ले मैहर तोर बैरी मन ला तोर गोड़ मन कर खालहे नी कईर देहु |’
\v 44 दाऊद हर त ओला प्रभु कहथे ; त फिर ओहर ओकर सन्तान कईसे ठहरिस ?” 
\v 45 जब सबेच झन मन सुनत रहिन, त ओहर अपन चेला मन ले कहिस,  
\v 46 “शास्त्री मन ले चवकस रहा, जेमन ला लम्बा-लम्बा कपरा पहिरल फिरे बर बढ़िया लगथे, अउ जेमन ला बाजार मन म नमस्कार, अउ भोज मन म मुख्या जगहा मन ला प्रिय लगथे | 
\v 47 ओमन बिधवा मन क घर ला खाए जाथे, अउ दिखाए बर बड़ेच देरी तक ले प्रार्थना करत रहथे : ऐमन ढेरेच ही दण्ड ला पाही |”
\c 21
\p \v 1 फिर ओहर आएख उठाए क धनवान मन ला अपन अपन दान ला भंडार म डालत देखिस |
\v 2 ओहर ऐक कंगाल बिधुर (बिद्धवा) ला भी ओ म दूई दमड़ी डालत देखिस |
\v 3 तब  ओहर कहिस, “मैहर तुमन ले सहिच कहथो, की ये कंगाल बिधवा हर सबले बईड़ कर डालीस है |
\v 4  काबर की ओमन मन सब हर अपन-अपन बढती म ले दान म डालिन है, लेकिन ऐहर अपन घटी म ले अपन सबेच जीविका ला डाएल देहिस है |”
\v 5 जब कुछ लोग मन मंदिर क बिषय म कहत रहीन की ओहर कईसन सुन्दर पखना मन ला अउ भेट क चीज मन ला सवारल गईस है, त ओहर कहिस, 
\v 6 “ओ दिन मन आही, जेमन म ऐ सब जेला तुमन देखथा, ओमन म ले हिया कोनो पखना म पखना नी छुईट ही जेहर ढाएल नी जाही |”
\v 7 ओमन मन ओकर ले पूछीन “हे गुरु, ऐ सब कब होही ? अउ ऐ गोएठ मन जब पूरा होएक बर होही, त ओ जुआर क का चिन्हा होही ?”
\v 8  ओहर कहिस, “सचेत रहा की भरमावल झिन जईहा, काबर की ढेरेच झन मोर नाव ले आए के कहीए की ‘मैहर ओहीच हवो,’ अउ ऐ भी की ए ‘जुअर लिघे आए पहुचिस है |” तुमन ओमन कर पाछू म झीन चईल जईहा |
\v 9 जब तुमन लड़ाई मन अउ बलवा मन क चरचा सुनिहा त घबराए झीन जईहा, काबर की ऐ कर आघू होए क जरुरेचे है, लेकिन ओ जुअर तुरतेच अंत नी होही |”
\v 10 तब ओमन ले कहिस, ‘जायेत म जायेत अउ रायेज म रायेज चढ़हाई करही, 
\v 11 अउ बड़खा-बड़खा भुई डोल होही, अउ जगहा-जगहा अकाल अउ महामारी मन पड़ही, अउ अकाश ले भयंकर गोएठ मन अउ बड़खा-बड़खा चिन्हा परगट होही |
\v 12 लेकिन ऐ सब क गोएठ मन ले आघु ओमन मोर नाव के कारन तुमन ला पकड़ही, अउ सताही, अउ पंचायत मन म सौपही, अउ बंदीगृह म डालवाही, अउ राजा मन क अउ हाकिम मन क आघू ले जाही |
\v 13 पर ऐहर तुमन बर गवाही देहे कर  मौउका (मौका) होए जाही |
\v 14 ऐकर बर अपन अपन मन म ठाएन रखा की हमन आघु ले उत्तर देहे क चिंता नी करब |
\v 15 काबर की मैहर तुमन ला ऐकस गोएठ अउ बुधि देहु की तुमन क सब बिरोधी मन सामना या खण्डन नी कईर सकही |
\v 16 तुमन मन क दाऊ-दाई, अउ भाई, अउ कुटुम्ब, अउ साथी मन भी तुमन मन ला पकड़वाही ; हिया तक ले तुमन मन ले कुछ मन ला मरवाए देही |
\v 17 मोर नाव के कारन सबेच लोग तुमन ले बैर करही |
\v 18 लेकिन तुमन मन क मुड़ कर ऐक बाल ला भी बाका नी होही |
\v 19 अपन धीरज ले तुमन मन अपन परान मन ला बचाए रखिहा |
\v 20 “जब तुमन यरूशलेम ला सेना मन ले घेरल होवल देखिहा, त जाएन लेईहा की ओकर उजेड़ जाए कर लिघे है |
\v 21 तब जेमन यहूदिय़ा म होही ओमन पहार मन म भाग जाही ; अउ जेमन यरूशलेम क भीतरी होही ओमन बाहर हिकेल जाही ; अउ जेमन गाव मन म होही ओमन ओ म नी जाही |”
\v 22 काबर की ऐ बदला लेहे क ऐकस दिन होही, जेमा लिखल होवे सबेच गोएठ हर पूरा होए जाही |
\v 23 ओ दिन म जेमन गर्भवती अउ दुद्ध पियात होही, ओमन बर हाय-हाय ! काबर की देश म बड़खा क्लेश अउ ऐ मैनसे मन बर बड़खा प्रकोप होही |
\v 24 ओमन तलवार क कौर हो जाही, अउ सब देश मन क मैनसे मन म बंदी होए क पहुचाए जाही ; अउ जब तक दुसर जाति मन क जुआर पूरा नी होही तब ले यरूशलेम क दुसर जाति मन ले कुचलल जाही |
\v 25 “सुरज, अउ चाद, अउ तारा मन म चिन्हा दिखाई देही ; अउ धरती म देश-देश कर मैनसे मन ला संकट होही, काबर की ओमन समुन्द्र क गरजेक अउ लहर मन क कोलाहल ले घबराये जाही |
\v 26 डर क कारन अउ संसार म आए बाला घटना मन क बाट जोहत जोहत मैनसे मन क जीव मे जीव जीव नी रही, काबर की आकाश क ताकत मन हिलाल जाही |
\v 27 तब ओ मैनसे मन कर बेटा ला सामर्थ अउ बड़खा महिमा क संग बदरी म आत देखही |
\v 28 जब ऐ गोएठ हर होए क लागही, त सोझ होए क अपन मुड़ ला उपरे उठईहा ; काबर की तुमन क छुटकारा लिघे होही |’
\v 29 ओहर ओमन ले ऐक कहानी कहिस : “अंजीर क रुख अउ सब रुख मन ला देखा |
\v 30 जेही कस कोपले हिकलथे, त तुमन देख कर आप ही जाएन लेथा की गरमी (ग्रीष्मकाल) कर महीना हर लिघे है |
\v 31 ऐ ही रीति ले जब तुमन ऐ गोएठ मन क होवत देखिहा, तब जायेन लेईहा की परमेश्वर कर रायेज हर लिघे है |
\v 32 मैहर तुमन ले सहिच कहथो की जब ऐ सब गोएठ मन नी होए लेही, तब तक ऐ पीढ़ी क अन्त कभो नी होही |
\v 33 आकाश अउ धरती हर टईल जाही, लेकिन मोर गोएठ (बचन) हर कभो नी टलही |
\v 34 “ऐकर बर सतर्क रहा, ऐसन झिन होईहा की तुमन क मन हर खुमार, अउ मतवालापन, अउ ऐ जीवन क चिंता मन ले सुस्त हो जाही, अउ ओ दिन हर तुमन म फंदा क नियर आचानक आए पड़ही |
\v 35 काबर की ओहर सबेच धरती क सब रहेक बाला मन म ऐहीच नियर आए पड़ही |
\v 36 ऐकर बर जागत रहा अउ हर जुआर प्रार्थना करत रहा की तुमन ऐ सब आए बाला घटना मन ले बचेक अउ मैनसे मन क बेटा क आघु ठड़होए क लायेक बनब |”
\v 37 ओहर दिन म मंदिर म उपदेश करत रहिस, अउ रायेत म बाहिर जाए कर जैतुन नाव क पहार म रहत रहिस ;
\v 38 अउ भिन सहरे तड़के उईठ के सब लोग ओकर सुनेक बर मंदिर म ओकर लिघे आए करत रहीन |       
\c 22
\p \v 1  अखमिरी रोटी कर तिहार म जे फसह कहलाथे,लिघे रहिस ;
\v 2 अउ प्रधान याजक अउ शास्त्री मन ये गोएठ मन कर खोज म रहिन की ओला कईसे माएर देहब,पर ओमन लोग मन ले डरत रहिन |
\v 3 तब शैतान हर यहूदा म समईस,जेहर एस्कारियोती कहलात रहिस अउ बारह चेला मन म गिनल जात रहिस |
\v 4 ओहर जाए प्रधान याजक अउ पहरादार मन कर सरदार मन कर संग गोएठ बात करीन की ओला कोन रीती ले ओमन कर हाथ म धरवाही |
\v 5 ओमन मन खुश होईन, अउ ओला रुपिया देहे कर बचन देहिन |
\v 6 ओहर माएन लेहिस, अउ मौक़ा खोजेक लागिसभीड़ नी रही त ओला ओमन कर हाथ म धरवाए देही | 
\v 7 तब अखामिरी रोटी कर तिहार कर दिन अईस, जेमे फसह कर मेमना बलि करे बर जरुरेच रहिस |
\v 8 "यीशु हर पतरस अउ युहन्ना मन ला ऐ कह कर भेजिस : ""जाए के हमर खाए बर फसह तियार करा |"""
\v 9 "ओमन मन ओकर ले पूछिन, ""तय हर कहा चाहत हस की हमन ऐला  तियार करब ?"""
\v 10 "यीशु हर ओमन ले कहिस, ""देखा, नगर म घुसतेच ही ऐक लोग हर पानी कर हाड़ी उठाल तुमन ला भेटाही ; जे घर म ओहर जाही तुमन ओकर पाछू रेंग देईहा "
\v 11 अउ ओ घर कर मालिक ले कईहा : 'गुरु जी हर तोर ले कहथे की ओ पहुना शाला कहा है जेमे मैहर अपन चेला मन कर संग फसह खाहू ?' 
\v 12 ओहर तुमन ला ऐक सजल सजाल बड़खा अटारी देखाए देही ; ओहिच तियार करिहा | 
\v 13 ओमन मन जाए कर, जईसन यीशु हर ओमन ले कहे रहिस, ओहिच कस पईन अउ फसह तियार करीन |
\v 14 जब घरी आए पहुचिस, त ओहर प्रेरित मन कर संग म भात खाए बर बईठिस |
\v 15 "अउ ओहर ओमन ले कहिस, ""मोला ढेरेच मनसा रहिस कि दुख उठाए ले आगू ये फसह तुमन कर संग म खाओ |"
\v 16 "काबर की मैहर तुमन ले कहथो कि जब तक ले ओहर परमेश्वर कर राएज म पूरा नी होही तब तक ले मैहर ओला फिर कभो नी खाहू |"""
\v 17 "तब ओहर कटोरा ला लेके धन्यवाद करिस अउ कहिस, ""ऐला लेवा अउ अपन म बाएट ला |"
\v 18 "काबर की मैहर तुमन ले कहथो की जब तक ले परमेश्वर कर राएज नी आही तब तक ली मैहर दाख कर रस ला कभो नी पिहू |"""
\v 19 "फिर ओहर रोटी लेहिस, अउ धन्यवाद कईर के तोड़िस, अउ ओमन ला ऐ कहत देहिस, ""ऐहर मोर देह है जेहर तुमन बर देहल जात है : मोर याद बर ऐहिच करल करा |"" "
\v 20 "ऐहिच रीती ले ओहर भात खाए कर बाद कटोरा ला भी लेहिस अउ ऐ कहत देहिस, ""ऐ कटोरा मोर ओ लहू म जेहर तुमन बर बहाल जात है नावा वाचा है | "
\v 21 पर देखा, मोर धरवाए बाला कर हाथ मोर संग मेज म है | 
\v 22 "काबर की लोग मन कर बेटा त जईसन ओकर बर ठाहराल गईस आहे, पर हाए ओ लोग बर जेकर द्वारा ओहर धरवाए जात है !"""
\v 23 तब अपन म पूछे पाछे लागिन कि हमन म ले कोन है, जेहर ऐ बुता ला करही |
\v 24 ओमन म ऐ बिवाद भी होए लागिस कि ओमन मन ले सबले बड़खा कोन समझल जाथे | 
\v 25 "ओहर ओमन ले कहिस, ""दूसर जाति मन कर राजा ओमन पर प्रभुता करथे ; अउ जेहर ओमन पर अधिकार रखथे, ओमन मन उपकार करे बाला कहलाथे |"
\v 26 लेकिन तुमन मन ऐसन झिन होईहा ; बरन जेहर तुमन म बड़खा है, ओ छोटका कर नियर अउ जेहर प्रधान है, ओ सेवक कर नियर बने |
\v 27 काबर की बड़खा कोन है, ओहर जेहर भात खाए बर बईठिस है, या ओहर जेहर सेवा करथे ? का ओहर नी है जेहर भात खाए बर बईठिस है ? लेकिन मैहर तुमन कर मांझा म सेवक कर नियर हवो |
\v 28 """तुमन ओहर हवा, जेहर मोर परीछा म हमेसेच बर मोर संग म रहा ;"
\v 29 अउ जईसन मोर दाऊ हर मोर बर ऐक राएज ठहरईस आहे, ओहिच कस मैहर हर भी तुमन बर भी ठहराए हवो,
\v 30 ताकि तुमन मन मोर राएज म खावा पिवा, बरन सिहासन मन पर भी बईठ कर इस्त्राएल कर बारह गोत्र मन कर न्याय करा |
\v 31 """हे शमौन, हे शमौन ! देख, शैतान हर तुम लोग मन ला माएंग लेहिस आहे कि गेहू कर नियर फटकही,  "
\v 32 "लेकिन मैहर तोर बर बिनती करे हो कि तोर बिश्वास झिन जात रहे ; अउ जब तय फिरबे, त अपन भाई मन ला स्थिर करबे |"""
\v 33 "ओहर ओकर ले कहिस, ""हे प्रभु, मैहर त तोर संग म जेल घर म जाए बर, बरन मरे बर भी तियार हवो |"""
\v 34 "ओहर कहिस, ""हे पतरस,  मैहर तोर ले कहथो कि आएज मुरगा कर बांग नी देहे रही जब ले तय हर तीन तोर मोर इन्कार नी कईर लेबे कि तय मोला नी जनथस |"" "
\v 35 "फिर ओहर ओमन ले कहिस, ""जब मय हर तुमन बटुवा, अउ झोला, अउ पनही बिन भेजे रहे, त का तुमन ला कोनो चीज मन कर कमी होए रहिस ?"" ओमन मन कहिन, ""कोनोच चीज मन कर नही |"""
\v 36 "ओहर ओमन मन ले कहिस, ""लेकिन अब काकर लिघे बटुवा है ओहर ओला ले लेहे अउ ओहिच कस झोला ला भी, अउ जेकर जग तलवार नी है ओहर अपन कपरा ला हन बेच कर ऐक तलवार खरीद लेहे "
\v 37 "काबर कि मैहर तुम ले कहथो,कि ऐहर जे लिखल आहे :ओहर अपराध मन कर संग म गिनल गईस,' ओकर मोर म पूरा होए बर जरुरेच है ; काबर कि मोर बिषय म लिखल गोएठ मन पूरा होए बर है |"" "
\v 38 "ओमन मन ओला कहिन, ""हे प्रभु, देख, हिया दूई ठन तलवार है |"" ओहर ओमन ले कहिस, ""ढेरेच है |"""
\v 39 तब ओहर बाहिर हिकेल कर अपन रीती कर अनुसार जैतून कर पहार पर गईस, अउ ओकर चेला मन भी ओकर पाछू होए लेहिन |
\v 40 "ओ जगहा म पहुच कर ओहर ओमन मन ले कहिस, ""प्रार्थना करा कि तुमन मन परीछा म झिन परा |"""
\v 41 अउ ओहर अपन ओमन ले अलगेच ऐक धेला फेके कर दुरिहा म गईस, अउ घुटना टेक कर प्रार्थना करे लागिस,
\v 42 """हे दाऊ,अगर तय हर चाहबे त ये कटोरा ला मोर लिघे ले हटाए ले, तबो ले मोर नही लेकिन तोर इक्छा पूरा होए |"""
\v 43 तब स्वर्ग ले ऐक दूत हर ओला देखाए देहिस जेहर ओला सामर्थ्य देहत रहिस |
\v 44 ओहर ढेरेच संकट म ब्याकुल होए कर अउ भी हार्दिक दरद ले प्रार्थना करे लागिस ; अउ ओकर पसीना हर माना लहू कर बड़खा-बड़खा बून्द नियर भुईया म गिरत रहिस |
\v 45 तब ओहर प्रार्थना ले उठिस अउ अपन चेला म कर लिघे आए कर ओमन ला उदास कर मारे सोवत पईस 
\v 46 "अउ ओमन ले कहिस, ""काबर सुतथा ? उठा,प्रार्थना करा कि परीछा म झिन पड़ा |"""
\v 47 ओहर ये कहतेच रहिस कि ऐक भीड़ अईस, अउ ओ बारह मन ले ऐक हर जेकर नाव यहूदा रहिस ओमन कर आगू-आगू आत रहिस | ओहर यीशु कर लिघे अईस की यीशु ला चुमही | 
\v 48 "यीशु हर ओकर ले कहिस, ""हे यहूदा, का तय चुईम कर आदमी मन कर बेटा ला पकडवाबे ?"""
\v 49 "ओकर संगता मन जब देखिन कि का होए बाला है,त कहिन, ""हे प्रभु, का हमन तलवार चलई ?"""
\v 50 अउ ओमन मन ले ऐक झन हर महायाजक कर दास पर तलवार चलाए कर ओकर जेवनी कान ला उड़ाए देहिस |
\v 51 "ऐकर म यीशु हर कहिस, ""अब बस करा |""अउ ओकर कान ला छुई कर ओला ठिक कईर देहिस |"
\v 52 "तब यिश्हू हर प्रधान याजक मन अउ मन्दिर कर पहरूवा मन कर सरदार अउ पुरनिय मन ले, जेमन ओकर ऊपर म चढ़ आए रहिन, कहिस, ""का तुमन मन मोला डाकू जाएन के तलवार अउ लाठी मन ला लेहे कर हिकले हवा ? "
\v 53 "जब मैहर मन्दिर म सबेच दिन तुमन मन कर संग म रहत रहे, त तुमन मन मोर पर हाथ नी डाला ; पर ऐहर तुमन मन कर घरी है, अउ अन्धार कर अधिकार है |"""
\v 54 फिर ओमन ओला पकेड़ कर ले चलिन, अउ महायाजक मन कर घर म लानीन | पतरस हर दुरेच-दुर ओमन कर पाछू-पाछू रेंगत रहिस ; 
\v 55 अउ जब ओमन आगन म आगी बाएर के जुईट कर बईठिन,त पतरस हर भी ओमन कर मांझा म बईठ गईस |
\v 56 "तब ऐक कमनीन (दासी)ओला आगी कर ईन्जोर म बईठल देख कर अउ ओकर कती ताएक कर कहे लागिस, ""ऐहर भी त ओमन कर संग म रहिस |"" "
\v 57 "लेकिन ओहर ये कहे के मना करिस, ""हे महिला,मैहर ओला नी जानो |"""
\v 58 "तनिक समय कर आगू फिर कोनो अउ झन हर ओला देख कर कहिस, ""तय हर भी त ओहिच म ले ऐक झन हस |"" पतरस हर कहिस, ""हे आदमी, मैहर नी हवो |"" "
\v 59 "कोनो घन्टा भर कर पाछू ऐक लोग हर मजबूत कर संग म कहे लागिस, ""जरुरेच ऐहर भी त ओमन मन कर संग म रहिस, काबर कि ऐहर गलिल कर है |""  "
\v 60 "पतरस हर कहिस, ""हे मैनसे, मय हर नी जानो कि तय का कहथस !"" ओहर ये कहतेच रहिस कि तुररेच मुरगा हर बांग देहिस |"
\v 61 "तब प्रभु हर फिर के पतरस कती ला देखिस, अउ पतरस ला प्रभु कर ओ गोएठ हर याद अईस जेहर ओहर कहे रहिस : ""आएज मुरगा कर बांग देहे ले आगू, तय हर तीन तोर मोर इन्कार करबे |"" "
\v 62 अउ ओहर बाहिर हिकेल कर फुट-फुट कर रोईस |
\v 63 जेम्न्न मन यीशु ला धरे रहिन,ओमन मन ओला ठठ्ठा म उड़ाए कर पिटेक लागिन ;
\v 64 "अउ ओकर आएख मन ला ढाएक कर ओकर ले पूछिन, ""भविष्यध्दवाणी कईर के बताव कि तोला कोन मारिस !"""
\v 65 अउ ओमन मन ढेरेच अकुन अउ भी निन्दा कर गोएठ ओकर बिरोध म कहिन | 
\v 66 जब दिन होईस त लोग मन कर पुरनिय अउ प्रधान याजक अउ शास्त्री मन जुटिन, अउ यीशु ला अपन महासभा म लाएन कर पूछिन,
\v 67 """अगर तय मसीह हस, त हमन ले कह दे !"" ओहर ओमन ले कहिस, ""अगर मैहर तुमन ले कहू, त प्रतीति नी करिहा ;  "
\v 68 अउ अगर पूछहु, त उत्तर नी देईहा |
\v 69 "लेकिन अब ले लोग कर बेटा सर्वशक्तिमान परमेश्वर कर जेवनी कती बईठल रही |"" "
\v 70 "ऐकर म सब झन मन कहिन, ""त का तय परमेश्वर कर बेटा हस ?"" ओहर ओमन मन ले कहिस, ""तुमन मन अपन ही कहथा, काबर कि मय हर हवो |"" "
\v 71 "तब ओमन मन कहिन, ""काबर कि हमन मन अपन ही मुह ले सुईन लेहे हन |"""
\c 23
\p \v 1 तब सबेच सभा उईठ कर यीशु ला पिलातुस कर लिघे ले गईन |
\v 2 "ओमन मन ये कहे कर ओकर पर दोष लगाए लगीन : हमन मन ऐला लोग मन ला बहकात,अउ कैसर ला कर देहे ले मना करथे, अउ अपन आप ला मसीह, राजा कहत सुने हन |"""
\v 3 "पिलातुस हर ओकर ले पुछिस, ""का तय हर यहूदी मन कर राजा हस ?"" यीशु हर उत्तर देहिस, ""तय अपन ही कहथस |"" "
\v 4 "तब पिलातुस हर प्रधान याजक अउ लोग मन ले कहिस, ""मैहर ये लोग म कोनो दोष नी पाथो |"""
\v 5 "पर ओमन अउ मजबूत कर संग कहे लागिन, ""ऐहर गालील ले लेके हिया तक, सबेच यहूदिया म उपदेश दे देकर लोग मन ला भड़कात है |"" "
\v 6 "ऐला सुईन कर पिलातुस हर पुछिस, ""का ये लोग हर गलीली है ?"""
\v 7 अउ ऐला जाएन के की ओहर हेरोदेस कर रियासत कर है, ओला हेरोदेस कर लिघे भेज देहिस, काबर कि ओ दिन मन म ओहर भी यरूशलेम म रहिस |
\v 8 हेरोदेस हर यीशु ला देख कर ढेरेच खुश होईस, काबर की ओहर ढेरेच दिन मन ले ओला देखेक बर चाहत रहिस ; ऐकरे बर की ओकर बिषय म सुने रहिस, अउ ओकर ले कुछ चिन्हा देखेक कर आशा रखत रहिस |
\v 9 ओहर ओकर ले ढेरेच अकुन गोएठ पूछत रहिस, पर ओहर ओके ला कुछोच भी उत्तर नी देहिस |
\v 10 प्रधान याजक अउ शास्त्री मन ठड़होए करतन मन ले ओकर पर दोष लगात रहिन |
\v 11 तब हेरोदेस हर अपन सिपाही मन कर संग ओकर अपमाएन कईर के ठठ्ठा म उड़ाईन, अउ भड़कीला कपरा पहिनाए कर ओला पिलातुस कर लिघे फिराए देहिन |
\v 12 ओहिच दिन पिलातुस अउ हेरोदेस संगता होए गिन ; ऐकर आगू ओमन ऐक दुसर कर बैरी रहिन |
\v 13 पिलातुस हर प्रधान याजक अउ सरदार अउ लोग मन ला बुलाए कर ओमन ले कहिस,
\v 14 """तुमन मन ये लोग ला लोग मन ला बहकाए बाला ठहराए कर मोर लिघे लाने हवा, अउ देखा, मय हर तुमन कर आगू म ऐकर जांच करे, पर जे गोएठ कर तुमन मन यीशु पर दोष लगाथा ओ गोएठ कर बिषय म मैहर ओमे कुछोच भी दोष नी पाए हवो ; "
\v 15 न हेरोदेस हर, काबर की ओहर हमर लिघे फिराए देहिस है : अउ देखा, ओकर ले ऐसन कुछूच नी होईस कि ओहर मृत्यु दण्ड कर लाएक ठहराल जाही |
\v 16 "ऐकरे बर मैहर ओला पिटवाए कर छोएड़ देहत आहो |"" "
\v 17 [पिलातुस तिहार कर समय ओमन बर ऐक बन्धी ला छोएड़ देहे बर बिवश रहिस |]
\v 18 "तब सब झन मन किरलाए उठिन, ""ऐकर बुता तमाम कर, अउ हमर बर बरअब्बा ला छोएड़ दे !""-"
\v 19 ओहर कोनो बलवा कर कारन जेहर नगर म होए रहिस, अउ हत्या कर कारन जेल खाना म डालल गए रहिस -
\v 20 पर पिलातुस हर यीशु ला छोएड़ देहे कर इक्छा ले लोग मन ला फिर ले समझईन,  
\v 21 "लेकिन ओमन मन किरलाए कर कहिन, ""ओला क्रूस पर चढ़ावा, क्रूस पर !,"
\v 22 "ओहर तीसर तोर ओमन ले कहिस,  ""काबर, ओहर कोन नियर कर बुराई करिस है ? मैहर ओमे मृत्यु कर दण्ड लाएक कोनो गोएठ नी पाए | ऐकरे बर मैहर ओला पिटवाए कर छोएड़ देहत आहो |"""
\v 23 लेकिन ओमन किरलाए-किरलाए कर पाछू पईड़ गईन कि ओला क्रूस पर चड़हाल जाए, अउ ओमन कर किरलई हर प्रबल होईस | 
\v 24 तले पिलातुस हर हुकुम देहिस की ओमन कर बिनती कर अनुसार करल जाए |
\v 25 ओहर ओ लोग ला जेहर बलवा अउ ह्त्या कर कारन जेलखाना म डालल गए रहिस, अउ जेला ओहर मांगत रहिन, छोएड़ देहिस ; अउ यीशु ला ओमन कर इक्छा क अनुसार सोप देहिस | 
\v 26 जब ओमन ओला ले जात रहिन, त ओमन मन शमौन नाव कर ऐक कुरेनी ला जेहर गांव ले आत रहिस, धईर कर ओकर उपर क्रूस ला लाएद देहिन कि ओला यीशु कर पाछू-पाछू लेके रेंगे |
\v 27 लोग मन कर बड़खा भीड़ ओकर पाछू होए लेहिन अउ ओमे ढेरेच झन महिला मन भी रहिन जेमन ओकर बर छाती-पिटत अउ बिलाप करत रहिन |
\v 28 "यीशु हर ओमन कती मुईड़ कर कहिस, ""हे यरूशलेम कर बेटी मन, मोर बर झिन रोवा ; लेकिन अपन अउ अपन लईका मन बर रोवा |"
\v 29 काबर कि देखा, ओ दिन मन आत है, जेमे लोग मन कही, 'धन्य है ओमन जेमन बांझ है अउ ओमन जेमन कर गरभ हर नी जने अउ ओ स्तन जेमन मन दूध नी पिलईन |'
\v 30 ओ समय 'ओमन पहार मन ले कहे लागही कि हमन पर गिरा, अउ टीला मन ले कि हमन ला ढाएप लेवा |'
\v 31 "काबर कि जब ओमन मन हरियर रुख कर संग म ऐसन कईर सकथे, त झुराल मन कर संग का कुछ नी करल जाही ?"" "
\v 32 ओमन अउ दूई झन मन ला भी जेमन कुकरमी रहिन ओकर संग घात करे बर लेते गईन |
\v 33 जब ओमन मन ओ जगहा जेला खोपड़ी कहथे पहुचिन, त ओमन मन हुवा ओला अउ ओ कुकरमी मन ला भी, ऐक ला जेवनी अउ दुसर ला डेरी कती क्रूस मन पर चड़हईन |  
\v 34 "तब यीशु हर कहिस, ""हे दाऊ, ऐमन ला छमा कर, काबर कि ऐमन नी जानथे कि का करथे |"" अउ ओमन मन चिठ्ठी डाएल कर ओकर कपरा मन ला बाएट लेहिन |"
\v 35 "लोग मन ठड़होए-ठड़होए कर देखत रहिन, अउ सरदार हर भी ठठ्ठा कईर के कहत रहिन : ""ऐहर दुसर झन मन ला बचईस, अगर ऐहर परमेश्वर कर मसीह है, अउ ओकर चुनल हवे, त अपन आप ला बचाए लेहे |""  "
\v 36 सिपाही मन भी लिघे आए कर अउ सिरका दे कर ओकर (यीशु मसीह) ठठ्ठा कईर के कहत रहिन, 
\v 37 """अगर तय हर यहूदी मन कर राजा हस, त अपन आप ला बचाए ले !"""
\v 38 "अउ ओकर लिघे ऐक दोष पत्र ला भी लगे रहिस : ""ऐहर यहूदी मन कर राजा है |"" "
\v 39 "जे कुकरमी मन हुवा लटकाए रहिन, ओमे ले ऐक झन हर यीशु मसीह कर निन्दा कईर के कहिस, ""का तय मसीह नी हस ? त अपन आप ला अउ हमन ला भी बचाव !""  "
\v 40 "ऐकर बर दुसर हर ओला जन्गाए (डाटिस) कर कहिस, ""का तय हर परमेश्वर ले भी नी डरथस ? तय हर भी ओहिच दण्ड ला पाथस,  "
\v 41 "अउ हमन मन त न्याय अनुसार दण्ड ला पाथन, काबर कि हमन अपन बुता कर सहिच फर ला पाथन ; पर ऐहर कोनोच अनुचित बुता नी करिस आहे |"""
\v 42 "तब ओहर कहिस, ""हे यीशु, जब तय अपन राएज म आबे, त मोर सुधि लेबे |"""
\v 43 "यीशु मसीह हर कहिस, ""मैहर तोर ले सहीच कहथो कि आएज हि तय मोर संग म स्वर्ग लोक म होबे |"""
\v 44 लगभग दूई पहर ले तीसर पहर तक ले सबेच देश म अन्धार छाए रहिस, 
\v 45 अउ सूरज कर इंजोर हर जात रहिस, अउ मन्दिर कर परदा हर मांझा ले फईट गईस,
\v 46 "अउ यीशु हर बड़खा शब्द ले पुकाए कर कहिस, ""हे दाऊ, मैहर अपन आत्मा ला तोर हाथ म सौपत हवो |"" अउ ये कह कर प्रान ला छोएड़ देहिस |"
\v 47 "सूबेदार हर, जे कुछ होए रहिस देईख कर परमेश्वर कर बड़ाई करीन, अउ कहिस, ""जरुरेच (निश्चय) ये लोग हर धरमी रहिस |"" "
\v 48 अउ भीड़ जेहर ऐला देखेक बर जुटे रहिन, ये घटना ला देईख कर छाती पिटत फिर गईन |
\v 49 पर ओकर सबेच जान पहिचान, अउ जे महिला गलील ले ओकर संग म आए रहिन, दुरिहा ठड़होए ये सब देखत रहिन |
\v 50 हुवा युसूफ नाव कर महा सभा कर ऐक सदस्य रहिस जेहर सज्जन अउ धरमी आदमी रहिस 
\v 51 अउ ओमन कर योजना अउ ओमन कर ये बुता ले खुश नी रहिन |ओ यहूदी मन कर नगर अरिमतिया कर रहे बाला अउ परमेश्वर कर राएज कर बाट जोहे बाला रहिन |
\v 52 ओहर पिलातुस कर लिघे जाए कर यीशु कर लाश ला मांगिन ;
\v 53 अउ ओला उताएर कर मलमल कर चद्दर म लपेट कर, अउ ऐक कबर म रखिन, जेहर चट्टाएन म खोदल रहिस ; अउ ओमे कोनोच ला कभो नी रखे गए रहिन |
\v 54 ओ तियारी कर दिन रहिस, अउ सब्त कर दिन शुरु होए बर रहिस |
\v 55 ओ महिला मन जेमन यीशु कर संग गलील ले आए रहिन, पाछू-पाछू जाए कर ओ कबर ला देखिन, अउ ये भी कि यीशु कर लाश ला कोन रीती ले रखल गए है |
\v 56 तब ओमन मन फिर के सुगन्ध चीज मन ला अउ इत्र तियार करीन ; अउ सब्त कर दिन ओमन मन हुकुम कर अनुसार बिश्राम करीन |
\c 24
\p \v 1 लेकिन सप्ताह कर पहिला दिन बडेच भोर म ओमन ओ सुगन्धित चीज मन ला जेला ओमन मन तियार करे रहिन, ले कर कबर पर अईन |
\v 2 ओमन मन पखना ला कबर पर ले हटाल हुवल पईन, 
\v 3 पर भितरी जाए कर प्रभु यीशु कर लाश ला नी पईन |
\v 4 जब ओमन ये गोएठ ले अकचाकात रहिन त देखा, दूई पुरुष मन झलकत कपरा पहिनल ओमन मन कर लिघे आए ठड़होईन |  
\v 5 "जब ओमन मन डईर गिन अउ भुईया कती मुह मन ला झुकाए रहिन त ओमन मन ओमन ले कहिस,  ""तुमन मन जीवित ला मरल मन म काबर खोजथा ?"
\v 6 ओहर हिया नी है, लेकिन जी उठिस है | याद करा कि ओहर गलील म रहत तुमन मन ले कहे रहिस, 
\v 7 "जरुरेच है कि लोग मन कर बेटा हर पापी मन कर हाथ म पकड़वाल जाही, अउ क्रूस पर चड़हाल जाही, अउ तीसर दिन म जी उठही '|""   "
\v 8 तब ओकर गोएठ ओमन मन ला याद अईस, 
\v 9 अउ कबर ले फिर कर ओमन मन ओ ग्यारह मन ला, अउ दुसर सबेच झन ला, ये सब गोएठ कह सुनईन |
\v 10 जेमन मन प्रेरित म ला ये गोएठ कहिन ओमन मरियम मगदलीनी अउ योअन्ना अउ याकूब कर दाई मरियम अउ ओमन मन कर संग कर दुसर महिला मन भी रहिन | 
\v 11 लेकिन ओमन कर गोएठ हर ओमन मन ला कहानी नियर जाएन पड़िस, अउ ओमन मन ओमन मन कर बिश्वास नी करीन |
\v 12 तब पतरस कर उईठ कर कबर पर कुदत गईस, अउ झुईक कर केबल कपरा पडल देखिन, अउ जे होए रहिस ओकर ले अचन्भा करत अपन घर चईल गईस |
\v 13 ओहिच दिन  ओमे ले दूई झन इम्माऊस नाव कर ऐक गांव कती जात रहिन, जेहर यरूशलेम ले कोनो साढ़े सात कोस कर दुरी म रहिस |
\v 14 ओमन मन ये सबेच गोएठ जेहर होए रहिस, अपन म गोएठ-बात करत जात रहिन, 
\v 15 अउ जब ओमन मन अपन म गोएठ-बात अउ पूछ-ताछ करत रहिन, त यीशु अपन हि लिघे आए के ओमन मन संग होए लेहिस | 
\v 16 लेकिन ओमन कर आंएख ऐसन बन्द कईर देहल गए रहिस कि ओला पहिचाए झिन सके |
\v 17 "ओहर ओमन मन ले पुछिस, ""ये का गोएठ है, जेला तुमन मन चलत-चलत अपन म करत हवा ?"" ओमन उदास ले ठड़होए गिन |"
\v 18 "ऐला सूईन कर ओमे ले क्लियोपास नाव ऐक लोग हर कहिस, ""का तय यरूशलेम म ऐकेच झन परदेश कर हस, जेला नी जानस कि ये दिन मन म ओमे का-का होईस है ?"""
\v 19 "ओहर ओमन ले पुछिस, ""कोन गोएठ मन ?ओमन मन ओकर ले कहिन, ""यीशु नासरी कर बिषय म जेहर परमेश्वर अउ सबेच लोग मन कर लिघे बुता अउ बचन म सामर्थी भविष्यध्दक्ता रहिस,"
\v 20 अउ प्रधान याजक मन अउ हमर सरदार मन ओला पकड़वाए देहिन कि ओकर पर मृत्यु कर हुकुम देहल जाए ; अउ ओला क्रूस पर चड़वाए देहिस | 
\v 21 लेकिन हमन ला आशा रहिस कि  एहिच हर इस्त्राएल ला छुटकारा देही | ये सब गोएठ मन कर सिवाए ये घटना ला होवल तीसर दिन है,
\v 22 अउ हमन मन ले कई झन महिला मन भी हमन ला आश्चर्य म डाएल देहिन है, जेमन भोर म कबर म आए रहिन ;
\v 23 अउ जब ओकर लाश ला नी पईन त ये कहत अईन कि हमन हर स्वर्गदूत मन कर दर्शन पाएन, जेमन मन कहिन कि ओहर जीवित है |
\v 24 "तब हमर संगता मन ले कई ऐक झन मन कबर पर गए रहिन, अउ जईसन महिला मन कहे रहिन ओहिच कस पाएन ; लेकिन ओला नी देखेन |"""
\v 25 "तब ओहर ओमन ले कहिस, ""हे निरबुद्धि,अउ भविष्य ध्दक्ता मन कर सब गोएठ मन पर बिश्वास करे म मन्दमति !"
\v 26 "का जरुरेच नी रहिस कि मसीह ये दुख उठाए कर अपन महिमा म प्रवेश करही ?"""
\v 27 तब ओहर मूसा ले अउ सबेच भविष्यध्दक्ता मन ले शुरू कईर के सबेच पवित्रशास्त्र म ले अपन बिषय म लिखल गोएठ मन कर अर्थ, समझाए देहिस |
\v 28 एतनेच म ओ गांव कर लिघे पहुचिन जिहा ओमन मन जात रहिन, अउ ओमन कर ढंग ले ऐसन जाएन पड़िस कि ओहर आगू बढ़े बर चाहत रहिस |
\v 29 "लेकिन ओमन मन ऐ कह कर ओला रोकिन, ""हमर संग म रह, काबर कि सांझ होए जात है अउ दिन अब ढेरेच ढईल गिस है |""तब ओहर ओमन कर संग रहे बर भीतरी गईस | "
\v 30 जब ओहर ओमन कर संग म भात खाए बर बईठिस, त ओहर रोटी ले कर धन्यवाद करिस अउ ओला तोएड़ कर ओमन ला देहे लागिस |
\v 31 तब ओमन मन कर आएख हर खुईल गिस ; अउ ओमन मन ओला पहिचाएन लेहिन, अउ ओहर ओमन कर आएख मन ले छिप गईस |
\v 32 "ओमन मन अपन म कहिन,  ""जब ओहर हमर ले गोठियात रहिस अउ पवित्रशास्त्र कर अर्थ हमन ला समझात रहिस, त का हमर मन म उत्तेजना नी उत्तपन होईस ?"""
\v 33 ओमन ओहिच घरी उईठ कर यरूशलेम कती फिर गईन, अउ ओ ग्यारह अउ ओमन कर संगता मन ला जुटल पईन |
\v 34 "ओमन कहत रहिन, प्रभु हर सहीच म जी उठिस है, अउ शमौन ला देखाई देहिस आहे |"""
\v 35 तब ओमन मन डगर क गोएठ मन ला ओमन ला बताए देहिन अउ ये भी कि ओमन मन ओला रोटी तोडत समय म कईसे पहिचानिन | 
\v 36 "ओमन ऐ गोएठ मन ला कहतेच रहिन कि यीशु हर अपन ही ओमन कर मांझा म आए ठड़होईस, अउ ओमन ले कहिस, ""तुमन ला शान्ति मिलत रहे |"""
\v 37 लेकिन ओमन मन घबराए गिन अउ डर गईन, अउ समझिन कि हमन कोनो भुत ला देखत हन |
\v 38 "यीशु हर ओमन ले कहिस, ""काबर घबरावथा ? अउ तुमन मन कर मन म काबर सन्देह उठत आहे ?"
\v 39 "मोर हाथ अउ मोर गोड़ ला देखा कि मैहर ओहिच हवो | मोला छुई कर देख लेवा, काबर कि आत्मा कर हाड़ मांस नी होथे जईसन तुमन मन मोर म देखत हवा |"""
\v 40 ऐ कह कर ओहर ओमन ला अपन हाथ गोड़ ला देखईस |
\v 41 "जब आनन्द कर मारे ओमन ला बिश्वास नी होईस, अउ ओमन आश्चर्य करत रहिन, त यीशु महिस (ओहर) हर पुछिस,  ""का हिया तुमन जग कुछोच खाए बर भात है ?"""
\v 42 ओमन मन ओला कुछ भूजल मछरी कर टुकरा देहिन |
\v 43 यीशु मसीह हर लेके ओमन कर आगू म खईस |
\v 44 "फिर यीशु हर ओमन ले कहिस, ""ऐ मोर ओ गोएठ मन है, जेला मैहर तुमन कर संग रहत तुमन ले कहे रहे कि जरुरेच है कि जेतेक गोएठ मूसा कर व्यवस्था अउ भविष्यध्दक्ता अउ भजन मन कर पुस्तक मन म मोर बिषय म लिखल है, सबेच हर पूरा होए |"""
\v 45 तब ओहर पवित्रशास्त्र समझे बर ओमन मन कर समझ ला खोएल देहिस,
\v 46 "अउ ओमन ले कहिस, ""ऐसन लिखल आहे कि मसीह दुख उठाही, अउ तीसर दिन म मरल मन ले जी उठही,  "
\v 47 अउ यरूशलेम ले लेकर सबेच जाति मन म मन फिराए कर अउ पाप मन कर क्षमा क प्रचार, ओकरे नाव ले करल जाही |
\v 48 तुमन मन ये सबेच गोएठ मन कर गवाह हवा |
\v 49 "अउ देखा, जेकर प्रतिज्ञा मोर दाऊ हर करिस आहे, मैहर ओला तुमन पर उतारहु अउ जबले स्वर्ग ले सामर्थ्य नी पईहा, तब तक तुमन मन ऐहिच नगर म ठहरे रईहा |"""
\v 50 तब ओहर ओमन ला बैतनिय्याह तक बाहिर ले गईस, अउ अपन हाथ उठाए कर ओमन मन ला आशीष देहिस ;
\v 51 अउ ओमन ला आशीष देहत ओहर ओमन ले अलगेच होए गिस अउ स्वर्ग म उठाए लेहल गईस |
\v 52 तब ओमन ओला दण्डवत कईर के बड़ेच खुशी ले यरूशलेम फिर लउट गईन ;
\v 53 अउ ओमन लगेचतार मन्दिर म उपस्थित होए कर परमेश्वर कर स्तुति करत रहिन |
