\id 1JN 1JN
\ide UTF-8
\rem Copyright Information: Creative Commons Attribution-ShareAlike 4.0 License
\h 1 यूहन्ना
\toc1 1 यूहन्ना
\toc2 1 यूहन्ना
\mt1 1 John
\mt1 1 यूहन्ना
\c 1
\p \v 1 ओ जीवन बचन क बिषय म जे आदि ले रहिस,जेला हमन हर सुनेन,अउ जेला अपन आंख ले देखेन,बरन जेला हमन हर ध्यान ले देखेन अउ हाथ ले छुएन-
\v 2 ओ जीवन बचन क बिषय म जे आदि ले रहिस,जेला हमन हर सुनेन,अउ जेला अपन आंख ले देखेन,बरन जेला हमन हर ध्यान ले देखेन अउ हाथ ले छुएन-
\v 3 जे कुछ ला हमन देखेन अउ सुनेन ओकर समाचार तुमन ला भी देहत हन,ऐकरे बर की तुमन भी हमर संग सहभागी होवा,अउ हमर ये सहभागिता दाऊ क संग अउ ओकर बेटा यीशु मसीह क संग है |
\v 4 अउ ये गोएठ हमन ऐकरे बर लिखत हन की हमर आन्नद पुरा होए जाए |
\v 5 जे समाचार ला हमन हर ओकर ले सुनेन अउ तुमन ला सुनात हन,ओहर ये है की परमेश्वर ज्योति है अउ ओमे कुछ भी अन्धकार नी है |
\v 6 अगर हमन कहब की ओकर संग म हमर सहभागिता है अउ फिर अन्धार म चलब,त हमन हर झूठ हन अउ सत्य पर नी चलन ;
\v 7 पर अगर जईसन ओहर ज्योति म है,ओहीच कस हमन हर भी ज्योति म चलब,त ऐक दूसर ले सहभागिता रखथन, अउ ओकर बेटा यीशु क लहू हमन ला सब पाप मन ले शुध्द करथे |
\v 8 अगर हमन कहब की हमन म कुछ भी पाप नी है,त अपन आप ला धोखा देथन,अउ हमन म सत्य नी है |
\v 9 अगर हमन अपन पाप मन ला माएन लेथन,त ओहर हमर पाप मन ला क्षमा करे बर अउ हमन ला सब अधरम ले शुध्द करे म बिश्वासयोग्य अउ धरमी है |
\v 10 अगर हमन कहब की हमन मन पाप नी करे ही,त ओला झूठा ठहराथन,अउ ओकर बचन हर हमर म नी है |
\c 2
\p \v 1 हे लईका मन,मैहर ये गोएठ ला ऐकरे बर लिखत आहो की तुमन मन पाप झिन करा ; अउ अगर कोनो हर पाप करही,त दाऊ क लिघे म हमर ऐक सहाएक है,मने की धरमी यीशु मसीह ;
\v 2 अउ ओहीच हमर पाप मन क प्रायश्चित है,अउ केबल हमर ही नही बरन सब जगत क पाप मन क भी |
\v 3 अगर हमन मन ओकर हुकूम ला मानब,त ऐकर ले हमन हर जान लेबो की हमन ओला जान गए हन |
\v 4 जे कोनो हर ये कहथे, ''मैहर ओला जाएन गए हव,'' अउ ओकर हुकूम मन ला नी माने,ओहर झूठा है अउ ओमे सत्य नी है ;
\v 5 पर जे कोनो हर ओकर बचन पर चलथे,ओमे सहीच म परमेश्वर क प्रेम सिध्द होईस है | ऐहिच ले हमन जानथन की हमन ओमे हन :
\v 6 जे कोनो हर ये कहथे की मैहर ओमे बने रहथो,ओला चाही की अपन भी ओहीच कस चले जईसन ओहर चलथे |
\v 7 हे प्रिय मन,मैहर तुमन ला कोनो नावा हुकूम नी लिखत आहो,पर ओहीच पुराना हुकूम जेहर शुरू ले तुमन ला मिलिस है ; ये पुराना हुकूम ओह बचन है जेला तुमन हर सुने हवा |
\v 8 फिर भी मैहर तुमन ला नावा हुकूम लिखत हो,अउ ये ओमे अउ तुमन म सहीच ठहरत है ; काबर की अन्धार मिटत जाथे अउ सत्य क ज्योति अब चमके लगिस है |
\v 9 जे कोनो हर ये कहथे की मैहर ज्योति म हो अउ अपन भाई ले बैर रखथे,ओहर अब तक अन्धार ही म है |
\v 10 जे कोनो हर अपन भाई ले प्रेम रखथे ओहर ज्योति म रहथे,अउ ठोकर नी खाए सकथे |
\v 11 पर जे कोनो अपन भाई ले बैर रखथे ओहर अन्धार म है अउ अन्धार म चलथे,अउ नी जाने की कंहा जात है,काबर की अन्धार हर ओहर आंख ला अन्धी कर देहिस है |
\v 12 हे लईका मन,मैहर तुमन ला ऐकरे बर लिखत आहो की ओकर नाव ले तुमन क पाप क्षमा होईस है |
\v 13 हे पितरो,मैहर तुमन ला ऐकरे बर लिखत हो की जे आदि ले है तुमन ओला जानथा | हे जवान मन,मैहर तुमन ला ऐकरे बर लिखत हो की तुमन हर ओ दुष्ट पर जय पाए हवा | हे लईका मन,मैहर तुमन ऐकरे बर लिखे हो की तुमन दाऊ ला जाएन गए हवा |
\v 14 हे पितरो,मैहर तुमन ला ऐकरे बर लिखे हो की जे आदि ले है तुमन ओला जाएन गए हवा | हे जवान मन,मैहर तुमन ला ऐकरे बर लिखे हो की तुमन मन बलवंत होवा,अउ परमेश्वर क बचन तुमन म बने रहथे,अउ तुमन हर ओ दुष्ट पर जय पाए हवा |
\v 15 तुमन हर न त संसार ले अउ न संसार क कोनो चीज मन ले प्रेम रखिहा,त ओमे दाऊ क प्रेम नी है |
\v 16 काबर की जे कुछ हर संसार म है,मने की शरीर क अभिलाषा अउ आंख क अभिलाषा अउ जीवन क घमण्ड,ये सब हर दाऊ कती ले नही लेकिन संसार कती ले है |
\v 17 संसार अउ संसार क अभिलाषा मन दोनोच मिटात जाथे,पर जे परमेश्वर क इक्छा पर रेंगथे ओहर हमेसेच बने रहथे |
\v 18 हे लड़का मन,ऐहर आखरी समय म है ; अउ जईसन तुमन मन सुने हवा की मसीह क बिरोध मन आए बाला है, ओकर अनुसार अब भी डेरेच अकुन मसीह बिरोधी उठ ठड़होए है ; ऐकर ले हमन जानथन की ऐहर आखरी समय है |
\v 19 ओमन हिकलथे त हमन म ले ही,पर हमन म क रहिन नही ;काबर की अगर ओमन हमन म क होतिन,त हमर संग रहतिन ; पर हिकलिन ऐकरे बर गईन की ये परगट होए जाए की ओमन सब हमन म क नी है |
\v 20 लेकिन तुमन क त ओ पवित्र ले अभिषेक होईस है,अउ तुमन सब कुछ ला जानत भी हवा |
\v 21 मैहर तुमन ला ऐकरे बर नी लिखे की तुमन मन सत्य ला नी जानथा,पर ऐकरे बर की ओला जानथा,अउ ऐकरे बर की कोनोच हर झूठ,सत्य कती ले नी है |
\v 22 झूठा कोन है ?केबल ये की जे यीशु क मसीह होए ले इनकार करथे ; अउ मसीह क बिरोधी भी ओहीच है,जे दाऊ क अउ बेटा क इनकार करथे |
\v 23 जे कोनो हर बेटा क इनकार करथे ओकर लिघे दाऊ हर भी नी है :जेहर बेटा ला माएन लेथे,ओकर लिघे दाऊ हर भी है |
\v 24 जे कुछ ला भी तुमन हर शुरू ले सुने हवा,ओहीच हर तुमन म बने रहे ; जेला तुमन हर शुरू ले सुने हवा,अगर ओहर तुमन म बने रही त तुमन हर भी बेटा म अउ दाऊ म बने रईहा |
\v 25 अउ जेकर ओहर हमर ले प्रतिज्ञा करिस है ओहर अन्नत जीवन है |
\v 26 मैहर ये गोएठ मनन ला तुमन ला ओमन क बिषय म लिखे हो,जेमन तुमन ला भारमाथे ;
\v 27 लेकिन तुमन क ओ अभिषेक जे ओकर कती ले करल गईस है,तुमन म बने रहथे ; अउ तुमन ला ऐकर प्रयोजन नही की कोनोच हर तुमन ला सिखाए,बरन जईसन ओ अभिषेक जे ओकर कती ले करल गईस है तुमन ला सब गोएठ मन ला सिखात है,अउ ऐहर सच्चा है अउ झूठ नही ; अउ जईसन ओहर तुमन ला सिखईस है ओहिच कस ही तुमन भी ओमे बने रहथा |
\v 28 तले हे लईका मन,ओमे बने रहा की जब ओहर परगट होही त हमन ला हियाव होए,अउ हमन ओकर आए पर ओकर आगु म लज्जित नी होवब |
\v 29 अगर तुमन जानथा,की ओहर धरमी है,त ऐला भी जानत होईहा की जे कोनो हर धरम क बुता करथे ओहर ओकर ले जनमिस है |
\c 3
\p \v 1 देखा,दाऊ हर हमर ले कईसन प्रेम करिस है की हमन परमेश्वर क सन्तान कहलई ; अउ हमन हन भी | ये कारन संसार हमन ला नी जाने,काबर की ओहर ओला (प्रभु यीशु मसीह )भी नी जानिस |
\v 2 हे प्रिय मन,अब हमन परमेश्वर क सन्तान हन,अउ अभी तक ले ये परगट नी होईस है की हमन का कुछ होबो !एतेक जानथन की जब ओहर परगट होही त हमन भी ओकर नियर होअब,काबर की ओके ला ओहीच कस देखब जईसन ओहर है |
\v 3 अउ जे कोनो हर ओकर पर आशा रखथे,ओहर अपन आप ला ओहीच कस पवित्र करथे जईसन ओहर पवित्र है |
\v 4 जे कोनो हर पाप करथे,ओहर व्यवस्था क बिरोध करथे ; अउ पाप त व्यवस्था क बिरोध करथे |
\v 5 तुमन जानथा की ओहर ऐकरे बर परगट होईस की पाप ला हर ले जाए ; अउ ओकर स्वभाव म पाप नी है |
\v 6 जे कोनो हर बने रहथे,ओहर पाप नी करे : जे कोनो हर पाप करथे,ओहर न त ओला देखिस है अउ न ओला जानिस है |
\v 7 हे लईका मन,कोनो भरमाए म झिन अईहा | जे हर धरम क बुता करथे,ओहिच हर ओकर नियर धरमी है |
\v 8 जे कोनो हर पाप करथे ओहर शैतान कती ले है,काबर की शैतान हर शुरुच ले पाप करत अईस है | परमेश्वर क बेटा ऐकरे बर परगट होईस की शैतान क बुता मन ला नाएस करे |  
\v 9 जे कोनो हर परमेश्वर ले जनमिस है ओहर पाप नी करे ; काबर की ओहर बिहन हर ओकर म बने रहथे,अउ ओहर पाप कईर ही नी सके काबर की परमेश्वर ले जनमिस है |
\v 10 ऐकरे ले परमेश्वर क सन्तान अउ शैतान क सन्तान जानल जाथन ; जे कोनो हर धरम क बुता नी करे ओहर परमेश्वर ले नही,अउ ओहर जेहर अपन भाई ले प्रेम नी रखे |
\v 11 काबर की जे समाचार तुमन हर शुरू ले सुने हवा,ओहर ये है की हमन ऐक दूसर ले प्रेम रखब ; 
\v 12 अउ कैन क नियर झिन बनी जेहर ओ दुष्ट ले रहिस,अउ जेहर अपन भाई ला माएर देहिस | अउ ओला कोन कारन मारिस ? ये कारन की ओकर बुता बुरा रहिस,अउ ओकर भाई क बुता धरम क रहिस |
\v 13 हे भाई मन,अगर संसार हर तुमन ल बैर करथे त अकचकाए झिन जईहा | 
\v 14 हमन जानथन की हमन मृत्यु ले पार होए के जीवन म पहुचे हन ; काबर की हमन भाई मन ले प्रेम रखथन | जेमन प्रेम नी रखे ओहर मृत्यु क दसा म रहथे |
\v 15 जे कोनो हर अपन भाई ले बैर रखथे,ओहर हत्यारा है ; अउ तय जानथस की कोनो हत्यारा म अन्नत जीवन नी रहे |
\v 16 हमन हर प्रेम ऐकरे ले जानेन की ओहर हमर बर अपन प्रान ला दे देहिस ; अउ हमन ला भी भाई मन बर प्रान देहेक बर चाही |
\v 17 पर जे कोनो क लिघे संसार क सम्पति होही अउ ओहर अपन भाई ला कंगाल देख के ओकर पर तरस नी खाए बर चाही,त ओमे परमेश्वर क प्रेम कईसन बनल रह सकथे ?
\v 18 हे लईका मन,हं बचन अउ जीभ ही ले नही,पर बुता अउ सत्य क द्वारा भी प्रेम करब |
\v 19 ऐकरे ले हमन जानब की हमन सत्य क हन ; जे गोएठ म हमर मन हमन ला दोष देही,ओहर बिषय म हमन ओकर आगु म अपन अपन मन ला ढाढस दे सकब |
\v 20 काबर की परमेश्वर हर हमर मन ले बड़खा है,अउ सब कुछ ला जानथे |
\v 21 हे प्रिय मन,अगर हमर मन हमन ला दोष नी देही,त हमन ला परमेश्वर क आगु म हियाव होथे ; 
\v 22 अउ जे कुछ हमन मागथन,ओहर हमन ला ओकर ले मिलथे,काबर की हमन ओहर हुकूम मन ला मानथन अउ जे ओला भाथे ओहीच ला करथन |
\v 23 ओकर हुकूम ये है की हमन ओकर बेटा यीशु मसीह क नाव म बिश्वास करी,अउ जईसन ओहर हमन ला हुकूम देहिस है ओकरे अनुसार अपन म प्रेम रखब |
\v 24 जे ओकर हुकुम मन ला मानथे,ओहर ओमे अउ ओहर ओमे बने रहथे : अउ ऐकरे ले,मने की ओ आत्मा ले जे ओहर हमन ला देहिस है,हमन जानथन की ओहर हमन म बने रहेल |
\c 4
\p \v 1 हे प्रिय मन,हर ऐक आत्मा क प्रतीति झिन करा,बरन आत्मा मन ला परखा की ओमन मन परमेश्वर कती ल है क नही ; काबर की डेरेच अकुन झूठा भविष्यध्दक्ता जगत क हिकेल ठड़होईन है |
\v 2 परमेश्वर क आत्मा तुमन ये रीति ले पहिचाएन सकथा : जे आत्मा हर माएन लेथे की यीशु मसीह हर शरीर म होए के अईस है ओहर परमेश्वर कती ले है,
\v 3 अउ जे आत्मा हर यीशु ला नी माने,ओहर परमेश्वर कती ले नी है ; अउ ओहीच त मसीह क बिरोध क आत्मा है,जेकर चरचा तुमन सुईन चुके हवा की ओहर आए बाल है ,अउ अब ले भी जगत म है |
\v 4 हे लईका मन,तुमन परमेश्वर क हवा,अउ तुमन हर ओमन पर जय पाए हवा ; काबर की जेहर तुमन म है ओहर ओकर ले जेहर संसार म है,बड़खा है |
\v 5 ओमन संसार क है,ये कारन ओमन हर संसार क गोएठ ला कहथे,अउ संसार हर ओमन क सुनथे |
\v 6 हमन मन परमेश्वर क हन | जेहर परमेश्वर ला जानथे,ओहर हमर सुनथे ; जेहर परमेश्वर ला नी जाने ओहर हमर नी सुने | ये नियर क हमन सत्य क आत्मा अउ भ्रम क आत्मा ला पहिचाएन लेथन |
\v 7 हे प्रिय मन,हमन अपन म प्रेम रखी ; काबर की प्रेम हर परमेश्वर ले है | जे कोनो हर प्रेम करथे,ओहर परमेश्वर ले जनमिस है अउ परमेश्वर ला जानथे |
\v 8 जेहर प्रेम नी रखे ओहर परमेश्वर ला नी जाने,काबर की परमेश्वर प्रेम है |
\v 9 जे प्रेम परमेश्वर हर हमर ले रखथे,ओहर ऐकर ले परगट होईस की परमेश्वर हर अपन ऐकलौता बेटा ला जगत म भेजिस है की हमन ओकर द्वारा जीवन पाए |
\v 10 प्रेम ऐमा नी है की हमन हर परमेश्वर ले प्रेम करेन,पर ऐमे है की ओहर हमन ले प्रेम करिस अउ हमर पाप मन क प्रायश्चित बर अपन बेटा ला भेजिस |
\v 11 हे प्रिय मन,जब परमेश्वर हर हमन ले ऐसन प्रेम करिस,त हमन ला भी अपन म प्रेम रखेक बर चाही |
\v 12 परमेश्वर ला कोनो हर कभो नी देखिस है ; अगर हमन अपन म प्रेम रखब,त परमेश्वर हर हमन म बने रहथे अउ ओकर प्रेम हमर म सिध्द होए गिस है |
\v 13 ऐहिच ले हमन हर जानथन की हमन ओमे बने रहथन ,अउ ओहर हमन म ; काबर की ओहर अपन आत्मा म ले हमन ला देहिस है |
\v 14 हमन मन देख भी लेहे हन अउ गवाही देहथन की दाऊ हर बेटा ला जगत क उध्दारकर्ता कईर के भेजिस है |
\v 15 जे कोनो हर ऐला माएन लेथे की यीशु हर परमेश्वर क बेटा है,परमेश्वर हर ओमे बने रहथे,अउ ओहर परमेश्वर म |
\v 16 जे प्रेम परमेश्वर हर हमर ले रखथे,ओके ला हमन हर जाएन गए हन अउ हमन ला ओकर बिश्वास है | परमेश्वर प्रेम है,अउ जे प्रेम म बने रहथे ओहर परमेश्वर म बने रहथे ,अउ परमेश्वर हर ओमे बने रहथे |   
\v 17 ऐकरे ले प्रेम हमन म सिध्द होईस की हमन ला न्याय क दिन म हियाव होए ; काबर की जईसन ओहर है ओहीच कस संसार म हमन भी हन |
\v 18 प्रेम म भय नी होए,बरन सिध्द प्रेम हर भय ला दूर करथे ; काबर की भय क सम्बन्ध दण्ड ले होथे,अउ जे भय करथे ओहर प्रेम म सिध्द नी होईस | 
\v 19 हमन ऐकरे बर प्रेम करथन,की आगु म ओहर हम ले प्रेम करिस |
\v 20 अगर कोनो हर कही, ''मैहर परमेश्वर ले प्रेम करथो,'' अउ अपन भाई ले बैर रखही त ओहर झूठा है ; काबर की जे अपन भाई ले जेला ओहर देखिस है प्रेम नी रखे,त ओहर परमेश्वर ले भी जेला ओहर नी देखिस है प्रेम नी रख सकही |
\v 21 ओकर ले हमन ला ये हुकूम मिलिस है,कि जे कोनो हर परमेश्वर ले प्रेम रखथे ओहर अपन भाई ले भी प्रेम रखे |
\c 5
\p \v 1 जेकर ये बिश्वास है की यीशु ही मसीह है,ओहर परमेश्वर ले उत्पन्न होईस है ; अउ जे कोनो हर उत्पन्न करे बाला ले प्रेम रखथे,ओहर ओकर ले भी प्रेम रखथे जे ओकर ले उत्पन्न होईस है |
\v 2 जब हमन परमेश्वर ले प्रेम रखथन अउ ओकर हुकूम ला मानथन,त ऐकरे ले हमन मन जानथन की हमन परमेश्वर क सन्तान मन ले प्रेम रखथन |
\v 3 काबर की परमेश्वर ले प्रेम करे बर ये है की हमन ओकर हुकूम मन ला मानी ; अउ ओकर हुकूम मन कठिन नी है |
\v 4 काबर की जे कोनो हर परमेश्वर ले उत्पन्न होईस है,ओहर संसार पर जय पाथे ; अउ ओ बिजय जेकर ले संसार पर जय मिलथे हमर बिश्वास है |
\v 5 संसार म जय पाए बाला कोन है ? केबल ओहर जेकर ये बिश्वास है की यीशु हर परमेश्वर क बेटा है |
\v 6 ऐहिच है जेहर पानी अउ लहू क द्वारा आए रहिस,मने की यीशु मसीह : ओहर न केबल पानी क द्वारा बरन पानी अउ लहू दोनोच क द्वारा आए रहिस |
\v 7 अउ जे गवाही देथे,ओहर आत्मा है ; काबर की आत्मा सत्य है |
\v 8 गवाही देहे बाला तिन है,आत्मा,अउ पानी,अउ लहू ; अउ तिनोच झन ऐक ही गोएठ म सहमत है |
\v 9 जब हमन मन लोग मन क गवाही माएन लेथन,त परमेश्वर क गवाही त ओकर ले बईढ़ के है ; अउ परमेश्वर क गवाही ये है की ओहर अपन बेटा क बिषय म गवाही देहिस है |
\v 10 जेहर परमेश्वर क बेटा पर बिश्वास करथे ओहर अपन ही म गवाही रखथे | जेहर परमेश्वर पर बिश्वास नी करिस ओहर ओला झूठा ठहरईस,काबर की ओहर ओ गवाही पर बिश्वास नी करिस जेला परमेश्वर हर अपन बेटा क बिषय म देहिस है |
\v 11 अउ ओ गवाही ये है की परमेश्वर हर हमन ला अन्नत जीवन देहिस है,अउ ये जीवन ओकर बेटा म है |
\v 12 जेकर लिघे म बेटा हे,ओकर लिघे म जीवन हे; अउ जेकर लिघे म परमेश्वर का बेटा नी हे,ओकर लिघे म जीवन भी नी हे |
\v 13 मैहर तुमन ला,जे परमेश्वर क बेटा क नाव पर बिश्वास करत हवा,ऐकरे बर लिखे हो की तुमन हर जाएन ला की अनंत जीवन तुमन क है |
\v 14 अउ हमन ला जे ओकर आगु म हियाव होथे,ओहर ये है ; की अगर हमन ओकर इक्छा क अनुसार कुछ भी मांगथन,त ओहर हमर सुनथे |
\v 15 जब हमन मन जानथन की जे कुछ हमन मागथन ,ओहर हमर सुनथे,त ऐला भी जानथन की जे कुछ हमन हर ओकर ले मांगेन,ओला हमन पाएन |
\v 16 अगर कोनो हर अपन भाई ला ऐसन पाप करत देखही जेकर फर मृत्यु नी होए,त बिनती करे,अउ परमेश्वर ओला ओमन बर,जेमन मन ऐसन पाप करीन है जेकर फर मृत्यु नी है,जीवन देही | पाप ऐसन भी होथे जेकर फर मृत्यु है ;  ऐकर बिषय म मैहर बिनती करे बर नी कहो |
\v 17 सब नियर क अधरम त पाप है,लेकिन ऐसन पाप भी है जेकर फर मृत्यु नी है |
\v 18 हमन जानथन,की जे कोनो हर परमेश्वर ले जनमिस है,ओहर पाप नी करे ; पर जेहर परमेश्वर ले जनमिस है,ओला ओहर बचाए रखथे,अउ ओ दुष्ट ओला छुए भी नी पाए |
\v 19 हमन जानथन की हमन मन परमेश्वर ले हन,अउ सब संसार ओ दुष्ट क बश म है |
\v 20 हमन ये भी जानथन की परमेश्वर क बेटा आए गईस है अउ ओहर हमन ला समझ देहिस है की हमन ओ सच्चा ला पहिचानी ; अउ हमन ओमे जेहर सत्य है,मने की ओकर बेटा यीशु मसीह म रहथन | सच्चा परमेश्वर अउ अन्नत जीवन ऐहिच है |
\v 21 हे लईका मन,अपन आप ला मूरत मन ले बचाए रखा |
