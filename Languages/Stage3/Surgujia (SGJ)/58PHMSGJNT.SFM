\id PHM
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलेमोन
\toc1  फिलेमोन
\toc2  फिलेमोन
\mt1  Philemon
\mt1 फिलेमोन
\c 1
\p \v 1 पौलुस कती ले जेहर मसीह यीशु क कैदी है, अउ भाई तीमुथियुस कती ले हमर प्रिय सहकर्मी फिलेमोन,
\v 2 अउ बहिन अफफिया,अउ हमर संगी (साथी) योध्दा अरखिप्पुस अउ फिलेमोन क घर क कलीसिया क नाव : 
\v 3 हमर दाऊ परमेश्वर अउ प्रभु यीशु मसीह कती ले अनुग्रह अउ शान्ति तुमन ला मिलत रहे |
\v 4 मैहर हमेसेच परमेशवर क धन्यवाद करथो,अउ अपन प्रार्थना मन मे भी तुमन ला स्मरन करथो,
\v 5 काबर की मैहर तोर ओ प्रेम अउ बिश्वास क चरचा सुनथो,जेहर सब पवित्र मैनसे मन क संग अउ प्रभु यीशु पर है |
\v 6 मैहर प्रार्थना करथो की बिश्वास म तोर सहभागी होए बर,तुमन मन क सब भलाई क पहिचान म,मसीह बर प्रभावशाली होए |
\v 7 काबर की हे भाई,मोला तोर प्रेम ले डेरेच आनन्द अउ शान्ति मिलथे,ऐकरे बर की तोर द्वारा पवित्र मैनसे मन क मन ला हरा-भरा हो गईस है |
\v 8 ऐकरे बर यय्दपी मोला मसीह म बड़खा साहस है की जे गोएठ ला ठीक है,ओकर हुकूम तोला दो |
\v 9 तबो ले मुझ बुड़हउ पौलुस का जे अब मसीह यीशु बर कैदी है,ऐहर अउ भी भला जाएन पड़िस की प्रेम ले बिनती करहु |
\v 10 मैहर अपन लईका उनेसिमुस बर,जेहर मोर ले मोर कैद म जनमिस है,तोर ले बिनती करथो |
\v 11 ओहर त आगु तोर कुछेक बुता क नी रहिस,पर अब तोर अउ मोर दोनोच क बड़बुता क है |
\v 12 ओहिच ला मने की जेहर मोर हृदय क टुकरा है,मैहर तोर लिघे लौटाए देहे हों |
\v 13 ओला मैहर अपन ही लिघे रखे बर चाहत रहे की ओहर तोर कती ले ये कैद म जे सुसमाचार क कारन है,मोर सेवा करही |
\v 14 पर मैहर तोर इक्छा क बिन कुछ भी करे बर नी चाहे,कि तोर ये कृपा दबाव ले नही पर आनन्द ले हो |
\v 15 काबर की का जाने ओहर तुर ले कुछ दिन तक बर ऐही कारन अलग होईस की हमेसेच तोर लिघे रहे |
\v 16 लेकिन अब ले दास निएर नही बरन दास ले भी उत्तम,मने की भाई क समान रहे,जेहर मोर त बिशेष प्रिय हैएच ही,पर अब शरीर म अउ प्रभु म भी,तोर भी बिशेष प्रिय होए |
\v 17 तले अगर तय हर मोला अपन सहभागी समझथस,त ओला ऐहिच नियर गरहन करा जैसन मोला |
\v 18 अगर ओकर तोर कुछोच हानि करिस है,या ओकर पर तोर कुछोच भी आत आहे,त मोर नाव म लिख लेहे रह |
\v 19 मै पौलुस हर अपन हाथ ले लिखत आहो की मैहर आप भईर देहु ; अउ ऐकर खे क कुछ भी जरूरत नी है की मोर करजा ला जेहर तोर पर है ओहर तय ही हस |
\v 20 हे भाई,ये आनन्द मोला प्रभु म ओत्र कती ले मिलिस आहे | मसीह म मोर जीव ला हरियर (हरा-भरा) कईर दे |
\v 21 मैहर तोर आज्ञाकारी होए क भरोशा रईख के तोला लिखत आहों ,अउ ऐला जानथो की जेला मैहर कहथो,तय हर ओकर ले कहो बईढ़ के करबे |
\v 22 अउ ये भी की मोर बर ठहरे क जगहा तियार रखा | मोला आशा है की तुमन मन क प्रार्थना मन क द्वारा मैहर तुमन ला दे देहल जाहू |
\v 23 इपफ़्रास जेहर यीशु म मोर संग कैद है,
\v 24 अउ मरकुश अउ अरिस्तार्खुस अउ देमास अउ लूका जेहर मोर सहकर्मी है,ऐमन क तुमन ला नमस्कार |
\v 25 हमर प्रभु यीशु मसीह क अनुग्रह तुमन मन क आत्मा पर होवत रहे | आमीन |
