\id ACT
\ide UTF-8 
\rem Copyright Information: Creative Commons Attribution-ShareAlike 4.0 License 
\h  प्रेरितों के काम
\toc1  प्रेरितों के काम
\toc2  प्रेरितों के काम
\mt1  Acts
\mt1 प्रेरितों के काम
\c 1
\p \v 1 हे थियुफिलुस,मैहर आगू क पुस्तक म ओ सबेच गोएठ क बिषय म लिखे जेला यीशु हर शुरू ले करत अउ सिखात रहिस,
\v 2 ओ दिन तक ले जबले यीशु हर ओ प्रेरित मन ला जेमन ला यीशु हर चुने रहिस पवित्र-आत्मा क द्वारा हुकूम देई के उपर उठाये नी गईस |
\v 3 यीशु हर दुख उठाये क बाद डेरेच से पक्का सबूत से अपन आप ला ओमन के जीवित दिखईस,अउ चालीस दिन तक ले ओमन ला दिखई देत रहिस,अउ परमेश्वर क रायेज क गोएठ करत रहिस |
\v 4 अउ ओमन से भेटाए के ओमन ला हुकूम देहिस,''यरुशलेम ला झिन छोड़ीहा,लेकिन दाऊ क ओ कसम क पूरच होए क आसरा लगाए रहा,जेकर चरचा तुमन मोर से सूइन लेहे हवा |
\v 5 काबर कि यूहन्ना हर त पानी म बतिस्मा देहिस हे लेकिन थोर दिन क बाद म तुमन पवित्र-आत्मा ले बपतिस्मा पईहा |
\v 6 तले ओमन मन जूईट के यीशु ले पूछिन, ''हे प्रभु,का तय ऐहीच समय इस्त्राएल ला रायेज फेर देबे ?''
\v 7 यीशु हर ओमन ले कहिस, ''ओ समय अउ काल ला जाने बर,जेला दाऊ हर अपन ही अधिकार म रखे हे,तुमन क बूता नी हे |
\v 8 लेकिन जब पवित्र-आत्मा आही त तुमन सामर्थ्य पईहा ; अउ यरुशलेम अउ सबेच यहूदिया अउ सामरिया म,अउ जगत क आखरी तक ले मोर गवाह होईहा |''
\v 9 ऐला कहिके यीशु ओमन क देखते देखत उपर म उठाए लेहल गईस,अउ बादर ह ओला ओमन क आऐख ले लुकाए लेहिस |
\v 10 यीशु क जात समय म जब ओमन अकाश कती ला ताकत रहिन,त देखा,दूई मैनसे मन उजर कपरा पहिनल ओमन क लिघे म आए ठड़होइन,
\v 11 अउ ओमन ले कहिस, ''हे गलीली मैनसे मन,तुमन काबर ठड़होए अकाश कती ला देखथा ?ऐहिच यीशु जेहर तुमन ज ले स्वर्ग म उठाए लेहल गए हे,जे रीती ले तुमन ओला स्वर्ग म जात देखे हवा ओहिच रीती ले यीशु हर फिर आही |''
\v 12 तब ओमन जैतून नाम क पहार ले जो यरुशलेम क लिघे ऐक सब्द क दिन क दूरी म हे,यरुशलेम लवटीन |
\v 13 जब ओमन हूवा पहुचिन त ओ अटारी म गईन,जिहा पतरस अउ यूहन्ना अउ याकूब अउ अन्द्रियास अउ फिलिप्पुस अउ थोमा अउ बरतुल्मै अउ मत्ती अउ हलफई क बेटा याकूब अउ शमौन जेलोतेस अउ याकूब क बेटा यहूदा रहत रहिन |
\v 14 ऐमन सब कई झन डऊकी अउ यीशु क दाई मरियम अउ ओकर भाई मन क संग ऐक चित होए के प्रार्थना म लगे रहिन |
\v 15 ओहिच दिन मन म पतरस भाई मन क मांझा म जेमन ऐक सव बीस मैनसे क लगभग     रहिन ,ठड़होए के कहे लागिस,
\v 16 ''हे भाई मन,जरुरेच रहिस की पवित्र शास्त्र क ओह लेख ह पूरा होही जे पवित्रआत्मा हर दाउद क मुह से यहूदा क बिषय म,जे यीशु ला पकड़वाये बाला क मुखिया रहिस,आगू ले कहे रहिस |
\v 17 काबर की ओहर तो हमन म गिनल गईस,अउ ऐ सेवकाई म सहभागी होईस |
\v 18 (ओहर अधर्म क कमाई ले ऐक खेत(बारी)खरिदिस(बेसईस),अउ मुड़ क बल गिरीस अउ ओकर पेट फ़ुईट गईस अउ ओकर सब पोटा मन हिकेल गईस |
\v 19 ऐ गोएठ ला यरूशलेम क सब रहे बाला मन जाएन गईन,अउ हिया तक की ओ खेत क नाम ओकर भाषा म 'हकलदमा' मने की 'लहू क खेत'पड़ गईस |)
\v 20 भजन संहिता म लिखल आहे,'ओकर घर उजेड़ जाही,अउ ओमे कोनो झिन बसे,'अउ ओकर पद ला दूसर कोनो ले लेही |'
\v 21 ऐकरे बर जेतेक दिन तक प्रभु यीशु हर हमर संग म आत-जात रहीस-मने की यूहन्ना क बपतिस्मा ले लेके ओकर हमर लिघे ले उठाए जाए तक जे मैनसे मन बराबर हमर संग म रहिन,
\v 22 उचित हे की ओमे ले ऐक मैनसे हमर संग ओकर जी उठे क गवाह होए जाए |''
\v 23 तब ओमन दूई झन मन ला खड़ा करीन,ऐक यूसुफ ला जेहर बर-सबा कहलात रहिस,जेकर उप नाम यूसतुस हे,दूसर मत्तियाह को,
\v 24 अउ ये प्रर्थना करीन,''हे प्रभु,तय जो सब क मन ला जानथस,ऐला परगट कर की ऐमन दोनोच झन मन ले काके चुने हस,
\v 25 की ओहर ऐ सेवकाई अउ प्रेरिताई क पद ला लेही,जेला यहूदा हर छोयेड़ के अपन जगहा ले रेंग देहिस हे |''
\v 26 तब ओमन ओकर बर चिठ्ठी डालिन,अउ चिठ्ठी मत्तियाह क नाम म हिकलिस |तले ओहर उन ग्यारह प्रेरितों क संग म गिनल जाही |
\c 2
\p \v 1 जब पिन्तेकुस्त क दिन अईस,त ओमन सब ऐक जगहा म जूटीन |
\v 2 ऐका ऐक अकाश ले बड्खा आंधी क जईसन सनसनाहत क गोएठ होईस,अउ ओकर से सबेच घर ह जिहा ओमन बैईठे रहीन,गूईज गईस |
\v 3 अउ ओमन ला आग जैसन जीभ फटत दिखाई देहिस अउ ओमन म से सब झन पर आए ठहरिस |
\v 4 अउ ओमन सब झन पवित्र आत्मा से भईर गईन,अउ जे प्रकार पवित्र आत्मा हर गोठियाए क सामर्थ्य देहिस,ओमन अन्य-अन्य भाषा गोठियाए लागिन |
\v 5 अकाश क खालहे क हर जाति मन म से भक्त यहूदी मन यरुशलेम म रहत रहिन |
\v 6 जब ऐ शब्द होईस त भीड़ लईग गईस अउ मैनसे मन घबराए गईन,काबर की सब झन मन ला ऐहिच सूनाई देहत रहिस  कि ऐमन मोरेच भाषा म गोठियात आहे |
\v 7 ओमन सब झन अकचकाए अउ अचम्भित होए के कहे लागिन,''देखा,ऐमन जेला गोठियात हे का सब झन मन गलीली नी हे ?
\v 8 त फिर काबर हमन मे से हर ऐक झन अपन-अपन जनम-भूमी क भाषा सुनत हन ?
\v 9 हमन जो पारथी अउ मदी अउ एलामी अउ मेसोपोटामिया अउ यहूदिया अउ कप्पदूकिया अउ पुन्तुस अउ आसिया,
\v 10 अउ फ्रूगिया अउ पमफूलिया अउ मिस्त्र अउ लीबिया देश क जे कुरेने क आसे-पासे म हे,ऐ सब देश क रहे बाला मन अउ रोम क रहे बाला मन,
\v 11 मने कि यहूदी अउ यहूदी मत क धारन करे बाला मन,क्रेती अउ अरबी मन भी हे,लेकिन अपन-अपन भाषा म ओमन से परमेश्वर क बड्खा-बड्खा बूटा क चर्चा सुनत ही |''
\v 12 अउ ओमन सब झन चकित होइन अउ घबराए के ऐक दूसर से कहे लागिन,''ऐ का होवथे ?''
\v 13 लेकिन दूसर मन ठ्ठा कईर के कहे लागिन,''ओमन तो नावा दारू क नशा म हे |''
\v 14 तब पतरस ओ ग्यारह क संग म ठणहोईस अउ किरलाए के गोठियाए लागिस,''हे यहूदी मन अउ हे यरूशलेम क सब रहे बाला मन,ऐला जाएन ला,अउ कान ला लगाए के मोर गोएठ ला सूना |
\v 15 जैसन तुमन समझत आहा,ऐमन नशा म नी हे,काबर कि अझे तो पहर हर दिन चढिसे |
\v 16 लेकिन ऐहर ओ गोएठ ह हे,जेला योएल भविष्यध्द्क्ता क द्वारा कहल गईसे 
\v 17 परमेश्वर हर कहथे,कि आखरी दिन म ऐसन होही की मैहर अपन आत्मा ला सब मैनसे मन पर उडेलूहु,अउ तुमन क बेटा-बेटी मन भविष्यवाणी करही,अउ तुमन क जवान मन दर्शन देखही,अउ तुमन क पुरनिए मन सपना देखही | 
\v 18 बरन मैहर अपन कमिया अउ अपन कमनिन मन पर भी उन दिन मन मे अपन आत्मा म ले उडेंलहू अउ ओमन भविष्यवाणी करही |
\v 19 अउ मैहर उपर अकाश म अद्भुत बूटा ला अउ खालहे धरती पर चिन्ह,मने की लहू अउ आगी अउ कूहिरा क बादर दिखाहू |
\v 20 प्रभु क महान अउ तेजस्वी दिन क आए क आगू बेर(सूर्य)ह अन्धार अउ जोन ह लहू निएर होए जाही |
\v 21 अउ जे कोनो हर प्रभु क नाम लेही,ओह उध्दार पाही |
\v 22 ''हे इस्त्राएलिय मन,ऐ गोएठ ला सूना : यीशु नासरी ऐक मैनसे रहिस जेकर परमेश्वर कती ले होए क प्रमान क ओ सामर्थ्य क बूता अउ आश्चर्य क बूता अउ चिन्ह ले प्ररगट हे,जे परमेश्वर हर तुमन मन क मांझा म ओकर द्वारा कईर के देखईस जेला तुमन आपही जानथा |
\v 23 ओहिच यीशु ला,परमेश्वर क ठहराल गईस मनसा अउ आगू क ज्ञान क अनुसार धरवाए गईस,तुमन अधर्मी मन क हाथ से क्रूस पर चड़हाए के मायेर देहा |
\v 24 लेकिन ओहिच यीशु ला परमेश्वर हर मृत्यु क बन्धन ले छुड़ाए के जिलईस,काबर की ऐ होए नी सकत रहिस,कि ओहर ओमन क बस म रहतिस |
\v 25 काबर कि दाउद ओकर बिषय म कहथे,'मैहर प्रभु ला सर्वदा अपन आगू म देखत रहिस काबर कि ओहर मोर जेवनी कती हे,तले मैहर डेग न दो |
\v 26 ऐहिच कारन मोर मन ह आनन्दित होए,अउ मोर जीभह मगन होईस,बरन मोर काया हर भी आशा म बने रही |
\v 27 काबर कि तय मोर प्रान ला नरक क जगहा म नी छोडबे,अउ न अपन पवित्र जन ला सड़े बर देबे |
\v 28 तय हर मोला जीवन क डगर ला बताए हस ; तय मोला अपन दर्शन क द्वारा आनन्द से भईर देबे |'
\v 29 ''हे भाई मन,मैहर कुलपति दाउद क बिषय म तुमन क  साहस क संग म कह सकथो,कि यीशु हर मईर गिस अउ गाड़ल भी गईस अउ ओकर कबर आयेज तक ले हमर हिया आहे |
\v 30 यीशु हर भविष्यध्दक्ता रहिस,यीशु हर जानत रहिस कि परमेश्वर हर मोर से कसम खईस हे कि मैहर तोर वंश म से ऐक मैनसे ला तोर सिंहासन म बैठाहू 
\v 31 ओहर होए बाला गोएठ ला आगू ही ले देईख के मसीह  क जी उठे क बिषय म भविष्यवाणी करिस की ओकर प्रान ला नरक लोक म नी छोड़ीस अउ न ओकर देह ला सरे देहिस | 
\v 32 ऐहिच यीशु ला परमेश्वर ह जिलईस, जेकर हमन सब गवाह हन | 
\v 33 ये मंधे क परमेश्वर क जेवनी हाथ ले सर्वोच्च पद ला पाए के,अउ दाऊ से ओहर पवित्र आत्मा लेके जेकर कसम खाल गए रहिस,ओहर ऐला उझेल देहिस जेला तुमन देखत अउ सुनत हा |
\v 34 काबर की दाउद त स्वर्ग पर नी चढिस ;लेकिन ओहर आप कहथे,प्रभु ह मोर प्रभु से कहिस,मोर जेवनी म बैईठ,
\v 35 जबले कि मैहर तोर बैरी मन ला तोर गोड़ कती क चवकी नी कईर देहू तबले |
\v 36 तले अब इस्त्राएल क सब घराना निश्चित रूप म जाएन लेही की परमेश्वर हर ओहिच यीशु ला जेला तुमन क्रूस म चढाए देहा,प्रभु ठहरईस अउ मसीह भी |''
\v 37 तब सुने बाला मन क हृदय बेढाए गईस,अउ ओमन पतरस अउ प्रेरित मन से पूछे लागिन,''हे भाई मन,हमन का करी ?''
\v 38 पतरस हर ओमन से कहिस,''मन फिरावा,अउ तुमन म से हर ऐक झन अपन-अपन पाप क क्षमा बर यीशु मसीह क नाम म बपतिस्मा ला ;त तुमन पवित्र आत्मा क दान पईहा |
\v 39 काबर की ये प्रतिज्ञा ला तुमन क,अउ तुमन क सन्तान,अउ ओ सब दूर-दूर क मैनसे मन बर हे जेमन ला प्रभु हमर परमेश्वर अपन लिघे बुलईसे |''
\v 40 ओहर हर अउ डेरेच गोएठ ले गवाही दे देके समझईस की अपन आप ला ये टेड़हा जाति से बचाए रहा |
\v 41 तले जेमन ओकर(पतरस) क बचन ला गरहन करीन ओमन बपतिस्मा लेहीन ; अउ ओहिच दिन तिन हजार मैनसे मन ओमे मिल गईन |
\v 42 अउ ओमन प्रेरित मन से शिक्षा लेहे बर,अउ बिनती करे बर लवलीन रहिन |
\v 43 अउ सब मैनसे मन पर भय छाए गईस,अऊ डेरेच अद्भुद बुता अउ चिन्ह प्रेरित मन क द्वारा परगट होत रहिस |
\v 44 अउ सब बिश्वास करे बाला मन जुटे रहिन,अउ ओमन क सबेच चीज ह साझा क रहिस |
\v 45 ओमन अपन-अपन धन अउ चीज मन ला बेच-बेच के जैसन जेकर जरूरत होत रहिस बायेट देहत रहिन |
\v 46 ओमन रोज दिन ऐक मन होए के मन्दिर म जुटत रहिन,अउ घर-घर रोटी तोड़त अउ आनन्द अउ मन क सिधई से भात खात रहिन |
\v 47 अउ परमेश्वर क स्तुति करत रहीन,अउ सब मैनसे मन ओमन से खुश रहिन : अउ जेहर उध्दार पात रहिस,ओला प्रभु हर रोज ओमन मे मिलाए देत रहिस |
\c 3
\p \v 1 पतरस अउ यूहन्ना हर तिसर पहर(बेरा)म बिनती करे बर मन्दिर म जात रहिन |
\v 2 अउ मैनसे मन ऐक जनम क लेंगडा ला लानत रहिन,ओला ओमन मन रोज मन्दिर क ओ दूरा म जेहर 'सुन्दर ' कहलाथे,बैइठा देहत रहिन कि ओहर मन्दिर म आए जाए बाला मन ज भीख मांगे |
\v 3 जब ओहर पतरस अउ यूहन्ना ला मन्दिर म जात देखिस,त ओमन से भीख मांगिस |
\v 4 पतरस हर यूहन्ना क संग म ओकर कती धयान से देख के कहिस,''हमर कती ला देख !'' 
\v 5 तले ओहर ओमन से कुछू पाए क आशा करत,ओमन कती ताकेक लागिस |
\v 6 तब पतरस हर कहिस,चांदी अउ सोना तो मोर ज नी हे,लेकिन जेहर मोर ज आहे ओला तोला देहत आहो ; यीशु मसीह नासरी क नाम से चईल-फिर |''
\v 7 अउ पतरस हर ओकर जेवनी हाथ ला धईर के ओला उठइस ; अउ तुरतेच ओकर गोड़ अउ ठेगना म बल आए गिस |
\v 8 ओहर उछेल के ठड़होए गिस अउ रेंगे-कूदे लागिस | अउ रेंगत,अउ कूदत,अउ परमेश्वर क स्तुति करत ओमन क संग म मन्दिर म गईस |
\v 9 सब मैनसे मन ओला रेगत-बुलत अउ परमेश्वर क स्तुति करत देईख के,
\v 10 ओके ला पहिचाएन लेहिन की ऐहर ओहिच हे जेहर मन्दिर क 'सुन्दर'दूरा पर बैईठ के भीख मांगत रहिस ; अउ ओ घटना ले जो ओकर संग म होए रहिस ओमन डेरेच अचम्भित अउ अकचकाए गिन |
\v 11 जब ओहर पतरस अउ यूहन्ना ला पकड़ल रहीस,त सब झन मैनसे मन डेरेच आर्श्चय करत ओ ओसारे म जेहर सूलेमान क कहलाथे,ओकर लिघे कूदत अईन |
\v 12 ऐला देईख के पतरस हर मैनसे मन से कहिस,''हे इस्त्राएली मन,तुमन ये मैनसे पर काबर आश्चर्य करथा,अउ हमर कती ला काबर ये मंधे ले देखथा की माना हमन ही अपन सामर्थ्य अउ भक्ति ले ऐला रेंगे-बूले क लायेक बनाए देहेन |
\v 13 अब्राहम अउ इसहाक अउ याकूब क परमेश्वर,हमर पूर्वज क परमेश्वर हर अपन कमिया यीशु क महिमा करिस,जेला तुमन मन पकड़वाए देहा,अउ जब पिलातुस हर यीशु ला छोयेड़ देहे क बिचार करिस,तब तुमन ओकर आगू म यीशु मसीह क इनकार करा |
\v 14 तुमन मन ओ पवित्र अउ धर्मी क इनकार करा,अउ बिनती करा की ऐक हतियारा ला तुमन बर छोयेड़ देहल जाए कहा ;
\v 15 अउ तुमन जीवन क कर्ता ला मायेर देहा,जेला पवित्र-परमेश्वर हर मरे म ले जिलईस ; अउ ये गोएठ क हमन गवाह हन |
\v 16 अउ ओकरे नाम हर,ओ बिश्वास क द्वारा जेहर ओकर नाम म हे,ये मैनसे ला जेला तुमन देखथा अउ जानथा भी की सामर्थ्य (शक्ति) देहिस हे | ओहिच बिश्वास हर जे ओकर द्वारा हे,ऐला तुमन सब क आगू म ऐकदमेछ भला चंगा कईर देहिस हे |
\v 17 ''अब हे भाई मन,मैहर जानथो कि ऐ बूटा ला तुमन जाएन के नी करे हा,अउ ओहिच कस तुमन क मुखिया मन भी करीन |
\v 18 लेकिन जे गोएठ ला परमेश्वर हर सब भविष्यध्दक्ता मन क मुह ले आगूच ले बताए देहे रहिस,की ओकर मसीह हर दुख उठाही,ओमन ला ऐहिच रीती ले पूरा करिस |
\v 19 ऐकरे बर,मन फिरावा अउ फिर आवा की तुमन क पाप मिटाल जाही जेकर बर प्रभु क आगू म अराम (बिस्राम)क दिन आही,
\v 20 अउ ओहर यीशु ला भेजिस जेहर तुमन बर आगू ले मसीहा ठहराल गईस रहिस |
\v 21 जरुरेच हे की ओहर स्वर्ग म ओ समय तक रही जबले की ओहर सब गोएठ ला सुधायेर नी कईर लेही जेकर चर्चा प्राचीन काएल ले परमेश्वर हर अपन पवित्र भविष्यध्दक्ता मन क मुह ले कहिस हे |
\v 22 जेकस की मूसा हर कहिस,'प्रभु परमेश्वर तुमन क भाई मन से तुमन बर मोर जैसन ऐक भविष्यध्दक्ता उठाही,जे कुछू ओहर तुमन से कही,ओला सुनिहा |
\v 23 लेकिन हर मैनसे मन जो ओ भविष्यध्दक्ता क नी सुनही,मैनसे मन से नाश करल जाही |'
\v 24 अउ शमूएल ले लेईके ओकर बाद बाला मन तक जेतेक भविष्यध्दक्ता मन गोठियाए रहिन ओ सब ये दिन मन क खबर देहिस हे |
\v 25 तुमन भविष्यध्दक्ता मन क सन्तान मन अउ ओ वाचा क भागी हा,जेला परमेश्वर ह तुमन क पूर्वज मन ले बांघिस हे,जब ओहर अब्राहम ले कहिस,'तोर बंश क द्वारा धरती क सब घर बाला मन आशीष पाही |'
\v 26 परमेश्वर हर अपन कमिया ला उठाए के आगू ले तुमन क लिघे भेजिस,की तुमन मन से हर ऐक झन क ओकर बुराई ले फेर के आशीष देही |''
\c 4
\p \v 1 जब ओमन मैनसे मन से ऐला कहत रहिस,त याजक अउ मन्दिर क सरदार अउ सदूकी मन ओमन क उपर म चईढ अईन |
\v 2 काबर की ओमन डेरेच रिसीअईन कि ओमन मैनसे मन ला सिखात रहिन अउ यीशु क गवाही देई-देई के मरल मन ले जिए क गोएठ करत रहिन |
\v 3 ओमन मन पतरस अउ यूहन्ना ला धईर के दूसर दिन तक जेल म रखिन काबर की सांझ होए गए रहिस |
\v 4 लेकिन बचन क सुने बाला मन ले डेरेच झन मन बिश्वास करीन,अउ ओमन क गिनती पाच हजार मैनसे मन लगभग होए गिन |
\v 5 दूसर दिन ऐकस होईस की ओमन क सरदार अउ पुरनिय अउ शास्त्री |
\v 6 अउ महा याजक हन्ना अउ कईफा अउ यूहन्ना सिकन्दर अउ जेतेक महा याजक क घर क रहिन,सबेच झन यरूशलेम म जुटीन |
\v 7 अउ ओमन(पतरस अउ यूहन्ना)ला मांझा म ठड़वाए के पूछे लागिन,की तुमन मन ये बूटा ला कोन सामर्थ अउ कोन नाव ले करे हवा ?
\v 8 तब पतरस हर पवित्र आत्मा ले भईर के ओमन से कहिस |
\v 9 हे मैनसे मन क सरदार मन अउ पुरनिय मन,ये कमजोर मैनसे से भलाई करल गईसे,अगर आयेज हमर ले ऐकर बिषय म पूछ ताछ करल जाथे,की ओहर कईसन बढ़िया होईस |
\v 10 त तुमन सब झन अउ सब इस्त्राएली मन जाएन जावा की यीशु मसीह नासरी क नाम म जेला तुमन क्रूस म  चढ़ाए देहा,अउ परमेश्वर हर मरल मन ले जीअईस,ऐ मैनसे हर तुमन क आगू म भलेच चंगा ठड़होईस हे |
\v 11 ऐहर ओहिच पखना हे जेला तुमन राज मिस्त्री मन घिन (तुछ)जाने हवा अ ओहर कोनहा क मुखिया पखना होए गईस |
\v 12 अउ कोनो दूसर क द्वारा उध्दार नी हे,काबर की स्वर्ग क खालहे अउ मैनसे मन क मांझा म अउ कोनो दूसर नाम नी देहल गईस हे,जेकर द्वारा हमन उध्दार पाए सकब |''
\v 13 जब ओमन मन पतरस अउ यूहन्ना क हियाव ला देखिन,अउ ऐला जानिन की ऐमन अनपढ़(बिन पढ़ल)अउ सहज मैनसे मन हे,त आश्चर्य करीन ; फिर ओमन ला चिनहिन कि ऐमन यीशु क संग रहिन हे |
\v 14 ओ मैनसे ला जेहर बढ़िया होय गए रहिस,ओमन संग ठड़होल देख के,ओमन क बिरोध म कुछू नी कहे सकिन |
\v 15 लेकिन ओमन ला सभा क बाहिर कती जाए बर हुकूम देके,ओमन अपन म सोचे लागिन,
\v 16 ''हमन ये मैनसे मन संग का करी ? काबर की यरूशलेम क सब रहे बाला मन पर परगट हे,कि ऐमन क द्वारा ऐक प्रसिध्द चिन्ह देखाल गईस हे ; अउ हमन ओकर इनकार नी करे सकब |
\v 17 लेकिन ऐकरे बर की ये गोएठ ह मैनसे मन मे अउ बगरा झिन बगरे,हमन ओमन ला धमकाबो,की तुमन ये नाम से फिर कोनो मैनसे मन से गोएठ झिन करा |''
\v 18 तब ओमन ला बुलवईन अउ चेताए के ऐ कहिन,कीयीशु क नाम म कुछो भी नी गोठीएईहा अउ न सिखईहा |''
\v 19 लेकिन पतरस अउ यूहन्ना मन ओमन के जवाब देहिन,''तुमन ही फईसला करा ; का ऐहर परमेश्वर क लिघे भला हे कि हमन परमेश्वर क गोएठ ले बईड़ के तुमन क गोएठ ला मानबो |
\v 20 काबर की ऐहर हमन से से नी होए पाही,की जेला हमन देख हन अउ सुने हन ओला नी कहबो |''
\v 21 तब ओमन मन ओमन के अउ धमकाए के छोयेड़ देहिन,काबर की मैनसे मन क कारन ओमन ला सजा देहे क कोनो मओका नी मिलिस,ऐकरे बर की जे घटना होए रहिस ओकर कारन सब मैनसे मन परमेश्वर क बड़ाई करत रहिन |
\v 22 ओह मैनसे,जेमा ये चंगा करे क चिन्ह देखाल गए रहिस,चालीस बरस ले बगरा उमर क रहिस |
\v 23 ओमन छुएट के अपन संगता मन ज लिघे अईन,अउ जे कुछू महायाजक मन अउ पुरनिय मन ओमन से कहे रहिन,ओमन के सुनाए देहिन |
\v 24 ऐला सुइन के ओमन मन ऐक चित होए के जोर किरलाऐ के परमेश्वर से कहिन,''हे मालिक,तय वोहीच हस जेहर स्वर्ग अउ धरती अउ समुद्र अउ जे कुछो ओमे हे बनाए हस | 
\v 25 तय हर पवित्र आत्मा क द्वारा अपन कमिया हमर दाऊ दाउद क मुह ले कहे,'दूसर जाति मन हल्ला काबर मचईन ? अउ देश-देश क मैनसे मन काबर बिन बुता क गोएठ सोचा ?
\v 26 प्रभु अउ ओकर मसीह क बिरोध म धरती क राजा मन ठड़होईन हे,अउ हाकिम मन ऐक संग होए के जुईट गईन  हे |
\v 27 काबर की सहीच म तोर कमिया यीशु क बिरोध म जेला तय अभिषेक करे हस,हेरोदेस अउ पुन्तियुस पिलातुस भी दूसर जाति मन अउ इस्त्राएली मन क ये संग म जुटीन,
\v 28 कि जे कुछू आगू ले तोर सामर्थ अउ बुध्दि ले ठहरे रहिस ओहिच ला करा |
\v 29 अब हे प्रभु,ओमन क धमकी ला देख ;अउ अपन कमिया मन ला ऐ बरदान देदे की तोर बचन बड़ हियाव से सुनाए जाये |
\v 30 चंगा करे बर तय अपन हाथ ला आगू कर,की चिन्ह अउ  अचरज क बुता तोर पवित्र कमिया(सेवक) यीशु क नाम म करल जाही |''
\v 31 जब ओमन बिनती कईर चुकीन,त ओ जगहा जिहा ओमन जुटे रहिन हिल गईस,अउ सब झन मन पवित्र आत्मा से भईर गिन,अउ परमेश्वर क बचन ला बड़ हियाव ले सुनात रहिन |
\v 32 अउ बिश्वास करोईया मन क कलीसिया ऐक चित अउ ऐक मन क रहिन,हिया तक की कोनो भी अपन धन-सम्पत्ति ला अपन नी कहत रहिन,लेकिन सब कुछो ह साझा क रहिस |
\v 33 प्रेरित बड़ सामर्थ्य से प्रभु यीशु क जी उठे क गवाही देत रहिन,अउ ओ सब झन पर बड़खा अनुग्रह रहिस |
\v 34 ओमन म कोनो मन भी गरीब नी रहिन ;काबर की जेमन ज जमीन-जगहा अउ घर रहिस,ओमन  मन ओमन ला बेच-बेच के,बेचल चीज मन क दाम मन ला लात रहिन,अउ ओला प्रेरित मन क गोड़ म रखत रहिन ;
\v 35 अउ जेकस जेला जरूरत होत रहिस,ओकर अनुसार हर कोनो ला बाएट देहत रहिन |
\v 36 यूसुफ नाम क साइप्रस क ऐक लेवी रहिस जेकर नाम प्रेरित मन बरनबास (मने कि शान्ति क बेटा) रखे रहीन |
\v 37 ओकर कुछो जमीन रहिस,जेला ओहर बेचे रहिस,अउ दाम क रुपिया ला लाये के प्रेरित मन क गोड़ म रईख देहिन |
\c 5
\p \v 1 हनन्याह नाव कर ऐक झन मैनसे अउ ओकर परानी सफिरा मन कुछु भुइंया (जमीन) ला बेचिन |
\v 2 अउ ओकर दाम म ले कुछु रईख छोड़ीन, अउ ऐ गोएठ ला ओकर परानी घलो जानत रहिस, अउ ओमे के एगोठ बंटा ला लाएन के प्रेरित मन क गोड़ कर आगू म रइख देहिन | 
\v 3 पतरस हर कहिस हे हनन्याह शैतान हर तोर मन म ऐ गोएठ ला काबर डालिस कि तय पवित्रात्मा ला ठगे हस अउ भूइयां कर दाम म ले कुछु रइख छोड़े हस 
\v 4 जब ले ओहर तोर ठन रहिस,क तोर नी रहिस, अउ जेखन बेचाइस तहा क नी रहिस ? तुमन ऐ गोएठ अपन मन मा काबर सोचे हा तोएं मनसे ले नई,लेकिन परमेश्वर ले झुठ बोले हस |
\v 5 ऐ गोएठ ला सुइन के हनन्याह हर गिर पड़ीस अउ प्रान छोड़ देहिस अउ सबो झन सुनोइया मन बड़ डराए गिन |
\v 6 ओकर पाछु जवान (सौगिया) मन उठाके मरल मैनसे ला गड़ीयाए( मिट्टी दे देइन) देहिन |
\v 7 करिबन तीन घंटा क पाछु ओकर परानी (घरदारीन) जे होए रहिस ओला नी जाएन के भीतर म अईस |
\v 8 त पतरस हर ईशु से मोला बता कि तय हर ओ भूइया ला ऐतनिच म ही बेचे रहा ओह कहिस हा ऐतकेच म ही |
\v 9 पतरस ओकर से कहिस, ऐकर गोएठ हे कि तुहर दुइयो मन प्रभु कर आत्मा कर परीछा करे बर एक मन करे हा | देख तोर घरवाला कर गाड़े वाला मन दुरा मा हावै अउ तोहुंच ला बाहिर ले जाही | 
\v 10 त ओहर तुरतेहेस ओकर गोड़ मा गिर परिस, अउ प्रान छोइड़ देहिस,अउ सौगिया (जवान) मन भीतरी आए कर ओला मरल पाइन अउ बाहिर लेज कर ओकर घर वाला के लिघे गड़ीया देहिन |
\v 11 सूबे कलीसिया मा अउ ऐ गोएठ का सबो झन सुनवइया मन मा बड़खा डर समाय गइस |
\v 12 प्रेरित मनक हाथ से ढेर सारी चिन्हा अउ अदभुत बूता मनसे मन कर माझे मा दिखाये जात रहींन अउ सब झन चित होय कर सूलेमान के ओसारे मा जमा होईन |
\v 13 लेकिन अउ मन मा कोनो कर एही भाव नाई हो थे,कि ओकर मा जाई मिलिस,तभेच मनसे मन बड़ाई करत रहीन |
\v 14 बिश्वास करे बाला मन ढेरेच मैनसे अउ सवाघिन प्रभु कर कलीसिया म बड़खा गिनती म मिलत रहीन |
\v 15 ऐहा लेकिन मैनसे मन बिमार मन ला लाए-लाए के खाट म सुताए देहिन जेखन पतरस आईस त ओकर छावं ही म ओमन कर ऊपर पड़ गईस |
\v 16 यरूशलेम कर आजू-बाजू गावं मन लाहन ढेरेच आदमी मन बीमारी अउ अशुद्ध आत्मा मन कर तड़पल मन ला लाइकर जमा होत रहिन |
\v 17 त महायाजक अउ ओकर सबो साथी जे मन सदुकी मन क पंथ क रहीन डर म भइर उठीन |
\v 18 अउ प्रेरित मन ला धइर के जेहेल म डाएल देहिन |
\v 19 लेकिन राइत बेरा परभु कर एक सरगदुत हर जेहेल के दुरा खोइलकर बाहरी लाइकर कहिस |
\v 20 जवा मंदिर म ठडहोए के ये जीवन कर सबेच  गोएठ मन ला मैनसे मन ला सूनावा |
\v 21 ओमन मन ऐला सुईन के भिनसरहा होवत ही मंदिर म जाए के उपदेश देहे लागिन | तब महायाजक अउ ओकर संगता मन आए के महासभा ला अउ इस्त्राएली मन के सबे बुजुर्ग (पूरनी) मन ला जमा करीन,अउ जेल म कहलाए भेजिन कि ओमन ला ले लाना |
\v 22 लेकिन हरवाव(प्यादा)मन हुवा पहुच के ओमन ला जेल म नी पईन,अउ फिर खभर देहिन |
\v 23 हमन जेल ला बड़ेच चौकसी से बंद करे रहेन अउ पहरेदार मन ला बाहरी दूरा म ठडहोए पईन, लेकिन जब खोलीन त भीतरी म कोनोच नी मिलिन |
\v 24 जब मन्दिर क सरदार अउ प्रधान याजक मन जब ऐ गोएठ ला सुनिन,त ओमन क बिषय म ढेरेच सोच म पईड़ गईन कि ओमन का होईस |
\v 25 "ऐतेक म कोनो हर आए के ओमन ला बतईस, ""देखा जेला तुमन मन जेल म बंद रखे रहा,ओ मैनसे मन मन्दिर म ठड़होए  के लोग मन ला उपदेश देहत आहे |"
\v 26 तब सरदार,हरवाह(प्यादा)मन कर संग म जाए के,ओमन ला ले अईस,लेकिन जबरन नही,काबर कि ओमन लोग मन ले डरत रहिन कि हमन ला पखना ले  झिन मारे |
\v 27 ओमन मन,ओमन ला महासभा क आगू म ठड़वईन तब महायाजक हर ओमन ले पुछिस,
\v 28 का हमन मन तुमन ला चेताए के आदेश नी देहे रहेन कि तुमन ये नाव म उपदेश झिन करीहा ? तबो ले देखा,तुमन मन सबेच यरुशलेम ला अपन उपदेश ले भई र देहे हवा,अउ ओ मैनसे क लहू ला हमर मुड़ लाए बर चाहत हवा |
\v 29 तब पतरस अउ दुसर प्रेरित मन उत्तर देहिन,कि मैनसे मन क आदेश ले बईढ़ के परमेश्वर क आदेश क मानेक हमर बुता है |
\v 30 हमर दाऊ ददा क परमेश्वर हर यीशु ला जिन्दा करिस,जेला  तुमन मन क्रूस म चड़हाए के माएर देहे रहा |
\v 31 ओहिच ला परमेश्वर हर परभू अउ उध्दारकर्ता (छुटकारा देवइहा) ठहराए के,अपन जेवनी हाथ ले ऊचा कईर देहिस,कि ओहर इस्त्राएली मन ला मन फिराव क ताकत अउ पाप क छमा देहे |
\v 32 "हमन ऐ गोएठ क गवाह हन अउ ओहिच कस पवित्र आत्मा भी,जेला परमेशवर हर ओमन ला देहिस  है जेमन ओकर आदेश ला मानथे |"""
\v 33 ऐला सुईन के ओमन जईल गईन,अउ ओमन ला माएर देहे बर चाहिन |
\v 34 लेकिन गमलीएल नाव क ऐक फरीसी हर जेहर व्यवस्थापक अउ सबोच झन म इज्जतदार रहिस,कचहरी म ठड़होए के प्रेरित मन ला थोर समय बर बाहरी जाए के आदेश देहिस |
\v 35 "तब ओहर कहिस, ""हे इस्त्राएली मन,तुमन जे कुछु ये लोग मन ले करे बर चाहत हवा,सोएच समेझ के करिहा |"
\v 36 काबर की ये दिन मन ले आगू थियूदास ये कहत उठिस,की मैहर भी कुछ हओ ; अउ कोनो चाएर सौ मैनसे मन ओकर संग म होए लेहिन,लेकिन ओहर मारल गईस अउ जेतेक मैनसे मन ओला मानत रहिन,सबोच झन छितिर-बितीर होईन अउ सिराए गईन |
\v 37 ओकर पाछु नाव लिखाई क दिन म यहूदा गलीली हर उठिस,अउ कुछ मैनसे मन अपन कति कईर लेहिन ; ओहर भी सिराए गईन अउ जेतेक मैनसे मन ओला मानत रहीन,सबोच झन मन तितर–बितर होए गईन |
\v 38 ऐकरे बर अब मैहर तुमन ले कहथो,ऐ मैनसे मन ले दूरिया ही रहा अउ ऐमन ले कुछोच बुता झिन रखा ; काबर कि ये धरम या बुता मैनसे मन कति ले होही त मिटाए जाही ; 
\v 39 लेकिन अगर परमेश्वर कति ले होही,त तुमन ओला कभो भी मिटाए नी सखिहा | कही ऐकस झिन होए की तुमन परमेश्वर ले भी झगरा करे वाला ठहरिहा |''
\v 40 त ओमन ओकर गोएठ ल मान लेहिन ; अउ प्रेरित मन ला बुलावाए के पिटवइस ; अउ ये आदेश देके छोएड़ देहिस कि यीशु नाव ले फिर कोनोच गोएठ झिन करिहा |
\v 41 ओमन ये गोएठ ले ख़ुश होए के महासभा क आगू ले रेंग देहिन,कि हमन ओकर नाव खातिर बर अपमानित होए क लाएक त बनेन | 
\v 42 ओमन रोज दिन मंदिर म अउ घर-घर म उपदेश करे,अउ ये गोएठ क सुसमाचार सुनाए ले कि यीशु हर ही मसीह है नी रुकीन |
\c 6
\p \v 1 पाछू कर दिन मन म परमेश्वर हर दाऊ-ददा मन ले तनिक-तनिक कईर कर अउ कई मन्धे कर भविष्यध्दक्ता मन कर द्वारा गोठियाए कर, 
\v 2 "तब ओ बारह झन मन चेला मन कर मंडली ला अपन लिघे बुलाए कर कहिस, ""ये ठिक नी है की हमन परमेश्वर कर बचन छोएड़ कर खिलाए-पिलाए कर सेवा म लगे रहब |"
\v 3 ऐकरे बर, हे भाई मन अपन मन ले सात झन सुनाम लोग मन ला जेमन पवित्रआत्मा अउ बुध्दि ले भरल रही, चुईन लेवा की हमन ओमन ला ये बूता बार ठहराए देहब |
\v 4 "लेकिन हमन त प्रार्थना म अउ बचन कर सेवा म लगल रहब |"""
\v 5 ये गोइठ सोबे मण्डली (झुण्ड) लहन ठीक लगीस अउ ओहर स्तिफनुस नाव क एक आदमी जे बिश्वास म अउ पवित्र आत्मा से भरल रहीस,अउ फिलिप्पुस,अउ प्रुखुरुस,अउ नीकानोर अउ तीमोन,अउ परमिनास,अउ अन्ताकियावासी मन नीकुलाउस क जे यहूदी मत म आए रहीस,चुईन लेहीन ।
\v 6 ऐमन ला प्रेरित मन क आघु म खड़ा करीन,अउ ओमन प्रार्थना कईर के ओकर उपर म हाथ रखीन ।
\v 7 परमेश्वर क बचन बगरत गईस अउ यरूशलेम म चेला मन क गिनती डेरेच बढ़त गईस,अउ याजक मन क  एक बड़खा समाज हर ये मत ला माने बाला होए गईस ।
\v 8 स्तीफनुस अनुग्रह अउ,ताकत से भरल होइकर लोग मन म बडखा-बड़खा अद्भुत बुता अउ चिन्हा दिखई देहिस।
\v 9 तब वो आराधनालय म से जे लिबिरतीनो मन क कहलाथे,अउ कुरेनी अउ सिकन्दरिया अउ किलिकिया अउ एशिया क लोग मन लहन कोनो ऐक झन हर उईठ कर स्तिफनुस से गोइठ करेक  लागीस ।
\v 10 लेकिन वो बुद्धि अउ आत्मा क जेकर से वोहर गोठीयात रहीस,वोहर आघु नई कर सकत रहीस ।
\v 11 अउ लोग मन अउ प्राचीन अउ महिला मन ला फुसलाए कर चईढ़ अईन अउ ओला पकेड़ कर महासभा म ले अईन ।
\v 12 अउ लोग मन अउ प्राचीन अउ शास्त्री मन ला फुसलाए कर चईढ़ अईन अउ ओला पकेड़ कर महासभा म ले अईन ।
\v 13 अउ झूठ क गवाह खड़ा करीन ,जेहर कहीस, ”ओ आदमी ये पवित्र ठाव अउ व्यवस्था क विरूध म गोठीयाए ले नई छोड़ीस ।
\v 14 काबर कि हमन ओला ये कहत सुने हन,कि ये ही यीशुनासरी,ये ठाव(जगह) ला गिरा देही,अउ ओ रीति मन ला बदईल डारही जे मूसा हर हमन ला दे देहीस है ।
\v 15 त सब झन आदमी मन जे सभा म बईठे रहीन , ओकर म नजर गढ़ाईस त ओकर मुह स्वर्गदूत मन जईसन देखिस ।
\c 7
\p \v 1 तब महायाजक हर कहिस ”का ये गोईठ हर सहीच है?”
\v 2 स्तिफनुस हर कहीस,”हे भाई मन,अउ पितर मन सुना, हमन दाऊ अब्राहम हारान म बसे ले आघु जेखन मेसोपोटामिया म रहीस; त तेजोमय परमेश्वर हर ओला दरशन देहिस,
\v 3 अउ ओकर ले कहीस,तय अपन देश अउ अपन कुटुम्ब ले हिकेल के, ओ देश म चईल जा, जेला मैहर तोला दिखाहू ।
\v 4 त ओहर कसदि मन क देश ले हिकईल के हारान म जाए बसीस, ओकर दाऊ का मरे क पाछु परमेश्वर हर ओला हुवा ले ये देश  म लाए के बसईस है,जेमा अब तुमन बसथा ।
\v 5 अउ ओला कुछूच मीरास, पर गोड़ रखे क भी ओमा जगहा नई देहिस, लेकिन कसम करइस कि मैंहर ये देश तोर अउ तोर पाछूं तोर बंश  क हाथ कईर देही,लेकिन वो पहर ओकर कोईयों लाईका भी नाई रहीस ।
\v 6 अउ  परमेशवर हर ये कहीस, ‘तोर लाईका क लोग मन पराये देश मा परदेशी होही,अउ वो ओला स्वामी कही अउ चाईर सौ बरस तक  दुःखी होही’ ।
\v 7 ता परमेष्वर हर कहीस ‘जे जाएत क वो गुरू होही, ओला मैहर  दण्ड देहू ,अउ एकर पाछु हिकाइलकर येही ठाव मा हमर सेबासत्कार करही’ ।
\v 8 अउ ओहर ओकर खतन क वाचा बन्धीस; अउ ऐकर दसा मा इसहाक ओकर माहन जन्मीस अउ आठवां रोज ओकर खतना करीर, अउ इसहाक से याकूब, अउ याकूब से बारह कुपति जन्मीस ।
\v 9 ”कुलपति मन हर यूसुफ ले डाह काईर के ओला मिस्र देस जाये बाला मन क हाथ बेचिस |लेकिन परमेशवर ओकर संग रहीस ।
\v 10 अउ वोहर ओकर सबों दुःख मन ले छुड़ाई कर मिस्र क राजा फिरोन का नजर अनुग्रह अउ बुईध देहिस, अउ ओहर वोकर मिस्र मा  अपन जमों घर मा हाकिम नियुक्त करीस ।
\v 11 ता मिस्र अउ कनान क सबेच देश मा आकाल पढ़ीस; जेकर ले  भारी क्लेष होईस, आउ हमर दाउ-दादा मन क अन्नाज नी मिलत रहीस ।
\v 12 लेकिन याकूब हर ये सुईनकर कि मिस्र मा दाना हावे, हमर दाउ -दादा मन क पहिला बखर भेजिस ।
\v 13 दूसरे बखर यूसुफ हर खुदेच ला संगा फिरोन ला पता चलिस ।
\v 14 ता यूसुफ हर अपन दाउ याकूब आउ अपन जमों कुटुम्ब मन क जे पचहत्तर आदमी रहीन, बुलाई भेजिस ।
\v 15 ता याकूब मिस्र मा गईस; अउ ओहा वोहर अउ हमर दाउ - दादा मन माईर गईन ।
\v 16 ओकर मुरदा ला शकेम म पहुंचाए जाऐकर ओकर काबूर मा रखे गईन, जेला अब्राहम हर चादी देईकर शकेम मा हमोर का लाईका से बेसाई लेहिस ।
\v 17 लेकिन जब ओ प्रतिज्ञा का पूरा होएक क समय लिघे आए गईस जे परमेशवर हर अब्राहम ला करीस,ता मिस्र मा वो मनिसे बाईढ़ गईन अउ डेर हो गईन ।
\v 18 तब मिस्र मा दूसरा राजा होईस जे यूसुफ ला नई जानत रहीस ।
\v 19 ओहर हमर जाएत से चलाकी काई के हमर दाउ दादा मन क संग येहा ले गलत व्यवहाए करीस, कि ओहर अपन लाईका ला फेंइक देहल पढ़ीस, कि वोहर जिन्दा नी रही ।
\v 20 ओ बखत मूसा जन्म लेहिस । ओहर परमेशवर क नजर म डेरेच ही सुन्दर रहीस, ओहर तीन महीना तक अपन दाउ क घर मा पालल गईस ।
\v 21 जेखन फेऐक देहिन ता फिरोन का लईका (पुत्रि) हर ओला उठाई लेहिस, आउ अपन लइका ऐकस पोसीस ।
\v 22 मूसा ला मिस्र मन का सबेच मंदेह क विद्या पढ़ाईस गईस, अउ वोहर बचन अउ कर्म दुइयो मा सर्माथ (ताकत) रहिस ।
\v 23 जेखन वोहर चालीस बखर का होईस, ता ओकर मन मा आईस कि मैंहर अपन भाई मन से भेईट कर हू । 
\v 24 ओहर एक आदमी ला अन्याय करत देईख कर ओला बचाईस, आउ मिला माईर कर सताएह वाल क बदला लेहिस।
\v 25 ओहर सोचीस कि ओकर भाई बुझही कि परमेष्वर ओकर हाथ मन से ओकर उद्धार करही, लेकिन ओहर नाई बुझीस।
\v 26 दूसरे रोज जेखन वो आपस मा झगड़त रहीन, वोहर वोहा आए हिकलीस; आउ ये कईह के अला मिलाए बारिस बुझाईस, ‘आदमी, तुमन ता भाई-भाई मन हा एक दूसर मा काबार करथा’।
\v 27 लेकिन जे अपन पड़ोसी ला करथे, ओला ओहर ये कईह के कगरे कर देहिस, ‘तोला कोन हर हमर मा हाकिम आउ न्यायी ठहराईस।
\v 28 का जेकर रीति से तोय हर काली मिस्त्री मन ला माईर देहिस, मोला भी मारवाईक डालेक चाहथ।
\v 29 ये गोइठ सोइनकर मूसा भागीस आउ मिद्यान देष मा परदेषी होइकर रहेक लगीस, आउ ओहर ओकर दोई लाईका पैदा होईन।
\v 30 “जेखन पूरा चालीस बखर बीत गईस, ता एक स्वार्गदूत हर सीनै पहार क जगंल मा ओला जलत झारा का ज्वाला मा दर्षन देहिस।
\v 31 मूसा क ये सपना देखकर अम्माव होईन, आउ जेखेन देखेबर वोहर लिहो गईस, ता प्रभु क ये अखर होईस ।
\v 32 मैहर तोर दाउदादा मन क अब्राहम, इसहाक आउ याकूब क परमेष्वर हू । तब ले मूसा का पउठीस, येहा ले कि ओला देखे क हियाव नाई रहीस।
\v 33 ता प्रभु हर ओकर से कहीस, ‘अपन गोड़ मा ला जूता ऊताईर ला, लेकिन जे ठाव मा तोय ठड़ेहस, वोहर पवित्र भुईया हे ।
\v 34 मैहर सहिच-सहिच अपन मनिसे मन का जे मिस्त्र म हे, दुर्दषा ला देखे अहास; आउ ओकर किरलात आउ ओकर रोएक सुनेहस इकर बार वोला छुड़ाऐ लेहीन उतरे हॅूं । अब आओ, मैंहर तोला मिó मा भेजहू’।  
\v 35 जे मूसा क ओमन ये कईही के नकारे रहिस तोला कोन हमन मा हाकिम आउ न्यायी ठहराईस, वोही ला परमेष्वर हर हाकिम आउ छुड़ाएबाला ठहराईक, वो स्वर्गदूत क संग जेला वोहर झुरमुट मा सपना देहेरहीस, भेजीस ।
\v 36 ये आदमी मिस्त्र आउ लाल समुंद्र आउ जगंल मा चालीस बखर ले अदभूत बुता आउ चिन्हा दिखाई-दिखाई क ओला हिकाईल लाईल।
\v 37 ये वोहीच मूसा हे जेहर इóएलियों मन ला कहीस ‘परमेष्वर तुहर भाई मन लहन तुमहर बार मोर ऐकस एक भविस्यदुक्ता उठाही।’
\v 38 ये वहीच हे, जेहर जगंल मा कलिसिया क मांझी ऊॅं स्वर्गदूत क संग सीनै पहार मा ओकर से गोठीयाईस आउ हमर दाउदादा मन क संग रहीस, वोही ला जींदा बचन मिलही, कि हमन ताक पहुॅंचाही।
\v 39 लेकिन हमर दाउदादा मन वोकर मानेक नाई चाहीन, लेकिन ओला हटाई कर अपन मन ला मिस्त्र कती घुमर देहीन,
\v 40 आउ हारून ला कहीस, हमर बार ऐकस देवता बना, जे हमला मिस्र देष से हिकाल लाहीस, हमन नाई जानथी कि ओला क होईस?
\v 41 ओ रोज मा ओमन एक बछड़ा बनाइकर ओकर मूर्ति क अघु बलि चढ़हाईस, आउ अपन हाथ क बुता मा मंगन होई गईस ।
\v 42 तले परमेश्वर हर मुह मोईड़ कर ओला छोइड़ देहिस, कि आकाष मन क पूजही जेकस भविस्यदूक्ता क पुस्तक मा लिखाईस हे, ”हे इस्त्राएल क घरानीय, तुमन जगंल मा चालीस बखर ले पषुबलि आउ अन्नबलि मोहीच ला चढ़हात रहीं ।
\v 43 तुमन मोलेक क तम्बू आउ रिफान देवता क तार बार फिरत रहीन, लेकिन ओ मूर्तियां मन ला जेला तुमन दण्डवत् करे बार बनावत रहीन । अत मैहर तोला बेबीलोन क आघु ले जाईकर बसाहू  ।
\v 44 ”गवाह क तम्बू जगंल मा हमर दाउ दादा मन कमा झीमा रहीस, जेकस ओहर ठहराईस, जेहर मूसा से कहीस, जेला आईकर तोए देखीस ओकर अनुसार येला बनाईस ।’
\v 45 वोही तम्बू क हमार दाउ दादा मन पूर्रवा काल से पाइकर यहोषू क संग यहा ले आईस, जे पहर कि ओहर ओला अन्य जातियों मन ला अधिकईर पाईस, जेला परमेष्वर हर हमर दाउदादा क आघु हिकाईल देहिस, आउ वो तम्बू दाऊद क बेरा ले रहीस ।
\v 46 ओकर ऊपर परमेष्वर ने अनुग्रह(दया) करीस, अतः ओहर बीनती करीस कि वोहर याकूब क परमेष्वर बार जन्माल जगह बनाईस।
\v 47 लेकिन सुलैमान हर ओकर बार घर बनाईस ।
\v 48 लेकिन परम प्रधान क हाथ क बनाय घर मा नाई रहथे, जेकस कि भविस्यद्वता हर कहीस,
\v 49 प्रभु कहीस, स्वर्ग मोर सिंहासन आउ पृथ्वी मोर गोड़ तरी हे, मोर बर तुमन कोन कस घर बनाईहा? आउ मोर आराम(विश्राम) करेक कोन सा ठाव होही 
\v 50 का ये सोब चीज मन मोर हाथ क बनाल नाइ?
\v 51 ”हे हठीला मन आउ दिल आउ का नक खतना रिहीत आदमी मन तुमन हमेसा पवित्र आत्मा क विरोघी करत रहीहा ।जेकस तुहर दाउ दादा करत रहीन ।
\v 52 भविस्यद्वक्ता मन ला कोन हर तोहर दाउ दादा मन नाई सताईन? ओहर वो धर्मी क अवाई का पूरखत काल ले समाचार देहे बाला मन ला माईर देहीस ;
\v 53 तोय हर स्वर्गदूत मन क ठहराल व्यवस्था ता भेटें हास, लेकिन ओकर जातन नाई करीस“।
\v 54 ये गोईठ सुइन के जल गाईन आउ ओकर मा दात चाबात रहीन।
\v 55 लेकिन ओहर पवित्र आत्मा से भाईर कर(परिपूर्ण) स्वर्ग कती देखीस आउ परमेष्वर का महिमा ला आउ यीषु क परमेष्वर क जेवनी कती ठड़ोहल देइखकर 
\v 56 कहीस, ”देख, मै हर स्वर्ग ला खुलत आउ आदमी क लाईका ला परमेष्वर क जेवनी कती ठड़ोहल देखथे ।“
\v 57 ता ओहर बड़खा अखर से किरलाई क कान तोप लेहीन, आउ एक संग ओकर मा झपटीन;
\v 58 आउ ओला नगर क बहरीकती हिकाईल कर ओकर ऊपर पखना के लगीन । गवाह मन अपन लुगरा शाऊल नामक एक जबान क गोड़ के लीघे उताईर क राईख देहिस ।
\v 59 वो स्तिफनुस ला पखना मारतेच रहीन, आउ वोहर ये कर्हहके प्रार्थना करत रहीस, हे प्रभु यीषु मोर आत्मा ला अपनाइ ले ।“
\v 60 फिर ठेगंना टेईक कर ऊच अखर से पुकारीस, ”हे प्रभु ये पाप ओकर मा झीन लगा ।“आउ ये का इहकत सुईत गईस । शाऊल ओकर वध म सहमत रहिस |
\c 8
\p \v 1 वोहीच रोज यरूशलेम क कलीसिया मा बड़खा उत्पात शुरू होईस, आउ प्रेरितों मान क छोईह़ क सोबेच क सोबेच यहूदिया आउ सामरिया रायज मा इत्ते-उत्ते हो गईन ।
\v 2 कुछू भक्तों मन हर स्तिफनुस ला मरघाट राईख छोड़ीन आउ ओकर बार बड़खा(विलाप) दूःख करीस ।  
\v 3 शाऊल कलीसिया ला उजारत रहीस; आउ घर-घर घुइस क आदमी मन आउ महिला मन ला घीसटात-घीसटात बन्दीगृह मा डायेल देहीस ।
\v 4 जेमन इत्ते-उत्ते होए रहीन, वो सुसमाचार सुनात फिरिन ;
\v 5 आउ फिलिप्पुस सामरिया नगर मा जाए के लोगों मन क मसीह का प्रचार करे लगीस ।
\v 6 जे गोईठ फिलिप्पुस हर कहीस ओला लोगमन हर सुईन कर आउ जे चिन्हा वोहर दिखात रहीस, वोला देइख-देइख, क एक चेईत होईकर(मन) दिल लगाईस ।
\v 7 काबार कि डेरेच मा ले आषुईध आत्मा मन बड़ख अखर से किरलाते हिकलीस, आउ डेरेच लकवा क रोगी मन आउ लंगड़े मन चंगा होई गईन;
\v 8 आउ ओ नगर मा बड़खा खुशी छाय गईस ।
\v 9 एकर से आघु ओ नगर मा शामौन नामक एक आदमी रहीस, जे टोनहा-टोनही काईर क सामरिया क लोग मनक अचम्भित करीस आउ अपन-आप ला एक बड़खा आदमी बताथे ।
\v 10 ननकुन ले बड़खा तक सोब ओकर आदर करत-करत रहीन, ”ये आदमी परमेष्वर क वो जंगार हें जे महान कहलाथे ।“
\v 11 ओहर ढेरेच रोज ले ओ अपन जादूगरी क बुता लहन हकचका काईर रखे रहीन, इकरबार वो ओला डेरेच पतीयाथे ।
\v 12 लेकिन जेखन ओहर फिलिप्पुस ला विश्वास करीस जे परमेश्वर क रायज आउ यीषु क नाम क सुसमाचार सुनात रहीस त लोग मन, का आदमी का महिला, बपतिस्मा लेहे लागीन ।
\v 13 तब शमौन हर खुदेच ला विश्वास करीस आउ बपतिस्मा लेईकर फिलिप्पुस क संग रहे लगीस वो चिनहा आउ बड़खा-बड़खा सामर्थ क बुता करत देईखकर हकचका गईन । 
\v 14 जेखन प्रेरितों मन जे यरूष्लेम म रहीन, सुनिन कि सामरिया मन परमेश्वर का बचन माईन लेहिस ता पतरस आउ यूहना ला आकर जिघे भेजिस ।
\v 15 ओहर जाईकर ओकर लगीन प्रार्थना करिस कि पवित्र आत्मा पाही ।
\v 16 काबर कि अब ले ओकर मा लाहन कोनो मा नाई उतरे रहीस; ओमन ता एक मात्र प्रभु यीशु क नाव मा बपतिस्मा लेहे रहीन ।
\v 17 त ओहर ओकर मा हाथ रखीस आउ ओहर पवित्र आत्मा पाईस ।
\v 18 जेखन शमौन हर देखिस कि प्रेरितों मनक हाथ रखे से पवित्र आत्मा देहल जाथे, ता ओकर लिघे रुपयां लाइकर कहीस,
\v 19 “ये हक मोला भी देवा, कि जे कोनों मा हाथ रखहू वो पवित्र आत्मा पाही |”
\v 20 पतरस हर ओकर से कहीस, ”तोर पैसा तोर संग नाष होही, कबर कि तोय हर परमेश्वर क दान पैसों से मोल लेहे का सोचिस ।
\v 21 ये गोइठ मा तोर बटवारा नाई हे, नाई कोनो भाग होवे ; काबर कि तोर दिल (मन) मा परमेश्वर क आघु सोझ नही है ।
\v 22 ऐकर बार अपन ये बुराई से मन फिराई कर प्रभु से प्रार्थना करीहा, सहजे तोर मन का सोच क्षमा करल जाही ।
\v 23 काबर कि मैहर देखथो कि तोए पित्त कसन कड़वाहट आउ  अधर्म का बन्धन म पढ़े रहीस“।
\v 24 शमौन हर उत्तर देहिस, ”तुमन मोर बार प्रभु से प्रार्थना बिनती कराहा कि जे गोइठ तुमन कहे रहा, ओकर मा लहन कोनो मोर ऊपर नाई आ पढ़ही।“
\v 25 तले ऐकर बार गवाह देई कर आउ ओमन ला प्रभु के बचन सुनाई के यरूषलेम लहन फिइर गईन, आउ सामरिया मन का डेर से गाव मन मा सुसमाचार सुनात गईन ।
\v 26 फेरिच प्रभु क एक स्वर्गदूत हर फिलिप्पुस से कहीस, ”ऊईठ जा आउ दक्खिन बाह कती वो डहर मा चाईल जा, जे यरूशलेम से गाजा कती जाथे |” ये बालू वाला डगर है ।
\v 27 ओहर ऊईठ कर चाईल देहीस, आउ देखा, वो कूष देष में एक आदमी आत रहीस जे खोजा आउ कूषियों मनक एक रानी कन्दाके का मंत्री आउ खजांची रहीस। वोहर आराधनालय करे बार यरूषलेम लाईस।
\v 28 ओहर अपन रथ मा बैठाई रहीस, आउ यरूषलेम मा भविस्यद्वक्ता का पुस्तक पढ़ता फिई गई लौट गईस ।
\v 29 त आत्मा हर फिलिप्पुस ला कहीस, ”लिघे जाई कर इस रथ क संग होई ले |”
\v 30 फिलिप्पुस ओकर कती कूदीस उ ओला यशायाह भविस्यद्वक्ता क पुस्तक ला पढ़त सुनत आउ पूछत गईन तोय जेला पढ़हत रहीस, के वोला बुझना भी है ?” 
\v 31 ओहर कहीस, “जबले कोनो मोला न बुझाही तब ले मैहर कईसन बुझहू  ? आउ ओहर फिलिप्पुस से विनती करीस कि चाईढ़ कर ओकर लिहो बैठ जा ।
\v 32 पवित्र शास्त्र क जे अध्याय ला ला पढ़त रहीस, वो ये रहीस :  ”वो भेड़ी नियर वध होए बर पहुचाए देहिन, आउ जेकस मेम्ना अपन ऊन कतरत बालों मनक आघु सुनसान रहथे, वोही कस ओहर भी अपन मुहॅं ला नाई खोलीस।
\v 33 ओकर कोमलता मा ओकर यीशु कर न्याय नाई होए पाथे । ओकर बेरा क लोग मन का बखान कोन करही? काबार कि यीषु का प्राण धरती मा उठा लेहीन है |”
\v 34 ऐकर ले खोजे हर फिलिप्पुस ला पूछीस, “मैहर तुहर से बिनती करथो, के ये बता कि भविस्यद्वक्ता ये केकर बारें मा कहथे |”
\v 35 त फिलिप्पुस हर अपन मुह ला खोलिस, आउ यही शास्त्र ले शुरू आत कईरके ओला यीशु कर सुसमाचार सुनाईस ।
\v 36 डगर मा रेंगत-रेंगत वो कोनों पानी का ठाव पहूचीन तबले खोजे हर कहीस, “देख यहा पानी हावे, अब मोला बपतिस्मा लेहे मा का रोक होवे |”
\v 37 फिलिप्पुस हर कहीस, “अगर तोए सबेच मन से विश्वास करथस, त ले सकथस । “कि यीशु मसीह परमेश्वर कर लईका हवे |”
\v 38 त यीशु हर रथ ठड़होई कर हुकूम देहीस, अउ फिलिप्पुस अउ खोजा दुईयो झन पानी मा उताईर गईन, आउ यीषु हर खोजा ला बपतिस्मा देहिस ।
\v 39 जेखन वोहर पानी मा ले हिकल कर उपर कती अईस, तो प्रभु यीषु कर आत्मा फिलिप्पुस ला ऊठाई ले गईस, आउ खोजा हर वोला फिइर नाई देखिस, आउ वोहर खुषी करते अपन डहर मा चाईल देहिस ।
\v 40 फिलिप्पुस अषदोद मा आए हिकलीस, आउ जब ले कैसरिया मन म नाई पहूचिस, तब ले नगर-नगर मा सुसमाचार सुनात गईस ।
\c 9
\p \v 1 शाऊल हा अब तक ले प्रभु कर चेला मन ला धमकाएक आउ मारके कर धुन मा लगे रहीस महायाजक जग गइस |
\v 2 आउ ओकर जगले दमिष्क कर अरधनालाय का नाम मा ये ले चिठ्ठी मांगीस की का आदमी का महिला जेमन ला ओहर ये मधोमापाही ओमन ला बहां के यरूशलम मा ले आही ।
\v 3 लेकिन रेगंत-रेगंत जब ओहर दमिष्क कर लिहो पहुचीस, तहा तुरतेच आकाष ले ओकर चाईरो कती इंजोर (ज्योति) चमकीस ।
\v 4 अउ ओहर भुई मा गिर गइस आउ ओहर ऐसन गोइठ ला सुनीस, “हे शाऊल, हे शाऊल तय मोला कबर सताथस ?”
\v 5 ओहर पुछीस, “हे प्रभु, तय कोन हवस ?” ओहर कहीस, “मोय यीशु हो जेला तय सताथस ।
\v 6 लेकिन अब ऊइठ के शहर म जा, आउ जे तोला करके अहे ओला बताल जाही |”
\v 7 जे मैनसे मन ओकर संग रहिन, ओमन अकचकाय रह गईन ; कबर की ओमन गोइठ ला तो सुनत रहीन, लेकिन कोनो ला नी देखत रहीन ।
\v 8 तले शाऊल भुई मे ले उठीस, लेकिन ओहर जबले आखीं ला खोलीस ओला कहु दिखायी नी देहीस आउ ओमन ओकर हाथ ला धाइर के दमिष्क मा ले गइन ।
\v 9 ओहर तीन दिन तक ले नी देखेक सकीस आउ नी खाइस आउ नी पीइस ।
\v 10 दमिष्क मा हनन्याह नाम कर एक चेला रहिस ओला प्रभु हर दर्षन मा कहीस, “हे हनन्याह ! “ओहरकहीस, “हा प्रभु |”
\v 11 तले प्रभु हर ओला कहीस “उठ वो गली मे जा जेहर “सीधी” कहलाएल आउ यहूदा कर घर मा शाऊल नाव कर ऐक तरतुस वासी ला पूछा कबर की देख ओकर प्रार्थना करा तहे ।
\v 12 अउ ओहर हनन्याह नाम कर ऐक आदमी ला भीतरी आत आउ अपन उपर हाथ रखत देखिय एकर बर की फिर ले देखेक लगही ।
\v 13 हनन्याह हर जबाव देहीय, “है प्रभु मोय हा ये आदमी कर बारे म ढेरेच झन ले सुने हों कि एहर यरूशलेम मा तोर पवित्र लोग मन संग बड़खा-बड़खा बुराई काम करीस है |
\v 14 आउ एजग हू एला मुख्या याजक मन कती ले अधिकार मिलीस हें कि जेहर तोर नाम ला लेहीं ओमन सबै ला बांध नही |”
\v 15 लेकिन प्रभु हर ओला कहिस, ”ताय हा चले जा कबर की ओहर तो दूसरा जात आउ राजा आउ इस्त्राएल मन कर अघे मोर नाम ला परगट करे बर मोर चुनल भाड़ा हावे ।
\v 16 आउ मोय ओला बताहू की मोर नाम बरीख ओला कैसन-कैसन दुख उठाएक पड़ही ।
\v 17 तले हनन्याह हर उठीस आउ वो हारे गाइस, आउ ओकर उपरे अपन हाथ रखीस तहां कहीस, ”हे भाई षाऊल, प्रभु, मतलब यीषु हर, जेहर ओ डहर में जेमे ताय आए तोला दिखाई देही रहिस, ओही हर मोला भेजीस कबर की ताय फिर ले देखक लागवे आउ पवित्र आत्मा ले ताय भर जाबे |”
\v 18 आउ तुरतेच ओकर आंखी ले छिलका नियर गिरिस आउ ओहर देखे लगीस, आउ उठीस तहां बपतिस्मा लेहिस ।
\v 19 तले भात खाइके बल पाइस । ओहर काई दिन ले ओ चेला मन संग रहिस जमन दमिष्क में रहिन ।
\v 20 अउ ओहर तुरतेच आराधनालय मा यीशु का परचार करे लागीस कि ओहर परमेश्वर कर बेटा हवे ।
\v 21 सब सुनेक बाला मन चकाए गईन आउ कहे लागीन, “का ऐहर ओहीय मैनसे हर नी है जो यरूशलेम मा ओमन ला जे ये नाम ला लेहत रहिन ओमन ला नाष करत रहिस ; अउ एजग हू रेकरे बर आई रहिस का ओमन ला बांधकर मुख्या याजक ले जाए ?”
\v 22 लेकिल शाऊल हर आउ भी सामर्थ्य होवत गाइस आउ ऐ गोइठ कर सबुत दे दे केर कि मसीह यहीच हर हवे, दमिष्क मा रहत रहिन वो यहूदि मन कर मुह ला बन्द करत रहिस ।
\v 23 तले ढ़ेरेच दिन बित गाइस, तहा यहूदि मन मिलीन आउ ओला मारेक डालके कर योजना बनाइन।
\v 24 लेकिन ओमन कर योजना हर षाऊल कर पता चइल गइस । ओमन तो ओला मरवाय डालेक बर राती दिने द्वार मन पहरा बैठे रहत रहिन ।
\v 25 लेकिन रात मा ओकर चेला मन ओला पथिया मा बैठइन, आउ बड़खा दीवार मे ले लटकायीन तहां उतार देहिन ।
\v 26 यरूशलेम मा पहुचीस तहां ओहर चेला मन संगे मिल जाएक कर कोषिष करिस लेकिन सब झन ओकेला डरत रहिन कबर की ओमन ला विश्वास नी होवत रहिस कि ओहू हर चेला हवे ।
\v 27 लेकिन बरनबास हर ओला अपन संगे प्रेरित मन जग लेज के ओमन ला बताइस कि एहर कोन कसन डगर मा प्रभु ला देखीष, आउ ओहर एकर संगे गोइठ करीस ; तले दमिष्क मे एहर हिम्मत ले यीषु क नाम ला परचार करिस ।
\v 28 ओहर ओमन कर संगे यरूशलेम मा आत-जात रहिस |
\v 29 अउ बिन डरे प्रभु क नाव ला परचार करत रहिस, आउ यूनानी गोठ गोठीएक वाला यहूदि मन संगे बात चित आउ बता-बती करत रहीस लेकिन ओमन ओला मरूवायक कर विचार बनाएक लागीन ।
\v 30 ऐला जानिस वहा भाई हर ओला कैसरिया ले आइस आउ तरसुस मा भेज देहिस ।
\v 31 ऐ महो ले सब यहूदिया मा आउ गलील मा आउ सामरिया मा कलिसिया बरिख सुख मिलिस आउ उनकर बढ़त होत गाइस ; आउ ओहर प्रभु कर डर मा आउ पवित्र आत्मा का शाति मा चलत आउ बढ़त गाइस ।
\v 32 तहा एकस होइस कस पतरस हर सब जगह घुमत फिरत ओमन जग हू पहुचीस जे पवित्र मैनसे मन लुद्दा मा रहत रहीन ।
\v 33 ओजग ओकर बर ऐनियास नाम कर ऐक लकवा कर लोग मिलिस, जेहर आठ साल ले खाट मा पड़े रहिस ।
\v 34 पतरस हर ओला कहिस, “हे एनियास ! यीशु मसीह हर तोला चंगा करा तहे । उठ, अपन बिछोना ला विछा |”
\v 35 तहा लुद्दा मा आउ शारोन मन के सबे रहके वाला मन ओला देखिन आउ प्रभु कति फिरिन ।
\v 36 फिर मा तबीता मतलब दोरकास नाव कर ऐक विश्वासी रहत रहीस । ओहर देर बढ़िया-बढ़िया काम करत आउ दान देहत रहिस ।
\v 37 ओहिच दिन मन मे ओहर बिमार होइस तहा मर गइस ; आउ ओमन ओला नहलाइन तहा अटारी मा रख देहीन ।
\v 38 ऐकर बर ले कि लुद्दा हा याफा ले लिहो रहिस चेला मन ये सुनीन की पतरस हर ओजक आहे, आउ दुई झन मनसे मन ला भेजीन आउ ओकर ले विनती करीन, “कि हमर हन आएले देर झन कर |”
\v 39 तहा पतरस उठीस आउ ओमन संगे होऐ लेहिस आउ जब ओहर पहूचीस ता ओमन ओला वो अटारी मा ले गाइन । सबे विधवा मन रोवत ओकर आव पास ठढ़ोइन आउ जे कुरता ला आउ लुगा ला दोरकास हर ओमन संगे रहत घनी बनाए रहिस ओला दिखाएक लागीन ।
\v 40 त पतरस सब झन ल बहरी कर देहिस, आउ घुटने टेकीस आउ प्रार्थना करिस आउ लात कति ला देखिस तहां कहिस, ”हे तबीता उठ “तब ओहर अपन आंखी ला खोल देहिस, आउ पतरस ला देखिस तहां उठ बैठिस ।
\v 41 ओहर हाथ देहिस तहां ओला उठाइस पवित्र लोग मन ला आउ विधवा मन ला बुलाइस तहां ओमन ला जिन्दा दिखाई देहिस।
\v 42 ये गोइठ हर सब याफा मा फईल गइस आउ ढ़ेर झन मन परभु कर उपर विश्वास करीन |
\v 43 आउ पतरस हर याफा मा शमौन नाव कर एक झन खाल(चमड़ा) कर धंधा करले ओकर जग ढ़ेर दिन ले रूके रहिस |
\c 10
\p \v 1 कैसरिया म कुरनेलियुस नाव क ऐक मैनसे रहिस,जेहर इतलियानी नाव पलटन कर सूबेदार रहिस |
\v 2 ओहर भक्त रहिस,अउ अपन घर परिवार संग परमेश्वर से डरत रहिस,अउ यहूदी मन ला डेरेच दान देहत रहिस,अउ घरी-घरी परमेश्वर ले बिनती करत रहिस |
\v 3 ओहर दिन क तीसर पहर (बेरा) क लिघे म दर्शन म बढ़िया साफ़ रूप म देखिस,की परमेश्वर क ऐक स्वर्ग दूत मोर लिघे भीतर आये के कहथे,कि हे कुरनेलियुस |
\v 4 कुरनेलियुस ओला (स्वर्ग दूत)धियान से देखिस अउ डईर के कहिस,हे प्रभु का हे ?ओहर ओकर से कहिस,तोर बिनती  अउ तोर दान स्मरन बर परमेश्वर क आगू म पहुचिस हे |
\v 5 अउ अब याफा म मैनसे भेज के शमोंन ला जेहर पतरस कहथे ओला बुलवाए ले |
\v 6 ओहर शमोंन खाल (चमड़ा)  क बूता करईया ठन पहुना हवे जेकर घर समुन्दर क धरी म हे |
\v 7 जब ओ स्वर्ग दूत हर ओकर से गोठियाए के चईल देहिस,तब ओहर दूई झन कमिया ला,अउ जेमन ओकर ठन रहत रहिन ओमन ले ऐक भक्त सिपाही ला बुलवईस |
\v 8 अउ ओमन ला सब गोएठ ला बताए के याफा म भेजिस |
\v 9 दूसर दिन जब ओमन रेगत-रेगत नगर क धरी म पहुचिन,तब दूई पहर क लिघे बिनती करे बर चढिस |
\v 10 अउ ओला भुखईस,अउ कुछू खाए बर चाहत रहिस,लेकिन जब ओमन तियार करत रहीन,तहा ओहर अपन ला भुलाए गईस |
\v 11 अउ ओहर देखिस कि अकाश खुईल गिस;अउ ऐक भाड़ा बड़खा चद्दर नियर चाएरो कोना ले लटकल,धरती कती उतरत हे |
\v 12 जेमे धरती क सब नियर क चाएर गोड़ दार अउ रेंगे बाला पशु अउ अकाश क चरई रहिन |
\v 13 ओला ऐक ऐकस गोएठ सुनई देहिस,''हे पतरस उइठ,मायेर अउ खाव |''
\v 14 लेकिन पतरस हर कहिस,''नही प्रभु,कदापि नही,काबर कि मैहर कभो कोनो अपवित्र य अशुध्द चीज ला नी खाए हो |''
\v 15 फिर दूसर बार ओला गोएठ सुनई देहिस,''जे कुछू ला परमेश्वर हर शुध्द ठहरईस हे,ओला तय अशुध्द झिन ठहराह |'
\v 16 तीन तोर ऐहिच कस होईस ; तब तुरतेच ओ भाड़ा ह अकाश कती उठाए लेहिस |
\v 17 जब पतरस ह अपन मन म दूईधा म रहिस,की ये दरशन जेला मैहर देखे हो ओहर का होए सकथे,त देखा,ओ मैनसे जेमन ला कुरनेलियुस हर भेजे रहिस,शमौन क घर ला खोएज दूरा म आए के ठड़होए के,
\v 18 अउ पुकाएर के पूछे लागिस,''का शमौन जेहर पतरस कहलाथे,हिये पहुना हे का ?''
\v 19 पतरस हर ओ दरशन पर सोचत रहिस की,की आत्मा हर ओकर से कहे लागिस,''देख तीन झन मन तोर खोज म है |
\v 20 तले उईठ के खालहे जा,अउ निसंकोच ओकर संग होए ले काबर की मैहर ही ओमन ला भेजे हो |''
\v 21 तब पतरस उतेर के ओं मैनसे म से कहिस,देखा,जेकर खोज तुमन करथा,ओहर मैहिच हो | तुमन क आए क का कारन हे ?''
\v 22 ओमन मन कहिन,''कुरनेलियुस सूबेदार जे धर्मी अउ परमेश्वर क भय माने बाला अउ सब यहूदी जाति म सुनाम मैनसे हे ओहर ऐक पवित्र स्वर्ग दूत ले ये हुकूम पईस हे की तोला अपन घर बुलाए के तोर से परमेश्वर क बचन ला सुने |''
\v 23 तब ओहर ओमन ला भीतर कती बुलाए के ओमन क पहुना करे लागिस | दूसर दिन ओहर ओमन क संग म गईस,अउ याफा क भाई मन से कुछ मन ओकर संग म होए लेहिन |
\v 24 दूसर दिन ओमन कैसरिया म पहुचिन,अउ कुरनेलियुस अपन कुठुम्बि मन संग अउ प्रिय संगता मन ला जुटाये के ओमन क बाट जोहत रहिन |
\v 25 जब पतरस हर भीतर आत रहिस,त कुरनेलियुस हर ओकर से भेटईस,अउ ओकर गोड़ म गिर के ओला प्रणाम करिस ;
\v 26 लेकिन पतरस हर ओला उठाए के कहिस,थड़होए जा,मैहर भी त मैनसे हो |
\v 27 अउ ओकर संग गोठियात भीतर गईस,अउ ढेरेच अकुन मन ला जुटल देख के 
\v 28 ओमन ले कहिस,''तुमन जानथा की दूसर जाति मन क संगति करब या ओमन के हिया जाए बर यहूदी मन बर अधर्म है,लेकिन परमेश्वर हर मोला बतईस है की कोनो मैनसे मन ला अपवित्र या अशुध्द नी कहो |
\v 29 ऐकरे बर मैहर जब बुलाल गए त बिन कुछो कहे चईल आए | अब मैहर पूछथो की मोला कोन बूता बर बुलाल गईस है ?''
\v 30 कुरनेलियुस हर कहिस,''ऐ घरी म,पूरेच चायेर दिन होईस आहे,मैहर अपन घर म तीसर पहर म प्रार्थना करत रहे ; त देखा ऐक मैनसे हर चकदार कपरा पहिनल,मोर लिघे आए ठड़ होईस ,
\v 31 अउ कहे लागिस,'हे कुरनेलियुस तोर प्रार्थना हर सुईन लेहल गईस हे अउ तोर दान हर परमेश्वर क आगू म याद बर करल गईस हे |
\v 32 ऐकरे बर कोनो ला याफा भेज (पठोए) के शमौन ला जेहर पतरस कहलाथे, बुलवाए ले ओहर समुदर क कगरे म शमौन,चमड़ा क धन्धा करे बाला के हिया घर म पहुना हे |'
\v 33 तब मैहर तुरतेच तोर लिघे म मैनसे मन ला भेजे,अउ तय हर भला करे की जे आ गईस | अब हमन हिया परमेश्वर क आगू म हन,तले जे कुछू ला परमेश्वर हर तोर ले कहिस है ओला सुनब |''
\v 34 तब पतरस हर कहिस,''अब मोला निश्चय होईस की परमेश्वर हर काकरो पक्ष नी करे,
\v 35 बरन हरेक जाति जेमन ओकर ले डरथे अउ धरम क बुता करथे,ओहर ओला भाथे |
\v 36 जे बचन ला ओहर इस्त्राएलि मन क लिघे भेजिस हे,जब ओहर यीशु मसीह क द्वारा (जेहर सब क प्रभु हे) शान्ति क सुसमाचार सुनईस ,
\v 37 ओ बचन ला तुमन जानथा की ,जेला यूहन्ना क बपतिस्मा क प्रचार क आगू गलील ले चालु होए के सबेच यहूदिया म बगेर गिस :
\v 38 परमेश्वर हर कोन रीती ले यीशु नासरी ला पवित्र आत्मा ले अउ सामर्थ्य ले अभिषेक करिस ;ओहर भलाई करत अउ सब झन ला जेमन शैतान क सताल रहिन,बढ़िया करत फिरिस,काबर की परमेश्वर हर ओकर संग म रहिस |
\v 39 हमन ओ सब सब बुता क गवाह हन ;जेला ओहर यहूदिया क देश अउ यरूशलेम म भी करिस,अउ ओमन ओला लकरी म ठाएंग के माएर देहिन |
\v 40 ओला परमेश्वर हर तिसर दिन म जिलईस,अउ परगट भी कईर देहिस |
\v 41 सब मैनसे मन पर नहीं बरन ओ गवाह मन पर जेमन ला परमेश्वर हर आगू ले चुइन लेहे रहिस,मने की हमन पर जेमन मन ओकर मरल मन ले जी उठे क आगू ओकर संग म खाएन-पिऐन ;
\v 42 अउ ओहर हमन ला हुकुम देहिस की मैनसे मन मे प्रचार करा अउ गवाही दा,की ओहर ओहिच हर हे जेला परमेश्वर हर जीवित अउ मरल मन क न्यायी ठहरईस हे |
\v 43 ओकर सब भविष्यध्दक्ता मन गवाही देथे की जे कोनो मन ओकर पर बिश्वास करही,ओकेला ओकर नाव क द्वारा पाप क क्षमा मिलही |''
\v 44 पतरस हर ये गोएठ ला कहतेच रहिस की पवित्र-आत्मा हर बचन क सब सुने बाला मन पर उतेर अईस |
\v 45 अउ जेतेक खतना करल बिश्वासी पतरस क संग आए रहिन,ओमन सब झन अकचकाए गिन की दूसर जाति मन पर भी पवित्र-आत्मा क दान हर उझलल गिस है |
\v 46 काबर की ओमन मन ओमन ला भाति-भाति क भाषा बोलत अउ परमेश्वर क बड़ाई करत सुनिन |ऐमा पतरस हर कहिस,
\v 47 ''का कोनो पानी ला रोयेक सकत आहे की ऐमन बपतिस्मा झिन पाए ,जेमन मन हमर जैसन पवित्र-आत्मा ला पईन है ?''
\v 48 अउ ओहर हुकूम देहिस की ओमन ला यीशु मसीह क नाव म बपतिस्मा देहल जाए | तब ओमन मन ओकर से बिनती करीन की ओ कुछेक दिन अउ ओमन क संग म रहे |
\c 11
\p \v 1 अउ प्ररित मन अउ भाई मन जेवन यहूदिया म रहिन सुनिन कि अन्यजाति मन भी परमेष्वर कर बचन ला मान लिहिन हे।
\v 2 अउ जब पतरस हर यहूदिया म अइस, त खतना करल मैनसे मन उकर ले बता-बाती करे लागिन,
\v 3 “कि तय बिना खतना होवल लोग मन क यहां जाइ क ओमन संग खाए |”
\v 4 त पतरस हर ओमन ला शुरू ले लइन-लइन कह सुनइस ।
\v 5 कि मयहर याफा नगर म प्रार्थना करत रहे, अउ बेसुध होइके ऐक दर्षन देखे, कि ऐक भाड़ा बड़ चद्दर कसन चरियो कोना ले लटकल, आकाष ले उतर के मोर ढ़क अइस।
\v 6 जब मयहर उम धियान करे, त धरतो कर चइरगोड़ अउ जंगल क पषु(जानवर मन) अउ रेंगे वाला जीव अउ अकास क चिरइ देखे।
\v 7 अउ ए शब्द भी सुने कि, ”हे पतरस उठ मार अउ खा“
\v 8 मयहर कहें ‘नी प्रभु जी काबर कि कोई अपवित्र या अषुद्ध बीज मोर मुंह म कबहों नी गइस’
\v 9 ऐकर जबाव म अकास ले दुसर तोर शब्द होइस, कि जे कुछु ल परमेशवर हर शुद्ध ठहराई से ओला अशुद्ध झीन कह ।
\v 10 तीसर तोर ऐसनेच हुइस, त सब कुछु हर फिर ले अकास म खींच लेहल गइस।
\v 11 अउ देखा, तुरतेच तीन मइनसे मन जेमन कैसरिया ले मोर ठन भेजे गए रहिन, उघर म जेम हमन रहेन, आए ठोड़हाइन।
\v 12 त आत्मा हर मोर ले उमन संग बेहिचक होएबर कहिस, अउ छः भाई मन भी मोर संग होए लहिन, अउ हमन उ मइनसे कर घर म गएन।
\v 13 अउ ओहर बताइस, कि मयहर ऐक स्वर्गदूत ल अपन घर म ढोड़हाल देखे, जेहर मोर ले कहिस, कि याफा क मइनसे भेजे के शामौन ल जेहर पतरस कहलाथे, बुलाए ले।
\v 14 ओहरे तुमन ले ऐकस गोइठ करहि, जेमन कर द्वारा तय अउ तोर सब घर कर उद्धार पहीं।
\v 15 जब मय गोइठ करे लगे, त पवित्र आत्मा ओमन उपरे ऐही कसन उतरिस जेकस षुरू म हमर ऊपर उतरे रहिस।
\v 16 त मोला प्रभु कर वो वचन याद अइस, जेला ओहर(यीषु) कहे रहिस, कि यूहन्ना हर तो पानी ले बपतिस्मा पाबे।
\v 17 तेकर ले जब कि परमेशवर हर ओमन ला भी दान देहिस, जेहर हमन ला प्रभु यीशु  म विश्वाश करे ले मिले रहिस, त मय कोन रहे जो परमेष्वर ला रोइक सकहुं?
\v 18 ऐला सुइन के, ओमन चुप रहिन, अउ परमेशवर कर महिमा कइर के कहे लागिन त तो परमेशवर हर अन्यजाति मन ला भी जीवन बर मन फिराइन ले दान देहिस हवें।
\v 19 तेकर बर जेमन दुःख के मारे जेहर स्तिफनुस कर चलते पड़े रहिस इते-उते होए गए रहिन ओमन फिरत-फिरत फीनीके अउ साइप्रस अउ अन्ताकिया म पहुंचिन परन्तु यहूदी मन ला छोड़ कोइ अउ ला वचन नी सुनात रहिन।
\v 20 परन्तु ओमन ले केतेक कुपुसी अउ कुरेनी रहिन, जेमन अन्ताकिया म आ कइरके यूनानी मन ला भी प्रभु यीषु कर सुसमाचार के गोइठ ला सुनाए लगिन।
\v 21 अउ प्रभु कर हाथ ओमन कर उपरे रहिस, अउ क ढेर मन विश्वास कइर क प्रभु कति फिरिन।
\v 22 त ओमन कर गोइठ-बात येरशलेम कर कलीसीया कर सुनई म आरस, अउ ओमन बरनबास ला अन्ताकिया भेजिस।
\v 23 ओहर ओ जग पहूचके, अउ परमेश्वर कर दया(अनुग्रह) ला देख के आनन्दित हुइस, अउ सब ला उपदेष देहिस कि तन अउ मन ले लगाई के प्रभु क लिपटे रहा।
\v 24 काबर कि ओहर ऐक सुधार(बढ़िया) मइन ले रहिस, अउ पवित्र आत्मा अउ विष्वास ले भरे रहिस अउ ढेरे मन प्रभु म आ मिलिन।
\v 25 त ओहर शाऊल ला खोजे बर तरसुस ला चल देहिस।
\v 26 अउ जब ओहर ओकर से मिलिस त ओला अन्ताकिया ले लानिस, अउ एकस होइस कि ओमन एक बरस तक कलीसिया ले मिलत अउ ढेर मन ला उपदेष देहत रहिन, अउ चेला मन सब ले आघु अन्ताकिया म मसीही कहलाइन।
\v 27 ओदीन दिन मन म कई झन भविस्यद्वक्ता यरूषलेम ले अन्ताकिया म अइन।
\v 28 ओमन ले अगबुस नाम कर एक झन ढोढ़हइ के आत्मा के कहे से (प्रेरणा से) ए बताइस, कि सब दुनिया म अकाल पढ़ही, अउ उ अकाल क्लौदियुस क समय म पड़िस।
\v 29 तब चेला मन ठहराइन, कि सब झन अपन-अपन पूजी के हिसाब ले यहूदिया म रहैया भई मन कर सेवा बर कुछु भेंजे।
\v 30 अउ ओहन इहिच कसन करिन, अउ बरनबास अउ शाऊल
\c 12
\p \v 1 क हाथ म पुरनिया मन ला(प्राचीनों के पास) कुछु भेजिस।
\v 2 ओहर युहन्ना कर भाई याकूब ला तलवार ले मरवाए डालिन |
\v 3 जबले ओहर देखिष कि यहूदि आदमी मन एकस करेले बढ़ खुष होथे तब ओहर पतरस ल उ धइर लेहिस, ओ दिन अखमीरी रोटी कर दिन रहिस।
\v 4 ओहर ओला धरीस तहां जेल मा भितराय देहिस, अउ चार-चार सिपाही मनकर चार पहरे दार मन जक रखिय, ये विचार ले कि फसह कर पाछे ओला आदमी मन कर आघु लानहूं।
\v 5 जेल मा पतरस हा बन्द रहिस, लेकिन कलीसीया हर ओकर बर एक मन होइस तहां प्रार्थना करत रहिस।
\v 6 जब हेरोदेष हर ओला आदमी मन कर आघु लानेक बर रहीस, ओहीच राती पतरस हर दे सिकड़ी ले बाधल सिपाही मन कर माझा मा सुतत रहिस अउ पहरेदार मन दूरा मा जेल कर पहरा करत रहिन।
\v 7 तले देखा, परभु कर एक स्वारगदूत आइके ठोढ़ए गाइस, अउ वो कोठरी मा उजियाला चमकीस अउ ओहर पतरस का पंजार ला हाथ ले मारीस ओला जगाइस अउ कहिस, ”उठ जल्दी कर“अउ ओकर हाथ ले सिकड़ी हर खुलीस तहां गिर गइस।
\v 8 तले स्वाराग दूत हर ओकर से कहिस, ”कमर ला बांध, अउ अपन जुता ला पहिन ले“ओहर ओहिच करन करिस ।फिर ओहर ओला कहिस, ”अपन लुगा ला पहिन कर मोर पाछे हो ले।“
\v 9 ओहर निकलीस तहां ओकर पाछे होय लेहिस लेकिन ओहर नी जानत रहिस कि जो स्वाराग दूत हर करा तहे ओहर सही हावे, लेकिन ओहर ये समझत रहिस मोय हा दर्षन देखा तहू।
\v 10 तब ओहर पहले अउ दूसर पहरेदार ले निकलिस तहां ओ लोहा कर बड़खा दूर जग पहुचीस जेहर षहर कति अहे, ओहर ओकर बर अपने आप ले खुल गइस अउ निकलिन एकेच गली म होइन तहां गाइन अउ तुरतेच स्वारग दूत हर ओला छोड़ीस तहां चल देहित ।
\v 11 तब पतरस हर जानीस तहां कहीस, “अझे माय सहीच मा जान लेहे, कि प्रभु हर अपन स्वारग दूत ला भेजीस तहां मोला हेरोदेष कर हाथ ले छुड़ाए लेहिए, अउ यहूदी मन कर सबे आषा ला तोइड़ देहिस ।
\v 12 ऐला जानीस तहां ओहर यूहन्ना कर दाई मरियम कर घर मा आइस जेहर मारकुस कहलाएल, ओजग ढेरेचे लोग मन जूटीन तहां प्रार्थना करत रहिन ।
\v 13 जब ओहर दुरा कर खिडकी ला खटखटाइस तब रूदे नाम कर एक नौकरानी हर देखे ले आइस ।
\v 14 पतरस फिर गोएठ ला चिनहिस तहां ओहर खुषी कर मारे फाटक ला नी खोलीस, लेकिन कुइद के भीतरी भाईस तहां तबाईस कि पतरस हर बहरी दूरा म ठढ़ोइस हे ।
\v 15 ओमन ओका कहिन, “तय हा पगलात हस “लेकिन ओहर अउ जोर देहिस तहां      कहिस कि आहि कसन अहेन तब ओमन कहिन, “ओकर स्वराग दूत होही |”
\v 16 लेकिन पतरस हर खटखटातेच रहिस तले ओमन खिड़की ला खोलीन, अउ ओला देखिन तहां चकाय गइन ।
\v 17 तब ओहर ओमन ला हाथ ले इसारा करिस कि चुप रहा । अउ ओमन ला बताइस कि परभु हर कोन कसन ओला जेल ले निकाल लानीस। फिर कहिस याकुब अउ भाई मन ला ये गोइठ ला बतास दिहा तले निकलिस तहां दूसर जगह चल देहिस ।
\v 18 भिन सरहा सिफाही मन कर जबर हलच ल मच गइस की पतरस कर का होइस ।
\v 19 जब हेरोदेस ओला ढुड़िस अउ नी पाइस तब पहरेदार मन ला जाच कराइके हुकुम देहिस कि ओमन ला मारा डाला जहि अउ ओहर यहूदिया ला छोड़ीस तहां कैसारिया मा रहेक लगीस ।
\v 20 हेरोदेश हर सुर अउ सैदा कर मनसे मन ले ढ़ेरेच दुखी रहित । एकर बर ओमन एक मन होइन तहां आकर जग आइन अउ बलास्तुस जेहर राजा कर एक झन कमिया रहिस, मनाइस तहां मेल कराइस चाहिस, कबर कि राजा कर देष ले ओमन कर देष कर पालन पोसन होवत रहिस ।
\v 21 ठहराय जाल दिन मा हेरोदेश हा राजा कपरा पहनीस तहां राजगद्दा मा बेठीस अउ ओमन ला बोले लागीस ।
\v 22 तले लोग मन पुकाएर उठीन, “एहर तो मन से कर नही ईश्वर कर गोएठ हवे |”
\v 23 ओहीच घरी प्रभु कर ऐक स्वर्ग दूत हर तुरतेच ओला मारीस काबर की ओहर परमेश्वर ला महिमा नी देहिस । अउ ओहर किरा परके मर गइस ।
\v 24 लेकिन परमेश्वर कर बचन हर बचन हर बढ़त अउ फईलत गइस ।
\v 25 जब बरनबास अउ शाऊल हर अपन सेवा ला पुरा कर चुकिन तब यूहन्ना ला जेहर मरकुस कहलाएल संग लेके यरूशलेम ले फिरिन ।
\c 13
\p \v 1 अन्ताकिया कर कलीसीया म कई झन भविस्यद्वक्ता अउ उपदेशक मन रहिन, जेकस बरनबास अउ शमौन जे नीगर(करिया) कहलाथे, अउ लूकियुस कुरेनी, अउ चैथाई देष क राजा हेरोदेष कर दुधवा भाई मनाहेम अउ शाऊल ।
\v 2 जब ओमन उपवास कइरके प्रभु कर(उपासना) भक्ति करत रहिन, त पवित्र आत्मा हर कहिस, “भोर बर बरनबास अउ शाऊल ला उ बुता बर अलग करा जेकर बर मयहर ओमन बुलाए हवे |”
\v 3 तब ओमन उपवास अउ विनती (प्रार्थना) कइर के अउ ओमन कर उपरे हाथ रइख के ओमन ला विदा करिन ।
\v 4 अउ ओमन पवित्र आत्मा कर भेजल सिलूकिया ला गइन अउ ओ जग ले जहाज म चइढ़ क साइप्रस ला गइन ;
\v 5 अउ सलमीस म पहुच के, परमेश्वर क बचन यहूदी मन क आराधनालय मन म सुनाइस । यूहन्ना ओमन कर सेवक(कमिया) रहिस ।
\v 6 ओमन उ टापू म होवत पाफुस तक पहुंचिन । ओ जग ओमन ला बार-यीशु नाम क एक यहूदी टोन्हा अउ ठगइया (झूठा) भविस्यद्वक्ता मिलिस ।
\v 7 ओहर हाकिम सिरगियुस पौलुस क संग म रहिस, जेहर बुधमान मइनसे (आदमी) रहिस । ओहर बरनबास अउ षाऊल ला अपन ठिन बुलइ के परमेशवर कर बचन ला सुने ब चाहिस ।
\v 8 लेकिन इलीमास टोन्हा हर काबर कि इकर नाम कर यह मतलब हवै, आमन कर विरोध कइर के हाकिम ला विश्वस करे ले रोकेबर चाहिस ।
\v 9 तब शाऊल हर जक रनाम पौलुस धलो हवय पवित्र आत्मा ले भइर के ओकर कति एक ठक ले देखिस अउ कहिस ।
\v 10 “हे सबेच कपट अउ सबेच चतुरई ले भरल शैतान क सन्तान मन, सकल धरम क बैरी, का तोय हर प्रभु कर सोझ डहर मन ला टेहा करेक नी छोड़बे ?
\v 11 अब हर देइख प्रभु कर हाथ तोर मा लगीस है ; अउ तय हर धोरके बेरा बर अंदहा रहिबे अउ बेरला नी देखबे । “तब तुरतैच  धुंधलापन अउ अंधिया राहर ओला आढकिस, अउ ओहर इते-उते टमडे़ लागिस जकर ब कि कोनो ओकर हाथ धइरके ले जाए (चले) ।
\v 12 तब हाकिम हर जेहर होइस रहिस ओला देइख के अउ प्रभु क उपदेश ले अचकई के विश्वास करिस ।
\v 13 पौलुस अउ ओकर संगी पाफुस ले जहाज खोइल के पंफूलिया क पिरगा म आइन, अउ यूहन्ना ओमन ला छोइड़ के येरूशलेम कति फिर गइस ।
\v 14 पिरगा ले आगु बइढ़ के ओमन पिसिदिया कर अन्ताकिया म पहुंचिन, अउ विश्राम क दिन म आराधनालय म जाइके तइढ गइन ।
\v 15 व्यवस्था अउ भविस्यद्वक्ता मन कर किताब ले पढ़े क बाद आराधनालय क सरदार मन ओमन ठन कहलाए भेजिस, ”हे भइमन अगर मइनसे मन क उपदेष बर तुमहर के मन म कोनो गोइठ होहि त कह।“
\v 16 तब पोलुस हर ठोड़हइके अउ हाथ ले इशारा कइर के कहिस, ”हे इएली मन, अउ परमेशवर ले हराइया मन सुना;
\v 17 इएली मन क परमेशवर हर हमर पुरखा मन ला चुइन लेहिस, अउ जब एमन मिस्र देश म परदेशी होइ के रहत रहिन, त ओमन ला बढ़इस, अउ बजर हाथ ले निकाल लानिस।“
\v 18 परमेशवर कोनो चालिस बरस तक जंगल म ओमन कर ला सहिस।
\v 19 अउ कनान देश म सात जाति कर नास  कइरके ओमन कर कोनो साढ़े चाइर सौ बरस म ओमन क मीरास म कइर देहिस।
\v 20 एकर बाद म परमेशवर हर शमूएल भविस्यद्वक्ता तक ओमन बर नियार  करे बाला ठहराइस।
\v 21 एकर बाद ओमन एक राजा मांगिन, त परमेशवर हर चालीस बरस बर बिन्यामीन कर गोत्र म ले एक मइन से, अर्थात कीष कर बेटा शाऊल ल ओमन ऊपर मा राजा ठहराइस
\v 22 अउ ओला अलग कइरके दाऊद ला ओमन कर राजा बनाइस जेकर बिषय म ओहर गवाही देहिस, मोला एक मइनसे यिषै कर बेटा दाऊद, मोर मन क अनुसार मिल गइस हे, वहिच मोर सब मनसा ला पूरा करहि।
\v 23 एकर बनस म ले अपन कसम कर अनुसार म इएली ठन एक उद्धार कराइया, मने(अर्थात) यीशु ला भेजिस।
\v 24 जेकर आइ के पहिले (आगु) यूहन्ना हर सबेच इएली म मन फिराव के बपतिस्मा केर प्रचार कहिस।
\v 25 जब यूहन्ना हर अपन सेवा पूरा करेक बर रहिस त ओहर कहिस, तुमन मोला का समझ था? मयहर वो नी हव! वरन देखा मोन पाछु म एक झन आए वाला हे जेकर गोड़ के जूती ला भी मयहर खोले क योग्य नइ होंव।
\v 26 हे भाई मन तुमन जो अब्राहम कर सन्तान हबा; अउ तुमन जेमन परमेशवर ले डरथा, तुमन दिन ऐ उद्धार कर बचन ला भेजे गइसे ।
\v 27 काबर कि यरूशलेम म रहाइया मन अउ ओमन क सरदार मन न ओला (यीशु ) पहचानिन अउ न भविस्यद्वक्ता मन क गोएठ मन ला समझिन जेहर हर विश्राम (सब्त) क दिन म पढ़े जथे, तेकरब ओला दोसी ठहरई के ओ गोइठ मन ला पूरा करिन ।
\v 28 ओमन मईर डालके योग्य कोनो दोस ओमा (यीशु म) नी पईन तबो पिलातुस ले विनती करिन कि यीशु हर मार देहल जाहि ।
\v 29 जब ओमन ओकर बिसय म लिखल सबेच गोइठ पूरा करिन त ओला क्रुस म ले उतार के मठ म रखिन।
\v 30 लेकिन परमेशवर हर ओला मरल मन क ले जियाईस,
\v 31 अउ यीशु ओमन ला जेमन ओकर संग म गलील ले यरूशलेम आए रहिन, ढेर दिन तक देखए देत रहिस; मइनसे मन क आगु म ओहिच मन ओकर गवाह है।
\v 32 हमन तुमन ला ओ किरिया क विसय म जेला बाप पुरखा मन ले करे रहिस, ऐ सुसमाचार सुनाथन,
\v 33 कि परमेशवर हर यीशु ला जियाय के, बहिच किरिया हमन कर बेटा-बेटी(सन्तान) ब पूरा करिस, जेकस दूसर भजन म भी लिखे हे, ‘तोय हर मोर बेटा हवस; आइज मैहिच तोला जनमाय हंव।’
\v 34 अउ ओकर ऐ रीति ले मरल मन ला जीयाएक क विसय म भी कि ओहर कबहों झिन सरे, ओहर ऐ कहिस हे, ‘मयहर दाऊद म कर पवित्र अउ अटल कृपा तुमर ऊपर करही।’
\v 35 तेकर ओहर  ऐक अउ भजन म भी कहिस हे, ‘तोयहर अपन पवित्र जन ला सरेक भी देबे।’
\v 36 लेकिन दाऊद त परमेशवर कर इच्छा केर अनुसार अपन समय म सेवा कइर के मइर गइस, अउ अपन बाप दादा मन संग जाए मिलिस, अउ सर भी गइस।
\v 37 लेकिन जेला परमेश्वर हर जियाइस, ओहर सरे नी पाइस।
\v 38 तेकर ले, हे भाई मन, तुमन जान लेवा, कि ओकरेच (यीशु के द्वारा) पाप मन कर क्षमा क समाचार तुमन ला दिये जथे;
\v 39 अउ जे गोइठ मन म तुमन मूसा कर व्यवस्था (नियम) क द्वारा निर्दोस(जे म कोनो दोस नही) ठहरथे।
\v 40 एकर बर चैकस रहा, एक झन होय कि जेला भविस्यद्वक्ता मन क किताब म अइस हे, तुमन म भी आ पड़ही;
\v 41 ‘हे दोस (निन्दा) करैया देखा, अउ चकित होआ, अउ मिट जबा; काबर कि मैयहर तुमन कर दिन म एक बुता कर हूं, ऐसन बुता कि अगर तुमन ले एकर चर्चा (गोइठ) करे त तुमन कभी विश्वास नी करिहा।’
\v 42 ओमन कर बहिरे निकलत बेरा मइनसे मन ओकर ले विनती करे लगिन कि अगले (आगुक) सब्त दिन म हमन ला ऐ गोइठ ला फिर सुनाय करबे।
\v 43 जब सभा (भीड़) उठ गइस त यहूदी मन अउ यह यहूदी मत ले आवल भक्त मन ले देरेच झन पौलुस अउ बरनबास क पाछु होइन, अउ ओमन ले गोइठ करके समझाइन कि परमेश्वर कर अनुग्रह म बने रहा।
\v 44 दूसर सब्त क दिन शहर क प्रायः सब झन परमेश्वर कर बचन ला सुनेक त जुट गईन।
\v 45 लेकिन यहूदि मन भीड़ ला देख के डाह ले भर गइन, अउ निदा कइर के पौलुस कर गोइठ क विरोध म बोले लगिन।
\v 46 तब पौलुस अउ बरनबास बिन करे गोएठयाय लगिन, ”जरूरेच रहिस कि परमेश्वर क बचन आगु तुमन ला सुनातिन लेकिन जब तुमन ओला दूर करथा, अउ अपन ला अनन्त जीवन के लायक (योग्य) नी ठहराथा, त देखा हमन दूसर जाति कति फिरत हन।
\v 47 काबर कि प्रभु हर हमन ला ए हुकुम (आज्ञा) देहिस है ‘मैहर तोला दूसर जाति बर दीया (ज्योतिद्ध ठहराई हैंए ताकि तय धरती क छोर तक उद्धार क दूरा (द्वार) होबे ।
\v 48 ऐला सुईन के दूसर जाति मन खुश होईन ए अउ परमेश्वर क बचन क बखान ;बड़ाईद्ध करे लागिन य अउ जेतेक झन अनन्त जीवन बर ठहराल गए रहिन ए ओमन बिश्वास करिन द्य
\v 49 तब प्रभु क बचन ओ सब देश म बगरे लागिस |
\v 50 लेकिन यहूदी मन भक्त अउ कुलीन महिला मन ला अउ नगर क मुख्य लोग मन ला उकसईन ए अउ पौलुस अउ बरनबास क बिरोध उपद्रव करवाए के ओमन ला अपन सीमा ले हिकाएल देहिन |
\v 51 तब ओमन ओकर आगू म गोड़ क धुरा ला झाएर के इकुनियुम ला रेंग देहिन 
\v 52 अउ चेला मन ख़ुशी ले अउ पवित्र आत्मा ले भरत गईन 
\c 14
\p \v 1 इकुनियुम म ऐसन होईस की ओमन यहूदि मन क आराधनालय म संग-संग गईन,अउ ऐ मंधे क गोएठ करीन की यहूदी मन अउ यूनानी मन दोनोच मन से डेरेच झन मन बिश्वास करीन |
\v 2 लेकिन बिश्वास नी करे बाला मन यहूदी मन हर दूसर जाति क भाई मन क बिरोध म उचकइन अउ करू कईर देहिन |
\v 3 ओमन ढेरेच दिन तक ले हूवा रहिन,अउ प्रभु क भरोसा म हिम्मत से गोठियात रहिन ; अउ ओह ओमन क हाथ ले चिन्ह अउ अद्भुत बुता करवाए के अपन अनुग्रह क बचन पर गवाही देत रहिस |
\v 4 लेकिन शहर क मैनसे मन मे अन-बन होए गए रहिन,ऐकर से केतेक तो यहूदी मन कती ले अउ कतेक प्रेरित मन कती होए गिन |
\v 5 लेकिन जब दूसर जाति मन अउ यहूदी ओमन क अपमाएन अउ ओमन पर पखना मारे बर अपन सरदार मन सहित ओमन पर कूदिन,
\v 6 त ओमन ये गोएठ ला जाएन गईन,अउ लुकाउनिया क लुस्त्रा अउ दिरबे शहर मन मे,अउ आजू-बाजु क देश मन मे भायेग गईन 
\v 7 अउ हूवा सुसमाचार सुनाए लागिन |
\v 8 लूस्त्रा म ऐक मैनसे बैइठे रहिस,जे गोड़ कती ले कमजोर रहिस | ओहर जनम ले लेंगड़ा रहिस अउ कभो नी चले रहिस |
\v 9 ओहर पौलुस क गोएठ ला सुनत रहिस | पौलुस हर ओकर कती ला एकटक देखे लागिस कि ओला चंगा होय जाए क बिश्वास हे,
\v 10 . अउ जोर से किरलाए के कहिस,''अपन गोड़ क बल म सिधेच ठड़होए जा | ''तब ओहर उछेल के चले-फिरे लागिस |
\v 11 मैनसे मन पौलुस क ये बूता ला देईख के लुकाउनिया क भाषा म जोर से किरलाऐ के कहिस,''देवता मन मैनसे मन क जईसन होए के हमर ज उतेर अईन हे |''
\v 12 ओमन बरनबास ला ज्यूस अउ पौलुस ला हिरमेस कहिन काबर की ओहर गोठियाए म मुखिया रहिस |
\v 13 ज्यूस क ओ मन्दिर क पुजारी जेहर ओमन क शहर क आगू रहिस,गरू अउ फूल मन क माला दूरा मन पर लाएन के मैनसे मन क संग बलिदान करे चाहत रहिस |
\v 14 लेकिन बरनबास अउ पौलुस प्रेरित मन जब ऐ सुनीन,त अपन कपरा ला फारिन अउ भीड़ म लपकिन,अउ किरलाए  के कहे लागिन,
\v 15 हे मैनसे मन तुमन का करथा ? हमन भी त तुमन क जैइसन दुख-सुख भोगोईया मैनसे मन हन,अउ तुमन ला सुसमाचार सुनात हन की तुमन ऐ बेकार क चीज मन ले अलगेच होए के जीवित परमेश्वर कती फिरा,जेहर स्वर्ग अउ धरती अउ समुन्दर अउ जे कुछू ओमे हे बनइस हे |
\v 16 ओहर बितल समय म सबेच जाति मन ला अपन-अपन  डगर म चले देहिस |
\v 17 तबो ले ओहर अपने-अपन ला बिन गवाह नी छोड़ीस,लेकिन ओहर भलाई करत रहिस,अउ अकाश ले बरषा  अउ फलवंत रितु देई के तुमन क मन ला भात अउ आनन्द ले भरत रहिस |''
\v 18 ऐला कहिके भी ओमन मैनसे मन ला बड़ कठिन ले रोकिन की ओमन बर बलि झिन करा |
\v 19 लेकिन कुछेक यहूदी मन अन्ताकिया अउ इकुनियुम ले आए के मैनसे मन ला अपन कती कईर लेहिन,अउ पौलुस ला पखना म मारिन,अउ मरल समेझ के ओला शहर क बहिरी कती घिरलाए के ले गईन |
\v 20 पर जब चेला मन ओकर चाईरो कती ले आए ठड़होइन,त ओहर उईठ के शहर म गईस अउ दूसर दिन बरनबास क संग म दिरबे गईन |
\v 21 ओमन ओ शहर क मैनसे मन ला सुसमाचार सुनाये के,अउ डेरेच चेला बनाए के,लुस्त्रा अउ इकुनियुम अउ अन्ताकिया फिरिन,
\v 22 अउ चेला मन क मन ला स्थिर करत रहिन अउ ये उपदेश देहत रहिन की बिश्वास म बने रहा,अउ ये कहत रहिन,''हमन ला बड़ दुख(क्लेश)उठाए के परमेश्वर क रायेज म जाए(प्रवेश) बर होही |''
\v 23 अउ ओमन मन सब कलीसिया म ओमन बर प्राचीन ठहरइन,अउ उपवास संग म प्रार्थना कईर के ओमन ला प्रभु क हाथ म सौप देहिन जेकर उपर ओमन बिश्वास करे रहिन |
\v 24 तब पिसिदिया कती ले होवत ओमन पमफूलिया पहुचिन ;
\v 25 अउ पिरगा म बचन सुनाए के अ. त्तलिया म अईन,
\v 26 अउ हूवा ले ओमन पानी जहाज म अन्ताकिया गईन,जेहा ओमन ओ बूता बर जेला ओमन पूरा करे रहिन परमेश्वर क अनुग्रह म सौंपे गए रहिन |
\v 27 हूवा पहुच के ओमन कलीसिया जुटाइन अउ बतईन कि परमेश्वर हर ओमन क संग म होए के कईसन बड़खा-बड़खा  बुता करिस,अउ दूसर जाति मन बर बिश्वास क दूरा खोएल देहिस |
\v 28 अउ ओमन चेला मन क संग डेरेच दिन तक रहिन | 
\c 15
\p \v 1 फिर कुछ लोग मन यहूदिया ले आइन तेकर भाई मन का सिखाएख लगीन : “अगर मूसा कर रीति पर तोर खतना नी होही तो तय उद्धार नही पाए कसकबे |”
\v 2 जब पौलूस कर अउ बरनबास कर ओमन ढ़ेरेच झगरा अउ बता-बती हुइस तो ये ठहराय गाइस कि पौलूस अउ बरनबास अउ ओमन में से कुछ आदमी ये गोठ के बिसय म प्रेरित मन अउ प्रचीन मन (पुर्वजो) जग यरूषलेम म जांही ।
\v 3 तले कलीसिया (मण्डली) हर उमन के कुछ तान ले पहुचाइस अउ उमन फीनीके अउ सामरिया ले होवत होवत दूसर जाति मन कर मन फिराएक सक सुसमाचार सुनात गाईन अउ सबसे भाई मन ढेरेच सुख हुईन ।
\v 4 जब उमन यरूशलेम पहुचीन तब कलीसिया अउ प्रेरित अउ प्रचीन मन उमन संगे खुषी ले मिलीन अउ उमन बताइन कि परमेष्वर हर उमन सगे होए की कईसे कईसे काम करे रहिस |
\v 5 लेकिन फरीसि मन के संगी मन ले जेमन विष्वास करि रहिन करि रहिन उमन मेले कुछु मन ठोढ़एके के काहिन “ओमन ला खतना करा एक अउ मूसा कर हुकुम नियम ला मानेक कर हुकुम देहेक चाही |”
\v 6 तब प्रेरित अउ प्राचीन मन ये बात बिसय म सोच विचार करेक लगीन जुटीन ।
\v 7 तब पतरस हर ढ़ेर बता-बती हो जाएक पीछे ठढ़ोइके ओमन ल कहिस, “हे भाई मन तुमन जानत हां कि ढ़ेर दिन होइस कि परमेश्वर हा तुमन मा ले मुके चुन लिहिस । कि मोर मुह ले दुसर सगा (अन्यजाति) मन सुसमाचार कर बचन ला सुन के विश्वास करही ।
\v 8 मन कर जाचके वाला परमेश्वर हां ओमन ला हमर कसन पवित्र आत्मा देइकी ओमन कर गवाही देहिस  ।
\v 9 अउ विश्वास ले ओमन कर मन ला सफा कइर के हमन म अउ ओमन मे कहु भेद नी रखीहा । 
\v 10 त अब तुमन काबर परमेश्वर कर परीक्षा करथा की चेला मन कर ढीटु म ऐसन जुआ मन ला रखाया जेला न हमर बाप पुरखा कर उटाए सें रहिन, अउ न हमन उठाए सकब ?
\v 11 हा हमर निश्चय हे कि ज रीति ले ओमन परभु यीशु कर अनुग्रह ले उद्धार पइन ओहे रीति ले हमुमन उद्धार पाथे ।
\v 12 तब सभा म जुटल मन चुपे चाप बरनबास अउ पौलूस कर सुनेक लगीन कि परमेश्वर हा ओमन ले दूसर सगा (अन्यजाति) मन मे कोन कस बड़ख-बड़खा चिन्ह अउ अद्भुत काम कर के दिखाइस ।
\v 13 जब ओमन चुप हो गइन तब याकूब हर कहे लगीस, “हे भाई मन मोर ला सुना |”
\v 14 शमौन हर बतइस कि परमेश्वर हा पहले शुरू मा दूसर सगा (अन्यजाति) मन के उपरे कोन कस कृपा दृष्टि करीस कि ओमन मन ले अपन नाम बरीक एक मैनसे बनाए लेहिस
\v 15 इमे ले भविस्यद्वक्ता मन कर गोएठ हर भी मिलेल, जईसन की लिखल आहे,
\v 16 ‘ऐकर बाद मैहर फिर आइके दाऊद कर मिरल पड़ल डेरा ला उठाहूं । अउ ओकर उजड़ल ला फिर ले बनाहूं ओला ठड़ोहाहं ।
\v 17 ऐकरे बर कि बचल मैनसे मतलब तबे दूसर जाति (अन्यजाति) जे मन मोर कहलाथे परभु ल खोजही,
\v 18 ऐला ओहिच परभु कहथे जेहर जगत कर बने ले ये गोएठ कर समाचार देहत आइस हवे |
\v 19 ऐकरे बर मोर विचार ये हवे कि दूसरा सगा (अन्जाति) मे ले मैनसे मन परमेश्वर कती फिरते ओमन हमन दूख नी पहुचाबे ।
\v 20 लेकिन ओमन बर लिख भेजब कि ओमन मुर्ती मन कर आसाद ले अउ व्यभिचार ले अउ ढ़ेटु मुरकेटल मांस अउ लहू दूरियहां रही ।
\v 21 काबर की पूराने जबाने ले ही नगर-नगर मूसर कर नियम(व्यवस्था) प्रचार कर चाइक आइन है । अउ ओहर हर सब्त के दिने आराधनालय मे पढ़ल जाएक ।
\v 22 तब सबेच कलीसिया कर मैनसे अउ प्रेरित मन अउ ऐक पुरखा (प्रचानों) मन ला सुघर लगीस कि अपन मा ले कुछ मैनसे मनला चुन लेही मतलब की यहूदा ला जो बरसब्बा कहलाएल अउ, सीलास ला जेहर भाई मनले मुखिया रहिस ; अउ ओला पौलुस अउ बरनबास संगे अन्ताकिया मा भेजब ।
\v 23 ओमन ओकर हाथे ये लिखीन भैजीन अन्ताकिया मा अउ सीरिया मे अउ किलिकिया के रहेक वाला भाई मन ला जेमन की दूसर जगा(अन्यजाति) ले आइन अहे । प्रेरित मन कती ले, प्रचीन मन कती ले, भाई मन कर नमस्कार ।
\v 24 हमन सुने हन कि हम ने मे ले कुहु मनसे मन उजक जाइके, तुमन ला अपन गोइठ घबराए देहिन, अउ तुमर मन ला उलट कर देहिन लेकिन हमन ओमन ला हुकुम नी देहे रहेन।
\v 25 ऐकरेच बर हमन एक जुट होकर ठीक समझेन कि चुनल लोग मन ला अपन भाई बरनबास अउ भाई पौलुस कर संगे तुमर जग भेजब ।
\v 26 ऐमन ऐसन लोग मन हवे, जो अपन प्रान ला हमर परभु यीशु कर नाव बरीख संकट मे डाली है ।
\v 27 ठिरेच बर हम यहूदा ला अउ सीलास ला भेजे हनज अपन मुंह ले भी ये गोएठ ला बोएल सुनाही ।
\v 28 पवित्र आत्मा ला अउ हमन ला सुघर जान पड़ीस कि जरूरी गोएठ ला छेएड़ के तुमन उपर अउ बोझा नी डालब ।
\v 29 कि तुमन मुर्ति उपर बलि करल ले अउ लहू ले अउ ढ़ेटु मुरकेरल, मास ले और व्यभिचार ले दुरिया रहा ये सब ले दुरहीया रहा तब तुमन कर सुघर होही, आघु बढ़िया ।
\v 30 फिर ओमन अलग होइन अउ अन्ताकिया पहुचिन अउ सभा ला जुटईन करीन अउ चिठ्ठी ला ओमन बरीख देहिन ।
\v 31 ओमन चिठी ला पढ़ीन अउ ओमे कर उपदेष ले ढ़ेर खुश होइन ।
\v 32 यहूदा हर अउ सीलास हर जेमे की दुनु झन भविस्यद्वक्ता रहिन । ढेर गोठ ले भाई मन ला उपदेश देहिन अउ मजबुत करीन ।
\v 33 ओमन कुछ दिन ओजक रहिन अउ भाई मन ले भांति संगे जुटा होइन, कि ओमन अपन भेजके वाला मन जग गाइन ।
\v 34 (लेकिन सीलास ला ओजक रहेक खतिर सुघर लगीस ।)
\v 35 लेकिन पौलुस हर अउ बरनबास हर अन्ताकिया में रह गाइन। अउ दूसर ढे़र मैनसे मन संग परभु कर वचन कर उपदेश करत रहिन अउ सुसमाचार ला सुनाते रहिन ।
\v 36 कुछ दिन कर बाद म पौलुस हर बरनबास ला कहिस “जे-जे नगर में हमन पर प्रभु कर वचन ला सुनाए रहेन । चल फिर उमे जाइके अपन भाई मन देखब की ओमन कैसन अहै |”
\v 37 तब बरनबास हर यूहन्ना ला जे मरकुस कहलाएल अपन संग लेहे बर विचार करीस ।
\v 38 लेकिन पौलुस हर ओला जो ओकर संग पंफूलिया में अलग होयी रहीस अउ काम करे बर उकर संग नी गाइस अउ अपन संगे लेहे ले सुघर नी समझीस ।
\v 39 तले एकस बता-बती हुइस कि ओमन एक दूसर झन ले अलग-अलग हो गाइन ; अउ बरनबास हर मरकुस ला अपन संगे लेज के जहाज मा साइप्रस चल देहिस ।
\v 40 लेकिन पौलुस हर सीलास चुन लेहिस अउ भाई मन ले परमेष्वर कर अनुग्रह मा सौपी गइन अउ ओजक ले चाइल देहिन ;
\v 41 अउ ओहर सब कलीसिया ला मजबूत करत-करत सीरिया मा अउ किलिकिया मा होवत निकलिन।  
\c 16
\p \v 1 फिर ओहर दिरबे अउ लुस्त्रा मा हू गाइस ओ जगे तीमुथियुस नाम कर एगोट चेला रहिस जेहर एगोट विश्वासी यहूदिनी कर बेटा रहिस लेकिन ओकर दाऊ यूनानी रहिस ।
\v 2 ओहर लुस्त्रा अउ इकुनियुम कर भाई मन ले सुघर नाम कर रहिस ।
\v 3 पौलुस कर इच्छा रहिस कि ओहर ओकर संगे चलही; अउ ओ जगह मा यहूदि मन रहिन जेकर चलते मा ओहर खतना करिस कबर की ओमन सबो झन जानत रहिन की ओकर दाऊ युनानी रहिस ।
\v 4 अउ नगर-नगर मा जात घनी ओमन ओ विधी मन ला जे यरूशलेम कर प्रेरित मन अउ (पुरखा) प्राचीन मन बनायी रहीन मानेक ले ओमन बार पहुचाते जात रहीन ।
\v 5 ऐ मंधे ले कलीसिया मन हर विश्वास मा मजबुत होवत गइस अउ संख्या मा रोज दिन बढ़त गइस ।
\v 6 ओमन फू्रगिया अउ गलातिया प्रदेश मन मे ले होवत गाइन । काबर की पवित्र आत्मा हर ओमन ला एषिया मा वचन सुनाएक बर मना करीस ।
\v 7 ओमन मुसिया कर लिघे पहुचीन अउ बितुनिया मा जाएक चाहिन । लेकिन यीशु कर आत्मा हर ओमन ला जाएक नी देहिस ।
\v 8 तले ओमन मूसिया ले होवत त्रोआस मा आइन ।
\v 9 ओजग पौलुस हर रात मा एगोठ दर्शन देखिस कि एगोठ मकिदुनी आदमी ठढ़ोइके उकर ले विनती करके कहत रहिस, ”ओपार उताइर के मकिदुनीया मा आउ, और हमर मदत कर |”
\v 10 ओकर ये दर्श न देखत ही हमन तुरतेच मकिदुनिया जाएक चाहेन काबर हमन ये समझेन कि परमेश्वर हा हमन ला ओमन के सुसमाचार सुनाइक खातिर बुलाइस हवे ।
\v 11 ऐकर बर हमन त्रोआस ले जाहज खोलेन अउ सीधा सुमात्राके अउ दूसर दिन नियापुलिस मा आएन ।
\v 12 ओहा ले हमन फिलिप्पी पहुचेन ओहर मकिदुनिया प्रान्त क मुख्य नगर अउ रोमी मन कर बस्ती हवे; अउ हमन ओ नगर मा कुछ दिन तक रहेन।
\v 13 सब्त का दिन म हमन नगर कर फाटक कर बहरी नदी कर घरी में ये समझेन अउ गायेन कि उजग प्रार्थना करेक बर कहु जगह होही। अउ बैठेन अउ महिला मन संग बात करे लागेन जेमन उजक जुटी रहीन।
\v 14 लुदिया नाम कर थुआथीरा नगर कर बैजनी कपड़ा बेचेल तेहर अउ ओहर ऐक भक्त महिला रहिस अउ वो सुनत रहीस प्रभु हा उकर मन ला खोलीस तले ओहर पौलुस कर बात मा ध्यान देहिस।
\v 15 जब ओहर अपन घर सगं म बपतिस्मा लेहिस तब ओहर हमन ले विनती करिस, ”यदि तुमन मोला प्रभु कर विशवासनी समझता हो तो चलकर मोर घर म रहा ; अउ ओहर हमन ला मनाएके ले गाइस।
\v 16 जब हमन प्रार्थना करके कर जगह मा जात रहेन ता हमन ला ऐक दासी  मिलीस जेमें आघु कर जनाइया कर आत्मा रहिस अउ ओहर आघु कर बात ल बताई के अपन गीरहत मन बर ढ़ेरेच धन कमाए के लानत रहिस।
\v 17 ओहर पौलुस कर अउ हमर पाछे आइके चिल्लाए लागीस, ”ये आदमी मन परमप्रधान परमेशवर कर दास मन हवें, जे हमला उद्धार कर कर डहर कर कथा सुनाथे।“
\v 18 ओहर ढे़रेच दिन ले एही कसन करत रहीस तहा पौलुस हा दुःखी होइस अउ मोड़ीस अउ वो आत्मा ले कहिस, ”मोय तोला यीशु कि ओमे ले तोय निकल जा अउ ओहर ओही बेरा मा निकल गाइस।
\v 19 जब ओकर स्वामी मन देखीन कि हमर कमाई कर आसरा हर जात  जात रहिस  , ता पौलुस ला अउ सीलास ल धर लेहिन अउ चौक मा मुखिया मन लिघे खीच ले गाइन;
\v 20 अउ ओमन ला फौजदारी कर सहाब मन ठन ले गाइन अउ कहीन, ”ये आदमी मन जेमन यहूदी हवे हमर सहर मा ढ़ेरेच हलचल मचावा थे;
\v 21 अउ ऐकस नियम ला बतावा थे जेला ग्रहण करेक अउ मान के हमन रोगी मन ला अच्छा नी हबे।“
\v 22  तब भीढ़ क मनसे मन उनकर विरोध मा जुटीन अउ चढ़ गाइन अउ सहाब मन ओमन कर लुगा ला उतार डालीन अउ ओमन ला सुटी मारेक बर हुकुम देहिन।
\v 23 ढ़ेरेच सुंटी लगवाइन अउ ओमन ओमनला जेल मा डाल देहीन अउ दारोगा ला हुकुम देहिन का ओमन ला धीयान देई के रखही।
\v 24 टोहर ऐकस हुकुम पाइके ओमन ला भीतरी कर कोठरी मा रखीस अउ ओमन कर गोड़ ला लकरी मन ठोक देहिन।
\v 25 आधा राती के आस पास पौलुस अउ सीलास हा प्रार्थना करत परमेशवर कर भजन गात रहीन अउ कैदी मन ओमन कर ला सुनत रहीन।
\v 26 ऐतनेच मा एक जबर कर भूकम्प अईस अउ एजक तकले भी जेल कर नींव हा हील गाइस अउ तुरतेच ओंहीच बेरा सब दूरा खुल गाइस अउ सब कर बांधल हर खुईल गइस ।
\v 27 दरोगा हर जाग उठीस अउ जेल कर दूरा ला खुलल देइख के एकस समझीस की सब कैदी मन भाग गाइन तले ओहर तलवर खीचीस तहा अपने अपन ला मरवाय खोनीस।
\v 28 लेकिन पौलुस हर जोर ले किरलाए के कहिए “अपन अपन ला कहु नुकसान झन पहुचा कबर की हमन सबेझन इहीच जग अहन |”
\v 29 तेकर ओहर दीया मंगवाइ के भीतरी गाइस अउ कांपते पौलुस अउ सीलास का आघु म गिर गाइस ।
\v 30 अउ ओमन ला बाहरी लानीस अउ कहीस, “हे सहाब मन उद्धार पाएक बर मोय का कर हू |’
\v 31 ओमन कही, “प्रभु यीशु मसीह कर उपरे विष्वास करबे तो तोय अउ तोर घराना हर उद्धार ला पाही |”
\v 32 अउ ओमन ओला अउ ओकर घर कर सब झन ला प्रभु कर वचन ला सुनाइन ।
\v 33 रात मा ओही बेरा ओहर ओमन के ले गाइस अउ उनकर घाव ला धोइन अउ ओहर अपन घर के मनसे संग मा बपतिस्मा लेहिस ।
\v 34 तहां ओहर ओमन ला अपन घर मा ले गाइस अउ ओमन कर आघु मा भात रखीस अउ अपन घराने संगे परमेश्वर मा विश्वास करीन अउ आनन्द मनइन ।
\v 35 जब दिन हुइस तहां तेहर मन सिपाही मन कर हांथ मा कहलाए भेजीन कि वो मैनसे मन ला छोइड़ देवा ।
\v 36 दरोगा हर ये गोठ ला पौलुस जगा बोलीस, “सहाब मन तुमन लो छोड़ देहेक कर हुकुम देहेन भेजे, इकर बर अब तुमन निकल कर खुशी ले चले जवा |”
\v 37 लेकिन पौलुस हर ओमन ल कहिस, ”ओमन हमन ला जमे की हमन रोगी मैनसे हवन, विगर दोसी कर आदमी कर आघु मारीन अउ जेल मा डालीन अब कबर हमन ला चुपके से निकालाथे  एक नी होही ओहिच मन आइके हमन ला बाहरी हिकालही |”
\v 38 सिपाही मन ये गोंठ ला सहाब मन जग पहुचीइन अउ ओमन ये गोठ ला सुनीन की ओमन रोगी हावें, डराय गइन,
\v 39 अउ आइके ओमन ला मनाइन अउ बहरी ले जाइ के बिनती करीन का नगर म ले चल देंही ।
\v 40 ओमन जेल मा ले निकलीन तहां लुदिया जग गाइन, अउ भाई मन ले भेंट करीन तहां ओमन ला शाति देहीन अउ चले गाइन ।
\c 17
\p \v 1 अउ ओमन अम्फिपुलिस अउ अपुल्लोनिया होए के थिस्लुनीके म अईन ओठन यहूदी मन क एगोठ आराधनालय रहिस |
\v 2 पौलुस हर अपन हिसाब से ओमन ठन गइस,अउ तिन शब्त कर दिन कर वा गोएठ ला ले के बाता-बाती करिन ;
\v 3 अउ ओमन क अर्थ ला खोएल-खोएल के समझात रहिस कि मसीह ला दुख उठाए बर अउ मरल मन ले जी उठे बर जरुरेच रहिस ; अउ ''ऐहिच यीशु जेकर मोए तुमन ला सुसमाचार सुनाथो,मसीह है |''
\v 4 ओमन ले केतेक झन मन,अउ भक्त यूनानी मन ले ढेरेच झन मन अउ ढेरेच कुलीन महिला मन माएन लेहिन,अउ पौलुस अउ सिलास क संग म मिल गइन |
\v 5 लेकिन यहूदी मन डाह ले भईर के बजारू लोग  मन ले कुछ दुष्ट लोग मन ला अपन संग म लेहिन,अउ भीड़ ला जमा कईर के शहर म हुड़ दंग करे लागिन,अउ याशोन क घर म चढाई कईर लोग मन क आगू म लानेक बर चाहत रहिन |
\v 6 ओमन ला ओजग नी पाए के ओमन चिरलात, याशोन अउ कुछ भाई मन ला शहर के मुखिया मन जग खीच लानिन, ''ऐ लोग जेमन मन दुनिया ला उलटा-पुलटा कईर देहिन है,हिया भी आए गईन है |
\v 7 याशोन हर ओमन ला अपन जग उतारिस है ऐ सबो झन मन ऐ सब कहथे कि यीशु राजा है,अउ कैसर क हुकुम मन क विरोध करथे |''
\v 8 ओमन मन लोग मन ला अउ नगर क मुखिया(हाकिम) मन ला ये सुनाए के घबराए देहिन |
\v 9 ऐकरे बर ओमन मन याशोन अउ बाचल लोग मन ले जुर्माना (मुचलका ) लेके ओमन ला छोएड़ देहिन |
\v 10 भाई मन तुरतेच रातो-राएत पौलुस अउ शिलास ला बिरिया भेज देहिन ; अउ ओमन हुआ पहुच के यहुदी मन क आराधनालय म गईन |
\v 11 ऐ लोग मन त थिस्लुनीके क यहुदी मन ले सुघर रहीन,अउ ओमन बड़ेच चाहत क संग म बचन ला गरहन करिन,अउ रोज दिन पवित्र शास्त्र मन ले   खोजत रहिन कि ऐ जो गोएठ मन ऐहीच कस है की नही |
\v 12 ऐकरे बर ओमन ले ढेरेच झन मन  यूनानी,कुलीन औरत अउ लोग मन भी बिश्वास करीन |
\v 13 लेकिन जब थिस्लुनीके क यहूदी मन जानए गईन की पौलुस बिरिया म भी परमेश्वर क बचन ला सुनाथे,त हुआ भी आए के मैनसे मन ला उसकाए अउ हच-चल मचाए लागिन |
\v 14 तब भाई मन तुरतेच पौलुस ला बिदा करिन कि समुन्दर क कगरे(तीर)म चईल जाए ; लेकिन सिलास अउ तीमुथियुस ओहीच रह गईन |
\v 15 पौलुस ला पहुचाए बाला मन ओला एथेन्स तक ले गईन ; अउ सिलास अउ तीमुथियुस बर ऐ हुकुम ला पाए के बिदा होइन,कि फिरेच ओकर ठन ढेरेच जल्दी आ जाए |
\v 16 जब पौलुस हर एथेंस म ओमन क आसरा जोहत रहिन,त नगर ला मूरती मन ले भरल देईख के ओकर जीव हर जईर गईस |
\v 17 तले ओहर आराधनालय म यहुदी अउ भक्त मन ले,अउ चौक म जे ओमन ले मिलत रहीन, ओमन ले हर दिन गोएठ-बात(बात-बिवात) करत रहिन |
\v 18 तब इपिकुरी अउ स्तोइकी दार्शनिक मन ले कुछ ओकर ले तर्क करे लागिन,अउ कुछ झन मन कहिन, ''ऐ बकवादी का कहे बर चाहत हे ?'' लेकिन दुसर मन कहिन, ''ओहर दुसर देवता मन क प्रचारक जाएन पड़थे,'' काबर कि ओहर यीशु क अउ पुनरुत्थान क सुसमाचार सुनात रहिस |
\v 19 तब ओमन ओला अपन संग अरियुपगुस म ले गईन अउ पूछिन, ''का हमन जान सकत हन कि ऐ नवा मत (विचार) जेला तय हर सुनाथस,का है ? 
\v 20 . काबर कि तय हर अनोखा (अद्भुत) गोएठ हमन ला सुनाथस,ऐकरे बर हमन जानेक बर चाहत हन कि ऐमन क मतलब (अर्थ) का है |
\v 21 तेकरे बर कि सब अथेनवी मन अउ परदेशी जेमन ओठन रहत रहिन नवा-नवा गोएठ करे अउ सुनय के सिवाय अउ कोनो बुता म समय ला नी बितात रहिन 
\v 22 तब पौलुस हर अरियुपगुस क मांझा म ठड़होए के कहिस, ''हे एथेन्स क लोग मन मैहर देखथो की तुमन हर सबेच गोएठ म देवता मन ला ढेरेच माने बाला हवा |
\v 23 काबर की मैहर घुमत जब तुमन क पूजा करेक क चीज मन ला देखत रहे,त ऐक ऐसन भी धाम पाए जेमा लिखल रहिस,अनजान ईश्वर बर | ऐकरे बर तुमन जेला बिन जाने पूजा करथा,मैहर तुमन ला ओकर सुसमाचार सुनात थो |
\v 24 जे परमेश्वर हर पृथ्वी अउ ओकर सबेच चीज ला बनईस है,ओहर स्वर्ग अउ पृथ्वी क मालिक (स्वामी) होए के भी,हाथ क बनाल मन्दिर मन म नी रहे |
\v 25 ना कोनो चीज क जरूरत क कारन लोग मन क हाथ क सेवा लेथे,काबर की ओहर खुद ही सब झन ला जीवन अउ श्वास अउ सब कुछोच देथे |
\v 26 ओहर ऐक ही मूल ले लोग मन क सब जाति मन ला सब पृथ्वी म रहे बर बनईस आहे ; अउ ओकर ठहराल समय अउ निवास क सीमा मन बर बाधिस आहे,
\v 27 कि ओमन परमेश्वर ला खोजे,कदाचित ओला टटोएल के पाए,तबो ले ओहर हमर ले कोनोच मन ले दुरिहा नी है |
\v 28 काबर की हमन ओहिच म जीवित रहथन,अउ रेगंत-बुलत,अउ जमे रहथन ; जईसन तुमन क केतेक कवि मन भी कहिन है,हमन त ओकरेच बंश क हन |
\v 29 तले परमेश्वर क बंश होए के हमन ला ऐ समझना उचित नी है की ईश्वरत्व सोना अउ रूपा क  पखना क नियर हन,जेहर लोग मन क कारीगरी अउ कल्पना ले गढ़ल गईस है |
\v 30 ऐकरे बर परमेश्वर हर अज्ञानता क समय मन पर धियान नी देहिस,पर अब सब जगहा सबेच लोग मन ला मन फिराए क हुकुम देहत आहे |
\v 31 काबर की ओहर ऐक दिन ठहरईस आहे,जेमे ओहर ओ लोग मन क द्वारा धरम ले जगत क न्याय करही,जेला ओहर ठहरईस है,अउ ओला मरल मन ले जिलाए के ऐ गोएठ सब म प्रमानित कईर देहिस है |
\v 32 मरल मन क पुरुत्थान क गोएठ ला सुईन के कुछ झन मन ठठ्ठा करे लागिन,अउ कुछ मन कहे लागिन, ''ऐ गोएठ हमन तोर ले फिर कभो सुनब |''
\v 33 ऐकर पर पौलुस हर ओमन क मांझा म ले हिकेल गईस |
\v 34 लेकिन कुछ लोग मन ओकर संग म मिल गईन,अउ बिश्वास करीन ; जेमन मे दियुनुसियुस जेहर अरियुपगुस क सदस्य रहिस,अउ दमरिस नाव क ऐक महिला रहिस,अउ ओमन क संग म अउ भी लोग मन रहिन |
\c 18
\p \v 1 ऐकर पाछु मा पौलुस एथेंस ला छोईड़ कर कुरिन्थुस मा आईस ।
\v 2 वेहा वर ओला अक्विला नामक एक यहूदि मिलिस, जेकर जनम पुन्तुस मा होइस । वो अपन घर वाली प्रिस्किल्ला के संग इटली ले हाल ही म आएरहीस, काबर कि क्लौदियुस हर सबोझन यहूदियों मल ला रोम ले हिकल जाये क हुकुम देहे रहीस, एकबार ओहर ओकर ठीना गईस ।
\v 3 ओकरि अउ ओमन कर एक ही बुता (उद्यम) रहीस, ऐकर बर वोहर ओमन क संग रहीस अउ वो बुता करेक लगीस, अउ ओमन का बुता तम्बू बनाए क रहीस ।
\v 4 यीशु हर एक सब्त (विश्राम) का रोज में आराधनालय मां बता-बती काईरके यहूदिया मन ला अउ यूनानीयों मन ला भी चेताईस ।
\v 5 जेखन सीलास अउ तीमुथियुस मकिदुनिया ले आईस, ता पौलुस हर बचन सुनाए कर धुन मा यहूदी मन ला गवाही देहे लागीस, कि यीशु ही मसीह हावे |
\v 6 लेकिन जेखन वोमन विरोधी अउ निदा करे लगीन, ता ओहर अपन लुगरा ला झाइड़कर ओकर से कहीस, ”तोहर खून तोहर ही ला ढ़ेटू (गर्दन) मा रही ! मैहर बे कासूर हो । अबले मै हर अन्यजातियों मन कर लिघे जाह |”
\v 7 ओहा से चाईलकर रेंग कर वोहर तितुस यूस्तुस नामक परमेश्वर का एक भक्त के घर मा आईस, जकर घर आराधनालय से लगले रहीस ।
\v 8 ता आराधनालय क सरदार क्रिसपुस हर अपन जमो घराने समेत प्रभु यीशु ला विश्वास करीन, अउ ढेरेच मन कुरिन्थ वासी सुईन कर विश्वास करीन अउ बपतिस्मा लेहिन ।
\v 9 प्रभु हर एक रायत सपना मा पौलुस से कहीस, “झीन डर, लेकिन कहते जा अउ चुईप झन रह ;
\v 10 काबर कि मैहर तोर संग मा हू, अउ कोनो तोर मा चढ़हाई करके, तोर कोनो हानि नाई करही काबर कि ये नगर में मोर ढेरेच लोग मन रहथे ।
\v 11 इकर बर वोहर ओकर मा परमेश्वर कर बचन सिखात ढेरेच बरस ले हो गईस ।
\v 12 जे घनी गल्लियो मन क अखाया देश का हाकिम रहिस, ता यहूदी लोग मन एकाएक करईकर के पौलुस मा चाईध गईन, अउ ओला न्याय के आसान का आघु लाई कर कहे लागीस ।
\v 13 “ये लोग मन के बुझाईस कि परमेश्वर कर उपासना, येही विधि से करीहा जेहर व्यवस्था क विरूधी होवे |”
\v 14 जेखन पौलुस हर गोठीयाई वाला ही रहीस ता गल्लिय मन यहूदी मन ला कहीस, “हे यहूदी मन, ये कुछु अन्याय ब (सयतान) दुस्टता का गोएठ होथे, ता अच्छा रहीस कि मैहर तोर गोईठ ला सुनतो |
\v 15 लेकिन ये बता-बती अखर, अउ नाव, अउ तोहर ऐहीच की व्यवस्था का बारे मा हवे त तोय ही जाईन लेवा, काबर कि मैंहर ये गोईठ का न्यायी बनेक नाई चाहथो |”
\v 16 अउ ओहर ओला न्याय आसन के आघु ले हिकलवाए देहिस ।
\v 17 तब सोबे लोग मन आराधनालय क सरदार सोस्थिनेस ला पकाईड़ के न्याय आसन के आघु मा माईर देहिस, लेकिन गल्लियों हर ये गोईठ का कुछोच भी फिकार नाई करीस ।
\v 18 पौलुस ढेरेच रोज ले ओहींच रहीस, फेरेच ले विदाई होईकर किंख्रिया मा ऐकरे सेथा मुड़ीलाहन मुड़वाईस, काबर की ओहर मन्नत मांगे रहीस, अउ डोगा मा सीरिया ला चलाए देहिस, अउ ओकर संग प्रिस्रकिल्ला अउ अक्किला रहीन ।
\v 19 ओहर इफिसुस मा पहुच के ओला वोहीच जग छोड़िस अउ यीशु आराधनालय मा जाईके यहूदियों मन बता-बती करे लगीन ।
\v 20 जेखन ओहर ओकर से बिनती करीस, कि हमर संग अउ कुछो रोज रह लेवा ता ओहर नाई मानीस ।
\v 21 लेकिन ये कईह कर विदा होईस परमेश्वर हर चाहीस त मैहर तुमन कर लिघे फेरेच आहू त वो इफिसुस ला डोंगा ला खोईल कर चाईल देहिस ।
\v 22 अउ कैसरिया मा ऊताइकर यरूशलेम लाहन गईस अउ कलीसिया ला नमस्ते कईर के अन्ताकिया मा आईस ।
\v 23 फेरीच कुछो रोज राईहकर वो वहा लाहन हिकालीस अउ एक कती लाहन गलातिया मन अउ फ्रूगिया प्रदेष मन मा सोबे चेला ला ईक्कठा करत फिरत रहीस ।
\v 24 अपुल्लोस नामक एक यहूदी, जेकर जनम सिकन्दरिया मा होये रहीस, जे बुधि आदमी रहीस, अउ पवित्र शास्त्र ला ठीकेच ही जानत रहीस इफिसुस मा आईस ।
\v 25 ओहर प्रभु का डगर मा शिक्षा बुधि पाए रहीस, अउ मन लगार यीशु के बारे मा सहीच-सहीच सुनात रहीन अउ सिखात घलो रहीन लेकिन वोहर केवल यूहन्ना का बपतिस्मा ला गोइठ जानत रहीस ।
\v 26 ओ आराधनालय मा बीना डर होईकर गोठीयाह लागीस, पर प्रिस्किल्ला अउ अक्विला ओकर गोइठ ला सुईनकर ओला अपन हींया ले गईस, अउ परमेश्वर का डगर ओला अउ भी सहीच-सहीच बताईस ।
\v 27 जेखन, ओहर ताय करीस कि पाईर मा ऊताईर कर आखाया लाहन जाही, ता भाई मन हर ओला ढ़ाढ़स देई कर चेला मन ला लिखाई कि वो ओकर ठीक तरह मिलीहा अउ ओहर वाहा पहुचाई के उन लोग मन का बड़खा मदादत करीस जेमन (मया) दया क सिधा, विश्वास कि करे रहीस ।
\v 28 काबर कि ओ पवित्र शास्त्र ले प्रमाण देई-देई कर कि यीशु ही हमर मसीह हवे, बड़खा (प्रबलता) सफलता से यहूदिया मन का सोबे का आघु निरुत्तर करत रहीस ।
\c 19
\p \v 1 जबले अपुल्लोस कुरिन्थुस मा रहीस, त पौलुस ऊपरे का सोबे प्रदेश मे होईकर इफिसुस मा आईस ओहा कुछो चेला मन ला देईखकर
\v 2 ओहर कहिस, “का तोय विश्वास करत घनी पवित्र आत्मा लहन पाईस ?” ओहर कईसे कहीस, “हमन ता पवित्र आत्मा का गोईठ भी नी सुने ही |”
\v 3 ओहर ओकर ले कहीस, “त फेर तोय हर काकर बपतिस्मा लेहे आहस ?” ओहर कहीस, “यूहन्ना का बपतिस्मा लेहे आहन |”
\v 4 पौलुस ही कहीस, “कि यूहन्ना हर ये कईह कर मन फिराव का बपतिस्मा देहिस कि जे मोर दाऊ आए बाला है, ओकर मा यीशु मसीह ला विश्वास करीयाह |”
\v 5 ऐला सुइन कर, ओमन प्रभु यीशु क नाव मा बपतिस्मा लेहिन ।
\v 6 जे घनी पौलुस हर ओकर मा हाथ रखीस त पवित्र आत्मा ओकर म उपरीस अउ वो अलगेच-अलगेच गोईठ बोली, अउ भविस्यद्ववाणी करे लगीन ।
\v 7 ये सबेच ऐतकस बारह आदमी मन रहीन ।
\v 8 वो आराधनालय मा जाईकर के तीन महीना तक ले बिना डर हाईकर बोलत रहीस, अउ परमेश्वर का राएज क बारे मे बता-बती करत रहीस अउ बुझाईस ।
\v 9 लेकिन जे कुछो लोग मन कठोर होईकर ओकर नी मानथे, पर लोगो मन क आघु मे डहर ला बुरा कहे लगीन त ओहर ओला छोइड़ देहिस, अउ चेला मन ला अलगेच काईर लेहीस अउ रोज-रोज तुरन्नुस मा पाएठशाला मा बता-बती करत रहीन ।
\v 10 दुई बरस ले यहीच होवत रहीस, आसिया का रहाईया मन का यहूदी का यूनानी सबोझन हर प्रभु यीशु क बचन ला सुईन लेहिन ।
\v 11 परमेश्वर हर पौलुस क हाथो म सार्मथ के अदभूत बुता देखई देहिस ।
\v 12 हिया ले कि उरमाल ला अउ गमछा का ओकर (शरीर) देह मा लगा कर ला बिमारियाह मन मे डालथे, अउ ओकर ज्वार मन भाएग जात अउ दुस्टआत्माए ओकर मा लेहन हिकईल कर चईल जात रहिन ।
\v 13 लेकिन कुछ यहूदी मन जेहर झार फूका करते फिरोत रहीन, ये करे लगीन कि जेकर मा दुस्टात्मा होवे ओकर मा लहन प्रभु यीशु कर नाव मे कईह कर फूके जेला यीशु मसीह क प्रचार पौलुस हर करथे मैहर तोला ओकरे कसम देहथो ।
\v 14 अउ स्क्किवा नाव क ऐक यहूदी महायाजक क सातठन लईका रहीन जेहर इसने करत रहीस ।
\v 15 ये दुसत्मा हर ओला उत्तर देहिस, “कि यीशु मसीह ला मैहर जानथो, अउ पौलुस ला भी पहचानथो,  लेकिन तुमन कोन हवा ?”
\v 16 अउ वो आदमी हर जेकर मा दुस्टत्मा रहीस ओकर महन झपाइट कर अउ ओला अपन बस मा लाईकर ओके ऐकस उत्पाद करीस कि वो नंघा अउ घायल होइक वो घर माले हिकाईल भागीस ।
\v 17 ये गोइठ इफिसुस क रहाईया बाले मन सोबे यहूदी अउ यूनानी मन भी जाऐन गईन, अउ ओकर सोबे झन मा ला डर(भय) छाए गईस अउ प्रभु यीषु का नाम लाहन बड़ाई करीन
\v 18 जेमन विश्वास करे रहीन ओमे लहन बहुत झन हर आईकर अपन-अपन बुता मन ला गाईन लेहिन अउ परगट करीन ।
\v 19 जादु-टोना करे बाला मन ला अड़बड़ झन हर अपन-अपन पोथी मन ला बटोर के जमा काईर के सोबे झन का आघु मा जलाई देहिस अउ जेखन ओकर दाम लहन जोइड़ देहिन ता पचास हजार रूपये का चादी के सिक्का का बरोबाईर हिकलीस
\v 20 यहीच कस प्रभु क बचन बलपूर्वक (जोर लगा) कर फैलत अउ बढ़हत गईस ।
\v 21 जब ये गोईठ होई गए रहीस त पौलुस हर आत्मा मा ठाइन लेहिस की मकिदुनिया अउ अखाया ले होई कर यरूशलेम मा जईहा, अउ कहीस, “वहा जाये का पाछु मा मोला रोम मन भी देख बर जरूरीच होवे |”
\v 22 इकर बर अपन सेबाकराईया बाला मन ला तीमुथियुस अउ इरास्तुस ला मकिदुनिया मा भेइजकर अपन कुछो राज आसिया मा रह गईस ।
\v 23 वो बेरा मा वो पन्थ क बारे (विषय) म बड़खा हुड़दंग होईस ।
\v 24 काबर कि देमेत्रियुस नाम क एक सोनार अरतिमिस क चादी के मन्दिर बनवाई के कलाकरी ला डेरेच बुता दिलवात रहीस ।
\v 25 ओहर ओला अउ ऐहीकर चीज मन क करीगरी ला जमा (इक्कठ्ठा) काइर के कहीस, “हे मैनसे मन तुमन जानथा कि ये बुता लाहन हमन ला केतेक धन मिलथे ।
\v 26 तय हर देखत अउ सुनत होवस कि मात्र इफिसुस मा ही नाई है । लेकिन ये सबेच असिया मा ये कइह काईकर ये पौलुस हर ढेरेच झन लोग मन ला बुझईस अउ फुसलईस भी हवे की जेहर हाथ क कलाकारी हवे वोहर, प्रभु नाई होवे ।
\v 27 इकर लहन अब बस यहीच गोएठ का ही डर नाई होवे, कि हमर ये बुता क मान सम्मान जात रही पर ये क महान देवी, अरतिमिस क मन्दिर लाहन तुईच्छ बुझल जाही, अउ जेला सबो जन आसिया अउ धरती लहन पूजथे, ओकर जरूरत चीज मन भी जात रही |”
\v 28 वोहर येला सुइनकर रिसाए गईन अउ किरलाई-किरलाई कर कहे लगीस, “इफिसी मन क अरतिमिस महान हवे !”
\v 29 अउ सोबोझन क नगर मा बड़खा कोलाहल मईच गईस अउ मैनसे मन कर दुनिया वासी गयुस अउ अरिस्तर्खुस ला जे पौलुस क संगनी रहिस पकईड़ लेहिस, अउ ऐकच संग खाये-पिये मा कुईद गईन ।
\v 30 जे घनी पौलुस हर आदमी मन क लिघे भितरी कती पाये बर करीस, त चेला मन ओला जाय नाई देहिन ।
\v 31 आसिया क हाकिम मन लहन भी ओकर कई संगवारी मन कहलाइ भेजिस हे अउ बिनती करीस की खाये-पिये मा दुख झिन उठईहा ।     
\v 32 ओवा कोनो कुछ किरलात रहीस अउ कोनो हर कुछो काबर कि झुण्ड मा बड़खा गड़बड़ी होए रहिस, अउ ढेरेच झन लोग मन ता ये जानत भी नी रहीन कि हमन काबर जमा होए आहन ।
\v 33 त ओमन सिकन्दर ल जेला यहूदी मन हर खड़ा करीन झुण्ड मा ला अघु कती कढ़हाईक्स सिकन्दर हर हाथ से ईसारा कईर के लोग मन क का आघु उत्तर देहेक लगीन करत रहीस |
\v 34 लेकिन जब ओमन जायन गईन हे कि वोहर यहूदी हे, त सब क सब ऐकेच आखर म कोनो दोई घड़ी नामी आदमी है |
\v 35 त नगर का मुख्या हर मैनसे मन ला चुप कराके कहीस, “हे इफिसुस क मैनसे मन, कोन हर नी जानथे कि इफिसिय का नगर नामी देवी देवता अरतिमिस क मन्दिर अउ ज्यूस लाहन कती गिरल मूर्ति क बटुआ होबे ।
\v 36 तले जेहर कि से गोएठ मन क कोनो विरूद्ध ही नी करथे त भला होवे कि तय कलेचुप रह अउ बेगर बुझे विचारे कुछोच झिन करीहा ।
\v 37 काबर कि तय हर ये आदमी मन के लाये हस जे मन मन्दिर का लुटाईया बाला है अउ नही हमर देवी का अपमानक करे बाला है ।
\v 38 ये देमेत्रियुस अउ आकर संग कारीगरों मन लहन कोनो से झगड़ा होही ता कचहरी हर खुलीस हे अउ हाकिम भी होवे ।
\v 39 लेकिन ये तो कोनो अउ गोईठ क बारे मा कुछोच पूछेका चाहथे, ता कायदा ला झुण्ड मा बगराई देईहा ।
\v 40 काबर कि अइसनेच क मारधार के क सिता हमला दोसी ठहराये जाये का डर हावे इकर बर कि एकर कोनो कारन नाई हे अउ हमन ये झुण्ड मा जमा होय का कोनो उत्तर नाई दे सकही ।
\v 41 ये कईह कर ओहर झुण्ड ला विदाई करीस ।
\c 20
\p \v 1 जब हुडदंग मचाएक हर रूकीस तब पौलुस हर चेला मन के बुलाए के कहे लागिस अउ ओमन से बिदा होए के मकिदुनिया ला चल दिहिस।
\v 2 ओहर सारा प्रदेश मा जाऐ के अउ चेला मन ला रिझाए के युनान मा आईस।
\v 3 जब ओहर तीन महीना बिताए के ओठन ले जहाज मा होए यहुदी मन ओला मरवाए बर लगे रहिन एकर बर ओहर यह निश्चय करिस कि मकिदुनिया होए के फिर आए।
\v 4 बिरीया कर पुर्रुस कर बेटा सोपत्रुस अउ थिस्सलुनीकियों मा ले अरिस्तर्खुस अउ सिकुन्दुस अउ दिरबे कर गयुस अउ तिमुथियुस अउ आसिया (एशिया) कर तुखिकुस अउ त्रुफिमुस आसिया (एशिया) ले ओमन संग गईन।
\v 5 ओमन आघु जाए के त्रोआस मा डगर देखत रहिन।
\v 6 अउ हमन अखमीरी रोटी कर दिना कर पाछु फिलिप्पी ले जहाज मा चाइढ़ के पाचवां दिन मा त्रोआस मा ओमन ठन पहुचेन, अउ सात दिन ले ओजग रहिन।
\v 7 सप्ताह कर आघु दिन जब हमन रोटी तोडे़ बर जमा होए रहेन ते घरी पौलुस हर दुसर दिन जाए बाला रहिस अउ ओमन से बतियाइस अउ अधा रायत ले गोठीयात रहिस ।
\v 8 जे अटारी (मचान) मा हमन जमा रहेन ओमा ढेर अकन दिया बाती बरत रहिस । 
\v 9 अउ युतुखूस नाम कर एगोट जवान हर खिड़की मा झुपत रहिस। जब पौलुस हर देरी ले बतियात रहिस ते घरी ओहर निदांए के तिसर (अटारी) मचान मा ले गिर परिस, अउ ओला मरल उठाईन।
\v 10 परन्तु पौलुस हर उतर के ओकर से लिपट गईस अउ गला लगाए के कहिस, ”झिन घबरावा काबर की ओकर जीव हर ओकरेच म है |’’
\v 11 अउ उपर जाए के रोटी तोड़िस अउ खाए के इतना देरी ले गोठीयात रहिस की बिहान हो गईस फेर ओहर चले गईस।
\v 12 अउ ओमन ओ जवान ला जियत ले आईन अउ ओमन बहुत शान्ति पाईन।
\v 13 हमन पहलेच ही जहाज म चाईढ़ के अस्सुस कति ए बिचार ले आगु बार गैन कि ओजग ले पौलुस ला बिठाए लेबो, काबर कि ओहर एला एकरेबर ठहराए रहिस, कि उपनेच ले पैदल रेंगे बाला रहिस।
\v 14 जब ओहर अस्सुस म हमर से मिलिस तो हमन ओला चढ़ाए के मितुलेने म लानीन ।
\v 15 ओजग ले जहाज ला खोएल के हमन दुसर दिन खियुस कर सामने पहुंचेन अउ अगले दिन सामुस म जाए लागिस; फिर मिलेतुस म आइना।
\v 16 काबर की पौलुस हर इफिसुस क लीघे ले जाए क निशचय करे रहिस कि कहि एकस झिन होए कि ओला आसिया (एशिया) म देरी होए जाही काबर की ओहर जल्दी म रहिस कि अगर हो सके तो ओहर पेन्तिकुस्त कर दिन म यरूशलेम म रही ।
\v 17 ओहर मिलेतुस ले इफिसुस म खमर दिहिस अउ कलिसिया कर प्रचीन मन ला बुलाइस।
\v 18 जब ओहर ओकर जग आइस, ते धरी कहिसः ”तुमन जानाथा की पहलेच दिन ले मै आसिया पहुंचे रहेन, मैहर हार जुवार तुमन क संग काईसे रहेन ।
\v 19 अर्थात बाड़ी दीन मन अउ रोए-रोए के अउ ओ परिछा मा जो यहूदी मन क षड्यंत्र   के कारण मोर पर आऐ पड़ीस, मैहर प्रभु क सेबा ला करतेच रहेन ।
\v 20 अउ जे जे गोइठ हर तुहर फाएदा बर रहिस ओमन ला बताए बर अउ मनसे मन कर आगु अउ घर-घर जाए के सिखाए बर नाई झिझिका | 
\v 21 लेकिन यहुदि अउ युनानी मन कर आगु गवाही देत रहें की परमेशवर कती मन ला लगावा अउ हमर प्रभु यीशु मसीह कर उपर विशवास करा।
\v 22 अब देखा मै ता आत्मा ले अंदहा होए के यरूशलेम कति जाथों अउ नी जानथो की ओजग मोर उपर का - का बितही।
\v 23 केवल ऐ की पवित्र आत्मा हर नगर म गवाही दे-दे के मोर से कहलाएल कि बन्धन अउ दुख तोर बर तैयार अहै।
\v 24 परन्तु मोंए अपन जीव ल कहु नी समझथों कि ओला अपन जान हूं, ए है कि मांए अपन जाए कर(दौड़) जगह ला अउ ओ सेवा ला पुरा करहू, जेला मैहर परमेशवर क अनुग्रह क सुसमाचार पर गवाही देहे बर प्रभु यीशु ले पाए होन ।
\v 25 अब देखा मैहर जानथो की तुमन सब झन जेमे की मैहर परमेशवर कर रायज कर प्रचार करत फिरेन, मोर मुह ल फेर नी देखेक सकिहा ।
\v 26 एकरेच ले मैहर आज के दिन ले तुमन ल गवाही दे के कहाथो कि मैहर सब झन क लहू ले निर्दोस आहो ।
\v 27 काबर की मैहर परमेशवर कर सब कारम कर तुमन ला बताए बार नी झिझके हवओ।
\v 28 एकर बर अपन क अउ पुरे झुण्ड क चैकसी करा जे मे पवित्र आत्मा हर तुमन ला अध्यक्ष बनाई सहाए कि तुमन परमेशवर क कलीसिया ल रखवाली करा जेला अपन लहू ले बेसाइस है |
\v 29 मैहर जानथो कि मोर जाए कर बाद फाडेक कसन भेडियां हर अही जे हर झुण्ड ना छोड़ही।
\v 30 तुमन क  माझी म से एकस-एकस मैनसे मन उठही जे चेला मन ला अपन पाछु कइर के टेढ़ा मेढ़ा गोएठ ला बताही ।
\v 31 ऐकर बर जागत रहा,अउ याद करा कि मैहर तीन बखर तक रायत दिना आसु बहा–बहाए कर एक ला चुनौती देहे बर नी छोड़े | 
\v 32 अउ अब मैहर तुमन ला परमेशवर अउ ओकर अनुग्रह कर बचन ला सौंप दे थो ; जेहर  तुमन कर उन्नती कईर सकथे अउ सबोच पवित्र करल गए मैनसे मन कर साझी कईर के मिरास दे सकत है | 
\v 33 मय हर त काकरो चांदी, सोना या कपरा कर लालच नी करे हवो ।
\v 34 तुमन अपन ही जानथा की ऐहिच हाथ मन हर मोर अउ मोर संगता मन कर जरूरत ला पुरा करिस आहे ।
\v 35 मय हर त तुमन ला जम्मोच चीज मन ला कईर के देखाए, ये रीती ले मेहनत करत कमजोर मन ला सम्भालेक अउ परभु यीशु कर बचन ला याद रखई जरूरी है जे ओहर अपन ही कहिस आहे : लेहे ले देहे बर धन्य है |”
\v 36 ये कईह के ओहर घुटना टेकिस अउ ओमन क संग म बिनती करिस ।
\v 37 तब ओमन खूब रोईन अउ पौलुस कर गला लिपट कर ओला चुमेक लागिन ।
\v 38 ओमन विशेस कर ए बात ले दुखी होइन की जे ओहर कहे रहिस की तुमन मन मोर चेहरा ला फिर नी देखे सकिहो । तब ओमन ओला जहाज म पहुचाए राखिन । 
\c 21
\p \v 1 जब हमन मन ओमन ले अलग होए के डोंगा (जहाज) खोलेन, तब सीधा डहर ले कोस म आएन, अउ दूसर दिन रुदुस म अउ ओजक ले पतरा म ।
\v 2 ओजक एगोठ जहाज फिनेके ला जात मिलिस, अउ हमन ओमे चईढ़ के ओला खोएल देहेन ।
\v 3 जब साइप्रस देखई देहिस, त हमन ओला डेरी हाथ छोड़ेन, अउ सीरिया ले रेंग के सुर मे उतरेन काबर कि ओजक जहाज कर माल उजारेक बर रहिस ।
\v 4 चेला ला पाइके हमन ओजक सात रोज ले रहेन । ओमन आत्मा कर सिखाए पौलुस ला कहिन कि यरूशलेम म गोड़ झिन रखबे ।
\v 5 जब वो दिन पूरा होए गइस त हमन ओजक ले रेंग देहेन, और सब झन महिला अउ लईका मन समेत हमन ला षहर ले बहरी तक पहुचाइन अउ हमन धरी में घुटने टेकन तहा प्रार्थना करेन ।
\v 6 तब एक दुसर ले विदा होएन हमन त जहाज म चइढ़ गएन अउ अपन-अपन घरे फिर गएन ।                                                                 
\v 7 तब हमन सूर ले पानी क यात्रा पुरा कईर के पतुलिमयिस म पहुचेन,अउ भाई मन ला नमस्कार कईर के ओमन क संग म ऐक दिन रहिन |
\v 8  दूसर दिन हमन मन हुवा ले चईल के कैसरिया म आएन,अउ फिलिप्पुस सुसमाचार प्रचारक क घर म जे सात मन म ले ऐक रहिस जाए के ओमन क हिया रहिन |
\v 9 ओमन क चाएर कुमारी बेटी मन रहिन,जेमन भविष्यध्दवाणी करत रहिन |
\v 10 जब हमन मन हुवा ढेरेच दिन रह दारेन,त अगबुस नाव क ऐक भविष्यध्दक्ता यहूदिया ले अईस |
\v 11 ओहर हमर लिघे आए के पौलुस क कटिबन्ध ला लेहिस, अउ अपन हाथ गोड़ ला बाएंध के कहिस, पवित्र आत्मा हर ये कहथे की जे लोग क ये कटिबन्ध है, ओके ला यरूशलेम म यहूदी मन ऐहिच रीति ले बानधही,अउ दूसर जाति क हाथ म सोपही |
\v 12 जब हमन मन ये गोएठ मन ला सुनेन, त हमन अउ हुवा क लोग मन ओकर ले बिनती करिन की यरूशलेम ला झिन जाए | 
\v 13 लेकिन पौलुस हर उत्तर देहिस, तुमन मन का करथा की रोए रोए के मोर दिल ला तोड़त हवा ? मैहर त प्रभु यीशु क नाव बर यरूशलेम म न केबल बांधे जाए बर ही बरन मरेक बर भी तियार हव | 
\v 14 जब ओहर नी मानिस त हमन ये कह के छुपाए गएन, की प्रभु क इक्छा पुरा होए | 
\v 15 ये दिन क पाछू म हमन हर तियारी करेन अउ यरूशलेम कती चईल देहेन | 
\v 16 कैसरिया ले भी कुछ चेला मन हमर संग होए लेहिन,अउ हमन ला मनासोन नाव क साइप्रस क ऐक पुराना चेला क हिया ले अईन,कि हमन ओकर हिया रुकब 
\v 17 जब हमन मन यरूशलेम म पहुचेन,त भाई मन ढेरेच आनन्द क संग हमन ले मिलिस |
\v 18 दूसर दिन पौलुस हमन ला लेके याकूब क लिघे गईस,जिहा सब प्राचीन मन जुटे रहिन | 
\v 19 तब ओहर ओमन ला नमस्कार कईर के, जे जे बुता परमेश्वर हर ओमन क सेवा क द्वारा दूसर जाति मन म करल गए रहिस,ऐक-ऐक कईर के सब झन बताए लागिन | 
\v 20 ओमन मन ऐला सुईन के परमेश्वर क महिमा करीन, फिर ओहर कहिस, हे भाई मन तय हर देखत हस की यहूदी मन म ले कई हजार मन बिश्वास करीन है अउ सब व्यवस्था बर धुन लगाए हन | 
\v 21 ओमन ला तोर बिषय म समझाल गईस है की तय दूसर जाति मन म रहे बाला यहूदी मन ला मूसा ले फिर जाए ले सिखाथे, अउ कहथे, की न अपन लईका मन क खतना करावा अउ न रीति मन पर चला | 
\v 22 त फिर का करल जाए ? लोग मन जरुरेच सुनही की तय आए हस 
\v 23 ऐकरे बर जेला हमन तोर ले कहथन, ओला कर हमर जग चाएर झन लोग मन है जेमन मन मन्नत मानिन है 
\v 24 ओमन ला लेके ओमन क संग अपन आप ला शुध्द  करा अउ ओमन बर खरचा देहे की ओमन मुड़ मुड़ाए तब सब झन मन जाएन लेही की जे गोएठ ओमन मन तोर बिषय म बताल गईस है, ओमे कुछोच भी सच्चाई नी है लेकिन तय अपन भी व्यवस्था ला माएन के ओकर अनुसार रेंगथस  | 
\v 25 तब पौलुस हर ओ लोग मन ला लेके अउ दूसर दिन ओमन क संग शुध्द होए के मन्दिर म गईस, अउ हुवा बताए देहिस की शुध्द होए क दिन, मने की ओमे ले हर ऐक बर चढ़ावा चड़हाल जाए तक दिन कब पुरा होही | 
\v 26  तब पौलुस हर ओ लोग मन ला लेके अउ दूसर दिन ओमन क संग शुध्द होए के मन्दिर म गईस, अउ हुवा बताए देहिस की शुध्द होए क दिन, मने की ओमे ले हर ऐक बर चढ़ावा चड़हाल जाए तक दिन कब पुरा होही | 
\v 27 जब ओमन सात दिन पुरा होए पर रहिस, त आसिया क यहूदी मन हर पौलुस ला मन्दिर म देख के सब लोग मन ला उकसईन, अउ ऐकस किरलाए के ओके ला धईर लेहिन,
\v 28 हे इस्त्राएली, मन सहायता करा ऐहर ओहीच मैनसे हर है, जेहर लोग मन ला, अउ व्यवस्था क, अउ ये जगहा क बिरोध म सबेच जगहा सब लोग मन ला सिखाथे, हिया तक की यूनानी मन ला भी मन्दिर म लाए के ओहर ये पवित्र जगहा ला अपवित्र करिस है | 
\v 29 ओमन मन ऐकर ले आगु इफिसुस बासी त्रुफिमुस ला ओकर संग नगर म देखे रहे, अउ समझे रहेन की पौलुस हर ओला मन्दिर म ले अईस है | 
\v 30 तब सब नगर म कोलाहल मईच गए रहिस, अउ लोग मन कुईद के जुईट गईन अउ पौलुस ला धईर के मन्दिर ले बाहिर घसीटत लईन, अउ तुरतेच दूरा ला बन्द कईर देहिन 
\v 31 जब  ओमन ओला माएर देहे बर चाहत रहिन, त पलटन क सरदार ला सन्देश  पहुचाए देहिन की सब यरूशलेम म कोलाहल मचत आहे | 
\v 32 तब ओहर तुरतेच सैनिक अउ सूबेदार मन ला लेके ओमन क लिघे कूईद अईस अउ ओमन मन पलटन क सरदार ला अउ सैनिक मन ला देख के पौलुस ला मारे अउ पिटे बर छोएड़ देहिन | 
\v 33 तब पलटन क सरदार हर लिघे आए ओला धरिस ; अउ दूई संखड़ी ले बांधे क हुकूम दे के पुछेक बर लागिन, “ये कोन है अउ ऐहर का करिस है ?”
\v 34 लेकिन भीड़ म ले कोनो कुछ अउ कोनो कुछ किरलात रहिन जब हुल्लड़ क मारे ओहर ठीक ले सच्चाई ला नी जाएन सकिन, त ओला गढ़ म ले जाए क हुकूम देहिस | 
\v 35 जब ओहर सिड़ही पर पहुचिस, त ऐसन होईस की भीड़ क दबाव क मारे सैनिक मन ला ओला उठाए के ले जाए बर पड़ीस |
\v 36 काबर की लोग मन भी ये किरलात ओमन क पाछू पड़े रहिन, ओकर आखरी कईर देवा |” 
\v 37 जब ओमन पौलुस ला गढ़ म ले जाए बर रहिन, त ओहर पलटन क सरदार ले कहिस, का मोला हुकूम है की मैहर तोर ले कुछ कहू ? ओहर कहिस, का तय यूनानी जानथस ?
\v 38 का तय ओ मिस्त्री नही, जे ये दिन मन ले आगु बिद्रोही बनाए के, चाएर हजार कटार बन्द लोग मन ला जंगल म ले गईन ?”
\v 39 पौलुस हर कहिस, मैहर त तरसुस क यहूदी मैनसे होव ! किलिकिया क प्रसिध्द नगर क निवासी होव मैहर तोर ले बिनती करथो की मोला लोग मन ले गोठियाए दे |”
\v 40 जब ओहर हुकूम देहिस, त पौलुस हर सिड़ही पर ठड़होए के लोग मन ला हाथ ले ईसारा करिस जब ओमन चुप होए गिन त ओहर इब्रानी भाषा म गोठियाए लागिस :                                                                                        
\c 22
\p \v 1 हे भाई मन अउ पितर मन, मोर प्रत्युत्तर सुना, जेला अब मैहर तुमन क आगु म दिखत आहो |”
\v 2 ओमन ऐला सुईन के की ओहर हमन ल इब्रानी भाषा म गोठियात है, अउ भी चुप होए गिन | तब ओहर कहिस : 
\v 3  मैहर त यहूदी मैनसे होव, जे किलिकिया क तरसुस म जन्मे ; लेकिन ये नगर म गमलीएल क गोड़ क लिघे बईठ के पढ़ाए गए होव, अउ दाऊ-दादा मन क व्यवस्था क ठीक रीति पर सिखाल गए ; अउ परमेश्वर बर ऐसन धुन लगाए रहे, जईसन तुमन मन आज लगाए हवा |
\v 4 मैहर आदमी अउ महिला दोनोच मन ला बाएध-बाएध के अउ जेल खाना म डाएल-डाएल कर, ये पंथ क लोग मन ला ऐसन सतात रहे की ओमन ला मरवाए भी दारे |
\v 5 ये गोएठ बर महायाजक अउ सब पुरनिय गवाह है, की ओमन ले मैहर भाई मन क नाव पर चिट्टी मन ले लेके दमिश्क कती चईल जात रहे, की जे हुवा भी होही ओमन ला दण्ड दिलाए बर बाएध के यरूशलेम लानो |
\v 6 जब मैहर रेंगत-रेंगत, दमिश्क क लिघे पहुचे, त ऐसन होईस की दूई पहर क समय ऐका ऐक ऐसन बड़खा ज्योति अकाश ले मोर चाएरो कती चमकिस |
\v 7 अउ मैहर भुईया म गिर गए अउ ये गोएठ ला सुने, हे शाऊल, हे शाऊल, तय हर मोला काबर सताथस ?
\v 8 मैहर उत्तर देहे, ‘हे प्रभु, तय कोन हस ? ओहर मोर ले कहिस, ‘मैहर यीशु नासरी होव, जेला तय सतात हस |’
\v 9 मोर संगता मन ज्योति ला त देखिन, लेकिन जेहर मोर ले गोठियात रहिस ओकर शब्द ला नी सुनिन |
\v 10 तब मैहर कहे,  ‘हे प्रभु, मैहर का करो ? प्रभु हर मोर ले कहिस, उईठ के दमिश्क म जाव, अउ जे कुछ तोर करे बर ठहराल गए है हुवा तोर ले सब बताए देहल जाही |’
\v 11 जब ओ ज्योति क तेज क मारे मोला कुछ भी दिखाई नी देहत रहिस, त मैहर अपन संगता मन क हाथ ला धईर के दमिश्क म आए |
\v 12 “तब हनन्याह नाव क व्यवस्था क अनुसार ऐक भक्त लोग, जे हुवा रहे बाला सब यहूदी मन ले सुनाम रहिस, मोर लिघे अईस,
\v 13 अउ ठड़होए के मोर ले कहिस, ‘हे भाई शाऊल, फिर ले देखे लग |’ ओहीच बेरा मोर आंख हर खुईल गईस अउ मैहर ओला देखे |
\v 14 तब ओहर कहिस, ‘हमर दाऊ-दादा मन क परमेश्वर हर तोला ऐकरे बर ठहरईस है की तय ओकर इक्छा ला जान, अउ ओ धरमी ला देखे अउ ओकर मुह ले गोएठ सुने |
\v 15 काबर की तय ओकर कती ले सब लोग मन क आगु म ओ गोएठ मन क गवाह होबे जेला तय हर देखे अउ सुने हस |
\v 16 अब काबर देरी करथस ? उईठ बपतिस्मा लेव, अउ ओकर नाव लेके अपन पाप मन ला धोए दार |’
\v 17 “तब मैहर फिर यरूशलेम म आए के मन्दिर म प्रार्थना करत रहिस, त बेसुध होए गिए,
\v 18 अउ ओला देखिस की ओहर मोर ले कहथे, ‘जलदिच कईर के यरूशलेम ले झट हिकेल जाव य काबर की ओमन मोर बिषय म तोर गवाही नी मानही |
\v 19 मैहर कहे, ‘हे प्रभु, ओमन त आप जानथे की मैहर तुमन पर बिश्वास करे बाला मन ला जेलखाना म डालत अउ जगहा-जगहा आराधनालय म पिटवात रहे |
\v 20 जब तोर गवाह स्तिफनुस क लहू बहाए जात रहिस तब मैहर भी हुवा ठड़होए रहे अउ ये गोएठ म सहमत रहे, अउ ओकर मारे बाला मन क कपरा मन क रखबाली करत रहे |’
\v 21 अउ ओहर मोर ले कहिस, ‘चईल जाव ! काबर की मैहर तोला दूसर जाति मन क लिघे दुरिहा-दुरिहा भेजहू |”
\v 22 ओमन ये गोएठ तक सुनत रहिन, तब ऊचा शब्द ले किरलईनए “ऐसन लोग मन क आखरी करा ए ओकर जीवित रहे बर उचित नी है !”
\v 23 जब ओमन किरलात अउ कपरा ला फेकत अउ अकाश म धुल उड़ात रहिन ; 
\v 24 त पलटन क सरदार हर कहिस, “ऐला गढ़ म ले जावा, अउ कोड़ा माएर के जांचा, की मैहर जानो की लोग मन कोन क कारन ओकर बिरोध म ऐसन किरलात है |”
\v 25 जब ओमन मन ओला तसमो मन ले बांधिन त पौलुस हर ओ सूबेदार ले जे लिघे म ठड़होए रहिस, कहिस,  “का ये उचित है की तुमन ऐक रोमी लोग ला, अउ ओ भी बिन दोष क ठहराल है, कोड़ा मरिहा ?”
\v 26 सूबेदार हर ऐला सुईन के पलटन क सरदार क लिघे जाए के कहिस, “तय ये का करथस ? ऐहर त रोमी लोग है |”
\v 27 तब पलटन क सरदार हर ओकर लिघे म आए के कहिस, “मोला बता, का तय रोमी हस ?” ओहर कहिस, “हव ?”
\v 28 ऐला सुईन के पलटन क सरदार हर कहिस, “मैहर रोमी हो, क पद ला डेरेच रुपिया दे के पाए हव |” पौलुस हर कहिस, “मैहर त जनम ले रोमी हव |”
\v 29 तब जे लोग मन ओला जाचे बाला रहिन, ओमन तुरतेच ओकर लिघे ले हट गईन ; अउ पलटन क सरदार हर भी ऐला जाएन के की ये रोमी है अउ मैहर ओला बांधे हव, डईर गिस |
\v 30 दूसर दिन ओहर ठीक-ठीक जाने क इक्छा ले की यहूदी मन ओकर पर काबर दोष लगात है, ओकर बन्धन ला खोएल देहिस ; अउ प्रधान याजक मन क सब महासभा ला जुटे क हुकूम देहिस, अउ पौलुस ला खालहे ले जाए के ओकर आगु ठड़वाए देहिस |
\c 23
\p \v 1 पौलुस हर महासभा कती टकटकी लगाए के देखिस अउ कहिस, “हे भाई मन, मैहर आएज तक ले परमेश्वर बर मैहर एकदमेच सच्चा बिवेक ले जीवन बिताए हव |”
\v 2 ऐकर पर हनन्याह महायाजक हर ओला जेमन ओकर लिघे ठड़होए रहिन, ओकर मुह पर झापड़ मारे क हुकूम देहिन |
\v 3 तब पौलुस हर ओकर ले कहिस,  “हे चुना ले पोतल भीत, परमेश्वर हर तोला मारही | तय व्यवस्था क अनुसार मोर न्याय करे बर बईठेहस, अउ का व्यवस्था क बिरोध मोला मारे क हुकूम देथस ?”
\v 4 जेमन लिघे ठड़होए रहिन ओमन मन कहिन, “का तय हर परमेश्वर क महायाजक ला बुरा-भला कहबे ?”
\v 5 पौलुस हर कहिस, “हे भाई मन, मैहर नी जानत रहेन की ऐहर महायाजक है ; काबर की लिखल आहे : अपन लोग मन क प्रधान ला बुरा-भला झिन कह’ |” 
\v 6 तब पौलुस हर ये जाएन के की ऐक दल सदूकी क अउ दूसर फरीसी मन क है, सभा म पुकाएर के कहिस, “हे भाई मन, मैहर फरीसी अउ फरीसी बंश क हो, मरल मन क आशा अउ पुनरुत्थान क बिषय म मोर मुकदमा होवत आहे |”
\v 7 जब ओहर ये गोएठ ला कहिस त फरीसी मन अउ सदुकी मन म झगरा होए लागिस ; अउ सभा म फुट पड़ गईस |
\v 8 काबर की सदूकी मन ये कहथे, की न पुरुत्थान है, न स्वर्गदूत अउ न आत्मा है | लेकीन फरीसी मन ये सब ला मानथे |
\v 9 तब बडेच हल्ला मचिस अउ कुछ शास्त्री जे फरीसी मन क दल क रहिन, उईठ खड़े होइन अउ ये कहिके झगरा करे लागिन, “हमन ये लोग म कोनोच बुराई नी पाथन, अउ अगर कोनो आत्मा या स्वर्गदूत ओकर ले बोलत आहे त फिर का ?”
\v 10 जब ढेरेच झगरा होईस, त पलटन क सरदार हर ये डर ले की ओमन पौलुस क टुकरा-टुकरा झिन कईर देहे, पलटन ला हुकूम देहिस की उतेर के ओके ला ओमन क मांझा म ले जबरन हिकाल, अउ गढ़ म ले जावा |
\v 11 ओहीच रात प्रभु हर ओमन क लिघे ठड़होए के कहिस, “हे पौलुस, हिम्मत बांध : काबर की जईसन तय हर यरूशलेम म मोर गवाही देहे, ओहीच कस तोला रोम म भी गवाही देहे बर है |”
\v 12 .  जब दिन होईस त यहूदी मन हर षड्यंत्र रईच अउ कसम खईन की जब तक ले हमन मन पौलुस ला माएर नी डालब, तब तक अगर खाए या पिए त हमन पर धिक्कार है |
\v 13 जेमन मन अपन म ये कसम खाए रहिन, ओमन चालीस जन ले डेरेच झन मन रहिन |
\v 14 ओमन मन प्रधान याजक मन अउ पुरनिय मन क लिघे जाए के कहिन, “हमन मन ये ठान लेहे हन की जब तक ले पौलुस ला माएर नी डालब, तब तक ले अगर कुछोच चखब भी त हमन पर धिक्कार है |
\v 15 ऐकरे बर अब महासभा समेत पलटन क सरदार ला समझावा की ओला तुमन जग म ले लाने, माना की तुमन मन ओकर बिषय म अउ भी ठीक ले जांच करे बर चाहत हवा : अउ हमन मन ओकर पहुचे ले आगु ही ओला माएर देहे बर तियार रहब |”
\v 16 पौलुस कर भच्चा हर सुनिस की ओमन ओकर घात म है, त गढ़ म जाए के पौलुस ला ये सन्देश देहिस |
\v 17 पौलुस हर सूबेदार मन ले ऐक झन ला अपन लिघे बुलाए के कहिस, “ये जवान ला पलटन क सरदार क लिघे ले जाव, ऐहर कुछ कहे बर चाहत है |”
\v 18 ऐकरे बर ओहर ओके ला पलटन क सरदार क लिघे ले जाए के कहिस, “बांधल पौलुस हर मोला बुलाए के बिनती करिस है की ये जवान पलटन क सरदार ले कुछ कहे बर चाहत है ; ऐला ओकर जग ले जाव |”
\v 19 पलटन क सरदार हर ओकर हाथ ला धईर के अउ अलगेच ले जाए के पुछिस, “ऐहर मोर ले का कहे बर चाहत हस ?”
\v 20 ओहर कहिस, “यहूदी मन षड्यंत्र रचिन है की तोर ले बिनती करही की काएल पौलुस ला महासभा म लान, माना ओमन अउ ठीक ले ओकर जांच करे बर चाहत है |
\v 21 लेकिन ओमन कर झिन मानबे, काबर की ओमन ले चालिस झन क उपर लोग मन ओकर घात म है, जेमन मन ये ठान लेहिन है की जब तक ओमन पौलुस ला माएर नी डालही, तब तक ले न खाही अउ न पीही | अउ अब ओमन तियार है अउ अब तोर बचन क बाट जोहत आहे ; प्रतीक्षा |”
\v 22 तब पलटन क सरदार हर जवान ला ये हुकूम देके बिदा करिस, की “कोनोच झन जग झिन कहबे की तय हर मोला ये गोएठ बताए हस |”
\v 23 तब ओहर दूई सूबेदार मन ला बुलाए के कहिस, “दूई सव सैनिक, सत्तर सवार, अउ दूई सव भालैत, पहर राएत बीते कैसरिया ला जाए बर तियार कईर रख |
\v 24 अउ पौलुस क सवारी बर घोड़ा तियार रखा, की ओला फेलिक्स हाकिम क लिघे कुशल ले पहुचाए देएब |”
\v 25 ओहर ये नियर क चिट्टी भी लिखिस : 
\v 26 “महामहिम फेलिक्स हाकिम ला क्लौदियुस लूसियास क नमस्कार |
\v 27 ये लोग ला यहूदी मन हर धईर के माएर डाले बर चाहत है, लेकिन जब मैहर ऐला जाने की रोमी है, त पलटन लेके छुड़ाए लाए |
\v 28 मैहर जानत रहे की ओमन ओकर पर कोन कारन दोष लगाथे, ऐकरे बर ओला ओमन क महासभा म ले गईन |
\v 29 तब मैहर जाएन लेहे की ओमन अपन व्यवस्था क बिवाद मन क बिषय म ओकर पर दोष लगाथे, लेकिन माएर डाले जाए क या बांधे जाए क लाएक ओमे कोनोच दोष नी है |
\v 30 जब मोला बताल गईस की ओमन ये लोग क घात म लगिन है त मैहर तुरतेच ओके ला तोर लिघे भेज देहे य अउ मुदई मन ला भी हुकूम देहे हो की तोर आगु म ओकर पर नालिश करे |”
\v 31 तले जईसन सैनिक मन ला हुकूम देहल गए रहिस, ओहीच कस ओमन मन पौलुस ला लेके रातो रात अन्तिपत्रिस म अईन |
\v 32 दूसर दिन ओमन मन सवार मन ला ओकर संग जाए बर छोएड़ के अपन गढ़ म फिर गईस |
\v 33 ओमन मन कैसरिया पहुच के हाकिम ला चिट्टी ला देहिन ; अउ पौलुस ला भी ओकर आगु म ठड़वईन ; खड़ा करीन |
\v 34 ओहर चिट्टी ला पईढ़ के पूछिस,  “ऐहर कोन प्रान्त क है ?”
\v 35 अउ जब जाएन लेहल गईस की किलिकिया क है त ओकर ले कहिस, “जब तोर मुद्दई भी आही, त मैहर तोर मुकदमा करहु |” अउ ओहर ओला हेरोदेस क किला म पहरा म रखेक क हुकूम देहिस |
\c 24
\p \v 1 पांच दिन कर पाछू हनन्याह महायाजक कई पुरनिय मन अउ तिरतुल्लुस नाव क कोनो वकील ला संग लेके अईस | ओमन मन हाकिम क आगु म पौलुस क नालिस करीन |
\v 2  जब ओहर बुलाल गईस त तिरतुल्लुस हर ओकर पर दोष लगाए के कहे लागिस : “हे महामहिम फेलिक्स, तोर द्वारा हमन ला बड़ेच कुशल होथे ; अउ तोर प्रबन्ध ले ये जाएत मन बर कई ठन बुराई मन सुधेर जाथे |
\v 3  ऐके ला हमन हर जगहा अउ हर नियर ले धन्यवाद क संग मानत हन |
\v 4  लेकिन ऐकरे बर की मैहर तोला अउ दुख नी देहे बर चाहत हो, मैहर तोर ले बिनती करथो की कृपा कईर के हमर दूई ऐक गोएठ मन ला सुईन ले |
\v 5  काबर की हमन मन ये लोग ला उपद्रव अउ जगत क सब यहूदी मन म बलवा कराए बाला, अउ नासरी मन क कुपन्थ क मुखिया पाए हन |
\v 6  ओहर मन्दिर ला अशुध्द करे बर चाहिस, पर हमन मन ओला पकेड़ लेहेन | [हमन मन ओला अपन व्यवस्था क अनुसार दण्ड देहे रहतेन |
\v 7  लेकिन पलटन क सरदार लूसियास हर ओला जबरन हमर हाथ ले छिन लेहिस, 
\v 8  अउ मुद्दई मन ला तोर आगु आए क हुकूम देहिस | ये सब गोएठ मन ला जेमन क बिषय म हमर ओकर पर दोष लगातेन, तय अपन ही ओके ला जाएच के जान लेबे |”
\v 9  यहूदी मन भी ओकर संग देके कहिन, ये गोएठ ये नियर क है |
\v 10  जब हाकिम हर पौलुस ला बोले क ईसारा करिस, त ओहर उत्तर देहिस :  “मैहर ऐला जाएन के की तय ढेरेच बरस ले ये जाति मन क न्याय करत हस, आनन्द ले अपन प्रति उत्तर देहत हव |
\v 11  तय अपन जाएन सकथस की जब ले मैहर यरूशलेम म आराधना करे बर आए त मोला बारह दिन ले उपर नी होईस है |
\v 12  ओमन मन मोला न मन्दिर म न आराधनालय मन म, न नगर म कोनो ले बिवाद करत या भीड़ लगात पईन ; 
\v 13  अउ न ओहर ओ गोएठ मन ला, जेमन कर ओमन अब मोर पर दोष लगाथे, तोर आगु म सब सच प्रमाणित कईर सकथे |
\v 14  लेकिन मैहर तोर आगु म ऐला माएन लेहत हव की जे पन्थ ला ओमन कुपन्थ कहथे, ओहिच रीति पर मैहर अपन दाऊ-ददा मन कर परमेश्वर क सेवा करथो ; अउ जे गोएठ व्यवस्था अउ भविष्यध्दक्ता मन क पुस्तक मन म लिखल है, ओ सब मन पर बिश्वास करथो |
\v 15  अउ परमेश्वर ले आशा रखत आहो जे ओ अपन भी रखथन, की धरमी अउ अधरमी दोनोच मन क जी उठे बर होही |
\v 16  ऐकर ले मैहर अपन भी यत्न करथो की परमेश्वर क, अउ लोग मन कती ले मोर बिवेक हमेसेच निर्दोष रहेन |
\v 17  ढेरेच बरस मन क पाछू मैहर अपन लोग मन ला दान पहूचाए, अउ भेंट चढ़ाए आए रहे |
\v 18  ओमन मन ओला मन्दिर म, शुध्द दशा म, बिन भीड़ क संग, अउ बिन दंगा करत भेट चढ़ात पाए-हव, आसिया क कई यहूदी रहिन-ओमन ला उचित रहिस |
\v 19  कि अगर मोर बिरोध म ओमन क लिघे कोनोच गोएठ है त हिया तोर आगु आए के मोर पर दोष लगातिन |
\v 20  या ऐमन अपन ही बताए की जब मैहर महासभा क आगु म ठड़होए रहे, त ओमन मन मोर म कोन सा अपराध पईन ?
\v 21  ये ऐक गोएठ ला छोएड़ जेला मैहर ओमन क मांझा म ठड़होए के किरलाए के कहे रहे : ‘मरल मन क जी उठेक बिषय म आएज मोर तुमन क आगु म मुकदमा होवत है’ |”
\v 22  फेलिक्स हर, जे ये पन्थ क गोएठ ठीक-ठीक जानत रहिस, ओमन ला ये कही के टाएल देहिस, “जब पलटन क सरदार लूसियास आही, त तुमन मन क गोएठ क निरनय करहु |”
\v 23  अउ सूबेदार ला हुकूम देहिस की पौलुस ला कुछ छुट म रईख के रखबाली करिहा, अउ ओकर संगता मन ले कोनोच ला भी ओकर सेवा करे ले झिन रोकिहा |
\v 24  कुछ दिन मन क पाछू फेलिक्स अपन घरदारिन द्रुसिल्ला ला, जेहर यहूदी नी रहिस, संग म लेके अईस अउ पौलुस ला बुलाए के ओ बिश्वास क बिषय म जेहर मसीह यीशु पर है, ओकर ले सुनिस |
\v 25  जब ओहर धार्मिकता, अउ संयम, अउ आए बाला न्याय क चरचा करत रहिस, त फेलिक्स हर भयभीत होए के उत्तर देहिस, “अझे त तय जाव ; मौवका पाए के मैहर तोला फिर बुलाहू |”
\v 26  ओला पौलुस ले कुछ रुपिया मिले क भी आशा रहिस, ऐकरे बर अउ भी बुलाए-बुलाए के ओकर ले गोठियात रहिस |
\v 27  लेकिन जब दूई बरस बीत गईस त पुरकियुस फेस्तुस, फेलिक्स क जगहा पर अईस ; अउ फेलिक्स यहूदी मन के खुश करे क इक्छा ले पौलुस ला बांधल ही छोड़ल गईस |
\c 25
\p \v 1  फेस्तुस हर ओ प्रान्त म पहुच कर तिन दिन बाद कैसरिया ले यरूशलेम म गईस |
\v 2  तब प्रधान याजक मन अउ यहूदी मन क मुखिया ; प्रमुख लोग मन ला ओकर आगु म पौलुस क नालिस करिस |
\v 3  अउ ओकर ले बिनती कईर के ओकर बिरोध म ये करे चाहिन की ओहर ओला यरूशलेम म बुलईस, काबर की ओमन ओला डगर ही म माएर देहे क घात म लगे रहिन |
\v 4  फेस्तुस हर उत्तर देहिस, ‘पौलुस हर कैसरिया म पहरा म है, अउ मैहर अपन जलदिच हुवा जाहू |”
\v 5  फिर कहिस, ‘तुमन म जे अधिकार रखथे ओहर संग म रेंगे, अउ अगर ये लोग हर कुछोच बढ़िया बुता नी करिस है त ओकर पर दोष लगाए |’
\v 6 ओमन क मांझा म आठ दस दिन रईह के ओहर कैसरिया चईल गिस ; अउ दुसर दिन न्याय-सिहासन पर बईठ कर पौलुस ला लाए क हुकूम देहिस |
\v 7  जब ओहर अईस त जे यहूदी यरूशलेम ले आए रहिन, ओमन मन आजू-बाजू ठड़होए के ओकर पर ढेरेच अकुन गम्भीर आरोप लगईन ये जेमन क प्रमान ओमन नी देहे सकत रहिन |
\v 8   लेकिन पौलुस हर उत्तर देहिस, ‘मैहर न त यहूदी मन क व्यवस्था क अउ न मन्दिर क, अउ न ही कैसर क बिरोध कोनो अपराध करिस है |”
\v 9  तब फेस्तुस हर यहूदी मन ला खुश करे क इक्छा ले पौलुस ले कहिस, “का तय हर चाहत हस की यरूशलेम ला जाई ; अउ हुवा मोर आगु म तोर ये मुकदमा तय करल जाही ?”
\v 10  पौलुस हर कहिस, “मैहर कैसर क न्याय आसन क आगू  म ठड़होए हव ; मोर मुकदमा क फईसला ऐहिच होए बर चाही | जईसन तय हर बढ़िया रीती ले जानथस, यहूदी मन क मैहर कोनोच अपराध नी करे हव |
\v 11  अगर मैहर अपराधी हव अउ माएर देहे लाएक कोनो बुता करे हव त मरे ले नी मुकरहू ; लेकिन जे गोएठ मन क ऐमन मोर पर दोष लगाथे, अगर ओमे ले कोनोच भी गोएठ हर सहीच नी ठहरही, त कोनोच हर मोला ओमन क हाथ म नी सोप सकथे | मैहर कैसर क दुहाई देहथो |” 
\v 12  तब फेस्तुस हर मंत्री मन क सभा क संग गोठियाय के उत्तर देहिस, “तय हर कैसर क दुहाई देहे हस, तय कैसर क ही लिघे जाबे |”
\v 13  कुछ दिन बितेक क पाछू अग्रिपा राजा अउ बिरनीके हर कैसरिया म आए के फेस्तुस ले भेटईस |
\v 14  ओमन ला ढेरेच दिन होए रहे कर पाछू फेस्तुस हर पौलुस क बिषय म राजा ला बतईस : “ऐक लोग है, जेला फेलिक्स बंधल छोएड़ गईस है |
\v 15  जब मैहर यरूशलेम म रहे, त प्रधान याजक अउ यहूदी मन क पुरनिय मन ओकर नालिस करिन अउ चाहिन की ओकर पर दण्ड क हुकुम देहल जाए |
\v 16  लेकिन मैहर उत्तर देहे की रोमी मन क ऐ रीती नी है की कोनो लोग मन ला दण्ड बर सोप दे, जब तक अपन मुद्दई मन क आगू ठड़होए के दोष क उत्तर देहे क अवसर झिन मिले |
\v 17  तले जब ओमन जुटिन, त मैहर कुछ देरी नी करे, लेकिन दूसर ही दिन मैहर आसन म बईठ के ओ लोग ला लाए क हुकुम देहे |
\v 18  जब ओकर मुद्दई ठड़होईन, त ओमन मन ऐसन अनुचित गोएठ मन पर दोष नी लगईन, जईसन मैहर समझे रहे |
\v 19  लेकिन ओमन अपन मत क अउ यीशु नाव कोनो लोग क बिषय म, जेहर मईर गए रहिस अउ पौलुस ओला जीवित बतात रहिस, बिवाद करत रहिन | 
\v 20 मैहर उलझन म रहे की ऐ गोएठ मन क पता कईसे लगाव ? ऐकरे बर मैहर ओकर ले पूछे, ‘का तय यरूशलेम जाबे की हुवा ऐ गोएठ क फईसला होए ?’
\v 21 लेकिन पौलुस हर दुहई देहिस की ओकर मकदमा क फईसला महाराजा धिराज क हिया होए, त मैहर हुकुम देहे की जबले ओला कैसर क लिघे नी भेजहू, ओला हिरासत म रखल जाए |”
\v 22  तब अग्रिपा हर फेस्तुस ले कहिस, “मैहर भी ओ मैनसे क सुनेक बर चाहत हव |” ओहर कहिस, “तय काएल सुईन लेबे |”
\v 23  तले दुसर दिन जब अग्रिपा अउ बिरनीके ढेरेच धूम-धाम ले अईस अउ पलटन क सरदार अउ नगर क प्रमुख लोग मन क संग दरबार म पहुचिन | तब फेस्तुस हर हुकुम देहिस की ओमन पौलुस ला ले लाने |
\v 24  फेस्तुस हर कहीस, “हे राजा अग्रीपा, अउ हे सब मैनसे मन जे हिया हमर संग मा हवा, ऐ मैनसे ला देखथा, जेकर बिषय म सबेच यहूदी मन यरुशलेम म अउ हिया भी किरलाय-किरलाय के मोर ले बिनती करीन की ऐकर जीवित रहेक ठिक नी है | 
\v 25  लेकिन मैहर जाएन लेहेन कि ओहर ऐसन कुछोच नी करिस आहे की माऐर देहल जाए ; अउ जबकि ओहर अपन ही महाराजाधिराज क दुहई देहिस, त मैहर ओला भेजे क निरनय करे |
\v 26  मैहर ओकर बिषय म कोनोच निश्चय गोएठ नी पाए की अपन स्वामी क लिघे म लिखो | ऐकरे बर मैहर ओला तोर आगू म अउ बिशेष कईर के राजा अग्रिपा, तोर आगू म ले के लाए हव की जाचे क पाछू मोला कुछोच लिखे बर मिलही |
\v 27  काबर की बंधाल मन ला भेजना अउ जे दोष ओकर पर लगाल गईस, ओमन ला झिन बताबे, मोला बेकार जाएन पड़थे |”
\c 26
\p \v 1 "                             अग्रिपा हर पौलुस ले कहिस, ""तोला अपन बिषय म बोले कर हुकुम है |"" तब पौलुस हर हाथ ला बढ़ाए कर उत्तर देहे लागिस,"
\v 2  “हे राजा अग्रिपा, जेतेक गोएठ कर यहूदी मन मोर पर दोष लगाथे, आएज तोर आगू म ओमन क उत्तर देहे म मैहर अपन ला धन्य समझथो,
\v 3  बिशेष कईर के ऐकरे बर की तय यहूदी मन क सब बेवहार अउ बिवाद मन ला जानथस | तले मैहर बिनती करथो, धीरज ले मोर सुईन ले |
\v 4  “मोर चाल-चलन शुरू ले ही अपन जाति मन क मांझा म यरूशलेम म जईसन रहिस, ओला सब यहूदी मन जानथे |
\v 5  अगर ओमन गवाही देहे बर चाही, त शुरू ले मोला पहिचानथे की मैहर फरीसी होए के अपन धरम क सबले खरा पंथ क नियर रेंगे |
\v 6  अउ अब ले ओ प्रतिज्ञा म आशा क कारन जे परमेश्वर हर हमर दाऊ-ददा मन ले करे रहिस, मोर पर मुकदमा चलत आहे |
\v 7  ओहिच प्रतिज्ञा क पूरा होए क आशा लगाए आहे, हमर बारह गोत्र मन अपन सबेच मन ले रात-दिन परमेश्वर क सेवा ला करत अईन है | हे राजा, ऐहिच आशा क बिषय म यहूदी मन मोर पर दोष लगात है |
\v 8  जबकी परमेश्वर मरल मन ला जिलाथे, त तुमन क हिया ऐ गोएठ ला काबर बिश्वास क लाएक नी समझल जाथे ? 
\v 9  ‘मैहर भी समझे रहे की यीशु नासरी क नाव क बिरोध म मोला ढेरेच कुछ करेक बर चाही |
\v 10  अउ मैहर यरूशलेम म ऐहिच नियर करे भी ; अउ प्रधान महायाजक मन ले हक़ ला पाए के ढेरेच पवित्र लोग मन ला भी जेल खाना म डाले, अउ जब माएर देहल जात रहिन त मैहर भी ओमन क बिरोध म अपन सहमती देहत रहे |
\v 11  सबेच आराधनालय म मैहर ओमन ला ताड़ना दिलाए-दिलाए के यीशु क निन्दा करवात रहे, हिया तक की गुस्सा क्रोध क मारे कारन ऐसन पागल होए गए की बाहिर क शहर मन म भी जाए के ओमन ला सतात रहे |
\v 12  “ऐहिच धुन म जब मैहर प्रधान याजक मन ले हक अधिकार अउ हुकुम पत्र ले के दमिश्क कती जात रहे ; 
\v 13  त हे राजा, डगर म दूई पहर क समय मैहर अकाश ले सूरज क तेज ले भी बईढ़ के ऐक ज्योति, अपन अउ अपन संग रेगे बाला क चाएरो कती चमकत देखे |
\v 14  जब हमन सब झन भुईया म गिर पड़ेन, त मैहर इब्रानी भाषा म, मोर ले ऐ कहत ऐक आखर (शब्द) सुने, ‘हे शाऊल, हे शाऊल, तय मोला काबर सतात हस ? पैना पर लात मारना तोर बर कठिन है |’
\v 15  मैहर कहे, ‘हे प्रभु, तय कोन हस ?’ प्रभु हर कहिस, ‘मैहर यीशु हव, जेला तय सतात हस |
\v 16  लेकिन तय ठड़हो, अपन गोड़ म ठड़हो ; काबर कि मैहर तोला ऐकरे बर दरशन देहे हो कि ओ गोएठ मन क भी दास ठहरहो, जेला तय हर देखे अउ ओकर भी जेकर लिये मैहर दरशन देहे हो | 
\v 17  अउ मैहर तोला तोर साथी अउ दुसर जाति ले बचात रहू, जेकर लिघे मैहर तोला भेजथो |
\v 18  काबर कि तय ओमन कर आख ला खोले बर अउ अंधियार ले इंजोर म अउ शैतान के कब्ज़ा ले परभू कती आए बर ; कि पाप कर छमा अउ मैनसे मन कर संग जेहर बिश्वास करेले पवित्र अउ मीरास पाही |
\v 19  अउ हे राजा अग्रिपा, मैहर ओ स्वर्ग कर दरशन अउ गोएठ ला नी टाले,
\v 20  अउ पहिले दमिसक कर अउ यरूशलेम कर अउ यहूदिया क सबेच देश कर रहोइया अउ दुसर जाति मन ला समझात रहे, कि मन फिरावा अउ परमेश्वर कर लिघे फिर के लाएक बुता ला करा |
\v 21  ये गोएठ मन कर कारन यहुदी मन मोके मंदिर म धईर के मारे बर बर चाहत रहीन |
\v 22  लेकिन परमेश्वर कर सहायता ले मैहर आएज तक बने हो अउ छोटे बड़े सभो क आघु म गवाही देथो, अउ ओ गोएट ला छोएड़ के अउ कुछूच नी कहो जेला भविश्वक्ता अउ मुसा हर भी कहिस है की होही,  
\v 23  कि मसीह ला दूख उठाए बर होही, अउ ओहीच हर सबले आगू मरल मन ले जी उईठ के, हमर लोग मन ले अउ दूसर जाति मन म ज्योति क प्रचार करही |”
\v 24  जब ओहर ऐ नियर क उत्तर देहत रहिस, त फेस्तुस हर किरलाए के कहिस, “हे पौलुस, तय पागल हस | ढेरेच ज्ञान हर तोला पागल कईर देहिस है |”
\v 25  लेकिन पौलुस हर कहिस, ‘हे महामहिम फेस्तुस, मैहर पागल नी हव, लेकिन सच्चाई अउ बुध्दी क गोएठ कहथो |
\v 26  राजा हर भी जेकर आगू निडर होए के गोठियात हव, ऐ गोएठ मन ला जानथे ; अउ मोला बिश्वास है की ऐ गोएठ मन ले कोनोच हर ओकर ले छुपल नी है, काबर की ऐ घटना कोनो कोनहा म नी होईस है |
\v 27 जब ओहर ऐ कहिन त यहूदी मन अपनेच म गोठ-बात करे लगीन अउ हुआ ले चइल देहिन ||
\v 28  तब अग्रिपा हर पौलुस ले कहिस, “तय थोर अकुन ही समझाए ले मोला मसीही बनाऐक बर चाहथस ?”
\v 29  पौलुस हर कहिस, “परमेश्वर ले मोर प्रार्थना हे की का थोर अकुन म का ढेरेच म, केबल तय ही नही लेकिन जेतेक लोग मन मोर सुनथे, ऐ बन्धन मन ले छोएड़ मोर नियर होए जाए |”
\v 30  तब राजा अउ हाकिम अउ बिरनिके अउ ओमन क संग म बईठे बाला मन उईठ ठड़होईन ;
\v 31  अउ अलगेच जाए के अपन क कहे लागीन, “ऐ लोग हर ऐसन त कुछोच नी करे, जे मुत्यु दण्ड या जेलखाना म डालेक लाएक हवे |”
\v 32  अग्रिपा हर फेस्तुस ले कहिस, “अगर ऐ लोग हर कैसर क दुहाई नी देतिस, त छुईट सकत रहिस |”    
\c 27
\p \v 1  जब ऐहर निश्चय होए गिस की हमन डोंगा (जहाज) क द्वारा इटली जई त ओमन मन पौलुस अउ कुछेक अउ बंधी मन ला भी यूलियुस नाव क औगुस्तुस क पलटन क ऐक सूबेदार क हाथ म सोप देहिस |
\v 2  अद्रमुत्तियुम क ऐक जहाज म जेहर आसिया म कगरे जाए पर रहिस, चईड़ के हमन मन ओला खोएल देहेन, अउ अरिस्तर्खुस नाव क थिस्सलुनिके क ऐक मकिदुनी हमर संग म रहिस |
\v 3  दुसर दिन हमन मन सैदा म लंगर डालेन, अउ यूलियुस हर पौलुस पर कृपा कईर के ओला संगता मन क हिया जाए बर देहिस की ओकर सत्कार करल जाए |
\v 4  हुवा ले जहाज ला खोएल के धुका क बिरोध होए क कारन हमन साईप्रस क आड़ म होए के चलेन ; 
\v 5  अउ किलकिया अउ पम्फुलिया क लिघे क समुन्दर म होए के लूसिया क मूरा म उतरेन |
\v 6  हुवा सूबेदार ला सिकन्दरिया क ऐक जहाज इटली जात मिलिस, अउ ओहर हमन ला चड़हाए देहिस |
\v 7  जब हमन ढेरेच दिन ले धिरे-धिरे रेंग के कठिनाई ले कनिदुस क आगू म पहुचेन, त ऐकरे बर की धुका हर हमन ला आगू बड़हे नी देहत रहिस, हमन सलमोने क आगू ले होए के क्रेते क आड़ म चलेन ; 
\v 8  अउ ओकर कगरे-कगरे कठिनता ले रेंग के ‘शुभलंगरबारी, नाव क ऐक जगहा म पहुचेन, जिहा ले लसया नंगर लिघे रहिस |
\v 9  जब ढेरेच दिन बीत गईस अउ जलयात्रा म परेशानी ऐकरे बर होवत रहिस की उपवास कर दिन हर अब बीत गय रहिस | अउ पौलुस हर ओमन के ये कइह के समझईस,
\v 10  “हे सजन मन, मोला अईसे जान पडथे की ए यात्रा म बिपत अउ ढेरेच हानी, न केबल समान अउ जहाज क बरन हमर प्रान मन कर भी होय बाला हे |”
\v 11  लेकिन सूबेदार हर पौलुस कर बात मन ले कप्तान अउ जहाज क मालिक क बात ल बईड कर मानीस |
\v 12  ओहर बंदरगाह जाड़ा काटे बार बड़हिया नी रहिस, ऐकरे बर ढेरेच मन कर बिचार होईस की हुआ ले जहाज खोयल के यदी कोनो रीती ले हो सके त फीनिक्स पाहुयच के जाड़ बिताब | ऐहर त क्रेते कर ऐक बंदरगाह है दखिन-पछिम अउ उतर-पचिम कती खुलेल |
\v 13  जब कुछ-कुछ दक्खीन हवा बहे लागिस, त ये समझ के हमर अभिप्राय पूरा होइस, लंगर उठाएन अउ कगरे धइर के क्रेते कर लिघे जाए लागिन |
\v 14  लेकिन थोर क पाछु भुइया कती ले एगो बड़का आंधी उठिस, जे ‘युरकुलिन’ कहलाथे |
\v 15  जब आंधी जहाज म लगिस त ओहर ओकर आगु नी ठहरे सकिस, तले हमन मन बहे देहे अउ ऐहिच कस बहत चईल देहेन |
\v 16   तले कौदा नामक ऐक छोट ऐक टापू क आड़ म बहते-बहते हमन कठनाई ले डोंगा ला वश म कर सकेन |
\v 17   फिर मल्लाह मन हर ओला उठाये कर बहुतेच उपाए कईर के डोंगा ला खालहे बन्धेन, अउ सुरतिस क चोर बालू म टिक जाए क भय ले पाल अउ समान मन ला उतार के बहत चईल देहेन |
\v 18   जब हमन मन आंधी ले ढेरेच हिचकोले अउ चोट खाएन, त दुसर दिन डोंगा क चीज मन ला फेकेक लागेन ; 
\v 19   अउ तीसर दिन ओमन मन अपन हाथ ले डोंगा क साज-चीज मन ला फेक देहेन |
\v 20  जब ढेरेच दिन तक जब सूरज हर, न तारा मन दिखई देहिन अउ बड़ेच आंधी चलत रहिस, त आखरी म हमर बचे क सब आशा जात रहिस |
\v 21  जब ओमन ढेरेच दिन तक भुखाल रह दारेन, त पौलुस हर ओमन क मांझा म ठड़होए के कहिस, “हे लोग मन, चाहे रहिस की तुमन मोर गोएठ ला माएन के क्रेते ले न डोंगा खोलता अउ न ऐ बिपत आतिस अउ न ऐ हानी उठातेन |
\v 22  लेकिन मैहर तुमन ला समझात हव की हिम्मत बांधा, काबर की तुमन मन ले कोनो क प्रान क घाटा नी होही, पर केबल डोंगा क |
\v 23   काबर की परमेश्वर जेकर मैहर हव,  अउ जेकर सेवा करथो, ओकर स्वर्ग दूत हर आएज राती मोर लिघे आए के कहिस,
\v 24   ‘हे पौलुस, झिन डर ! तोला कैसर क आगू म ठड़होए बर जरुरेच है | देख, परमेश्वर हर सब झन ला जेमन तोर संग म सफर करथे, तोला देहे हव |’
\v 25  ऐकरे बर, हे सज्जन मन, हिम्मत बांधा ; काबर की मैहर परमेश्वर क बिश्वास करथो, की जईसन मोर ले कहल गईस है, ओहिच कस होही |
\v 26  लेकिन हमन ला कोनो टापू म जाए के टिके बर होही |”
\v 27  जब चौदहवी राती अईस, अउ हमन अद्रिया म भटकत फिरत रहेन, त आधा राती क लिघे मलाह मन अन्दाएज के जानिन की हमन कोनो देश क लिघे पहुचत रहेन |
\v 28    थाह लेहेन त ओहर बीस पुरसा गहिरा पाएन, अउ थोड़कन आगू बईढ के थाह लेहीन त पन्द्रह पुरसा पाएन |
\v 29 तब पखना जगहा ले टकराय क डर ले ओमन डोगा क पिछाड म  चईर लंगर डालेन, अउ भिनसरहा होए क कामना करत रहेन |
\v 30 लेकिन जब मल्लाह डोंगा पर ले भागे बर चाहत रहीन, अउ गलही ले लंगर डालएक क बहाना डोंगी ला समुंदर म उतार देहीन ;
\v 31 त पौलुस हर सूबेदार अउ सैनिक मन ला कहिस, “अगर ऐहर डोंगा म नी रही, त तुमन हर भी नी बच सकिहा |”
\v 32 तब सैनिक मन डोरा ला कऐट के डोंगा ला गिराय देहिन |
\v 33 जब भिनसरहा होय बर रहिस, तब पौलुस हर ऐ कहीके, सब झन ला भात खाय बर समझईस, “आएज चौदह दिन होईस की तुमन असरा देखत-देखत भुखे रहा, अउ कुछुच भात नी खाए हवा |
\v 34 ऐकरे बर तुमन ला समझाथो की कुछुच खाय लेवा, जेकर ले तुमन  बचाव होही ; काबर की तुमन मन ले ऐको झन कर मुड़ क ऐक बाल भी नी गिरही |”
\v 35 ऐ कह क ओहर रोटी लेके सब कर आघू परमेश्वर कर धन्यवाद करिस अउ तोएड़ के खाय लागिस |
\v 36 तब ओमन सब झन हिमत बाएनध क भात खाय लगिन |
\v 37 हमन सब झन जुट के डोंगा म दो सौ छिह्तर लोग रहेन |
\v 38 जब ओमन मन भात खाय के अघोयइन,त गेहूँ ला समुंदर म फेक के डोंगा ला हल्का करे लागिन |
\v 39 जब बिहान होईस त ओमन ओ देश ला नी पहिचानिन लेकिन ऐक खाड़ी देखिन जेकर कगरे हर चवरस रहिस,अउ बिचार करिन की अगर होए सकही त ऐहिच म डोंगा ला टिकाए |
\v 40 तब ओमन मन लंगर मन ला खोएल के समुन्दर म छोएड़ देहिन अउ ओहिच समय म पतवार मन क बधन ला खोएल देहिन,अउ धुका क आगू आगू क पल ला चढ़ाए के कगरे कती गईन |
\v 41 लेकिन दूई समुन्दर क संगम क जगहा ला धईर के ओमन मन डोंगा ला टिकईन अउ गहली त धक्का खाए के गईड़ गिस अउ टईल नी सकिस लेकिन पाछू क लहर मन क बल ले टूटे लागिस |
\v 42 तब सैनिक मन क ऐ बिचार होईस की बन्धी मन ला माएर देहब,ऐसन झिन होए की कोनो मन तईर के हिकेल भागे |
\v 43 लेकिन सूबेदार हर पौलुस ला बचाए क इक्छा ले ओमन ला ऐ बिचार ले रोकिस अउ ऐ कहिस,की जेमन तईर सकथे,आगू कुईद के कगरे हिकेए जाए ; 
\v 44 अउ बाचल कोनो मन पटरा मन म,अउ कोनो डोंगा क दूसर चीज मन क सहारा म हिकेल जाए | ऐ रीती ले सब झन भुईया म बईच हिकलेन |
\c 28
\p \v 1  जब हमन बईच हिकलेन,त पता चलिस की ऐहर व्दीप माल्टा कहलाथे |
\v 2  हुवा क निवासी मन हमन पर ढेरेच अनोखा कृपा करिन ; काबर की मेह बरसे क कारन जाड़ रहिस,ऐकरे बर ओमन मन आगी सुलगाए के हमन मन ला ठहरईन |
\v 3  जब पौलुस हर लकरी मन क गट्टा मन ला बटोएर के आगि म रखिस,त ऐक साप हर आच ला पाए के हिकलिस अउ ओकर हाथ ले लपटाए गिस |
\v 4  जब ओ निबासी मन साप ला ओकर हाथ ले लटकल देखिन,त अपनेच म कहे लागिन, “सहीच म ऐ लोग हर हतियारा हय की यद्यपि समुन्दर ले बईच हिकालिस,तबो ले न्याय हर जीवित रहे नी देहिस |”
\v 5  तब ओहर साप ला आगी म झटक दिहिस,अउ ओला कुछूच हानी नी पहुचिस |
\v 6  लेकिन ओमन बाट जोहत रहिन की ओहर सून हो जाही या त अचानक गिर के मयर जाही,लेकिन ओमन ढेरेच समय ले देखते रहिन अउ देखीन की ओमन कर कुचुच नि बिगरिस,त अपन सोच ला बदएल के कहिन, ‘एहर त कोनो देवता हवे |’’
\v 7  ओ जगहा क आसपास ओ टापू क मुखिया पुबलियुस क जमीन रहिस | ओहर हमन ला अपन घर म ले जाए के तीन दिन ल संगता (मित्र) भाव ले पहुनाई करिस |
\v 8  पुबलियुस क दाऊ जर अउ आव लहू ले बिमरिहा पड़ल रहिस | तले पौलुस हर ओकर लिघे घर म जाएके बिनती करिस अउ ओकर पर हाथ राइख क ओला चंगा करिस |
\v 9  जब ऐकस होईस त ओ टापू क बचल बिमरियहा मन अईन अउ चंगा करल गईन |
\v 10  ओमन हर हमर ढेरेच आदर करिन,अउ जब हमन चलेक लगेन त जे कुचुच हमर बर जरूरत रहिस,डोंगा म क देहीन |
\v 11 तीन महिना क बाद म हमन सिकंदरिया क ऐक डोंगा ले चईल हिकलेन,जे ओ टापू म जाए के जाड़ भर रहिस,अउ जेकर चिन्ह दियुसकूरी रहिस |
\v 12 सुरकूसा म लंगर डाएल के हमन तीन दिन टिके रहेन |
\v 13  हुवा ले हमन घुईम के रेगियुम म आएन ; अउ ऐक दिन क पाछू दक्षिन धुका चलिस,तब हमन दूसर दिन पुतियुली म आएन |
\v 14  हुवा हमन ला भाई मिलिस,अउ ओमन क कहे ले हमन ओमन क हिया सात दिन तक रहेन ; अउ ऐ रीती ले हमन मन रोम म गएन |
\v 15  हुवा ले भाई हमर समाचार सुईन के अप्पियुस क चौक अउ तीन-सराए तक हमन ले भेट करे बर हिकेल अईन जेमन ला देख के पौलुस हर परमेश्वर क धन्यवाद करिस अउ हिम्मत बानधिस |
\v 16  जब हमन मन रोम म पहुचेन,त पौलुस ला ऐक सैनिक क संग जेहर ओकर देख रेख करत रहिस,ऐक झन रहे क हुकुम मिल गईस |
\v 17  तीन दिन क पाछू ओहर यहूदी मन क मुखिया मन ला बुलईस,अउ जब ओमन जुटीन त ओमन ले कहिस, “हे भाई मन,मैहर अपन लोग मन क या दाऊ-दादा मन क स्वभाव क बिरोध म कुछोच नी करे,तबो ले बंधी बनाए के यरूशलेम ले रोमी मन क हाथ म सोपल गए |
\v 18  ओमन मन मोला जाएच के छोएड़ देहे बर चाहिन,काबर की मोर म मृत्यु क लाएक कोनोच दोष नी रहिस |
\v 19 लेकिन जब यहूदी ऐकर बिरोध म गोठियाए लागिन,त मोला कैसर क दुहाई देहे बर पड़िस : ऐ नही की मोला अपन लोग मन पर कोनो दोष लगाए बर रहिस |
\v 20 ऐकरे बर मैहर तुमन ला बलाए की तोर ले भेटाओ अउ गोएठ-बात करो ; काबर की इस्त्राएल क आशा क बर मैहर ऐ शन्खड़ी म जकड़े हव |’’
\v 21 ओमन मन ओकर ले कहिन, “न हमन मन तोर बिषय म यहूदी मन ले चिट्ठी पाए,अउ न भाई मन ले कोनोच हर आए के तोर बिषय म कुछ बतईस अउ न बुरा कहिन |
\v 22 लेकिन तोर बिचार का है ? ओहिच ला हमन तोर ले सुनेक बर चाहत हन,काबर की हमन मन जानथन की सब जगहा ऐ मत क बिरोध म गोठियाथे |’’
\v 23  तब ओमन ओकर बर ऐक दिन ठहरइन,अउ र ओकर हिया ढेरेचकन लोग मन जुटीन,अउ ओहर परमेश्वर क रायज क गवाही देहत ,अउ मूसा क नियम अउ भविषय द्वक्ता मन क पुस्तक मन ले यीशु क बारे म बुझाए–बुझाए के बिहान ले संझिया ले बरनन करते रहिस |
\v 24 तब कुछोक मन ओ बत ला मन लेहीन,अउ कुछोक मन बिश्वास नी करीन |
\v 25  जब ओमन ऐक मत नी होईन, त पौलुस क ऐ गोएठ ल सुइन के चईल देहिन : ‘‘पवित्र आत्मा हर यशायाह भविष्य द्व्कता क द्वारा तुमन मन क दाऊ-दादा मन ले ठिकेच कहिन हवे,
\v 26  जाए के ऐ लोग मन ले कह की सुनत त रईहा,लेकिन नी समझीहा,अउ देखत त रइहा,लेकिन नी बुझिहा ;
\v 27  काबर की ऐ मैनसे मन क मन हर मोटा अउ ओमन क कान ह भरी होगइस हवे,अउ ओमन अपन आएख ला बन्द करिन हवे,ऐ नियर नी होवे की ओमन अझेच आएख ले देखे अउ कान ले सुने अउ मन ले समझे अउ फिरे अउ ओमन ला मय चंगा करहु |’
\v 28  तले तुमन मन जाना की परमेश्वर क ऐ उध्दार क कहानी दुसर जायेत मन क लिघे भेजल गईस हवे, अउ ओमन सुनही |’’
\v 29 जब ओहर ऐ कहिन त यहूदी मन अपनेच म गोठ-बात करे लगीन अउ हुआ ले चइल देहिन | 
\v 30 ओहर पूरा दो साल अपन भाड़ा क घर म रहिस,
\v 31 अउ जेमन ओकर लिघे आत रहिन,ओमन सब ले जुटत रहिस अउ छेक-छाक ढेरेच निडर होए के  परमेश्वर क रायज क प्रचार करत अउ प्रभु यीशु मसीह क गोयठ ला सिखात रहीस |
