\id MAT
\ide UTF-8 
\rem Copyright Information: Creative Commons Attribution-ShareAlike 4.0 License 
\h मत्ती 
\toc1 मत्ती का सुसमाचार 
\toc2 मत्ती 
\mt1 MATTHEW 
\mt1 मत्ती
\c 1
\p \v 1   इब्राहीम केर संतान, दाउद कर संतान यीशु मसीह कर वंशावली |
\v 2   इब्राहीम से इसहाक जनमलक ; इसहाक से याकूब जनमलक ; आउर याकूब से यहूदा आउर उकर भाईमन जनमलयँ |
\v 3   यहूदा से फिरिस, आउर यहूदा आउर तामार से जोरह जनमलयँ ; आउर फिरिस से हिस्रोन जनमलक, आउर हिस्रोन से एराम जनमलक |
\v 4   आउर एराम से अम्मीनादाब जनमलक; आउर अम्मीनादाब से नहशोन आउर नहशोन से सलमोन जनमलक |
\v 5   आउर सलमोन आउर राहब से बोअज जनमलक | आउर बोअज आउर रूत से ओबेद जनमलक ; आउर ओबेद से  यिशै जनमलक |
\v 6   आउर यिशै से दाऊद राजा जनमलक |
\v 7   आउर दाऊद से सुलैमान उ जनाना से जनमलक जे पहिले उरिय्याह कर जनाना रेहे |
\v 8   आउर सुलैमान से रहबाम जनमलक; आउर रहबाम से अबिय्याह जनमलक ; आउर अबिय्याह से आसा जनमलक; आउर आसा से यहोशाफात जनमलक; आउर यहोशाफात से योराम जनमलक; आउर योराम से उज्जिय्याह जनमलक |
\v 9   आउर उज्जिय्याह से योताम जनमलक; आउर योताम से आहाज जनमलक; आउर आहाज से हिजकिय्याह जनमलक |
\v 10    आउर हिजकिय्याह से मनश्शिह जनमलक | आउर मनश्शिह से आमोन जनमलक; आउर आमोन से योशिय्याह जनमलक |
\v 11    आउर बंदी होई के बाबुल जायक केर बेरा में योशिय्याह से यकुन्याह, आउर उकर भाई जनमलयँ ||
\v 12    बंदी होई के बाबुल पोहोंचेक केर बाद यकुन्याह से शालतिएल जनमलक ; आउर शालतिएल से जरुब्बाबिल जनमलक |
\v 13    आउर जरुब्बाबिल से अबीहूद जनमलक, आउर अबीहूद से इल्याकीम जनमलक ; आउर इल्याकीम से अंजोर  जनमलक |
\v 14    आउर अंजोर से सदोक जनमलक ; आउर सदोक से मत्तान से अखीम जनमलक ; आउर अखीम से इलिहूद जनमलक |
\v 15    आउर इलिहूद से इलियाजार जनमलक ; आउर इलियाजार से मत्तान से याकूब जनमलक ; आउर मत्तान से याकूब जनमलक |
\v 16    आउर याकूब से यूसुफ जनमलक ; जे मरियम कर पति रेहे जेकर से यीशु जेके मसीह कहेना जनमलक ||
\v 17    इब्राहीम से दाउद तक सउब चौदह पीढ़ी होलक आउर दाउद से बाबुल के बंदी होई के पोहोंचएक जाएक तक चौदह पीढ़ी आउर बंदी होई के बाबुल पोहोंचएक जाएक केर बेरा तक चौदह पीढ़ी होलक ||
\v 18    अब यीशु मसीह कर जनम इ लेखे होलक, कि जेखन उकर आयो मरियम कर मंगनी यूसुफ कर संगे गेलक, तो उमनक जमा होएक से पहिले ऊ पवित्र आत्मा कर बाटे से गर्भवती पावल गेलक |
\v 19    से उकर पति यूसुफ जे धर्मी रेहे आउर उके बदनाम करेक नी चाहोत रेहे, उके चुपचाप से छोइड़ देवेक सोचलक |
\v 20    जेखन ऊ इ गोइठमन के सोचोत रेहे तो प्रभु कर स्वर्गदूत उके सपना में देखाई देई के कहेक लगलक ; हे यूसुफ दाउद कर बेटा, तोंय अपन पत्नी मरियम के अपन हियाँ लेई आनेक से न डर ; काकि जे उकर गर्भ में आहे, ऊ पवित्र आत्मा कर बाटे आहे |
\v 21    ऊ बेटा जनमी आउर तोंय उकर नाँव यीशु रखबे ; काकि ऊ अपन आदमीमन केर उमनक पापमन से बचाई |
\v 22     ई सउब कुछ इकर लागिन होलक कि जे वचन प्रभु भविष्यवक्ता से काइह रेहे ; ऊ पूरा होओक |
\v 23 "   कि, देखा एक झन कुँवारी गर्भवती होवी आउर एक गो बेटा जनमी आउर उकर नाँव इम्मानुएल राखल जाई जेकर अरथ इ हेके "" परमेश्वर हमर संगे "" |"
\v 24    से यूसुफ नींद से जाइग के प्रभु केर दूत कर हुकूम मोताबिक अपन जनाना के अपन हियाँ लेई आलक |
\v 25    आउर जब तक ऊ बेटा नी जनम देलक तब तक उकर ठिन नी गेलक : आउर ऊ उकर नाँव यीशु रखलक ||
\c 2
\p \v 1   हेरोदेस राजा केर परिया में जेखन यहूदिया केर बैतलहम में यीशु कर जनम होलक, तो देखा, पूरब से कई झन ज्ञानीमन यरूशलेम में आए के पुछेक लगलयँ |
\v 2   कि यहूदीमन कर राजा जनम होई हे, कहाँ आहे ? काकि हमें पुरब में उकर तारा देइख ही आउर उकर प्रणाम करेक आए ही |
\v 3   इ सुइन के हेरोदेस राजा आउर उकर संग गोटा यरूशलेम घबड़ाय गेलयँ |
\v 4   आउर ऊ आदमीमन के सउब महापुरोहितमन आउर पंडितमन के जमा काइर के उमन से पुछलक, कि मसीह कर जनम कहाँ होवेक चाही |
\v 5   उमन उकर से कहलयँ, यहूदिया कर बैतलहम में ; काकि भविष्यवक्ता केर द्वारा लिखल जाए हे |
\v 6   कि हे बैतलहम, जे यहूदा केर देश में आहे, तोंय कोनों लेखे से यहूदा केर अधिकारीमन में सउब से छोट निहीं ; काकि तोर में से एक राजा निकली, जे मोर प्रजा इस्राएल कर रखवाली करी |
\v 7   तलेक हेरोदेस ज्योतिषीमन के चुप-चाप से बुलाय के उमन से पुछलक कि तइरगन ठिक कोन समय दिखाई देई रेहे |
\v 8   आउर ऊ इ काइह के उमन के बैतलहम भेजलक, कि जाए के उ छाउवा कर विषय में ठिक-ठिक पता करा आउर जेखन ऊ मिल जाई तो मोके खबर देबा ताकि मोंय हों आए के उके प्रणाम करमूँ |
\v 9   उमन राजा कर बात सुइन चाइल गेलयँ, आउर देखा, तइरगन उमन पूरब में देइख रहयँ, ऊ उमनक आगे-आगे चललक, आउर जहाँ छाउवा रेहे, उ जगह के उपरे पोहोंइच के रुइक गेलक |
\v 10    उ तइरगन के देइख के उमन ढ़ेइर खुशी होलयँ |
\v 11    आउर ऊ घर में पोहोंइच के उ छाउवा के उकर आयो मरियम कर संगे देखलयँ, आउर मुहँ केर बल गिर के उके दंडवत करलयँ आउर अपन-अपन थैला खोइल के उके सोना, आउर लोहबान आउर गंधरस कर भेंट चढ़ालयँ |
\v 12    आउर सपना में ई चितौनी पाए के कि हेरोदेस ठिन फिर न जाबा, उमन दूसर डहर से होई के अपन देश चाइल गेलयँ ||
\v 13    उमनक चाइल जाएक कर पाछे देखा, प्रभु कर एक दूत सपना में यूसुफ के दिखाई के कहलक, उठ ; उ छाउवा के आउर उकर आयो के लेई के मिसर देश भाइग जा, तब तक मोंय तोर से नी कहमूँ तब तक हूवाँए रहबे ; काकि हेरोदेस इ छाउवा के खोजइया आहे कि उके मारुवाएक डाली |
\v 14    ऊ राइत हें के उइठ के छाउवा आउर उकर आयो के लेई के मिसर चाइल देलक |
\v 15    आउर हेरोदेस कर मोरेक तक हूवाँए रहलक ; इकर लागिन कि ऊ वचन जे प्रभु भविष्यवक्ता कर मुँह से काइह रेहे के मोंय अपन बेटा के मिसर से बुलालों, पूरा होवोक 
\v 16    जब हेरोदेस इ देखलक, कि ज्ञानीमन मोर संगे मजाक काइर हयँ, तलेक ऊ खिस से भाइर गेलक ; आउर आदमीमन के भेइज के ज्ञानीमन से ठिक-ठिक पूछल बेरा कर मोताबिक बैतलहम आउर उकर आसे-पासे कर सउब छोड़ामन के जे दुई बरिस कर, वा उकर छोट रहयँ, मारूवाए डाललक |
\v 17    तब जे वचन यिर्मयाह भविष्यवक्ता कर मुँह से कहल जाए रेहे, उ पूरा होलक,
\v 18    कि रामाह में एक करुणा-नाद सुनाई देलक, कांदेक आउर बड़का विलाप, राहेल अपन छाउवा मन लागिन कांदेक रेहे, आउर चुप नी चाहोत रेहे, काकि उमन हाइये नखयँ ||
\v 19    हेरोदेस केर मोरेक कर पाछे देखा, प्रभु कर दूत मिसर में यूसुफ के सपना में दिखाई देई के कहलक |
\v 20    कि उठ छाउवा आउर उकर आयो के लेई के इस्राएल देश चाइल जा ; काकि जेमन छाउवा कर जीव लेवेक चाहोत रहयँ ऊमन मोइर गेलयँ |
\v 21    ऊ उठलक, आउर केर बालक आउर आयो के संगे लेई ई सुइन इस्राएल केर देश में आलक |
\v 22    मगर ई सुइन के कि अरखिलाउस अपन आबा हेरोदेस केर जगह यहूदिया उपरे में राइज करोत हे, हूवाँ जाएक से डरलक ; आउर सपना में चितौनी पाए के गलील देश चाइल गेलक |
\v 23    आउर नासरत नाँव नगर में जाए बसलक ; ताकि ऊ वचन पूरा होवोक, जे भविष्यवक्तामन कर द्वारा कहल जाए रेहे, कि ऊ नासरी कहलाई |
\c 3
\p \v 1 उ दिनमन में यहुन्ना बपतिस्मा देवेक वाला आए के यहूदिया केर जंगल में इ प्रचार करेक लगलक |
\v 2 कि मन के बदलावा ; काकि स्वर्ग कर राइज पासे आए जाए हे |
\v 3 ई ओहे जेकर चर्चा यशायाह भविष्यवक्ता कर द्वारा करल गेलक कि, जंगल में एक हँकाएक वाला कर शब्द होत हे, कि प्रभु कर डहर तैयार करा, उकर सड़क सोझ करा |
\v 4 इ यहुन्ना ऊँट कर रोवाँ कर लुगा पिंधल रेहे, आउर अपन डांड़ा में चमड़ा कर पटुका बंधल रेहे, आउर उकर खाएक फेनगा आउर बनमधु रेहे |
\v 5 तलेक यरूशलेम केर आउर गोटा यहूदिया केर, आउर यरदन केर आसे-पासे केर गोटा देश कर आदमी मन उकर ठिन निकइल अलयँ |
\v 6 आउर अपन-अपन पापमन के माइन के यरदन नदी में उकर से बपतिस्मा लेलयँ |
\v 7 जेखन ऊ ढ़ेइर फरीसीमन आउर सदूकीमन केर बपतिस्मा केर लागिन अपन ठिन आवेक देखलक, तो उमन से कहलक, कि हे साँप कर छउवामन, तोहरे के केहर जताय देलक, कि आवेक वाला खिस से भगा ?
\v 8 सेले मन बदलाव कर लायक फल लाना |
\v 9 आउर अपन-अपन मन में इ न सोचा, कि हमर आबा इब्राहीम हेके ; काकि मोंय तोहरे से कहोत हों, कि परमेश्वर इ पाखना मन से इब्राहीम कर लागिन संतान उत्पन्न काइर सकेला |
\v 10 आउर एखन टांगिया गाछ मन कर जाइर उपरे रखाल आहे इकर लागिन जे-जे गाछ बेस फोर नी लानेल, ऊ काटल आउर आइग में झोंकल जाएला |
\v 11 मोंय तो पानी से तोहरे के मन बदलाव कर बपतिस्मा देवोन, मगर जे मोर पाछे अवाइया आहे, ऊ मोर से ताकतवर आहे ; मोंय उकर जूता उठाएक कर लाएक नखों ऊ तोहरे के पवित्र आत्मा आउर आइग से बपतिस्मा देवी |
\v 12 उकर सूप उकर हाथ में आहे, आउर ऊ अपन खलिहान के बेस लेखे से सफा करी, आउर अपन गोहोम के तो खेत में जमा करी मगर भूसी के उ आइग में जलाई जे भुजेक वाला नखे ||
\v 13 उ समय यीशु गलील से यरदन केर किनारे में यहुन्ना ठिन उकर से बपतिस्मा लेवेक आलक |
\v 14 मगर यहुन्ना इ काइह के उके रोकेक लगलक, मोके तोर हाथ से बपतिस्मा लेवेक कर जरुरी आहे, आउर तोंय मोर ठिन आए हिस ?
\v 15 यीशु उके इ जबाब देलक कि एखन तो एइसनेहें होवेक दे काकि हमरे के एहे लेखे से सउब धार्मिकता के पूरा करेक उचीत आहे, तलेक ऊ उकर गोइठ माइन लेलक |
\v 16 आउर यीशु बपतिस्मा लेई के तुरते पानी में से उपरे आलक, आउर देखा, उकर लागिन आकाश खुइल गेलक ; आउर ऊ परमेश्वर केर आत्मा के कबूतर कर रूप उतरते आउर अपन उपरे आतेक देखलक |
\v 17 आउर देखा, ई आकाशवाणी होलक,कि इ मोर दुलर बेटा हेके, जेकर से मोंय मुरुख खुश आहों ||
\c 4
\p \v 1   तलेक उ समय आत्मा यीशु के जंगल में गेलक होले इबलीस से उकर परीक्षा होवोक |
\v 2   ऊ चालीस दिन, आउर चालीस राइत, बे खाले रहलक, आखरी में उके भूख लगलक |
\v 3   तलेक परखेक वाला पासे आए के उकर से कहलक अगर तोंय परमेश्वर कर बेटा हेकिस, तो काइह दे, कि ई पाखना रोटी बाइन जाओक |
\v 4   ऊ जबाब देलक ; कि लिखल आहे कि मनुष्य केवल रोटी हें से निहीं, मगर हर एक वचन से जे परमेश्वर केर मुँह से निकलेल जीवते रही |
\v 5   तलेक इबलीस उके पवित्र नगर में लेई गेलक आउर मंदिर केर चोटी में ठड़ुवालक |
\v 6   आउर उकर से कहलक अगर तोंय परमेश्वर कर बेटा हेकिस, तो अपने के हेठे गिराए दे ; काकि लिखल आहे, कि ऊ तोर विषय में अपन स्वर्गदूत मन के आज्ञा देवी ; आउर उमन तोके हाथो-हाथ उठाए लेबयँ ; कही एइसन न होओक कि तोर पाँव मन में पाखना से ठेस लगी |
\v 7   यीशु उकर से कहलक ; एहों लिखल आहे, कि तोंय अपन प्रभु परमेश्वर कर परीक्षा न कर |
\v 8   फिर शैतान उके एक ढ़ेइर ऊँचा पहार उपरे लेई गेलक आउर गोटा दुनिया केर राइज आउर उकर विभव दिखाय के |
\v 9   उकर से कहलक, कि अगर तोंय गिर के मोके प्रणाम करबे, तो मोंय इ सउब कुछ तोके देई देमूँ |
\v 10    तलेक यीशु उकर से कहलक ; हे शैतान दूर होई जा, काकि लिखल आहे, कि तोंय प्रभु अपन परमेश्वर के प्रणाम कर, आउर केवल उकरे उपासना कर |
\v 11    तलेक शैतान उकर ठिन से चाइल गेलक ; आउर देखा, स्वर्गदूत आए के उकर सेवा करेक लगलयँ ||
\v 12    जब ऊ इ सुनलक कि यहुन्ना धरुवाए देवाल गेलक, तो ऊ गलील चाइल गेलक |
\v 13    आउर नासरत के छोइड़ के कफरनहूम में जे झील कर किनारे जबूलून आउर नपताली कर देश में आहे जाए के रहेक लगलक |
\v 14    ताकि जे यशायाह भविष्यवक्ता कर द्वारा कहल जाए रेहे, ऊ पूरा होओक |
\v 15    कि जबूलून आउर नपताली केर देश, झील कर डहर से यरदन कर पार अन्य जातिमन कर गलील |
\v 16    जे आदमीमन अंधार में बइठल रहयँ उमन बड़ा इंजोत देखलयँ ; आउर जे मरण कर देश आउर छाया में बइठल रहयँ, उमनक उपरे इंजोत चमकलक ||
\v 17    उ समय से यीशु प्रचार करेक आउर इ कहेक शुरू करलक, कि मन फिरावा काकि स्वर्ग कर राइज पासे आए हे |
\v 18    ऊ गलील केर झील केर किनारे घूमते दुई भाईमन अर्थात शमौन के जे पतरस कहलात रेहे, आउर उकर भाई अन्द्रियास के झील में जाल डालते देखलक ; काकि उमन मछुवारा रहयँ |
\v 19    आउर उमन से कहलक, मोर पीछे चाइल आवा, तो मोंय तोहरे के आदमीमन के धरेक वाला बनामूँ |
\v 20    उमन तुरते जालमन के छोइड़ के उकर पीछे होई लेलयँ |
\v 21    आउर हूवाँ से आगे बइढ़ के, ऊ आउर दुई भाईमन अर्थात जबदी केर बेटा याकूब आउर उकर भाई यहुन्ना के अपन आबा जबदी केर संगे डोंगा उपरे अपन जालमन के सुधराते देखलक ; आउर उमन के हों बुलालक |
\v 22    उमन तुरते डोंगा आउर अपन आबा के छोइड़ के उकर पीछे होई लेलयँ |
\v 23    आउर यीशु गोटा गलील में घूमते हुए उमनक सभामन में उपदेश करेक आउर राइज कर सुसमाचार प्रचार करेक, आउर आदमीमन कर हर प्रकार कर बीमारी आउर कमजोरी के दूर करते रहलक |
\v 24    आउर गोटा सुरिया में उकर यश फाइल गेलक ; आउर आदमीमन सउब बीमारी मन के, जे सउब लेखे कर बीमारीमन आउर दुःख मन में जकड़ल रहयँ, आउर जेमन में दुष्टआत्मा मन रहयँ आउर मिरगीवालामन आउर लकवा मरल मन के उकर पासे लानलयँ आउर ऊ उमन के चंगा करलक |
\v 25    आउर गलील आउर दिकापुलिस आउर यरूशलेम आउर यहूदिया से आउर यरदन केर पार से भीड़ कर भीड़ उकर पीछे होई लेलक ||
\c 5
\p \v 1   ऊ इ भीड़ के देइख के पहार उपरे चाइढ़ गेलक ; आउर जब बाइठ गेलक, तो उकर चेलामन उकर पासे अलयँ |
\v 2   आउर ऊ अपन मुँह खोइल के उमन के इ उपदेश देवेक लगलक ,
\v 3   धन्य अहयँ उमन, जा मन दीन अहयँ, काकि स्वर्ग कर राइज ओहे मन कर हेके |
\v 4   धन्य अहयँ उमन, जे पश्ताएन करेन, काकि उमन शांति पबयँ |
\v 5   धन्य अहयँ, जे नम्र अहयँ, काकि उमन पृथ्वी कर अधिकारी होबयँ |
\v 6   धन्य अहयँ उमन, जे धरम कर भूखल आउर पियासे अहयँ, काकि उमन अघल जबयँ |
\v 7   धन्य अहयँ उमन, जे दयावन्त अहयँ, काकि उमनक उपरे दया करल जाई |
\v 8   धन्य अहयँ उमन, जेमनक मन शुद्ध आहे, काकि उमन परमेश्वर के देखबयँ |
\v 9   धन्य अहयँ उमन, जे मेल करुवाएक वाला अहयँ, काकि उमन परमेश्वर कर बेटा कह्लबयँ |
\v 10    धन्य अहयँ उमन, जे धरम कर कारण सताल जाएना, काकि स्वर्ग कर राइज ओहे मन कर हेके |
\v 11    धन्य आहिस तोंय, जब आदमी मन मोर कारण तोर निंदा करबयँ, आउर सताबयँ आउर झूठ बोइल-बोइल के तोर विरोध में सउब लेखे कर बुरा गोइठ कहबयँ |
\v 12    खुशी आउर मगन होबे काकि तोर लागिन स्वर्ग में बड़का फल आहे इकर लागिन कि उमन उ भविष्यवक्तामन के जे तोर से पाहिले रहयँ एहे लेखे से सताए रहयँ ||
\v 13    तोंय पृथ्वी केर नोन हेकिस ; मगर अगर नोन कर स्वाद बिगाइड़ जाई, तों उ फिर कोन चींज से नमकीन करल जाई ? फिर ऊ कोनों काम कर निही, केवल इके कि बाहरे फेकल जाओक आउर आदमीमन केर गोंड़मन से रौंदल जाओक |
\v 14    तोंय जगत कर इंजोत हेकिस ; जे नगर पहार उपरे बसल आहे ऊ लुकेक नी पारी |
\v 15    आउर आदमीमन दीया जलाय के पहला केर हेंठे निही मगर चौखट में रखेना, तब उकर से घर केर सउब मन के इंजोत पोहोंचेला |
\v 16    ओहे लेखे तोहर इंजोत आदमीमन केर सामने चमकोक कि उमन तोहर भलामन के देइख के तोहर आबा केर, जे स्वर्ग में आहे, बड़ाई करोक ||
\v 17    इ न बुझा, कि मोंय नियम या भविष्यवक्तामन कर किताब के लुकाएक ले आए हों |
\v 18    लुकाएक निही, मगर पूरा करेक आए हों ; काकि मोंय तोहर से सच कहोना, कि जब तक आकाश आउर पृथ्वी टाइल नी जाई, तब तक नियम से एक मात्रा या एक बिंदु हों बिना पूरा हुई नी टाली |
\v 19    इकर लागिन जे केऊ इ छोट से छोट हुकूम मन में से केखों एक के तोड़ी आउर वइसने हें आदमीमन के सिखाई, ऊ स्वर्ग केर राइज में सउब पालन करी आउर उमन के सिखाई ओहे स्वर्ग केर राइज में महान कहाई |
\v 20    काकि मोंय तोहर से कहोना कि अगर तोहर धार्मिकता शास्त्री मन आउर फरीसी मन कर धार्मिकता से बइढ़ के नी होई, तों तोहरे स्वर्ग केर राइज में कहिया ढूकेक नी परबा ||
\v 21    तोहरे सुइन चुइक हा, कि पहले कर आदमीमन से कहल जाए रेहे हत्या न करबा आउर जे केऊ हत्या करी ऊ कचहाइरी में दण्ड कर लाएक होवी |
\v 22    मगर मोंय तोहरे से इ कहोना, कि जे केऊ अपन भाई उपरे खिसाई, उ कचहइरी में दंड कर लायक होवी : आउर जे केऊ अपन भाई के निकम्मा कही ऊ महासभा में दंड कर लायक होवी ; आउर जे केऊ कही “अरे मूरख” ऊ नरक केर आइग कर दंड कर लायक होवी |
\v 23    से ले अगर तोंय अपन भेंट बेदी में लानबे, आउर हूँवा तोंय याइद करबे, कि मोर भाई कर मन में मोर बाटे से कोनों बिरोध आहे, तो अपन भेंट ओहे बेदी कर सामने छोइड़ दे |
\v 24    आउर जाय के अपन भाई से मेल-जोल कर ; तब आए के अपन भेंट चढ़ाव |
\v 25    जब तक तोंय अपन बैरी कर संगे डहरे में अहिस, उकर से झटपट मेल-मिलाप काइर ले;कहीं एइसन ना होओक कि बैरी तोके हाकिम के सोइप देई, आउर हाकिम तोके सिपाही के सोइप देई आउर तोंय जेहेल घर में डाइल देवाल जाबे |
\v 26    मोंय तोर से सच कहोना कि जब तक तोंय कौड़ी-कौड़ी भाइर नी देबे तब तक तोंय हूँवा से छूटेक नी पाबे |
\v 27    तोहरे सुइन चुइक हा कि कहल जाय रेहे, कि व्यभिचार ना करबा |
\v 28    मगर मोंय तोहर से सच कहोना, कि जे केऊ जनाना केर उपरे बुरा दृष्टि डाली ऊ अपन मन में उकर से व्यभिचार काइर चुकलक |
\v 29    अगर तोर दहिना आँइख तोके ठोकर खियाई तो उके निकलय के अपन ठीन से फेइक दे, काकि तोर लागिन एहे भला आहे कि तोर अंगमन में से एक नाश होई जाओक आउर तोर गोटा गतर नरक में ना डालल जाओक |
\v 30    आउर अगर तोर दहिना हाथ तोके ठोकर खियाई ,तो उके काइट के अपन ठीन से फेइक दे, काकि तोर लागिन एहे भला आहे कि तोर अंगमन में से एक नाश होई जाओक आउर तोर गोटा गतर नरक में ना डालल जाओक |
\v 31    एहे कहल जाय रेहे, कि जे केऊ अपन पत्नी के छोइड़ देई तो उके त्यागपत्र देई |
\v 32    मगर मोंय तोहर से कहोना कि जे केऊ अपन पत्नी के व्यभिचार कर सिवाय कोनों आउर कारण से छोइड़ देई, तो ऊ उकर से व्यभिचार करुवायला ||
\v 33    फिर तोहरे सुइन चुइक हा, कि पहले कर आदमीमन से कहल जाय रेहे कि झूठी शपथ ना खाबा, मगर प्रभु लागिन अपन शपथ के पूरा करबा |
\v 34    मगर मोंय तोहर से इ कहोना, कि कहियो शपथ ना खाबा; ना तो स्वर्ग कर, काकि उ परमेश्वर कर सिंहासन हेके |
\v 35    न भूई कर, काकि उ उकर पाँव कर चौकी हेके ; न यरूशलेम कर, काकि उ महाराजा केर नगर हेके |
\v 36    अपन मुड़ कर हों शपथ ना खाबा काकि तोहरे एक गो बाल के हों न चरका, न करिया करेक परल |
\v 37    मगर तोहर गोइठ हाँ कर हाँ, या निहीं कर निही होओक ; काकि जे कुछ इकर से बगरा होवेला ऊ बुराई से होवेला ||
\v 38    तोहरे सुइन चुइक हा, कि कहल जाय रेहे, आँइख कर बदली आँइख, आउर दाँत कर बदली दाँत |
\v 39    मगर मोंय तोहर से इ कहोना, बुराई केर सामना न करबा ; मगर जे केऊ तोर दहिना गाल में थप्पड़ मारी उकर बाटे दूसरा हो फेइर देवा |
\v 40    आउर अगर केऊ तोर उपरे नालिश काइर के तोर लुगा झूला लेवेक चाही, तो उके दोसर हों लेई लेवेक दे |
\v 41    आउर जे केऊ तोके कोस भाइर बेगारी में लेई जाई तो उकर संगे दुई कोस चाइल जा |
\v 42    जे केऊ तोर से मांगी, उके दे ; आउर जे तोर से उधार लेवेक चाही, उकर से मुँह न मुड़बे ||
\v 43    तोहरे सुइन चुइक हा कि कहल जाय रेहे ; कि अपन पड़ोसी से प्रेम रखबे ; आउर अपन बैरी से बैर |
\v 44    मगर मोंय तोहर से इ कहोना, कि अपन बैरीमन से हों प्रेम रखबा आउर अपन सतायक वालामन लागिन प्रार्थना करा |
\v 45    जेकर से तोहरे अपन स्वर्गीय आबा कर संतान ठहरबा ऊ भलामन आउर बुरामन दुयो उपरे अपन बेइर उगायला, आउर धर्मीमन आउर अधर्मी दुयो उपरे पानी बरसायला |
\v 46    काकि अगर तोहरे अपन प्रेम रखेक वालामन से हें प्रेम रखबा, तो तोहर लागिन का फल होवी ? का मालगुजारी लेवेक वाला हों एइसनेहें भी करेल ?
\v 47    आउर अगर तोहरे सिरिफ अपन भाई मन के हें जोहर करबा, तो कोन सा बड़का काम करल ? का दूसर जाइत मन हों एइसनेहें नी करेन ?
\v 48    इकर लागिन चाही कि तोहरे सिद्ध बना, जइसन अपन स्वर्गीय आबा सिद्ध आहे |
\c 6
\p \v 1   चौकस रहा ! आदमीमन के देखायक लागिन धर्म केर काम ना करा, निहीं तो अपन स्वर्गीय आबा से कोनों फल नी पाबा ||
\v 2   से लागिन जब तोहरे भेंट करबा तो अपन आगे तुरही ना बजवाबा, जइसन कंजूस गली में करेना होले आदमीमन उमनक बड़ाई करोक, मोंय तोहरे से सच कहोना कि उमन अपन बड़ाई पाए चुकलयँ |
\v 3   मगर जब तोहरे दान करबा तो तोर दाहिना हाथ करेला उके बांया हाथ ना जनोक |
\v 4   होले तोहर दान लुकल रही तब तोर आबा जे लुइक के देखेला, तोके फल देवी ||
\v 5   जब तोंय बिनती करबे तो कंजूस जइसन ना होबे; काकि आदमीमन देखायक लागिन सभामन में आउर चौराहा मन में ठड़ाय के बिनती करेक उमन के बेस लगेल मोंय तोहरे के सच कहोना, कि उमन अपन प्रतिफल पाए चुकलयँ |
\v 6   लेकिन जब तोहरे बिनती करबा तो कोठरी में जावा आउर दुरा ढाइप के अपन आबा से जे गुप्त में आहे बिनती कर, तब तोर आबा जे लुइक के देखेला तोके इनाम देवी |
\v 7   बिनती करेक बेरा दूसर जाइत लेखे बकबक ना करबे काकि उमन समझेना कि उमनक ढेइर कहेक से उमनक सुनल जाई |
\v 8   से तोहरे उमन लेखे ना बनबा काकि तोहर आबा तोहर मांगेक केर आगे जानेला कि तोहरे के का का जरुरत आहे |
\v 9 "  सेकर से तोहरे मन इ नियम से बिनती करबा; ""हे आबा, तोंय जे स्वर्ग में अहिस | तोर नाँव पवित्र मानल जाओक |"
\v 10    तोर राइज आवोक; तोर चाह जइसन स्वर्ग में पूरा होवेला, त इसनेहें पृथ्वी में हों पूरा होओक |
\v 11    हमर दिन भाइर केर रोटी आइज हमरेके दे |
\v 12    आउर जे लेखे हमरे अपन अपराधीमन के माफ काइर ही, तइसनेहें तोंय हों हमर अपराधमन के माफ कर |
\v 13 "   आउर हमरेके परीक्षा में ना लान, मगर बुराई से बचाव; काकि राइज आउर पराक्रम आउर महिमा सउब खन तोर हे हेके |"""
\v 14    सेकर लागिन तोहरे आदमी मन केर अपराध के माफ करबा तो तोहर स्वर्गीय आबा हों तोहरे के माफ करी |
\v 15    आउर अगर तोहरे आदमीमन केर अपराध के माफ नी करबा तो तोहर आबा हों तोहर अपराध के माफ नी करी |
\v 16    जब तोहरे उपवास करबा, तो कंजूसमन नियर तोहर मुँह उपरे उदासी नी ढाइप रही काकि उमन अपन चेहरा बनाय रहेना होले आदमीमन उमन के उपवासी जनोक ; मोंय तोहरे से सच कहोना, कि उमन अपन प्रतिफल पाए चुकलयँ |
\v 17    मगर जब तोंय उपवास करबे तो अपन मुड़ उपरे तेल मल आउर मुँह धोबे |
\v 18    होले आदमीमन निहीं मगर तोर आबा जे गुप्त में आहे, तोके उपवासी जनोक ; इ दशा में तोर आबा जे गुप्त में देखेला, तोके प्रतिफल देवी ||
\v 19    अपन लागिन पृथ्वी में धन जमा ना करबा ; जहां कीड़ा आउर काई बिगड़ायना ; आउर जहां चोर सेंध लगाएन आउर चुराएना |  
\v 20    लेकिन अपन लागिन स्वर्ग में धन जमा करा, जहाँ ना तो कीड़ा ना काई बिगड़ाएना, आउर जहाँ चोर ना सेंध लगाएन आउर ना चुराएना |
\v 21    काकि जहाँ तोर धन रही हूँवा तोर मन हों लगाल रही |
\v 22    गतर केर इंजोत आँइख हेके | अगर तोर आँइख बेमइल होवी, तो समूचा गतर हों उजियाला रही |
\v 23    मगर अगर तोर आँइख बुरा होवी, तो तोर गोटा गतर हों अंधरिया होवी; इ कारण ऊ इंजोत जे तोर में आहे उ अंधार होवी तो उ अंधार कइसन बोड़ होवी !
\v 24 "   कोनों आदमी दूई झन मालिक केर सेवा करेक नी पारी, का लागिन कि एक झन से खिसाई आउर दूसरा से प्रेम रखी, इ तो एक से मिलाल रही आउर दूसरा के तुच्छ जानी, ""तोंय परमेश्वर आउर धन दुयो केर सेवा नी करेक परबे "" |"
\v 25    इ लागिन मोंय तोहरे से कहोना कि अपन जीउ लागिन चिंता ना करा कि हमरे का खाब ? आउर का पियोब ? आउर ना अपन गतर लागिन का पिन्धोब ? का जीउ खायक से, आउर गतर लुगा से बाइढ़ के ना लगे ?
\v 26    उपरे केर चराई के देखा उ ना बुनेला ना कटेला ना कोठा में ठुराएला, तेउले स्वर्गीय आबा उमन के खियायला ; का तोहरे उकर से बागरा कीमती ना लगा,
\v 27    तोहर में से केहर हेके, जे चिंता काइर के अपन उम्र के एक घड़ी ले हों बढ़ाएक परेला ?
\v 28    आउर लुगा लागिन काले चिंता कराला ? जंगली घासमन के ध्यान से देखा, कि उ कइसन बढ़ेला, उमन ना तो मेहनेइत करेन, न बुनेना |
\v 29    तेउले मोंय तोहरे से कहोना, कि सुलैमान हों, अपन सउब विभव में उकर जइसन लुगा पिन्धेक वाला नी रेहे | 
\v 30    सेकर ले परमेश्वर जे डाँड़ केर घास के जे आइज आउर काइल आइग में डाइल जाई, एइसन लुगा पिन्धाए ला, तो हे थोरेक बिश्वासी मन, तोहरे के ऊ काले नी पिन्धाई |
\v 31    इ लागिन तोहरे चिंता का इर के इ ना कहबा, कि हमरे का खाब, या का पियोब या का पिन्धोब ?
\v 32    काकि परजइतियामन इ सउब चींज मन केर खोज में रहेना, आउर तोहर स्वर्गीय आबा जानेला, कि तोहरे के इ सउब चींजमन चाही |  
\v 33    इ लागिन पहिले तोहरे उकर राइज आउर उकर धर्म केर खोज करा तो इ सउब चींज हों तोहरे के मिल जाई |
\v 34    सेले काइल लागिन चिंता ना करा, काकि काइल केर दिन अपन चिंता खुद काइर लेवी ; आइज लागिन आइज हें केर दुःख ढेइर आहे ||
\c 7
\p \v 1    दोष ना लगावा, कि तोहर उपरे हों दोष लगाल जाओक |
\v 2   काकि जे लेखे तोहरे दोष लगावल, ओहे लेखे तोहर उपरे हों दोष लगाल जाई ; आउर जे नाप से तोहरे नापाल, उकरे से तोहर लागिन हों नापल जाई |
\v 3   तोंय काले अपन भाई केर आँइख केर तिनका के देखिसला, आउर अपन आँइख केर लट्ठा तोके नी सुझेल ?
\v 4   तोंय काले अपन भाई केर आँइख केर तिनका के देखिसला, आउर अपन आँइख के लट्ठा तोके नी सुझेल ? आउर जब तोर हें आँइख में लट्ठा आहे, तो तोंय अपन भाई से काले काइह सकिसला,कि लान मोंय तोर आँइख से तिनका निकलय देमूँ |
\v 5   हे कंजूस पहिले अपन आँइख से लट्ठा निकइल ले, तब तोंय अपन भाई केर आँइख केर तिनका भली भांति देइख के निकलयक परबे ||
\v 6   पवित्र चींज कुकुरमन के ना देवा, आउर अपन मोती सुवेइरमन केर आगे ना डाला ; एइसन ना होक कि उके गोड़ से रौंद देबयँ आउर पलइट के तोहरे के फाइड़ डालबयँ ||
\v 7   माँगा, तो तोहरे के देवल जाई; खोजबा, तो तोहरे पाबा; ठोकठोकाबा, तो तोहर लागिन खोलल जाई |
\v 8   काकि जे केऊ मांगेला, उके मिलेला ; आउर जे खोजेला ऊ पावेला ? आउर जे ठोकठोकएला, उकर लागिन खोलल जाई |
\v 9   तोहर में से एइसन कोन आदमी हेके, कि अगर उकर बेटा उकर से रोटी मांगी, तो ऊ उके पाखना देई ?
\v 10    चाहे मछरी मांगी, तो उके साँप देई ?
\v 11    से जब तोहरे बुरा होइके, अपन छाउवामन के बेस चींजमन के देवेक जनाला, तो तोहर स्वर्गीय आबा अपन मांगेक वालामन के बेस चींजमन काले नी देवी ?
\v 12    इ कारण जे कोंनो तोहरे चाहाला, कि आदमी तोहर संगे करोक, तोहरे हों उमनक संगे उसनेहें करा; काकि व्यवस्था आउर भविष्यवक्ता केर शिक्षा एहे हेके ||
\v 13    नान दुरा से ढूक, काकि चाकर आहे उ दुरा आउर सहज आहे उ डहर जे विनाश में पोहोंचयला; आउर ढेइर मन अहयँ जे उकर से ढुकेना |
\v 14    काकि नान आहे उ दुरा आउर कठिन आहे डहर जे जीवन के पोंहोंचयला, आउर थोरेक अहयँ जे उके पावेना ||
\v 15    झूठा भविष्यवक्तामन से सावधान रहा, जे भेड़मन केर भेस में तोहर ठिन आवेना, मगर अंतर में फाइड़ खायक वाला भेड़ियामन हेकयँ |
\v 16    उमनक फोर से तोहरे उमन के चिन्ह लेबा का झुंड़ से अंगूर, या ऊँटकटारमन से अंजीर तोड़ेना ?
\v 17    एहे नियर हर एक बेस गाछ बेस फोर लानेला आउर निकम्मा गाछ बुरा फल लानेला |
\v 18    बेस गाछ बुरा फोर नी लानेक परेला, आउर न निकम्मा गाछ बेस फोर लानेक परेला |
\v 19    जे जे गाछ बेस फोर नी लानेल, उ काटल आउर आइग में डालल जाएला |
\v 20    से ले उमन केर फोरमन से तोहरे उमन के चिन्ह लेबा |
\v 21    जे मोर से, हे प्रभु,हे प्रभु कहेला, उमन में से हरेक झन स्वर्ग केर राइज में ढूकेक नी पारी, मगर ओहे जे मोर स्वर्गीय आबा केर इच्छा ऊपरे चलेला |
\v 22    उ दिन ढेइरमन मोर से कहबयँ ; हे प्रभु, हे प्रभु, का हमरे तोर नाँव से भविष्वाणी नी करली ? आउर तोर नाँव से दुष्टात्मामन के नी निकलाली, आउर तोर नाँव से ढेइर आचरज केर काम नी करली ?
\v 23    तब मोंय उमन से खुइल के कइह देमूँ कि मोंय तोहरे के कहियो नी जानलों, हे खाराप काम करेकवालामन मोर ठिन से चाइल जावा |
\v 24    इ लागिन जे केऊ मोर इ गोइठमन के सुइन के इमन के मानेला ऊ उ बुध्दिमान आदमी नियर ठहरी जे अपन घर चट्टाइन ऊपरे बनाएला |
\v 25    आउर पानी बरसलक आउर बाढ़ आलक, आउर आंधिया चललक, आउर ऊ घर में टक्कर लगलक, मगर ऊ नी गिरलक, काकि उकर नेव चट्टा इन ऊपरे डालल जाय रेहे |
\v 26    मगर जे केऊ मोर इ गोइठमन के सुनेला आउर उमनक ऊपरे नी चलेल ऊ उ निर्बुद्धिया आदमी नियर ठहरी जे अपन घर बालू में बनालक |
\v 27    आउर पानी बरसलक, आउर बाढ़ आलक, आउर आंधिया चललक, आउर ऊ घर में टक्कर लगलक आउर ऊ गिर के सत्यनाश होइ गेलक ||  
\v 28    जब यीशु इ गोइठमन के कइह चुकलक, तो एइसन होलक कि भीड़ उकर उपदेश से चकित होलक |
\v 29    काकि ऊ उमन केर पंडितमन नियर निहीं मगर हक केर नियर उमन के उपदेश देवोत रेहे ||   
\c 8
\p \v 1   जब ऊ उ पहार से उतरलक, तो एक बड़का भीड़ उकर पीछे होइ लेलक |
\v 2   आउर देखा एक कोढ़ी पासे आए के उके जोहार करलक आउर कहलक ; कि हे प्रभु अगर तोंय चाहिस, तो मोके ठिक काइर सकिसला |
\v 3   यीशु हाथ बढ़ाए के उके छुलक, आउर कहलक, मोंय चाहोना, तोंय ठिक होइ जा आउर ऊ कोढ़ से ठिक होइ गेलक |
\v 4   यीशु उकर से कहलक ; देख केकरो से ना कहबे मगर जाय के खुद के पुरोहित के दिखाव आउर जे चढ़ावा मूसा ठहराय हे उके चढ़ाव, होले उमन लागिन गवाही होओक ||
\v 5   आउर जब ऊ कफरनहूम में आलक तो सूबेदार उकर ठिन आए के उकर से बिनती करलक |
\v 6   कि हे प्रभु, मोर धांगर घर में लकवा से ढेइर दुखी पड़ल आहे |
\v 7   ऊ उकर से कहलक ; मोंय आए के उके ठिक करमूँ |
\v 8   सोबेदर जबाब देलक ; कि हे प्रभु मोंय इ लायक नखों, कि तोंय मोर छत हेठें आबे, मगर केवल मुँह से कइह दे तो मोर धांगर ठिक होइ जाई |
\v 9   काकि मोंय हों गुलाम आदमी हेकों, आउर सिपाहीमन मोर हाथ में अहयँ, आउर जब एक से कहोना, जा, तो ऊ जाएला ; आउर दूसरा के कि आ, तो ऊ आवेला ; आउर अपन धांगर से कहोना, कि इ कर, तो ऊ करेला |
\v 10    इ सुइन के यीशु आचरज करलक, आउर जेमन उकर पीछे आवोत रहयँ उमन से कहलक ; मोंय तोहर से सच कहोना कि मोंय इस्राएल में हों इसन बिश्वास नी पालों |
\v 11    आउर मोंय तोहरे से कहोना, कि ढेइर मन पूरब आउर पश्चिम से इब्राहीम आउर इसहाक आउर याकूब केर संगे स्वर्ग केर राइज में बइठबयँ |
\v 12    मगर राइज कर संतान बाहरे अंधार में डाइल देवल जाबयँ : हूँवा कांदेक आउर दांत के पीसेक होवी |
\v 13    आउर यीशु सूबेदार से कहलक, जा ; जइसन तोर बिश्वास आहे, तइसनेहें तोर लागिन होक ; आउर उकर सेवक ओहे बेरा बेस होई गेलक ||
\v 14    आउर यीशु पतरस केर घर में आए के उकर साइस के बुखार में पड़ल देखलक |
\v 15    ऊ उकर हाथ छुलक आउर उकर बुखार उतइर गेलक; आउर ऊ उइठ के उकर सेवा करेक लाइग गेलक |
\v 16    जब साँझ होलक तब उमन उकर ठिन ढेइर मन के लानलयँ जेमन में दुष्टात्मामन रहयँ आउर ऊ उ आत्मा मन के अपन वचन से निकलय देलक, आउर स उब बीमरियामन के ठिक करलक |
\v 17    होले जे वचन यशायाह भविष्यवक्ता केर द्वारा कहल जाए रेहे उ पूरा होओक, कि ऊ खुद हमर कमजोरीमन के लेई गेलक आउर हमर बीमारीमन के उठाय लेलक ||
\v 18    यीशु अपन चइरो बाटे एक बड़का भीड़ के देइख के उ पाखी जाएक केर हुकूम देलक |  
\v 19    आउर एक पंडित आए के उकर से कहलक, हे गुरु, जहाँ कहीं तोंय जाबे, मोंय तोर पीछे-पीछे होई लेमूँ |
\v 20    यीशु उकर से कहलक, लोमड़ीमन केर माड़ा आउर आकाश केर चरईमन केर बसेरा होवेला ; मगर आदमी केर बेटा लागिन मुड़ रखेक केर ठाँव हों नखें |
\v 21    एक आउर चेला उकर से कहलक, हे प्रभु, मोके पहिले जाएक दे, कि अपन आबा के गाइड़ देमूँ |
\v 22    यीशु उकर से कहलक, तोंय मोर पाछे होइ ले; आउर मुरदामन के अपन मुरदामन गाड़ेक दे ||
\v 23    जब ऊ नाँव ऊपरे चढ़लक, तो उकर चेलामन उकर पीछे होइ लेलयँ |
\v 24    आउर देखा, झील में एक एइसन बड़का तूफान उठलक कि नाँव लहरमन से ढांपेक लगलक: आउर ऊ निंदात रेहे |
\v 25    तब उमन पासे आए के उके जगालयँ, आउर कहलयँ, हे प्रभु, हमरे के बचाव, हमरे नाश होइ जात ही |
\v 26    ऊ उमन से कहलक ; हे थोरेक बिश्वासीमन, काले डराला ? तलेक ऊ उइठ के आँधी आउर पानी के गरियालक, आउर सउब शांत होइ गेलक |
\v 27    आउर आदमीमन ताजुब काइर के कहेक लगलयँ कि इ कइसन आदमी हेके, कि आँधी आउर पानी हों उकर हुकूम के मानेना ||
\v 28    जब ऊ उ पाखी गदरेनीमन केर देश में पोहोंचलक, तो दूई झन आदमी जेकर में दुष्टात्मा रहयँ कब्र से निकइल के उकर से मिललयँ, जेमन एतना बलगार रहयँ, कि केऊ उ डहर से जाएक नी परोत रेहे |
\v 29    आउर देखा, उमन चिल्लाय के कहलयँ ; हे परमेश्वर केर बेटा, हमर तोर से का काम ? का तोंय समय से पहिले हमरे के दुःख देवेक आए हिस ?
\v 30    उमन से दूर ढेइर सुवेइरमन केर एक झुड़ चरोत रेहे |
\v 31    दुष्टात्मामन उकर से इ कइह के विनती करलयँ, कि अगर तोंय हमरेके निकलइसला, तो सुवेइरमन केर झुंड में भेइज दे |
\v 32    ऊ उमन से कहलक, जावा, उमन निकइल के सुवेइरमन में बइठ गेलयँ आउर देखा, समुचा झुंड टकराय के पानी में डुइब मोरलयँ |
\v 33    आउर चरवाहामन भागलयँ, आउर नगर में जाए के इ सउब गोइठमन के आउर जेमन में दुष्टात्मा रहयँ उमनक सउब हाल कइह सुनालयँ |
\v 34    आउर देखा, समुचा नगर केर आदमीमन यीशु से भेंट करेक ले निकइल आलयँ आउर उके देइख के बिनती करलयँ, कि हमर सीमान से बाहरे निकइल जा ||
\c 9
\p \v 1   फिर ऊ डोंगा ऊपरे बाइठ के पाखी आलक; आउर अपन नगर में आलक |
\v 2   आउर देखा, कई झन एक लकवा मराल आदमी के खाटी ऊपरे राइख के उकर ठिन लानलयँ; यीशु उमन केर बिश्वास देइख के, उ लकवा मराल आदमी से कहलक ; हे बेटा ढाढ़स बाँध; तोर पाप क्षमा होलक |
\v 3   आउर देखा, कई झन पंडितमन सोचलयँ, कि इ तो परमेश्वर केर निंदा करेला |
\v 4   यीशु उमनक मन केर गोइठ के जाइन के कहलक, कि तोहरे मन अपन-अपन मन में बुरा-विचार काले करोत हा ?
\v 5   सहज का हेके, इ कहेक, कि तोर पाप क्षमा होलक या इ कहेक कि उठ आउर चल फिर |
\v 6   मगर इ लागिन कि तोहरे जाइन लेवा कि आदमी केर बेटा के पृथ्वी में पाप क्षमा करेक कर हक आहे (ऊ लकवा मराल से कहलक ) उठ: अपन खटिया उठाव, आउर अपन घर चाइल जा |
\v 7   ऊ उइठ के अपन घर चाइल गेलक |
\v 8   आदमीमन इ देइख के डराय गेलयँ आउर परमेश्वर केर महिमा करेक लगलयँ जे आदमीमन के एइसन हक देई हे ||
\v 9   हूँवा से आगे बाइढ़ के यीशु मत्ती नाँव केर एक आदमी के तहसीलदार केर चौकी में बइठल देखलक, आउर उकर से कहलक, मोर पाछे होई लेलक | ऊ उइठ के उकर पाछे होई लेलक ||
\v 10    आउर जब ऊ घर में खायक लागिन बाइठलक तो ढेइर मालगुजारी लेवेकवालामन आउर पापीमन आए के यीशु आउर उकर चेलामन संगे खायक बाइठलयँ |
\v 11    इ देइख के फरीसीमन उकर चेलामन से कहलयँ; तोहर गुरु मालगुजारी लेवेकवालामन आउर पापीमन केर संगे काले खायला ?
\v 12    ऊ इ सुइन के उमन से कहलक, बैध भला चंगामन लागिन निहीं मगर बीमरियामन के जरुरी आहे |
\v 13    से ले तोहरे जाए के इकर अर्थ सीख लेवा; कि मोंय बलिदान निहीं मगन दया चाहोना ; काकि मोंय धर्मी के निहीं मगर पापी मन के बुलायक आए हों ||
\v 14    तब यूहन्ना केर चेलामन उकर ठिन आए के कहलयँ; का कारण हेके कि हमरे आउर फरीसीमन एतना उपवास करिला, मगर तोर चेलामन उपवास नी करेन ?
\v 15    यीशु उमन से कहलक; का बराती, जब तक दूल्हा उमनक संगे आहे शोक करेक परेना ? मगर उ दिनमन आवी कि दूल्हा उमन से अलग करल जाई, उ समय उमन उपवास करबयँ |
\v 16    नावां लुगा केर टुकड़ा के पुरना लुगा में केऊ नी लगायल, काकि उ नावां टुकड़ा पुरना लुगा से आउर कुछ खींच लेवेला, आउर उ बागरा फाइट जायला |
\v 17    आउर नावां दाखरस के पुरना गागरी में नी भरेना; काकि एइसन करेक से गागरी फुइट जायला आउर दाखरस बाइह जायला आउर गागरी नाश होई जायला, मगर नावाँ दाखरस नावां गागरी में भरेना आउर उ दुयो बचल रहेला ||      
\v 18    ऊ उमन से इ गोइठ कहोत हें रेहे, कि देखा,एक सरदार आए के उके जोहार करलक आउर कहलक मोर बेटी एखन मोइर हे; मगर चाइल के अपन हाथ उकर ऊपरे रखबे, तो उ जिंदा होई जाई |
\v 19    यीशु उइठ के अपन चेलामन समेत उकर पीछे होई लेलक |
\v 20    आउर देखा,एक जनाना जेकर बारह बरिस से लोहू बहोत रेहे, उकर पीछे से आए के उकर लुगा केर आँचरा के छुई देलक |
\v 21    काकि ऊ अपन मन में कहोत रेहे कि अगर मोंय उकर लुगा हे के छुई लेमूँ तो ठिक होई जामूँ |
\v 22    यीशु मुइड़ के देखलक,आउर कहलक; बेटी ढाढ़स बांध, तोर बिश्वास तोके ठिक काइर हे; से ऊ जनाना ओहे बेरा ठिक होई गेलक |
\v 23    जब यीशु ऊ सरदार केर घर में पोहोंचलक आउर बाँसुरी बजायकवालामन आउर भीड़ के गुल गंजेइर करते देखलक तब कहलक |
\v 24    हइट जावा, छोड़ी नी मोइर हे,मगर निंदात हे ; इ ले उमन उकर हँसी उड़ायक लगलयँ |
\v 25    मगर जब भीड़ के निकलाल गेलक, तो ऊ भीतरे जाए के छोड़ी केर हाथ धरलक, आउर ऊ जी उठलक |
\v 26    आउर इ गोइठ केर चर्चा उ समुचा देश में फाइल गेलक ||
\v 27    जब यीशु हुवां से आगे बढ़लक, तो दूई झन अंधरा मन उकर पाछे इ हंकाते चाइल आवोत रहयँ, कि हे दाऊद केर संतान, हमर ऊपरे दया कर |
\v 28    जब ऊ घर में पोहोंचलक, तो उ अंधामन उकर ठिन आलयँ ; आउर यीशु उमन से कहलक ; का तोहरे के बिश्वास आहे, कि मोंय इ काइर सकोना ? उमन उकर से कहलयँ ; हाँ,प्रभु |
\v 29    तब ऊ उमन क आँइख के छुई के कहलक, तोहर बिश्वास केर मोताबिक तोहर लागिन होवोक |
\v 30    आउर उमनक आँइख खुइल गेलक आउर यीशु उमन के चिताय के कहलक ; सावधान, केऊ इ गोइठ के ना जानोक |
\v 31    मगर उमन निकइल के समुचा देश में उकर बारे में फैलाय देलयँ ||
\v 32    जब उमन बाहरे जात रहयँ, तो देखा, आदमी मन एक गूंगा के जेकर में दुष्टात्मा रेहे उकर ठिन लानलयँ |
\v 33    आउर जब दुष्टात्मा निकलय देवल गेलक, तो गूंगा बोलेक लगलक ; आउर भीड़ ताजुब काइर के कहलक, कि इस्राएल में एइसन कहियो नी देखल गेलक |
\v 34    मगर फरीसीमन कहलयँ, इ तो दुष्टात्मामन केर सरदारमन केर मादाइत से दुष्टात्मामन के निकलयला ||
\v 35    आउर यीशु सउब नगर आउर गाँवमन में घुमोत रहलक आउर उमनक सभामन में उपदेश करोत रेहे आउर राइज केर सुसमाचार प्रचार करते आउर हर रकम केर बीमारी आउर कमजोरी के दूर करते रहलक |
\v 36    जब ऊ भीड़ के देखलक तो उके आदमीमन ऊपरे तरस आलक, उमन उ भेड़मन नियर जेमनक केऊ रखवाला नखें, अकबकाल आउर भटकल जइसन रहयँ |
\v 37    तब ऊ अपन चेलामन से कहलक, पकाल खेत तो ढेइर आहे मगर मजदूर थोरेक अहयँ |
\v 38    इ लागिन खेत कर मालिक से बिनती करा कि ऊ अपन खेत काटेक लागिन मजदूर भेइज देओक ||
\c 10
\p \v 1   फिर ऊ अपन बारह झन चेलामन के अपन ठिन बुलाय के, उमन के अशुद्ध आत्मामन ऊपरे हक देलक, कि उमन के निकलाओक आउर सउब रकम केर बीमरियामन आउर सउब रकम केर कमजोरी मन के दूर करोक ||
\v 2   आउर बारह प्रेरित मन केर नांव इ हेके: पहिला शमौन, जे पतरस कहायला, आउर उकर भाई अन्द्रियास ; जब्दी केर बेटा याकूब, आउर उकर भाई यूहन्ना ;
\v 3   फिलिप्पुस आउर बर-तुल्मै थोमा आउर महसूल लेवेक वाला मत्ती, हलफै केर बेटा याकूब आउर तद्दै |
\v 4   शमौन कनानी, आउर यहूदा इस्करियोती, जे उके धरुवाय हों देलक ||
\v 5   इ बारह झन के यीशु इ हुकूम देई के भेजलक, कि परजइतिया मन बाटे ना जाबा, आउर सामरी मन केर कोनों नगर में प्रवेश ना करबा |
\v 6   मगर इस्राएल केर घराना हें केर हेराल भेड़ीमन ठिन जावा |
\v 7   आउर चलते-चलते प्रचार काइर के कहबा कि स्वर्ग केर राइज पासे आए जाए हे |
\v 8   बीमरियामन के ठिक करा: मोरलमन के जियावा: कोढ़ीमन के सफा करा: दुष्टात्मा मन के निकलबा : तोहरे से सेंतमेंत पाए हा, सेंतमेंत देवा |
\v 9   अपन झोला में ना तो सोना आउर ना रूपा, आउर ना तांबा रखबा |
\v 10    डहर लागिन ना तो झोला रखा, ना तो कुरता, ना जूता,आउर ना लाठी लेबा, काकि मजदूर के उकर खायक मिलेक चाही |
\v 11    जे कोनों नगर चाहे गाँव में जाबा, तो पता लगावा कि केहर लायक आहे ? आउर जब तक हूँवा से नी निकलबा, उकरे हिंया रहबा |
\v 12    आउर घर में ढूकते उके आशीष देबा |
\v 13    अगर उ घर केर आदमी मन लायक होबयँ तो तोहर कल्याण उमनक ऊपरे पोहोंची मगर उमन लायक नी होबयँ तो तोहर कल्याण तोहर ठिन घुइर आवी |
\v 14    आउर जे केऊ तोहरे के ग्रहण नी करी, आउर तोहर गोइठमन के नी सुनी, उ घर चाहे उ नगर से निकलते हें अपन पाँव केर धूल झाइर देबा |
\v 15    मोंय तोहरे से सच कहोना, कि न्याय केर दिन उ नगर केर दशा से सदोम आउर अमोरा केर दशा बागरा साहेक लायक होवी ||
\v 16    देखा, मोंय तोहरे के भेड़मन नियर भेड़ियामन केर माझे भेजोत हों से ले साँपमन नियर बुध्दिमान आउर कबूतरमन नियर भोला बनबा |
\v 17    मगर आदमीमन से सावधान रहा,काकि उमन तोहरे के महासभामन में जिम्मा देबयँ, आउर अपन पंचायतमन में तोहरे के कोड़रा मरबयँ |
\v 18    तोहरे मोर लागिन देवानमन आउर राजामन केर सामने उमनक ऊपरे गवाह होवेक लागिन पोहोंचल जाबा |
\v 19    जब उमन तोहरे के धरुवाबयँ तो इ चिंता ना करबा, कि हमरे कोन रीति से ; आउर का कहोब : काकि जे कुछ तोहरे के काहेक होवी, उ ओहे बेरा तोहरे के बताय देवल जाई |
\v 20    काकि बोलेक वाला तोहरे ना लगा मगर तोहर आबा केर आत्मा तोहर में होई के बोलेला |
\v 21    भाई, भाई के आउर आबा बेटा के मारुवायक लागिन जिम्मा देबयँ, आउर छाउवा-पुता वाला मन आयो आबा केर बिरोध में उइठ के उमन के मरुवाय डालबयँ |
\v 22    मोर नाँव केर कारण सउब मन तोहरे से बैर करबयँ, मगर जे आखरी तक धीरज धाइर के रही, उकरे उध्दार होवी |  
\v 23    जब उमन तोहरे के एक नगर में सताबयँ तो दूसरा में भाइग जाबा | मोंय तोहरे से सच कहोना, तोहरे इस्राएल केर सउब नगरमन में घुइम नी सिराबा, कि आदमी केर बेटा आए जाई |  
\v 24    चेला अपन गुरु से बोड़ ना लगे; आउर ना धांगर अपन मालिक से |
\v 25    चेला केर गुरु केर आउर धांगर के मालिक केर बराबइर होवेक हें ढेइर आहें ; जब उमन घर केर मालिक के शैतान कहलयँ तो उकर घर वाला मन के काले नी कहबयँ ?
\v 26    से ले उमन से ना डरावा, काकि कोनों ढांपल नखें, जे खोलल नी जाई ; आउर ना कोनों लुकल आहे जे जानल नी जाई  |
\v 27    जे मोंय तोहरे से अंधार में कहोना, उके इंजोत में कहबा; आउर जे कानों-कान सुनाला, उके छाँइन ऊपरे से प्रचार करा |
\v 28    जेमन गतर के मोरायना, मगर आत्मा के मोरायक नी पारेन, उमन से ना डरावा; मगर उकरे से डरावा, जे आत्मा आउर गतर दुयो के नरक में नाश करेक पारेला |
\v 29    का पैसा में दुई ठु गौरैया नी बेचाएन ? तेउले तोहर आबा केर चाह केर बिना उमन में से एकोठु भूई में गिरेक नी परेन |
\v 30    तोहर मुड़ केर केंस हों सउब गिनल आहे |
\v 31    इ लागिन डरावा निहीं ; तोहरे ढेइर गौरैयामन से बाइढ़ के हेका |
\v 32    जे केऊ आदमीमन केर सामने मोके माइन लेवी, उके मोंय हों अपन स्वर्गीय आबा केर सामने माइन लेमूँ |
\v 33    मगर जे केऊ आदमीमन केर सामने मोर इंकार करी उकर से मोंय हों अपन स्वर्गीय आबा केर सामने इंकार करमूँ |
\v 34    इ ना समझा, कि मोंय धरती में मिलाप करायक ले आए हों; मोंय मिलाप करायक ले निहीं, तलवेइर चलुवायक आए हों  |
\v 35    मोंय तो आए हों, कि आदमी के उकर आबा से, आउर बेटी के उकर आयो से, आउर बहू के उकर साइस से अलग काइर देमूँ |
\v 36    आदमीमन केर बैरी उकर घर हे केर आदमीमन होबयँ |
\v 37    जे आयो या आबा के मोर से बागरा प्रिय जानेला, ऊ मोर लायक नखें आउर जे बेटा या बेटी के मोर से बागरा प्रिय जानेला, ऊ मोर लायक नखें |
\v 38    आउर जे अपन क्रूस लेई के मोर पीछे नी चली ऊ मोर लायक नखें |
\v 39    जे अपन जीउ के बचायला, ऊ उके हेराय देई ; आउर जे मोर कारण अपन जीउ के हेरायला, ऊ उके पावी |
\v 40    जे तोहरे के ग्रहण करेला, ऊ मोके ग्रहण करेला ; आउर जे मोके ग्रहण करेला, ऊ मोर भेजेकवाला के ग्रहण करेला |
\v 41    जे भविष्यवक्ता के भविष्यवक्ता जाइन के ग्रहण करी, ऊ भविष्यवक्ता केर बदला पावी; आउर जे धर्मी जाइन के धर्मी के ग्रहण करी, ऊ धर्मी केर बदला पावी |
\v 42    जे केऊ इ छोटमन में से एक झन के चेला जाइन के एकला एक कटोरा ठंडा पानी पियाई, मोंय तोर से सच कहोना, ऊ कोनों रीति से अपन इनाम नी हेराई ||
\c 11
\p \v 1   जब यीशु अपन बारह चेलामन के हुकूम देई चुकलक, तो ऊ उमनक नगर मन में उपदेश आउर प्रचार करेक ले हूँवा से चाइल गेलक ||
\v 2   यूहन्ना जेहेलघर में मसीह केर काम मन कर समाचार सुइन के अपन चेलामन के उकर से इ पुछेक भेजलक |
\v 3   का आवेक वाला तोंय हे हेकिस : या हमरे दूसर केर डहर जोहोब ?
\v 4   यीशु जबाब देलक, जे कोनों तोहरे सुनाला, देखाला, उ सउब के जाए के यूहन्ना के कइह देवा |
\v 5   कि अंधा देखेना आउर लंगड़ामन बुइल चलेना; कोढ़ी शुद्ध करल जाएना आउर बहिरामन सुनेना, मोरल मन जियाल जायना ; आउर कंगालमन के सुसमाचार सुनल जाएला |
\v 6   आउर धन्य हेके ऊ, जे मोर कारण ठोकर नी खाई |
\v 7   जब उमन हूँवा से चाइल देलयँ, तो यीशु यूहन्ना केर बिषय में आदमी मन से कहेक लगलक ; तोहरे जंगल में का देखेक जाय रहा ? का धुका से हिलात ठेंगा के ?
\v 8   फिर तोहरे का देखेक जाए रहा ? का नरम लुगा पिन्धाल आदमी के ? देखा, जे नरम लुगा पिन्धेना, उमन राजघर में रहेना |   
\v 9   तो फिर काले जाए रहा ? का केऊ भविष्यवक्ता के देखेक ले ? हाँ ; मोंय तोहरे के सच कहोना, वरन भविष्यवक्ता ले हों बोड़ के |
\v 10    इ ओहे हेके, जेकर बिषय में लिखल आहे, कि देख, मोंय अपन दूत के तोर आगे भेजोत हों, जे तोर आगे तोर डहर तैयार करी |
\v 11    मोंय तोहरे से सच कहोना, जे स्त्रीमन से जनइम हयँ, उमन में से यूहन्ना बपतिस्मा देवेक वाला से केऊ बोड़ नी होलक ; मगर जे स्वर्ग केर राइज में छोट से हों छोट आहे ऊ उकर से बोड़ आहे |
\v 12    यूहन्ना बपतिस्मा देवेक वाला केर दिन मन से एखन तक स्वर्ग केर राइज में जोर होते राइह हे, आउर बलवान उके छीन लेवेना |  
\v 13    यूहन्ना तक सउब भविष्यवक्ता आउर व्यवस्था भविष्यवाणी करते रहलयँ |
\v 14    आउर चाहा तो माना, एलिय्याह जे आवेक वाला रेहे, ऊ एहे हेके |
\v 15    जेकर सुनेक केर कान आहे, ऊ सुइन लेवोक |
\v 16    मोंय इ समय केर आदमी मन केर तुलना केकर से देमूँ ? उमन छाउवामन नियर अहयँ,जे बाजारमन में बाइठल एक दूसर से हंकाय के काहेना |
\v 17    कि हमरे तोर लागिन बाँसुरी बजाली, आउर तोंय नी नाचले ; हमरे विलाप करली, आउर तोयं छाती नी पीटले |
\v 18    काकि यूहन्ना ना खाते आलक आउर ना पीलक, आउर उमन कहेना कि उकर में दुष्टात्मा आहे |
\v 19    आदमी केर बेटा खाते पीते आलक, आउर उमन कहेना कि देखा, पेटू आउर पियक्कड़ आदमी, माल गुजारी लेवेक वालामन आउर पापीमन केर संग; मगर ज्ञान अपन काम मन से सच्चा ठहराल जाए हे ||
\v 20    तब ऊ उ नगर मन के उल्हाना देवेक लगलक, जे में ऊ ढेइर सामर्थ केर काम काइर रेहे ; काकि उमन अपन मन के नी बदाइल रहयँ |
\v 21    हाय, खुराजीन ; हाय बैतसैदा ; जे सामर्थ केर काम तोहर में करल गेलक, अगर उ काम सूर आउर सैदा में करल जातक, तो टाट ओइढ़ के, आउर राख में बाइठ के, उमन कहिया केर मन फिराय लेतायँ |
\v 22    मगर मोंय तोर से कहोना; कि न्याय केर दिन तोहर दशा से सूर आउर सैदा केर दशा बागरा सहेक केर लायक होवी |
\v 23    आउर हे कफरनहूम, का तोंय स्वर्ग तक ऊँचा करल जाबे ? तोंय तो अधोलोक तक हेठे जाबे ; जे सामर्थ केर काम तोर में करल जाय हे, अगर सदोम में करल जातक, तो उ आइज तक बनाल रहतक |
\v 24    मगर मोंय तोर से कहोना, कि न्याय केर दिन तोर दशा से सदोम केर देश केर दशा बागरा सहेक लायक होवी ||
\v 25     ओहे समय यीशु कहलक, हे आबा, स्वर्ग आउर पृथ्वी कर प्रभु ; मोंय तोर धन्यवाद करोना, कि इ गोइठमन के ज्ञानीमन आउर समझदारमन से लुकाय रखले, आउर छाउवा मन ऊपरे प्रगट काइर हिस |
\v 26    हाँ, हे आबा, काकि तोके एहे बेस लगलक |
\v 27    मोर आबा मोके स उब कुछ जिमा देई हे, आउर केऊ बेटा के नी जानेन, एकला आबा; आउर केऊ आबा के नी जानेन, एकला बेटा ; जेकर ऊपरे बेटा उके प्रगट करेक चाही |
\v 28    हे सउब मेहनेइत करेक वालामन आउर बोझ से दाबल आदमीमन, मोर ठिन आवा; मोंय तोहरे के आराम देमूँ |
\v 29    मोर जूआ अपन ऊपरे उठाय लेवा; आउर मोर से सीखा ; काकि मोंय नरम आउर मन में दीन अहों : आउर तोहरे अपन मन में आराम पाबा |
\v 30    काकि मोर जुआ सहज आउर मोर बोझ हल्का आहे ||
\c 12
\p \v 1   उ समय यीशु आराम कर दिन खेतमन में से होई के जात रेहे, आउर उकर चेलामन के भूख लगलक, से उमन बाइल तोइड़-तोइड़ के खायक लगलयँ |
\v 2   फरीसीमन इ देइख के उकर से कहलयँ, देख तोर चेलामन उ काम करोत हयँ, जे आराम केर दिन करेक उचित नखें |
\v 3   ऊ उमन से कहलक; का तोहरे नी पढ़ला, कि दाऊद, जब ऊ आउर उकर संग भूखे होलयँ तो का करलक ?
\v 4   ऊ कइसन परमेश्वर केर घर में गेलक, आउर भेंट केर रोटीमन के खालक, जेके खायक ना तो उके आउर उकर संगमन के, मगर एकला पुरोहित मन के उचित रेहे ?
\v 5   चाहे तोहरे व्यवस्था में नी पढ़ला, कि पुरोहित आराम केर दिन मंदिर में आराम केर दिन केर नियम के तोड़ेक से हों निर्दोष ठहरेना |
\v 6   मगर मोंय तोहरे से कहोना, हिंया ऊ आहे, जे मंदिर से हों बोड़ आहे |
\v 7   अगर तोहरे इकर अर्थ जानल कि मोंय दया से खुश आहों, बलिदान से निहीं, तो तोहरे के निर्दोष के दोषीदार नी ठहराता |
\v 8   आदमी केर बेटा जे आराम केर दिन केर हों प्रभु हेके |
\v 9   हूँवा से चाइल के ऊ उमनक सभा केर घर में आलक |
\v 10    आउर देखा, एक आदमी रेहे, जेकर हाथ सूखल रेहे; आउर उमन उकर ऊपरे दोष लगायक लागिन उकर से पुछलयँ, का आराम केर दिन चंगा करेक उचित आहे ?
\v 11    ऊ उमन से कहलक ; तोहर में से एइसन केहर हेके, जेकर एक हें भेड़ होवी, आउर उ आराम केर दिन गढ़हा में गिर जाई, तो उके धाइर के नी निकलाई ?
\v 12    भला,आदमी कर दाम भेड़ से कितना बाइढ़ के आहे; इ लागिन आराम केर दिन भलाई करेक उचित हेके : तब ऊ उ आदमी से कहलक, अपन हाथ बढ़ाव |
\v 13    ऊ बढ़ालक, आउर ऊ फिर दूसर हाथ केर नियर बेस होई गेलक |
\v 14    तब फरीसीमन बाहरे जाय के उकर बिरोध में सलहा करलयँ, कि उके का लेखे नाश करोब ?
\v 15    इ जाइन के यीशु हूँवा से चाइल गेलक ; आउर ढेइर मन उकर पीछे होई लेलयँ; आउर ऊ सउब के ठिक करलक |
\v 16    आउर उमन के चितालक कि मोके प्रगट ना करबा |
\v 17    कि जे वचन यशायाह भविष्यवक्ता केर द्वारा कहल जाय रेहे, ऊ पूरा होओक |
\v 18    कि देखा, इ मोर सेवक हेके, जेके मोंय चुइन हों; मोर दुलार, जेकर से मोर मन खुश आहे : मोंय अपन आत्मा उकर ऊपरे डालमूँ; आउर ऊ परजइतियामन के न्याय केर समाचार देवी |
\v 19    ऊ ना झगरा करी, आउर ना धूम मचाई; आउर ना बाजार मन में केऊ उकर शब्द सुनी |
\v 20    ऊ कुचलाल ठेंगा के नी टूटाई; आउर धूँवा देत बत्ती के नी बुझाई, जब तक न्याय के सकत नी कराई |
\v 21    आउर परजइतियामन उकर नाँव में आसरा रखबयँ ||
\v 22    तब आदमीमन एक अंधरा गूँगा के जेकर में दुष्टात्मा रेहे, उकर ठिन लानलयँ आउर ऊ उके बेस करलक ; आउर ऊ गूंगा बोलेक आउर देखेक लगलक |  
\v 23    इ ले सउब आदमीमन ताजुब होई के कहेक लगलयँ, इ का दाऊद केर संतन केर हेके ?
\v 24    मगर फरीसीमन इ सुइन के कहलयँ, इ तो दुष्टात्मामन केर सरदार शैतान केर मदाइत केर बिना दुष्टात्मामन के नी निकलायल |
\v 25    ऊ उमन केर मन केर आवाज जाइन के उमन से कहलक: जे कोनों राइज में अनबन होवेला, उ उजाइर जाएला, आउर जे नगर या घराना जेकर में अनबन होवेला, बनाल नी रही |  
\v 26    आउर अगर शैतान हें शैतान के निकलाइ, तो उ अपन हें बिरोधी होई गेलक; फिर उकर राइज कइसन बनल रही ?
\v 27    भला, अगर मोंय शैतान केर मदाइत से दुष्टात्मामन के निकलावना, तो तोहर वंश केकर मदाइत से निकलाएना ? इ लागिन उमन हें तोहर न्याय चुकाबयँ ?
\v 28    मगर, अगर मोंय परमेश्वर केर आत्मा केर मदाइत से दुष्टात्मामन के निकलावना, तो परमेश्वर केर राइज तोहर पासे आए पोहोंइच हे |
\v 29    या कइसन केऊ आदमी केऊ बलगार केर घर में ढुइक के उकर माल लूटेक परेला जब तक कि पहिले उ बलगार के नी बांइध लेई ? आउर तब तक ऊ उकर घर लुइट नी लेवी |  
\v 30    जे मोर संगे निहीं, ऊ मोर विरोध में आहे ; आउर जे मोर संगे नी ठुहराएल, ऊ बिखराएला |
\v 31    इ लागिन मोंय तोहर से कहोना, कि आदमी केर सउब रकम केर पाप आउर निंदा क्षमा करल जाई, मगर आत्मा केर निंदा क्षमा नी करल जाई |
\v 32    जे केऊ आदमी केर बेटा केर बिरोध में कोनों गोइठ कही, उकर इ अपराध क्षमा करल जाई, मगर केऊ पवित्र आत्मा केर विरोध में कोनों कही, उकर अपराध ना तो ई लोक में आउर ना परलोक में क्षमा करल जाई |
\v 33    अगर गाछ के बेस कहबा ; या गाछ के निक्कमा कहबा, तो उकर फोर के हों निक्कमा कहबा ; काकि गाछ फोर हें से चिन्हाए जाएला |       
\v 34    हे साँप केर छाउवा मन तोहरे बुरा होई के कइसन बेस गोइठ कहेक पराला ? काकि जे मन में भरल आहे, ओहे मुँह में आवेला |
\v 35    भला, आदमी मन केर भला भंडार से भला गोइठमन के निकलाएला ; आउर बुरा आदमी बुरा भांडर से बुरा गोइठ मन के निकलाएला |
\v 36    आउर मोंय तोहरे से कहोना, जे जे निक्कमा गोइठमन के आदमीमन कहबयँ, न्याय केर दिन हरेक गोइठ केर हिसाब देबयँ |
\v 37    काकि तोंय अपन गोइठ केर कारण बेदोष आउर अपन गोइठमन केर कारण हे दोषीदार ठहराल जाबे |
\v 38    इ ले केतना पंडितमन आउर फरीसीमन उकर से कहलयँ, हमरे तोर से एक चिन्हा देखेक चाहोत ही |
\v 39    ऊ उमन के जबाब देलक, कि इ जुग केर बुरा आउर व्यभिचारी आदमीमन चिन्हा ढूंढ़ेना ; मगर यूनुस भविष्यवक्ता केर चिन्हा के छोइड़ कोनों आउर चिन्हा उमन के नी देवल जाई |
\v 40    यूनुस तीन राइत दिन पानी जीउ केर पेट में रहलक, तइसनेहें आदमी केर बेटा तीन राइत दिन पृथ्वी केर भीतरे रही |
\v 41    नीनवे केर आदमीमन न्याय केर दिन इ जुग केर आदमीमन केर संगे उइठ के उमन के दोषी ठहराबयँ, काकि उमन यूनुस केर प्रचार के सुइन के, मन बदललयँ आउर देखा, हिंयाँ ऊ आहे जे यूनुस से हों बोड़ हेके |
\v 42    दक्खिन केर रानी न्याय केर दिन इ जुग केर आदमीमन संगे उइठ के उमन के दोषी ठहराई, काकि ऊ सुलैमान केर ज्ञान सुनेक लागिन पृथ्वी केर छोइर से आलक, आउर देखा, हिंया ऊ आहे जे सुलैमान से हों बोड़ हेके |
\v 43    जब अशुद्ध आत्मा आदमी में से निकइल जाएला, तो सूखल ठाँवमन में आराम खोजेला, आउर पावेल निहीं |
\v 44    तब कहेला, मोंय अपन ओहे घर में जहाँ से निकइल रहों, घुइर जामूँ, आउर आए के उके सुनसान, झाड़ाल-पोछाल आउर सजाल सांवराल पाएला |
\v 45    तब ऊ जाए के अपन से आउर सात बुरा आत्मामन के अपन संगे लेई आवेला, आउर उमन उकर में बाइठ के हूँवा बसा करेना, आउर ऊ आदमी केर पिछला दशा आगे केर दशा से हों बुरा होई जाएला ; इ जुग केर बुरा आदमीमन केर दशा हों एइसनेहें होवी ||
\v 46    जब ऊ भीड़ से गोठियात रेहे, तो देखा, उकर आयो आउर भाई बाहरे ठड़ाल रहयँ, आउर उकर से गोठियाएक चाहोत रहयँ |
\v 47    केऊ उकर से कहलक ; देख तोर आयो आउर तोर भाई बाहरे ठड़ाल अहयँ, आउर तोर से गोठियाएक चाहोत हयँ |
\v 48    इ सुइन उ कहेक वालामन के जबाब देलक ; केहर हेके मोर आयो ? |
\v 49    आउर के हेके मोर भाई ? आउर अपन चेला मन बाटे अपन हाथ बढ़ाय के कहलक ; देखा ; मोर आयो आउर मोर भाई इ मन हेकयँ |
\v 50    काकि जे केऊ मोर स्वर्गीय आबा केर चाह ऊपरे चली, ओहे मोर भाई आउर बहिन आउर आयो हेके ||
\c 13
\p \v 1   ओहे दिन यीशु घर से निकइल के झील केर किनारे जाए बइठलक |
\v 2   आउर उकर ठिन एइसन भीड़ जमा होलक कि ऊ डोंगा में बाइठ गेलक, आउर समुचा भीड़ किनारे में ठाड़ाल रहलक |
\v 3   आउर ऊ उमन से नमूना में ढेइर गोइठ मन कहलक, कि देखा, एक बुनेक वाला बिहीन बुनेक निकललक |
\v 4   बुनेक बेरा थोरेक बिहीन डहर किनारे गिरलक आउर चरईमन आए के उके चुइग लेलयँ |
\v 5   थोरेक रूगड़ी भूई ऊपरे गिरलक, जहाँ उके ढेइर माटी नी मिललक आउर गहरा माटी नी मिलेक केर चलते उ जल्दी उइग आलक |
\v 6   मगर बेइर निकलल पाछे उ जाइल गेलक, आउर जाइर नी धारेक केर चलते सुइख गेलक |
\v 7   थोरेक झूंड़ मन में गिरलक,आउर झूंड़ बाइढ़ के उके दबाय देलक |
\v 8   मगर थोरेक बेस भूई में गिरलक, आउर फोर लानलयँ, केऊ सौ गुणा,केऊ साठ गुणा,केऊ तीस गुणा |
\v 9   जेकर कान आहे ऊ सुइन लेवोक ||
\v 10    आउर चेलामन पासे आए के उकर से कहलयँ, तोंय उमन से नमूना में काले गोठियाइसला ?
\v 11    ऊ जबाब देलक, कि तोहरे के स्वर्ग केर राइज केर भेदमन केर समझ देवल जाए हे, मगर उमन के निहीं |
\v 12    काकि जेकर ठिन आहे उके देवल जाई ; आउर उकर ठिन ढेइर होई जाई ; मगर जेकर ठिन कोनों नखें,उकर से जे कोनों उकर ठिन आहे, उखों लेई लेवल जाई |
\v 13    मोंय उमन से नमूना में इ लागिन बात करोना, कि उमन देखते हुए नी देखेन ; आउर सुनते हुए नी सुनेन ; आउर नी समझेन |
\v 14    आउर उमन केर बिषय में यशायाह केर इ भविष्यवाणी पूरा होवेला, कि तोहरे कान से तो सुनबा, मगर बुझबा निहीं; आउर आँइख से तो देखबा, मगर तोहरे के नी सूझी |
\v 15    काकि इ आदमीमन केर मन मोटा होई जाए हे, आउर उमन कान से ऊँचा सुनेना आउर उमन अपन आँइख मुइंद लेई हयँ ; कहीं एइसन ना होक कि उमन आँइख से देखबयँ, आउर कान से सुनबयँ, आउर मन से समझबयँ, आउर बदाइल जाबयँ, आउर मोंय उमन के चंगा करमूँ |
\v 16    मगर धन्य आहे तोर आँइख, कि उ देखेला; आउर तोहर कान, कि उ सुनेला |
\v 17    काकि मोंय तोहरे से सच कहोना, ढेइर भविष्यवक्तामन आउर धर्मीमन चाहलयँ कि जे गोइठमन तोहरे देखाला, देखा, मगर नी देखला ; आउर जे गोइठ मन तोहरे सुनाला, सुना, मगर नी सुनलयँ |
\v 18    से तोहरे बुनेक वाला केर नमूना सुना |
\v 19    जे केऊ राइज केर वचन सुइन के नी समझेल, उकर मन में जे कुछ बुनल जाय रेहे, उके शैतान आए के छीन लेई जाएला; ई ओहे हेके, जे डहर केर किनारे बुनल जाए रेहे |
\v 20    आउर जे रूगड़ी भूंई ऊपरे बुनल गेलक, इ उ हेके, जे वचन सुइन के तुरते खुशी केर संगे माइन लेवेला |
\v 21    मगर अपन में जाइर नी रखेक केर चलते उ थोरेक दिन केर हेके, आउर जब वचन केर चलते क्लेश या लड़ाई-झगरा होवेला, तो तुरते ठोकर खाएला |
\v 22    जे झुंड़मन में बुनल गेलक, इ उ हेके, जे वचन के सुनेला, मगर दुनिया केर सोच-फिकिर आउर धन केर धोखा वचन के दबायला, आउर उ फोर नी लानेल |
\v 23    जे बेस भूंई में बुनल गेलक, इ उ हेके, जे वचन के सुइन के समझेला, आउर फोर लानेला, केऊ सौ गुणा, केऊ साठ गुणा, आउर केऊ तीस गुणा |
\v 24    ऊ उमन के एक आउर नमूना देलक कि स्वर्ग के राइज ऊ आदमी केर जइसन आहे जे अपन खेत में बेस बिहीन बुनलक |
\v 25    मगर जब आदमी मन निंदात रहयँ तो उकर बैरी आए के गोहोम केर माझे जंगली बिहीन बुइन के चाइल गेलक |
\v 26    जब अंकुर निकललक आउर बाइल लगलक, तो जंगली मांजी हों दिखाई देलक |
\v 27    इ ले घर मालिक केर धांगर मन आए के उकर से कहलयँ, हे मालिक, का तोंय अपन खेत में बेस बिहीन नी बुइन रेहिस ? फिर जंगली बिहीन केर पौधा उकर में कहाँ से आलक ?
\v 28    ऊ उमन से कहलक, इ केऊ बैरी केर काम हेके | धांगर मन उकर से कहलयँ, का तोर इच्छा हेके, कि हमरे उमन के जमा काइर लेब ?
\v 29    ऊ कहलक, एइसन निहीं, ना होक कि जंगली मांजी कर पौधा के निकलाते उमन केर संगे गोहोम के हों उखड़ाय देबा |
\v 30    कटनी तक दुयो के एक संगे बढ़ेक देबा, आउर काटनी केर समय मोंय कटाइयामन के कहमूँ ; आगे जंगली मांजी केर पौधा काइट के जलाएक लागिन उमनक गठरी बांइध लेबा, आउर गोहोम के मोर खत्ता में जमा करा ||
\v 31    ऊ उमन के एक आउर नमूना देलक; कि स्वर्ग केर राइज राई केर एक मांजी जइसन आहे, जेके केऊ आदमी लेई के अपन खेत में बुइन देलक |
\v 32    उ सउब बिहीनमन से छोट तो आहे मगर जब बाइढ़ जाएला तब सउब साग-पात से बोड़ होवेला; आउर एइसन गाछ होई जाएला, कि आकाश केर चरईमन आए के डाइरमन में डेरा करेना ||
\v 33    ऊ एक आउर नमूना उमन के सुनालक ; कि स्वर्ग केर राइज खमीर केर जइसन आहे जेके केऊ जनाना लेई के तीन सेर आटा में मिलाय देलक आउर होते-होते उ सउब खमीर बाइन गेलक ||
\v 34    इ सउब गोइठ मन के यीशु नमूना मन में आदमीमन से कहलक, आउर बे नमूना ऊ उमन से कोनों नी कहोत रेहे | 
\v 35    कि जे वचन भविष्यवक्ता केर द्वारा कहल जाय रेहे, उ पूरा होओक कि मोंय नमूना कहेक ले अपन मुँह खोलमूँ : मोंय उ गोइठमन के जे दुनिया केर सिरजन से लुकल आहे दिस्तार करमूँ ||
\v 36    तलेक ऊ भीड़ के छोइड़ के घर में आलक, आउर उकर चेलामन उकर ठिन आए के कहलयँ, खेत केर जंगली मांजी केर नमूना हमरे के समझाय दे |
\v 37    ऊ उमन के जबाब देलक, कि बेस बिहीन केर बुनाइया आदमी केर बेटा हेके |
\v 38    खेत संसार हेके, बेस बिहीन राइज केर संतान, आउर जंगली बिहीन दुष्ट केर संतान हेकयँ |
\v 39    जे बैरी उके बुनलक ऊ शैतान हेके ; कटनी जगत केर अंत हेके: आउर काटेक वाला मन स्वर्गदूत हेकयँ |
\v 40    से जइसन जंगली मांजी जमा करल जाएल आउर जलाल जाएला तइसनेहें जगत केर अंत में होवी |  
\v 41    मानवा केर बेटा अपन स्वर्ग दूतमन के भेजी, आउर उमन उकर राइज में से सउब ठोकर केर कारण मन के आउर खाराप काम करइया मन के जमा करबयँ |
\v 42    आउर उमन आइग केर कुंड में डालबयँ, हूँवा कांदेक आउर दांत पीसेक होवी |
\v 43    उ बेरा धर्मीमन अपन आबा केर राइज में बेइर नियर चमकबयँ ; जेकर कान आहे उ सुइन लेवोक ||
\v 44    स्वर्ग केर राइज खेत में लुकल धन केर जइसन आहे, जेके केऊ आदमी पाए के लुकाय देलक, आउर खूब खुशी से जाए के आउर अपन सउब कुछ के बेइच उ खेत के कीन लेलक ||
\v 45    फिर स्वर्ग केर राइज एक व्यापारी नियर आहे जे बेस मोतीमन केर खोज में रेहे |
\v 46    जब उके दामी वाला मोती मिललक तो ऊ जाए के अपन सउब कुछ बेइच डाललक आउर उके कीन लेई लेलक ||
\v 47    फिर स्वर्ग केर राइज उ जाल जइसन आहे, जे समुद्र में डालल गेलक आउर सउब रकम केर मछरीमन के सोमोइट लानलक |  
\v 48    आउर जब भाइर गेलक, तो उके किनारे बाटे खींच के लानलयँ, आउर बाइठ के बेस-बेस के तो बासन मन में जमा करलयँ आउर बेकार-बेकार मन के फेइक देलयँ |
\v 49    जगत केर आखरी में एइसनेहें होवी : स्वर्गदूत आए के दुष्ट मन के धर्मीमन से अलग करबयँ, आउर उमन के आइग केर कुंड में डालबयँ |
\v 50    हूँवा कांदेक आउर दांत पीसेक होवी |
\v 51    का तोहरे इ सउब गोइठ मन के बुझला ?
\v 52    उमन उकर से कहलयँ, हाँ; ऊ उमन से कहलक, इकर लागिन हरेक पंडित जे स्वर्ग केर राइज केर चेला बाइन हे, उ घर मालिक जइसन आहे, जे अपन भंडार से नवां आउर पुरना चींजमन के निकलाएला ||  
\v 53    जब यीशु इ सउब नमूना कइह चुकलक, तो हूँवा से चाइल गेलक |
\v 54    आउर अपन देश में आए के उमनक सभा में उमन के एइसन उपदेश देवेक लगलक : कि उमन ताजुब होई के कहेक लगलयँ: इके इ ज्ञान आउर सामर्थ केर काम कहाँ से मिललक ?
\v 55    का ई बढ़ाई केर बेटा ना लगे ? आउर का इकर आयो केर नाँव मरियम आउर भाई मन केर नाँव याकूब आउर यूसुफ आउर शमौन आउर यहूदा ना लगे ?
\v 56    आउर का इकर सउब बहिनमन हमर माझे में नी रहेन ? फिर इके इ सउब कहाँ से मिललक ?
\v 57    से उमन उकर कारण ठोकर खालयँ, मगर यीशु उमन से कहलक, भविष्यवक्ता अपन देश आउर अपन घर के छोइड़ आउर कहाँव बेइज्जत नी होवेल |
\v 58    आउर ऊ हूँवा उमनक अबिश्वास केर चलते ढेइर सामर्थ केर काम नी करलक ||
\c 14
\p \v 1   उ समय चौथाई देश केर राजा हेरोदेस यीशु केर चर्चा सुनलक |
\v 2   आउर अपन सेवकमन से कहलक, इ यूहन्ना बपतिस्मा देवेक वाला हेके : उ मोरल मन में से जी उइठ हे, सेकर लागिन उकर से सामर्थ केर काम दिस्तार होवेला |
\v 3   काकि हेरोदेस अपन भाई फिलिप्पुस केर पत्नी हेरोदियास केर चलते, यूहन्ना के धाइर के बांधलक, आउर जेहेल घर में डाइल देई रेहे |
\v 4   काकि यूहन्ना उकर से कइह रेहे, कि इके रखेक तोके उचित नखें |
\v 5   आउर उके माइर डालेक चाहोत रेहे, मगर आदमीमन के डरात रेहे, काकि उमन उके भविष्यवक्ता जनोत रहयँ |
\v 6   मगर जब हेरोदेस केर जनम दिन आलक, तो हेरोदियास केर बेटी खुशयाली में नाच देखाय के हेरोदेस के खुश करलक |
\v 7   से ले ऊ शपथ खाय के वचन देलक, जे कुछ तोंय माँगबे, मोंय तोके देमूँ |
\v 8   ऊ अपन आयो केर उकसाल गोइठ कहलक, यूहन्ना बपतिस्मा देवेकवाला केर मुड़ थरिया में हिंयाँ मंगवाय दे |
\v 9   राजा दुखित होलक, मगर अपन शपथ केर, संगे बाइठेक वाला मन केर चलते, हुकूम देलक, कि देई देवल जाई |
\v 10    आउर जेहेल घर में आदमीमन के भेइज के यूहन्ना केर मुड़ कटुवाय देलक  |  
\v 11    आउर उकर मुड़ थरिया में लानल गेलक, आउर छोड़ी के देवल गेलक; आउर ऊ उके अपन आयो ठिन लेई गेलक |
\v 12    आउर उकर चेलामन आए के आउर उकर लाश के लेई जाए के गाइढ़ देलयँ आउर जाए के यीशु के खबर देलयँ ||
\v 13    जब यीशु इ सुनलक, तो डोंगा ऊपरे चाइढ़ के हूँवा से कोनों सुनसान ठाँव एकांत में चाइल गेलक; आउर आदमीमन इ सुइन के नगर नगर से पैदल उकर पीछे होई लेलयँ |
\v 14    ऊ निकइल के बड़का भीड़ देखलक ; आउर उकर ऊपरे तरस खालक ; आउर उमन केर बीमार के ठिक करलक |
\v 15    जब साँझ होलक, तो उकर चेलामन उकर ठिन आए के कहलयँ; इ तो सुनसान ठाँव हेके, आउर देरी होवोत हे, आदमीमन के बिदा करल जाओक उमन बस्ती मन में जाए के अपन लागिन कीन लेओक |
\v 16    यीशु उमन से कहलक, उमनक जाएक जरुरी नखें ! तोहरे हे इमन के खायक देवा |
\v 17    उमन उकर से कहलयँ; हिंया हमर ठिन पाँचठु रोटी आउर दुईठु मछरी के छोइड़ आउर कोनों नखें |
\v 18    ऊ कहलक, उमन के हिंया मोर ठिन लेई आना |
\v 19    तब ऊ आदमीमन के घास ऊपरे बाइठेक कहलक, आउर ऊ पाँच रोटी आउर दुईठु मछरी लेलक; आउर स्वर्ग बाटे देइख के धन्यवाद करलक आउर रोटी तोइड़-तोइड़ के चेलामन के देलक, आउर चेलामन आदमीमन के |
\v 20    आउर सउब खाय के अघाय गेलयँ, आउर उमन बचल टुकड़ा मन से भरल बारह टोकरी उठालयँ |
\v 21    आउर खायक वाला जनाना आउर छाउवामन के छोइड़ के पाँच हजार पुरुषमन केर अटकल रेहे ||
\v 22    आउर तुरते ऊ अपन चेलामन के जबरजस्ती डोंगा ऊपरे चढ़ालक, कि उमन उकर से पहिले उ पाखी चाइल जाओक, जब तक कि ऊ आदमीमन के बिदा करी |
\v 23    ऊ आदमीमन के बिदा काइर के, प्रार्थना करेक अलगे पहार ऊपरे चाइढ़ गेलक; आउर साँझ के हूँवा एकले रेहे |
\v 24    आउर उ समय डोंगा झील केर माझे लहर से डगमगात रेहे, काकि धुका सामने केर रेहे |
\v 25    आउर ऊ राइत केर चौथा पहर झील ऊपरे चलते उमन ठिन आलक |
\v 26    चेला मन उके झील ऊपरे चलते देइख के घबड़ाय गेलयँ | आउर कहेक लगल यँ, ऊ भूत हेके; आउर डर केर मारे चिल्लाय उठलयँ |
\v 27    यीशु तुरते उमन से गोठियालक, आउर कहलक; ढाढ़स बाँधा ; मोंय हेकों ; ना डरावा |
\v 28    पतरस उके जबाब देलक, हे प्रभु, अगर तोंय हें हेकिस, तो मोके अपन ठिन पानी ऊपरे चाइल के आवेक केर हुकूम दे  |
\v 29    ऊ कहलक, आव : तलेक पतरस डोंगा ऊपरे से उताइर के यीशु ठिन जायक ले पानी ऊपरे हींठेक लगलक |
\v 30    मगर धूका के देइख के डराय गेलक, आउर जब डूबेक लगलक, तो चिल्लाय के कहलक ; हे प्रभु, मोके बचाव |
\v 31    यीशु तुरते हाथ बढ़ाय के थाइम लेलक, आउर उकर से कहलक, हे थोरेक विश्वासी तोंय काले संका करले ?
\v 32    जब उमन डोंगा ऊपरे चाइढ़ गेलयँ, तो धूका रूइक गेलक |
\v 33    इकर ले जे डोंगा ऊपरे रहयँ, उमन उके दंडवत काइर के कहलयँ, सचमुच तोंय परमेश्वर केर बेटा हेकिस ||
\v 34    उमन पाखी उताइर के गन्नेसरत देश पोहोंचलयँ  |
\v 35    आउर हूँवा केर आदमीमन उके चिन्ह के आसे-पासे केर गोटा देश में कइह भेजलयँ, आउर सउब बीमरियामन के उकर ठिन लानलयँ  |
\v 36    आउर उकर से बिनती करेक लगलयँ, कि ऊ उमन के अपन लुगा केर आँचरा के हें छूवेक देओक : आउर जेतनामन उके छूलयँ, उमन ठिक होई गेलयँ ||
\c 15
\p \v 1    तब यरूशलेम से केतना फरीसी आउर पंडितमन यीशु ठिन आए के कहेक लगलयँ  |
\v 2   तोर चेला मन पुरखामन केर नियम के काले टालेन, कि बे हाथ धोले रोटी खायना ?
\v 3   ऊ उमन के जबाब देलक, कि तोहरे हों उ परंपरा केर चलते काले परमेश्वर केर हुकूम के टाइल देवल ?
\v 4   काकि परमेश्वर कइह रेहे, कि अपन आबा आउर अपन आयो केर आदर करबा : आउर जे केऊ आबा या आयो के बुरा कही, ऊ माइर डालल जाओक |
\v 5   मगर तोहरे कहल, कि अगर केऊ अपन आबा या आयो से कही, कि जे कोनों तोके मोर से फायदा पोहोंइच सकोत रेहे, उ परमेश्वर के भेंट चढ़ाय जाए चुकलक |
\v 6   तो ऊ अपन आबा केर आदर ना करोक, से तोहरे अपन परम्परा केर चलते परमेश्वर केर वचन के टाइल देला |
\v 7   हे कंजूसमन,यशायाह तोहर बिषय में इ भविष्यवाणी ठिक करलक |
\v 8   कि इमन होंठ से तो मोर आदर करेना, मगर उमनक मन मोर से दूर रहेला |  
\v 9   आउर इमन बेकार मोर आराधना करेना, काकि आदमीमन केर नियम के धर्मोपदेश काइर के सिखायना |
\v 10    आउर ऊ आदमीमन के अपन ठिन बुलाय के उमन से कहलक, सुना : आउर समझा |
\v 11    जे मुँह में जाएला, उ आदमी के अशुद्ध नी करेल, मगर जे मुँह से निकलेला, ओहे आदमी के अशुद्ध करेला |
\v 12    तब चेलामन आए के उकर से कहलयँ, का तोंय जानिसला कि फरीसी मन इ वचन सुइन के ठोकर खालयँ ?
\v 13    ऊ जबाब देलक, हरेक गाछ जे मोर स्वर्गीय आबा नी लगाय हे, उखड़ाल जाई |
\v 14    उमन के जाएक देवा; उमन अंधा डहर देखायक वाला हेकयँ; आउर अंधा अगर अंधा के डहर देखाई, तो दुयो गढ़हा में गिर पड़बयँ |
\v 15    इ सुइन के, पतरस उकर से कहलक, इ नमूना हमरे के समझाय दे |
\v 16    ऊ कहलक, का तोहरे हों एखन तक ना समझ हेका ?
\v 17    का नी बुझल, कि जे कोनों मुँह में जाएल, उ पेट में पड़ेला, आउर संडास में निकइल जाएला ?
\v 18    मगर जे कोनों मुहँ से निकलेला, उ मन से निकलेला, आउर ओहे आदमी के अशुद्ध करेला |
\v 19    काकि बुरा चिंता, हत्या, परस्त्रीगमन, व्यभिचार,चोरी, झूठी गवाही आउर निंदामन से हें निकलेला |
\v 20    एहे मन हेके जे आदमी मन के अशुद्ध करेला, मगर बे हाथ धोले खाएक आदमी के अशुद्ध नी करेल ||
\v 21    यीशु हूँवा से निकइल के, सूर आउर सैदा केर देश मन बाटे चाइल गेलक |
\v 22    आउर देखा, उ देश से एक कनानी जनाना निकललक, आउर कहेक लगलक; हे प्रभु दाऊद केर बेटा, मोर ऊपरे दया कर, मोर बेटी के दुष्टात्मा ढेइर सतात हे |
\v 23    मगर ऊ उके कोनों जबाब नी देलक, आउर उकर चेलामन आए के उकर से बिनती काइर के कहलयँ ; इके बिदा कर; काकि ऊ हमर पीछे चिल्लाते आवेला |
\v 24    ऊ जबाब देलक, इस्राएल केर घराना केर हेजाल भेड़ी मन के छोइड़ मोंय केकरो ठिन नी भेजल गेलों |
\v 25    मगर ऊ आलक, आउर उके जोहर काइर के कहेक लगलक; हे प्रभु मोर मदाइत कर |
\v 26    ऊ जबाब देलक, कि छाउवा मनक रोटी लेई के कुकुर मनक आगे डालेक बेस निहीं |
\v 27    ऊ कहलक, सच आहे ; मगर कुकुर मन हों उ टूटल टुकड़ामन के खाएना, जे उमनक मालिकमन केर मेज से गिरेला |
\v 28    इकर ले यीशु उके जबाब देई के कहलक, कि हे स्त्री, तोर विश्वास बोड़ आहे : जइसन तोंय चाहिसला, तोर लागिन तइसनेहें होओक ; आउर उकर बेटी ओहे बेरा से ठिक होई गेलक ||
\v 29    यीशु हूँवा से हींठ के, गलील केर झील ठिन आलक, आउर पहार ऊपरे चाइढ़ के हूँवा बइठ गेलक |
\v 30    आउर भीड़ ऊपरे भीड़ लंगड़ामन, अंधामन, गूंगामन, टुंडामन, आउर ढेइर आउरमन के लेई के उकर ठिन आलयँ ; आउर उमन के उकर गोड़ तरे डाइल देलयँ, आउर ऊ उमन के ठिक करलक |
\v 31    से जब आदमीमन देखलयँ, कि गूंगामन बोलेन आउर टुंडामन ठिक होवेंन आउर लंगड़ा मन चलेन आउर अंधामन देखेना, तो ताजुब काइर के इस्राएल केर परमेश्वर केर बड़ाई करलयँ  ||
\v 32    यीशु अपन चेला मन के बुलाय के कहलक, मोके इ भीड़ ऊपरे तरस आवेला; काकि उमन तीन दिन से मोर संगे अहयँ आउर उमनक ठिन कोनों खाएक नखें; आउर मोंय उमन के भूखे बिदा करेक नी चाहोन ; कहीं एइसन ना होओक कि डहर में थाइक के रइह जाबयँ |
\v 33    चेला मन उकर से कहलयँ, हमरे के इ जंगल में कहाँ से एतना रोटी मिली कि हमरे एतना बड़का भीड़ के अघाब ?
\v 34    यीशु उमन के पुछलक,तोहर ठिन केतना रोटी आहे ? उमन कहलयँ; सात आउर थोरेसन छोट मछरीमन |
\v 35    तलेक ऊ आदमी मन के भूँई ऊपरे बाइठेक ले हुकूम देलक |
\v 36    आउर ऊ सात रोटी आउर मछरी लेई के धन्यवाद काइर के तोड़लक आउर अपन चेला मन के देते गेलक; आउर चेलामन आदमी मन के |
\v 37    से सउब खाय के अघाय गेलयँ आउर बचल टुकड़ा मन से भरल सात टोकरी उठालयँ |
\v 38    आउर खाएक वाला जनाना आउर छाउवा मन के छोइड़ चाइर हजार मरदाना रहयँ |
\v 39    तलेक ऊ भीड़मन के विदा काइर के डोंगा ऊपरे चाइढ़ गेलक, आउर मगदन देश केर सीमान में चाइल आलक ||
\c 16
\p \v 1   आउर फरीसीमन आउर सदूकीमन आए के उकर से कहलयँ, कि हमरे के आकाश केर कोनों चिन्हा दिखाव |
\v 2   ऊ उमन के जबाब देलक, कि साँझ के तोहरे कहल कि खुला रही काकि आकाश लाल आहे |
\v 3   आउर बिहान के कहल, कि आइज आँधी आवी काकि आकाश लाल आउर धुँधला आहे ; तोहरे आकाश केर लक्षण देइख के भेद बताय सकल मगर समयमन केर चिन्हामन केर भेद नी बताय सकल ?
\v 4   इ पीढ़ी कर बुरा आउर व्यभिचारी मन चिन्हा ढूंढ़ेन मगर यूनुस केर चिन्हा के छोइड़ कोनों आउर चिन्हा उमन के नी देवल जाई, आउर ऊ उमन के छोइड़ के चाइल गेलक ||
\v 5   आउर चेला मन पाखी जाएक बेरा रोटी लेवेक भुलाय गेलयँ |
\v 6   यीशु उमन से कहलक, देखा; फरीसीमन आउर सदूकीमन केर खमीर से सावधान रहबा |
\v 7   उमन आपस में विचार करेक लगलयँ, कि हमरे तो रोटी नी लानली |
\v 8   इ जाइन के यीशु उमन से कहलक, हे अल्पबिश्वासीमन, तोहरे आपस में काले विचार करल कि हमरे ठिन रोटी नखें ?
\v 9   का तोहरे एखन तक नी बुझला ? आउर उ पाँच हजार केर पाँच रोटी के याइद नी करल, आउर ना इके कि केतना टोकरी उठाय रहा ?
\v 10    आउर ना उ चाइर हजार केर सात रोटी ; आउर ना इ कि केतना टोकरी मन उठाल जाय रेहे ?
\v 11    तोहरे काले नी समझल कि मोंय तोहरे से रोटी मन केर बिषय में नी कहलों ? फरीसीमन आउर सदूकीमन केर खमीर से सावधान रहबा |
\v 12    तलेक उमन के समझ में आलक, कि ऊ रोटी केर खमीर से निहीं, मगर फरीसीमन आउर सदूकी मन केर शिक्षा से सावधान रहेक ले कइह रेहे |
\v 13    यीशु कैसरिया फिलिप्पी केर देश में आए के अपन चेलामन से पूछलक, कि आदमीमन मनवा केर बेटा के का कहेना ?
\v 14    उमन कहलयँ, केतना तो यूहन्ना बपतिस्मा देवेक वाला कहेना आउर केतना इलिय्याह, आउर केतना यिर्मयाह या भविष्यवक्तामन में से एक कहेना |
\v 15    ऊ उमन से कहलक; मगर तोहरे मोके का कहल ?
\v 16    शमौन पतरस जबाब देलक, कि तोंय जीवते परमेश्वर केर बेटा मसीह हेकिस |
\v 17    यीशु उके जबाब देलक, कि हे शमौन योना केर बेटा, तोंय धन्य हेकिस; काकि माँस आउर लोहू निहीं, मगर मोर आबा जे स्वर्ग में आहे, इ गोइठ तोर ऊपरे दिस्तार काइर हे  |
\v 18    आउर मोंय हों तोर से कहोना, कि तोंय पतरस हेकिस; आउर मोंय इ पाखना ऊपरे अपन कलीसिया बनामूँ :आउर अधोलोक केर दुरा उकर ऊपरे प्रबल नी होवी |
\v 19    मोंय तोके स्वर्ग राइज केर चाभी देमूँ : आउर जे कुछ तोंय पृथ्वी में बांधबे, उ स्वर्ग में बंधाई; आउर जे कुछ तोंय पृथ्वी में खोलबे, उ स्वर्ग में खुली |
\v 20    तलेक ऊ चेला मन के चितालक, केकरो से ना कहबा ! कि मोंय मसीह हेकों |
\v 21    उ समय से यीशु अपन चेलामन के बतायक लगलक, कि मोके जरुरी आहे, कि यरूशलेम जामूँ, आउर मुखियामन आउर पुरोहितमन आउर पंडितमन केर हाथ से दुःख उठामूँ ; आउर माइर डालल जामूँ, आउर तीसर दिन जी उठमूँ |
\v 22    इ ले पतरस उके अलगे लेई जाए के झिड़केक लगलक कि हे प्रभु, परमेश्वर ना करोक ; तोर ऊपरे एइसन कहियो ना होवी |
\v 23    ऊ मुइड़ के पतरस से कहलक, हे शैतान, मोर सामने से दूर हो : तोंय मोर लागिन ठोकर केर कारण हेकिस ; काकि तोंय परमेश्वर केर गोइठ निहीं, मगर आदमीमन केर गोइठ ऊपरे मन लगाइसला |
\v 24    तलेक यीशु अपन चेलामन से कहलक ; अगर केऊ मोर पीछे आवेक चाही, तो खुद के इंकार करोक आउर अपन क्रूस उठाओक, आउर मोर पीछे होई लेओक |
\v 25    काकि जे केऊ अपन जीउ के बचाएक चाही, ऊ उके हेजाई : आउर जे केऊ मोर लागिन अपन जीउ के हेजाई, ऊ उके पावी |
\v 26    अगर आदमी गोटा दुनिया के पावी, आउर अपन जीउ केर हानि उठाई, तो उके का लाभ होवी ? या आदमी अपन जीउ केर बदली में का देवी ?
\v 27    आदमी केर बेटा अपन स्वर्गदूतमन केर संगे अपन आबा केर महिमा में आवी, आउर उ समय ऊ हरेक झन के उकर काम मन केर मोताबिक प्रतिफल देवी |
\v 28    मोंय तोहर से सच कहोना, कि जे हिंया ठड़ाल अहयँ, उमन में से केतना एइसन अहयँ; कि जब तक आदमी केर बेटा के उकर राइज में आवोत नी देखबयँ, तब तक मरण केर सवाद कहियो नी चखबयँ |                                                                    
\c 17
\p \v 1   छाव दिन केर बाद यीशु पतरस आउर याकूब आउर उकर भाई यूहन्ना के संगे लेलक, आउर उमन के कोनों ऊँचा पहार ऊपरे सुनसान में लेई गेलक |
\v 2   आउर उमनक सामने उकर रूप बदाइल गेलक आउर उकर मुँह बेइर लेखे चमकलक आउर उकर लुगा इंजोत लेखे चरका होई गेलक |
\v 3   आउर देखा, मूसा आउर एलिय्याह उकर संगे गोठियाते उमन के दिखाई देलक |
\v 4   इ ले पतरस यीशु से कहलक, हे प्रभु, हमर हिंया रहेक बेस हेके; इच्छा होवी तो हिंया तीन ठु मंडप बनामूँ ; एक तोर लागिन, एक मूसा लागिन आउर एक एलिय्याह केर लागिन |
\v 5   ऊ कहोत हें रेहे, कि देखा, एक चरका बादरी उमन के छिपाए लेलक, आउर देखा उ बादरी में से इ शब्द निकललक, कि इ मोर दुलार बेटा हेके, जेकर से मोंय खुश अहों : इकर सुना |
\v 6   चेला मन इ सुइन के मुँह केर बल गिर गेलयँ आउर मुरुख डराय गेलयँ |
\v 7   यीशु, पासे आए के उमन के छूलक, आउर कहलक, उठा ; ना डरावा |   
\v 8   तलेक उमन अपन आँइख उठाय के यीशु के छोइड़ आउर केखों नी देखलयँ ||
\v 9   जब उमन पहार से उतरोत रहयँ तब यीशु उमन के इ हुकूम देलक, जब तक आदमी केर बेटा मोरल मन में से नी जी उठी तब तक जे कुछ तोहरे देइख हा केकरो से न कहबा |
\v 10    आउर उकर चेलामन उकर से पूछलयँ, फिर पंडितमन काले कहेना, कि एलिय्याह केर आवेक जरुरी आहे ?
\v 11    ऊ जबाब देलक, एलिय्याह तो आवी : आउर सउब कुछ के सुधराई |
\v 12    मगर मोंय तोहर से कहोना,कि एलिय्याह आए चुकलक; आउर उमन उके नी चिन्हलयँ; मगर जइसन चाहलयँ तइसनेहें उकर संगे करलयँ : एहे लेखे से मनवा केर बेटा हों उमनक हाथ से दुःख उठाई |
\v 13    तलेक चेला मन बुझलयँ कि ऊ हमर से यूहन्ना बपतिस्मा देवेक वाला केर बिषय में कहोत हे ||
\v 14    जब उमन भीड़ ठिन पोहोचल यँ, तो एक आदमी उकर ठिन आलक, आउर घुटना टेइक के कहेक लगलक |
\v 15    हे प्रभु, मोर बेटा उपरे दया कर; काकि उके मिरगी आवेला आउर ऊ ढेइर दुःख उठायला ; आउर घरी-घरी आइग में आउर घरी-घरी पानी में गिर पड़ेला |
\v 16    आउर मोंय उके तोर चेलामन ठिन लाइन रहों, मगर उमन उके बेस करेक नी परलयँ |
\v 17    यीशु जबाब देलक, कि हे अविश्वासी आउर ढीठ आदमी मन मोंय कब तक तोहर संगे रहमूँ ? कब तक तोहर सहमूँ ? उके हिंया मोर ठिन लाना |
\v 18    तलेक यीशु उके घुड़कलक, आउर दुष्टात्मा उकर में से निकलक ; आउर छोड़ा ओहे बेरा ठिक होई गेलक |
\v 19    तलेक चेलामन एकांत में यीशु ठिन आए के कहलयँ; हमरे इके काले निकलाएक नी परली |
\v 20    ऊ उमन से कहलक, अपन विश्वास केर घटी केर चलते : काकि मोंय तोहर से सच कहोना, अगर तोहर विश्वास राई केर मांजी केर बराइर हों होवी, तो इ पहार से कइह सकबा, कि हिंया से सराइक के हूँवा चाइल जा, तो ऊ चाइल जाई ; आउर कोनों गोइठ तोहर लागिन अनहोनी नी होवी |
\v 21    जब उमन गलील में रहयँ, तो यीशु उमन से कहलक ; आदमी केर बेटा आदमीमन केर हाथ में धरुवाल जाई |
\v 22    आउर उमन उके माइर डालबयँ, आउर ऊ तीसरा दिन जी उठी |
\v 23    इ ले उमन ढेइर उदास होलयँ ||
\v 24    जब उमन कफरनहूम में पोहोंचलयँ, तो मंदिर लागिन माल गुजारी लेगेक वालामन पतरस ठिन आए के पूछलयँ, कि का तोहर गुरु मंदिर केर माल गुजारी नी देवेल ? ऊ कहलक, हाँ देवेला तो |
\v 25    जब ऊ घर में आलक, तो यीशु उकर पूछेक से पहिले उकर से कहलक, हे शमौन तोंय का समझिसला ? दुनिया केर राजा महसूल या मालगुजारी केमन से लेवेला ? अपन बेटामन से या परायामन से ? पतरस उकर से कहलक, परायामन से |
\v 26    यीशु उकर से कहलक, तो बेटा बांइच गेला |
\v 27    तेउले इ लागिन कि हमरे उमन के ठोकर नी खियाब, तोंय झील केर किनारे जाए के बंसी डाल, आउर जे मछरी पहिले निकली, उके ले  तो तोके उकर मुँह खोलबे होले एक सिक्का मिली, ओहे के लेई के मोर आउर अपन बदला उमन के देई देबे ||
\c 18
\p \v 1    ओहे घड़ी चेला मन यीशु ठिन आए के पूछेक लगलयँ, कि स्वर्ग केर राइज में बड़का के हेके ?
\v 2   एले ऊ एक छाउवा पासे बुलाय के माझे ठड़ुवाय देलक |
\v 3   आउर कहलक, मोंय तोहर से सच कहोना, अगर तोहरे नी मुड़बा आउर छाउवा मन जइसन नी बनबा, तो स्वर्ग केर राइज में ढूकेक नी परबा |
\v 4   जे केऊ अपने आप के इ छाउवा नियर छोट करी, ऊ स्वर्ग केर राइज में बोड़ होवी |
\v 5   आउर जे केऊ मोर नाँव से एक एइसन छाउवा के ग्रहण करेल | ऊ मोके ग्रहण करेला |
\v 6   मगर जे केऊ इ छोट मन में से जे मोर ऊपरे विश्वास करेना एक झन के ठोकर खियाई, उकर लागिन भला होतक, कि बड़का चक्की कर पात उकर गला में लटकाल जातक, आउर ऊ गहरा समुद्र में डूबल जातक |
\v 7   ठोकर मन केर कारण संसार ऊपरे आय ! ठोकर मन केर लगेक जरुरी आहे ; मगर हाय ऊ आदमी ऊपरे जेकर द्वारा ठोकर लागेला |
\v 8   अगर तोर हाथ या तोर पाँव तोके ठोकर खियाई, तो काइट के फेइक दे ; टुंडा या लंगड़ा होई के जीवन में ढूकेक तोर लागिन इकर से भला आहे, कि दूई ठु हाथ या दुई ठु पाँव रहते तोंय अनंत आइग में डालाल जाबे |
\v 9   आउर अगर तोर आँइख तोके ठोकर खियाई, तो उके निकलयँ के फेइख दे |
\v 10    काना होई के जीवन में प्रवेश करेक तोर लागिन इकर से भला आहे, कि दुई ठु आँइख रहते तोंय नरक केर आइग में डालाल जाबे |
\v 11    देखा, तोहरे इ छोटमन में से केखों तुच्छ ना जानबा, काकि मोंय तोहर से कहोना, कि स्वर्ग में उमनक दूतमन मोर स्वर्गीय आबा केर मुँह सउब घरी देखेना |
\v 12    तोहरे का समझल ? अगर केऊ आदमी केर सौ ठु भेड़ अहयँ, आउर उमन में से एक ठु भटइक जाई, तो का निन्यानबे के छोइड़ के, आउर पहार ऊपरे जाए के, ऊ भटकल के नी खोजी ?
\v 13    आउर अगर एइसन होई कि उके पाए जाई, मोंय तोहरे से सच कहोना, कि ऊ उ निनानबे भेड़मन लागिन जे नी हेजाए रहयँ एतना खुशी नी करी, जेतना कि इ हेजाल भेड़ लागिन करी |
\v 14    एइसनेहें तोहर आबा केर जे स्वर्ग में आहे इ इच्छा नखें, कि इ छोट मन में से एक हों नाश होओक ||
\v 15    अगर तोर भाई तोर अपराध करी, तो जा आउर एकले में बातचीत काइर के उके समझाव ; अगर ऊ तोर सुनी तो तोंय अपन भाई के पाए लेले |
\v 16    आउर अगर ऊ नी सुनी, तो आउर एक दुई झन के अपन संगे लेई जा, कि हरेक गोइठ दुई या तीन गवाहमन केर मुँह से ठहराल जाओक |
\v 17    अगर ऊ उमनक हों नी मानी, तो कलीसिया से काइह दे, मगर, अगर उ कलीसिया केर हों नी मानी, तो तोंय उके दूसर जाइत आउर महसूल लेवेकवाला मन जइसन जान |
\v 18    मोंय तोहर से सच कहोना, जे कुछ तोहरे पृथ्वी में बांधबा, ऊ स्वर्ग में बंधाई आउर जे कुछ तोहरे पृथ्वी में खोलबा, उ स्वर्ग में खुली |
\v 19    फिर मोंय तोहरे से कहोना, अगर तोहर में से दुई झन पृथ्वी में कोनों बात लागिन जेके उमन माँगबयँ, एक मन होबयँ, तो उ मोर आबा केर बाटे से जे स्वर्ग में आहे उमनक लागिन होई जाई |
\v 20    काकि जहाँ दुई या तीन झन मोर नाँव से जमा होवेना, हूँवा मोंय उमनक माझे में होवोना ||
\v 21    तलेक पतरस पासे आए के उकर से कहलक, हे प्रभु, अगर मोर भाई गुनाह करते रही, तो मोंय कई धाँव उके माफ करमूँ, का सात बार तक ?
\v 22    यीशु उकर से कहलक, मोंय तोर से इ नी कहोन, कि सात बार, वरन सात बाइर केर सत्तर गुणा तक |
\v 23    इकर लागिन स्वर्ग केर राइज उ राजा केर जइसन आहे, जे अपन धांगरमन से हिसाब लेवेक चाहलक |
\v 24    जब ऊ हिसाब लेगेक लगलक, तो एक झन के उकर सामने लानल गेलक जे दुई हजार तोला धारोत रेहे |
\v 25    जब कि चुकायक ले उकर ठिन कोनों नी रेहे, तो उकर मालिक कहलक, कि इ आउर इकर पत्नी आउर छाउवामन आउर जे कुछ इकर आहे सउब बेचल जाओक आउर उ कर्जा के देवल जाओक |
\v 26    इ ले ऊ धांगर गिर के उके प्रणाम करलक, आउर कहलक ; हे मालिक, धीरज धर, मोंय सउब कुछ भाइर देमूँ |
\v 27    तलेक ऊ धांगर केर मालिक तरस खाय के उके छोइड़ देलक, आउर उकर धारता के माफ करलक |
\v 28    मगर जब ऊ धांगर बाहरे निकललक, तो उकर संगी धांगरमन में से एक झन उके मिललक, जे उकर सौ दीनार धारोत रेहे ; ऊ उके धाइर के उकर गला घोंटलक, आउर कहलक; जे कुछ तोंय धारिसला भाइर दे |
\v 29    इ ले उकर संगी धांगर गिर के, उकर से बिनती करेक लगलक ; कि धीरज धर मोंय सउब भाइर देमूँ |
\v 30    ऊ नी मानलक, मगर जाए के उके जेहेल घर में डाइल देलक; कि जब तक कर्जा नी भाइर देबे, तब तक हूँवाय रहबे |
\v 31    उकर संगी धांगर इ जे होई रेहे देइख के ढेइर उदास होलक ; आउर जाए के अपन मालिक के पूरा हाल बताय देलक |
\v 32    तब उकर मालिक उके बुलाय के उकर से कहलक, हे दुष्ट दास, तोंय जे मोर से बिनती करले, तो मोंय तो तोर उ पूरा कर्जा माफ करलों |
\v 33    से जइसन मोंय तोर ऊपरे दया करलों, तइसनेहें का तोके हों अपन संगी धांगर ऊपरे दया करेक नी चाही रेहे ?
\v 34    आउर उकर मालिक खीस में आए के उके दंड देवेक वाला मन केर हाथ में सोंइप देलक, कि जब तक ऊ सउब कर्जा भाइर नी देई तब तक उमनक हाथ में रही |
\v 35    एहे लेखे अगर तोहर में से हरेक झन अपन भाई के मन से क्षमा नी करी, तो मोर आबा जे स्वर्ग में आहे, तोहर से हों तइसनेहें करी ||
\c 19
\p \v 1   जब यीशु इ गोइठ काइह चुकलक, तो गलील से चाइल गेलक ; आउर यहूदिया केर देश में यरदन केर पास आलक |
\v 2   आउर बड़का भीड़ उकर पीछे होई लेलक आउर ऊ उमन के हूँवा ठिक करलक ||
\v 3   तब फरीसी उकर परीक्षा लागिन पासे आए के कहेक लगलयँ, का हर एक कारण से पत्नी के छोड़े क उचित आहे ?
\v 4   ऊ जबाब देलक, का तोहरे नी पढ़ला, कि जे उमन के बनालक, ऊ शुरू से नर आउर नारी बनाय के कहलक |
\v 5   इ कारण आदमी अपन आयो-आबा से अलग होई के अपन पत्नी से संगे रही आउर उमन दुयो एक गतर होबयँ ?
\v 6   से उमन अब दुई निहीं, मगर एक गतर अहयँ : इकर लागिन जेके परमेश्वर जोइड़ हे, उके आदमी जुदा ना करोक |
\v 7   उमन उकर से कहलयँ, फिर मूसा काले इ ठहरालक, कि त्यागपत्र देई के उके छोइड़ दे ?
\v 8   ऊ उमन से कहलक, मूसा तोहर मन केर ढींठ केर चलते तोहरे के अपन-अपन पत्नी के छोइड़ देक केर आज्ञा देलक, मगर शुरू से एइसन नी रेहे |
\v 9   आउर मोंय तोहरे से कहोना, जे केऊ व्यभिचार के छोइड़ आउर कोनों कारण से, अपन पत्नी के छोइड़ के, दूसर से बियाह करी, ऊ व्यभिचार करेला : आउर जे ऊ छोड़ल से बियाह करी, उ हों व्यभिचार करेला |
\v 10    चेलामन उकर से कहलयँ, अगर पुरुष केर स्त्री संगे एइसन संबंध आहे, तो बियाह करेक बेस निहीं |
\v 11    ऊ उमन से कहलक, सउब इ वचन के ग्रहण नी करेक परेन ; एकला उमन जेमन के इ दान देवल जाए हे |
\v 12    काकि कुछ नपुंसक एइसन अहयँ जे आयो कर गर्भ हें से एइसन जनमलयँ ; आउर कुछ नपुंसक एइसन अहयँ, जेमन के आदमी नपुंसक बनालक : आउर कुछ नपुंसक एइसन अहयँ, जेमन स्वर्ग केर राइज लागिन खुद के नपुंसक बनाय हयँ, जे इके ग्रहण काइर सकेना, ऊ ग्रहण करोक ||
\v 13    तलेक आदमीमन छाउवामन के उकर ठिन लानलयँ, कि ऊ उमनक ऊपरे हाथ रखोक आउर प्रार्थना करोक ; मगर चेलामन उमन के डांटलयँ |
\v 14    यीशु कहलक, छाउवामन के मोर ठिन आवेक देवा : आउर उमन के मना ना करबा, काकि स्वर्ग केर राइज एइसनेहें मन केर हेके |
\v 15    आउर ऊ उमनक ऊपरे हाथ राइख के चाइल गेलक ||
\v 16    आउर देखा, एक आदमी पासे आए के उकर से कहलक, हे गुरु ; मोंय कोन सा भला काम करमूँ, कि अनंत जीवन पामूँ ?
\v 17    ऊ उकर से कहलक, तोंय मोर से भलाई केर विषय में काले पुछिसला ? भला तो एक हें आहे ; मगर अगर तोंय जीवन में प्रवेश करेक चाहिसला, तो आज्ञा मन के मान |
\v 18    ऊ उकर से कहलक, कोन सा आज्ञामन ? यीशु कहलक, इ कि हत्या न कर, व्यभिचार न कर, चोरी न कर, झूठी गवाही न दे |
\v 19    अपन आबा आउर अपन आयो केर आदर कर, आउर अपन पड़ोसी से अपन समान प्रेम रख |
\v 20    ऊ जवान उकर से कहलक, इ सउब के तो मोंय मानोना अब मोर में कोन बात कर घटी आहे ?
\v 21    यीशु उकर से कहलक, अगर तोंय सिद्ध होवेक चाहिसला; तो जा, अपन माल बेइच के कंगाल मन के दे ; आउर तोके स्वर्ग में धन मिली; आउर आए के मोर पीछे होई ले |
\v 22    मगर ऊ जवान इ गोइठ सुइन के उदास होई के चाइल गेलक, काकि ऊ बहुत धनी रेहे ||
\v 23    तब यीशु अपन चेलामन के कहलक, मोंय तोहर से सच कहोना, कि धनी आदमी के स्वर्ग केर राइज में प्रवेश करेक कठिन आहे |
\v 24    फिर तोहर से कहोना, कि परमेश्वर केर राइज में धनी केर ढूँकेक से ऊँट कर सूई केर नाके में से निकइल जाएक सहज आहे |
\v 25    इ सुइन के चेलामन ढेइर ताजुब होई के कहेक लगलयँ, फिर केकर उध्दार होई सकेला ?
\v 26    यीशु उमन बाटे देइख के कहलक, आदमीमन से तो इ नी होई सकेल, मगर परमेश्वर से सउब कुछ होई सकेला |
\v 27    इ ले पतरस उकर से कहलक, कि देख, हमरे तो सउब कुछ छोइड़ के तोर पीछे होई लेई ही : हमरे के का मिली ?
\v 28    यीशु उमन से कहलक, मोंय तोहर से सच कहोना, कि नांवा सिरजन से जब आदमी केर बेटा अपन महिमा केर सिंहासन में बइठी, तो तोहरे हों जे मोर पीछे होई लेई हा, बारह सिंहासन में बइठ के इस्राएल केर बारह गोत्रमन कर न्याय करबा |
\v 29    आउर जे केऊ घरमन या भाईमन या बहिनमन या आबामन या आयोमन या छाउवामन या खेतमन के मोर नाँव लागिन छोइड़ देई हे, उके सौ गुणा मिली : आउर ऊ अनंत जीवन केर अधिकार होवी |
\v 30    मगर ढेइर मन जे पहिले अहयँ, पिछवाबयँ :आउर जे पिछवाहयँ, पहिले होबयँ |
\c 20
\p \v 1   स्वर्ग केर राइज केऊ घर मालिक केर जइसन आहे, जे बिहाने निकललक, कि अपन दाख केर बारी में मजदूर मन के लगामूँ |
\v 2   आउर ऊ मजदूरमन से एक दीनार रोज केर ठहराय के उमन के अपन अंगूर केर बारी में भेजलक |
\v 3   पहर एक दिन चढ़लक, निकइल के, आउर आउरमन के बाजार में बेकार ठड़ाल देइख के,
\v 4   उमन से कहलक, तोहरे हों दाख केर बारी में जावा, आउर जे कुछ ठिक आहे, तोहरे के देमूँ ; से उमन हों गेलयँ |    
\v 5   फिर ऊ दूसर आउर तीसर पहर केर निकट निकइल के तइसनेहें करलक |
\v 6   आउर एक घंटा दिन रेहे फिर निकइल के आउरमन के ठड़ाल पालक, आउर उमन से कहलक ; तोहरे काले हिंया दिन भाइर अंदाजी ठड़ाल रहला ? उमन उकर से कहलयँ, इकर लागिन कि केऊ हमरे के मजदूरी में नी लगालक |
\v 7   ऊ उमन से कहलक, तोहरे हों अंगूर केर बारी में जावा |
\v 8   साँझ के दाख बारी केर मालिक अपन मुनसी से कहलक, मजरियामन के बुलाय के पिछलामन से लेई के पहिला मन तक उमन के मजौरी देई दे |
\v 9   से जब उमन आलयँ, जे घंटा भाइर दिन लगाल जाए रहयँ, तो उमन के एक-एक दीनार मिललक |
\v 10    जे पहिले आए रहयँ, उमन इ समझलयँ, कि हमरे के बागरा मिली ; ओहों मन के एक हें एक दीनार मिललक |
\v 11    जेखन मिललक, तो उमन जमीन गोमके केर ऊपरे कुढ़-कुढ़ाय के कहेक लगलयँ |
\v 12    कि इ पिछला मन एक हें घंटा काम करलयँ, आउर तोंय उमन के हमर बराइर कइर देले, जेमन दिन भाइर केर भार उठालयँ राउद सहलयँ ?
\v 13    ऊ उमन में से एक के जबाब देलक, कि हे मित्र, मोंय तोर से कोनों बेईमानी नी करोन; का तोंय मोर से एक दीनार नी ठहराय रेहिस ?
\v 14    जे तोर हेके, उठाय ले, आउर चाइल जा; मोर इच्छा इ हेके, कि जेतना तोके, उतनेहें इ पिछलाल के हों देमूँ |
\v 15    का उचित नखें कि मोंय अपन माल से जे चाहमूँ से करमूँ ? का तोंय मोर भला होयक केर कारण बुरा नजाइर से देखिसला  ?
\v 16    एहे लेखे से जे पिछला अहयँ, उमन पहिले होबयँ, आउर जे पहिले अहयँ, उमन पिछला होबयँ ||
\v 17    यीशु यरूशलेम जाते बारह चेलामन के एकांत में लेई गेलक, आउर डहर में उमन से कहेक लगलक |
\v 18    कि देखा, हमरे यरूशलेम जात ही ; आउर मनवा केर बेटा महापुरोहितमन आउर पंडितमन केर हाथे धरुवाय जाई, आउर उमन उके माइर डालेक केर लायक ठहराबयँ ?
\v 19    आउर उके दूसर जाइतमन केर हाथ में जिमा देबयँ, कि उमन उके ठट्ठामन में उड़ाओक आउर कोड़रा मारोक, आउर क्रूस ऊपरे चढ़ाओक आउर ऊ तीसर दिन जियाल जाई ||  
\v 20    तब जब्दी केर बेटा मन केर आयो अपन बेटा मन केर संगे उकर ठिन आए के जोहार करलक, आउर उकर से कुछ मांगेक लगलक |
\v 21    ऊ उकर से कहलक, तोंय का चाहिसला ऊ उकर से कहलक, इ कह, कि मोर इ दुईठु बेटा मन तोर राइज में एक तोर दाहिना आउर एक तोर लेंगा बाटे बइठोक |                                                                                                                         
\v 22    यीशु जबाब देलक, तोंय नी जानिस कि का मांगिसला ? जे कटोरी मोंय पीयेक वाला आहों, का तोहरे पीयेक परबा ? उमन उकर से कहलयँ, पीयेक सकोब |
\v 23    ऊ उमन से कहलक, तोहरे मोर कटोरा तो पीबा मगर अपन भात खाइया आउर लेंगा आरा केखों बइठाएक मोर काम ना लगे, मगर जेमन लागिन मोर आबा बाटे से तैयार करल जाए हे, ओहे मन लागिन आहे |
\v 24    इ सुइन के दसों झन चेलामन उ दूयो भाईमन ऊपरे खिसाय गेलयँ |
\v 25    यीशु उमन के पासे बुलाय के कहलक; तोहरे जानल, कि दूसर जाइत मन केर हाकिम उमनक ऊपरे हक रखेना; आउर जे बोड़ अहयँ, उमन उमनक ऊपरे अधिकार जतायना |
\v 26    मगर एइसन नी होवी ; मगर जे केऊ तोहर में से बोड़ होवेक चाही, ऊ तोहर सेवक बनोक |
\v 27    आउर जे तोहर में प्रधान होवेक चाही,ऊ तोहर धांगर बनोक |
\v 28    जइसन कि मनवा केर बेटा, ऊ इकर लागिन नी आलक कि उकर सेवा सुसुरसा करल जाओक मगर इकर लागिन आलक कि अपने सेवा टहल करोक : आउर ढेइर मन केर छुटकारा लागिन अपन जीउ देओक  |
\v 29    जब उमन यरीहो से निकलोत रहयँ, तो एक बड़का भीड़ उकर पीछे होई लेलक |
\v 30    आउर देखा, दुई झन अंधा, जे सड़क केर किनारे बइठल रहयँ, इ सुइन के कि यीशु जात हे, हंकाय के कहेक लगलयँ : कि हे प्रभु, दाऊद केर बेटा, हमर ऊपरे दया कर |
\v 31    आदमीमन उमन के डांटलयँ, कि चुप रहा; मगर उमन आउर हें चिल्लाय के कहलयँ, हे प्रभु, दाऊद केर बेटा ; हमर ऊपरे दया कर |
\v 32    तब यीशु ठड़ाय के, उमन के बुलालक, आउर कहलक;
\v 33    तोहरे का चाहाल कि मोंय तोहर लागिन करमूँ ? उमन उकर से कहलयँ, हे प्रभु, इ कि हमर आँइख खुइल जाओक |
\v 34    यीशु तरस खाय के उमनक आँइख के छूलक, आउर उमन तुरते देखेक लगलयँ; आउर उकर पीछे होई लेलयँ ||
\c 21
\p \v 1    जब उमन यरूशलेम केर पासे पोहोचलयँ आउर जैतून पहार केर ऊपरे बतफगे केर पासे आलयँ, तो यीशु दुई झन चेला मन के लेई के इ कइह के भेजलक |
\v 2   कि अपन सामने केर गाँव में जावा, हूँवा पोहोंचते हें एक गधी बांधल, आउर उकर संगे छाउवा तोहरे कि मिली; उमन के खोइल के, मोर ठिन लेई आनबा |
\v 3   अगर तोहरे से केऊ कोनों कहीं, तो कहबा, कि प्रभु के इकर दरकार आहे, तब ऊ तुरते उमन के भेइज देई |
\v 4   इ इकर लागिन होलक, कि जे वचन भविष्यवक्ता केर द्वारा कहल जाए रेहे, उ पूरा होओक;
\v 5   कि सिय्योन केर बेटी से कहबा, देख तोर राजा तोर ठिन आवेला ; ऊ नम्र आहे आउर गधा ऊपरे बइठल आहे; वरन गुमसुम जानवर केर छाउवा ऊपरे |
\v 6   चेला मन जा ए के ज इसन यीशु उमन से का इह रेहे, तइसनेहें करलयँ |
\v 7   आउर गधी आउर छाउवा के लाइन के, उमनक ऊपरे अपन लुगा डाललयँ, आउर ऊ उमन केर ऊपरे बइठ गेलक |
\v 8   आउर ढेइर हें आदमी मन अपन लुगा डहर में बिछालयँ  आउर आउरमन गाछ से डाइर मन के काइट के डहर में डिसालयँ |
\v 9   आउर जे भीड़ आगे-आगे जाएल आउर पीछे-पीछे आवोत रेहे, हकाय-हकाय के कहोत रेहे, कि दाऊद केर संतान के होशाना, धन्य आहे ऊ जे प्रभु केर नाँव से आवेला, आकाश में होशाना |
\v 10    जब ऊ यरूशलेम में ढूँकलक, तो गोटा नगर में हलचल माइच गेलक ; आउर आदमीमन कहेक लगलयँ, इ केहर हेके ?
\v 11    आदमीमन कहलयँ, इ गलील केर नासरत केर भविष्यवक्ता यीशु हेके ||
\v 12    यीशु परमेश्वर केर मंदिर में जाए के, उ सउब के, जे मंदिर में लेन-देन करोत रहयँ, निकलाय देलक; आउर पैसा भंजाइयामन केर पीढ़ा आउर कबूतर बेचाइयामन केर चौकीमन के उलटाय देलक |
\v 13    आउर उमन से कहलक, लिखल आहे, कि मोर घर प्रार्थना केर घर कहाई; मगर तोहरे उके डाकू मन केर माँड़ा बनात हा |
\v 14    आउर अंधामन आउर लंगड़ामन, मंदिर में उकर ठिन आलयँ, आउर ऊ उमन के ठिक करलक |
\v 15    मगर जब पुरोहितमन आउर पंडितमन इ आचरज काम मन के, जे ऊ करलक, आउर छाउवामन के मंदिर में दाऊद केर संतान के होशाना कहते देखलयँ, तो खिसाय के उकर से कहेक लगलयँ, का तोंय सुनोत हिस कि इमन का कहेना ?
\v 16    यीशु उमन से कहलक, हाँ; का तोहरे इ कहियो नी पढ़ला, कि छाउवामन आउर दूध पिया छाउवामन केर मुँह से तोंय स्तुति सिद्ध करुवाले ?
\v 17    तब ऊ उमन के छोइड़ के नगर केर बाहरे बैतनिय्याह गेलक, आउर हूँवा राइत बितालक ||
\v 18    बिहाने जब ऊ नगर घुरोत रेहे, तो उके भूख लगलक |
\v 19    आउर अंजीर केर एक गो गाछ सड़क केर किनारे देइख के ऊ उकर ठिन गेलक आउर पत्ताईमन के छोइड़ उकर में आउर कोनों नी पाए के उकर से कहलक, एखन से फिर तोर में कहियो फोर ना लगोक; आउर अंजीर केर गाछ तुरते सुइख गेलक ?
\v 20    इ देइख के चेलामन आचरज करलयँ, आउर कहलयँ; इ अंजीर केर गाछ कइसन तुरते सुइख गेलक ?
\v 21    यीशु उमन के जबाब देलक कि तोहर से सच कहोना; अगर तोहरे विश्वास रखबा, आउर संदेह नी करबा; ना सिरिफ इ करबा, जे इ अंजीर केर गाछ से करल जाय हे; मगर अगर इ पहार से हों कहबा, कि उखाइड़ जा; आउर समुद्र में जाय पड़, तो इ होई जाई |
\v 22    आउर जे कोनों तोहरे प्रार्थना में विश्वास से माँगबा उ सउब तोहरे के मिली ||
\v 23    ऊ मंदिर में जाए के उपदेश करोत रेहे, कि महापुरोहितमन आउर आदमीमन केर मुखियामन उकर ठिन आए के उकर से पूछलयँ, तोंय इ काम कोन अधिकार से करिसला ? आउर तोके इ अधिकार के देई हे ?
\v 24    यीशु उमन के जबाब देलक, कि मोंय हों तोहरे से एक गोइठ पुछोना; अगर उके मोके बताबा, तो मोंय हों तोहरे के बतामूँ; कि इ काम कोन अधिकार से करोना |
\v 25    यूहन्ना केर बपतिस्मा कहाँ से रेहे ? स्वर्ग बाटे से या आदमी मन बाटे से रेहे ? तब उमन आपस में बकझक करेक लगलयँ, अगर हमरे कहोब स्वर्ग बाटे से, तो ऊ हमरे से कही, फिर तोहरे उकर विश्वास काले नी करला ?
\v 26    आउर अगर कहोब आदमीमन बाटे से तो हमरे के भीड़ कर डर आहे; काकि उमन यूहन्ना के भविष्यवक्ता जानेना |
\v 27    से उमन यीशु के जबाब देलयँ, कि हमरे नी जानिल; ओहो उमन से कहलक कि मोंय हों तोहरे के नी बताओन, कि इ काम कोन अधिकार से करोना |
\v 28    तोहरे का समझल ? केऊ आदमी केर दुई झन बेटा रहयँ; ऊ पहिला ठिन जाए के कहलक; हे बेटा, आइज दाख केर बारी में काम कर |
\v 29    ऊ जबाब देलक, मोंय नी जामूँ, मगर पाछे पस्ताय के गेलक |
\v 30    फिर दूसरा ठिन जाए के एइसनेहें कहलक, ऊ जबाब देलक, जी हाँ जाओना, मगर नी गेलक |
\v 31    इ दुयो झन में से केहर आबा केर इच्छा के पूरा करलक, उमन कहलयँ, पहिला गो: यीशु उमन से कहलक, मोंय तोहरे से सच कहोना, कि माल गुजारी लेवाइयामन आउर वेश्या तोहरे से पहिले परमेश्वर केर राइज में प्रवेश करबयँ  |
\v 32    काकि यूहन्ना धर्म केर डहर से तोहर ठिन आलक, आउर तोहरे उकर विश्वास नी करला: मगर माल गुजारी लेवाइयामन आउर वेश्यामन उकर विश्वास करलयँ : आउर तोहरे इ देइख के पाछे हों नी पस्ताला कि उकर विश्वास काइर लेती ||
\v 33    एक आउर नमूना सुना : एक झन घर गोमके रेहे, जे अंगूर केर बारी लगालक; आउर उकर चइरो बाटे बाड़ा बांधलक ; आउर उकर में रस केर कुंड खोदलक; आउर गुम्मट बनालक; आउर किसानमन के उकर ठेका देई के परदेश चाइल गेलक |
\v 34    जब फोर केर समय पासे आलक, तो ऊ अपन धांगरमन के उकर फोर लेजेक लागिन किसानमन ठिन भेजलक |
\v 35    मगर किसानमन उकर धांगरमन के धाइर के केखों पीटलयँ, आउर केखों माइर मोरालयँ; आउर केखों पाखना मारलयँ |
\v 36    फिर ऊ आउर धांगरमन के भेजलक, जे आगे सेबागरा रहयँ; आउर उमन ओहो मन से हों एइसनेहें करलयँ |
\v 37    आखरी में ऊ अपन बेटा के उमनक ठिन इ कइह के भेजलक, कि उमन मोर बेटा केर आदर करबयँ |
\v 38    मगर किसान मन बेटा के देइख के आपस में कहलयँ, इ तो वारिस हेके, आवा, उके माइर डालोब : आउर उकर बापऊती संपति लेई लेब |
\v 39    आउर उमन उके धारलयँ आउर अंगूर केर बारी से बाहरे निकलय के माइर मोरालयँ |
\v 40    इकर लागिन जब अंगूर केर बारी केर मालिक आवी, तो ऊ किसान मन संगे का करी ?
\v 41    उमन उकर से कहलयँ, ऊ उ बुरा आदमीमन के बुरा रीति से नाश करी; आउर अंगूर केर बारी केर ठेका आउर दूसरा किसानमन के देवी, जे समय में उके फोर देबयँ |
\v 42    यीशु उमन से कहलक, का तोहरे कहियो पवित्र शास्त्रमन में इ नी पढ़ला, कि जे पाखना के राज मिस्त्रीमन निकम्मा ठहराय रहयँ, ओहे कोना केर सिरा केर पाखना होई गेलक ?
\v 43    इ प्रभु केर बाटे से होलक, आउर हमर देखेक में अद्भुत आहे, इ लागिन मोंय तोहरे से कहोना, कि परमेश्वर केर राइज तोहर से लेई लेवल जाई; आउर एइसन जाइत के जे उकर फोर लानी, देवल जाई |
\v 44    जे इ पाखना ऊपरे गिरी, ऊ चकनाचूर होई जाई; आउर जेकर ऊपरे उ पाखना गिरी, उके पीस डाली |
\v 45    महापुरोहित आउर फरीसी उकर नमूनामन के सुइन के समइझ गेलयँ, कि ऊ हमर विषय में कहेला |
\v 46    आउर उमन उके धारेक चाहलयँ, मगर आदमीमन से डराय गेलयँ काकि उमन उके भविष्यवक्ता जनोत रहयँ ||
\c 22
\p \v 1   इके यीशु फिर उमन के नमूना में कहेक लगलक |
\v 2   स्वर्ग केर राइज ऊ राजा केर जइसन आहे, जे अपन बेटा केर बियाह करलक |
\v 3   आउर ऊ अपन धांगरमन के भेजलक, कि नेवताहारीमन के बियाह केर भोज में बुलाबयँ मगर उमन आवेक नी चाहलयँ |
\v 4   फिर ऊ आउर धांगरमन के इ कइह के भेजलक, कि नेवताहारीमन से कहा, देखा; मोंय भोज तैयार काइर चुइक हों, आउर मोर गारू आउर पोसल जानवर मोरल जाय हयँ : आउर सउब कुछ तैयार आहे; बियाह केर भोज में आवा |
\v 5   मगर उमन बेपरवाह काइर के चाइल देलयँ : केऊ अपन खेत में, केऊ अपन व्यापार में |
\v 6   आउर मन जे बाइच रहयँ, उकर धांगरमन के धाइर के उमनक बेइज्जत करलयँ आउर माइर डाललयँ |
\v 7   राजा खिसाय गेलक, आउर अपन सेना भेइज के ऊ हत्यारा मन के नाश करलक, आउर उमनक नगर के फूइक देलक |
\v 8   तब ऊ अपन धांगरमन से कहलक, बियाह केर भोज तैयार आहे, मगर नेवताहारी लाएक नी ठहरलयँ |
\v 9   इकर लागिन चौराहामन में जावा, आउर जेतना मन तोहरे के मिलबयँ, सउब के बियाह केर भोज में बुलाय लानबा |
\v 10    से उ धांगरमन सड़कमन में जाय के का बुरा, का भला, जेतना मिललयँ, सउब के जमा करलयँ; आउर बियाह केर घर नेवताहारीमन से भाइर गेलक |
\v 11    जब राजा जेवनहारमन के देखेक लागिन भीतरे आलक; तो ऊ हूँवा एक आदमी के देखलक, जे बियाह केर लुगा नी पिंध रेहे |
\v 12    ऊ उकर से पूछलक, हे मित्र, तोंय बियाह केर लुगा पिन्धाल बिना हिंया काले आए गेले ?
\v 13    तलेक राजा धांगरमन से कहलक, इकर हाथ पाँव बांइध के उके बाहरे अंधार में डाइल देवा, हूँवा कांदेक आउर दांत पीसेक होवी |
\v 14    काकि बुलाल मन तो ढेइर मगर चुनलमन थोरे अहयँ ||
\v 15    तब फरीसीमन जाए के आपस में विचार करलयँ, कि उके का लेखे गोइठमन में फंसाब |
\v 16    से उमन अपन चेलामन के हेरोदियामन संगे उकर ठिन इ कइह के भेजलयँ, कि हे गुरु; हमरे जानिल कि तोंय सच्चा हेकिस, आउर परमेश्वर केर डहर सच्चाई से सिखाइसला; आउर केकरो परवाह नी करिस, काकि तोंय आदमीमन केर मुँह देइख के बात नी करिस |
\v 17    इ लागिन हमरे के बताव तोंय का बुझिसला ? कैसर के मालगुजारी देवेक उचित आहे कि निहीं |
\v 18    यीशु उमनक दुष्टता के जाइन के कहलक, हे कपटी मन ; मोके काले परखल ?
\v 19    मालगुजारी केर सिक्का मोके दिखावा : तब उमन उकर ठिन एक दीनार लेई आलयँ |
\v 20    ऊ उमन से पूछ्लक, इ मूर्ति आउर नाँव केकर हेके ?
\v 21    उमन उकर से कहलयँ, कैसर केर; तब ऊ उमन से कहलक; जे कैसर केर हेके, उ कैसर के; आउर जे परमेश्वर केर हेके, उ परमेश्वर के देवा |
\v 22    इ सुइन के उमन ताजुब करलयँ, आउर उके छोइड़ के चाइल गेलयँ |
\v 23    ओहे दिन सदूकी जे कहेन कि मोरलमन केर जी उठन हय हें निहीं, उकर ठिन आलयँ, आउर उकर से पूछलयँ |
\v 24    कि हे गुरु; मूसा कइह रेहे, कि अगर केऊ बिना संतान केर मोइर जाई, तो उकर भाई उकर के बियाह काइर के अपन भाई केर लागिन वंश उत्पन्न करोक |
\v 25    अब हमर हिंयाँ सात भाई रहयँ; पहिला बियाह काइर के चाइल गेलक; आउर अपन छाउवा नी होवेक केर कारण अपन पत्नी के अपन भाई लागिन छोइड़ देलक |
\v 26    एहे लेखे दूसर आउर तीसरा हों करलयँ; आउर सातों झन तक एहे होलक  |
\v 27    सउब केर पाछे ऊ जनाना हों मोइर गेलक |
\v 28    से जी उठी होले, ऊ सातों झन में से केकर पत्नी होवी ? काकि ऊ सउब केर पत्नी होई चुइक रेहे |
\v 29    यीशु उमन के जबाब देलक, कि तोहरे पवित्र शास्त्र आउर परमेश्वर केर सामर्थ के नी जानल; इ लागिन भूल में पइड़ जाए हा |
\v 30    काकि उठेक केर बाद बियाह शादी नी होवी; मगर उमन स्वर्ग में परमेश्वर केर दूत मन लेखे होबयँ |
\v 31    मगर मोरलमन केर जी उठेक केर बिषय में का तोहरे इ वचन नी पढ़ला, जे परमेश्वर तोहरे से कहलक |
\v 32    कि मोंय इब्राहीम केर परमेश्वर, आउर इसहाक केर परमेश्वर आउर याकूब केर परमेश्वर हेकों ? ऊ तो मोरल मन केर निहीं, मगर जीवते मन केर परमेश्वर हेके |
\v 33    इ सुइन के आदमी मन उकर उपदेश से ताजुब होलयँ ||
\v 34    जब फरीसीमन सुनलयँ, कि ऊ सदूकीमन केर मुँह बंद काइर देलक; तो उमन जमा होलयँ |
\v 35    आउर उमन में से एक व्यवस्थापक परखेक लागिन, उकर से पूछलक |
\v 36    हे गुरु; व्यवस्था में कोन आज्ञा बोड़ आहे ?
\v 37    ऊ उकर से कहलक, तोंय परमेश्वर अपन प्रभु से अपन सउब मन आउर अपन सउब जीउ आउर अपन सउब बुद्धि केर संगे प्रेम रख |
\v 38    बोड़ आउर मुध आज्ञा तो एहे हेके |
\v 39    आउर ओहे लेखे इ दूसरा हों आहे, कि तोंय अपन पड़ोसी से अपन जइसन प्रेम रख |
\v 40    इ हें दूई आज्ञामन सउब व्यवस्था आउर भविष्यवक्तामन केर आधार हेके ||
\v 41    जब फरीसी जमा होलयँ, तो यीशु उमन से पूछलक |
\v 42    कि मसीह केर विषय में तोहरे का समझल ? ऊ केकर संतान हेके ? उमन उकर से कहलयँ, दाऊद केर |
\v 43    ऊ उमन से पूछलक, तो दाऊद आत्मा में होई के उके प्रभु काले कहेला ?
\v 44    कि प्रभु, मोर प्रभु से कहलक; मोर दाहिने बाइठ, जब तक कि मोंय तोर बैरी मन के तोर पाँव केर हेंठे नी काइर देमूँ |
\v 45    भला, जब दाऊ द उके प्रभु कहेला, तो ऊ उकर बेटा कइसन ठहरलक ?
\v 46    उकर जबाब में केऊ हों एक बात नी काइह सकलयँ; मगर उ दिन से केखों फिर उकर से कोनों पूछेक केर साहस नी होलक ||
\c 23
\p \v 1   तब यीशु भीड़ में से आउर अपन चेला मन से कहलक |
\v 2   पंडित आउर फरीसी मूसा केर गद्दी ऊपरे बाइठ हयँ |
\v 3   इकर उमन तोहरे से जे कुछ कहबयँ उके करबा, आउर मानबा; मगर उमन कर जइसन काम ना करबा; काकि उमन कहेना मगर करेना निहीं |
\v 4   उमन एक एइसन भारी बोझ के जेके उठायक कठिन आहे, बांइध के उके आदमीमन केर कंधा ऊपरे रखेना; मगर खुद उके अपन ऊँगली से हों सरकाएक नी चाहेन |
\v 5   उमन अपन स उब काम आदमीमन के दिखायक लागिन करेना: उमन अपन ताबीजमन के चौड़ा करेन, आउर अपन लुगा मन केर कोर के बढ़ाएना |
\v 6   भोजमन में मुध-मुध ठाँवमन आउर सभा में मुध-मुध पीढ़ा |  
\v 7   आउर बाजारमन में जोहार आउर आदमी में रब्बी कहाएक उमन के पतियासी लगेला |
\v 8   मगर तोहरे रब्बी ना कहाबा; काकि तोहर एक हे गुरु आहे: आउर तोहरे सउब भाई हेका |
\v 9   आउर दुनिया में केखों अपन आबा ना कहबा, काकि तोहर एक हें आबा आहे, जे स्वर्ग में आहे |
\v 10    आउर मालिक हों ना कहाबा, काकि तोहर एक हे मालिक आहे, मतलब मसीह |
\v 11    जे तोहर में बोड़ हेके, ऊ तोहर सेवक बनोक |
\v 12    जे केऊ खुद के बोड़ बनाई, उके छोट करल जाई: आउर जे केऊ अपन के छोट बनाई, उके बोड़ करल जाई ||
\v 13    हे कंजूस पंडितमन आउर फरीसीमन तोहर ऊपरे हाय ! तोहरे आदमीमन केर विरोध में स्वर्ग केर राइज केर दुरा बंद कराला,
\v 14    ना तो खुद हें उकर में ढूकाला आउर ना उकर में ढूकेक वाला मन के ढूकेक देवाला ||
\v 15    हे कपटी पंडितमन फरीसीमन तोहर ऊपरे हाय ! तोहरे एक आदमी के अपन मत में लानेक लागिन समूचा पानी आउर धरती में घूमाला, आउर जब ऊ मत में आए जाएला, तो उके अपन से दूना नारकीय बनाए देवाला ||
\v 16    हे अंधरा अगुवा मन, तोहर ऊपरे हाय, जे कहाला कि अगर केऊ मंदिर केर किरिया खाई तो कुछ निहीं, मगर अगर केऊ मंदिर केर सोना केर सौगंध खाई तो उकर से बांइध जाई |
\v 17    हे मुरखमन, आउर अंधरामन, केहर बोड़ हेके, सोना या उ मंदिर जेकर से सोना पवित्र होवेला ?
\v 18    फिर कहाला कि अगर केऊ बेदी केर किरिया खाई तो कुछ निहीं, मगर जे भेंट उकर ऊपरे आहे, अगर केऊ उकर किरिया खाई तो बांइध जाई |
\v 19    हे अंधरामन, के बोड़ हेके, भेंट या बेदी : जेकर से भेंट पवित्र होवेल ?
\v 20    इ लागिन जे बेदी केर किरिया खाएल, ऊ उकर आउर जे कोनों उकर ऊपरे आहे, उकर हों किरिया खाएला |
\v 21    आउर जे मंदिर केर किरिया खाएला, ऊ उकर आउर उकर में रहेक वाला कर हों किरिया खाएला |
\v 22    आउर जे स्वर्ग केर किरिया खाएला, ऊ परमेश्वर केर सिंहासन केर आउर उकर ऊपरे बइठेकवाला केर हों किरिया खाएला ||
\v 23    हे कपटी पंडितमन, आउर फरीसीमन, तोहर ऊपरे हाय, तोहर पुदीना आउर सौंफ आउर जीरा केर  दसवां हिस्सा देवाला, मगर तोहरे व्यवस्था केर गंभीर गोइठमन के मतलब न्याय, आउर दया, आउर विश्वास के छोइड़ देई हा; चाही रेहे कि इमन के हों करते रहता, आउर ओहोमन के हों ना छोड़ता |
\v 24    हे अंधरा अगुवामन, तोहरे मच्छर के तो छाइन डलाला, मगर ऊँट के लील जवाला |
\v 25    हे कपटी पंडितमन, आउर फरीसीमन, तोहर ऊपरे हाय, तोहरे कटोरा आउर थारिया के ऊपरे-ऊपरे से तो मांजाला मगर उमन भीतरे अंधेर बेदबइया से भरल आहे |
\v 26    हे अंधरा फरीसी, पहले कटोरी आउर थारिया के भीतरे से मांज कि उ बाहरे से हों सफा होओक ||
\v 27    हे कपटी पंडितमन, आउर फरीसीमन, तोहर ऊपरे हाय; तोहरे चूना फिरल कब्रमन केर जइसन अहा जे ऊपरे से तो सुन्दर दिखाई देवेला, मगर भीतरे मुरदा मन केर हड्डी मन आउर सउब रकम केर माइला मन से भरल आहे |
\v 28    एहे लेखे से तोहरे हों ऊपरे से आदमीमन के धर्मी दिखाई देवाला, मगर भीतरे कपट आउर अधर्म से भरल अहा ||
\v 29    हे कपटी पंडितमन, आउर फरीसीमन, तोहर ऊपरे हाय; तोहरे भविष्यवक्तामन केर कब्रमन के सांवरावल आउर धर्मीमन केर कब्र बनावल |
\v 30    आउर कहाला, कि अगर हमरे अपन बाप-दादामन केर दिन में होती तो भविष्यवक्तामन केर हत्या में उमनक साझादार नी होती |
\v 31    इकर से तो तोहरे अपन ऊपरे खुद हें गवाही देवाला, कि तोहरे भविष्यवक्तामन के मोराएक वाला मन केर सन्तान हेका |
\v 32    से तोहरे अपन बाप-दादा मन केर पाप केर गगरी भाइर देवा |
\v 33    हे साँपमन, हे करैतमन केर छाउवामन, तोहरे नरक केर दंड से कइसन बचबा ?
\v 34    इ लागिन देखा, मोंय तोहरे ठिन भविष्यवक्तामन, आउर ज्ञानीमन आउर पंडितमन के भेजोत हों; आउर तोहरे उमन में से केतना के माइर डालबा, आउर क्रूस ऊपरे चढ़ाबा ; आउर केतना मन के अपन सभा मन में कोड़रा मारबा, आउर एक नगर से दूसर नगर में कुदाते घूमाबा | 
\v 35    जेकर से धर्मी हाबील से लेई के बिरिक्याह केर बेटा जकरयाह तक, जेके तोहरे मंदिर आउर बेदी केर माझे में मोराए देई रहा, जेतना धर्मीमन केर लोहू पृथ्वी ऊपरे बोहाल जाए हे, ऊ सउब तोहर मुड़ ऊपरे पड़ी |
\v 36    मोंय तोहर से सच कहोना, इ सउब गोइठ मन इ समय केर आदमीमन ऊपरे आए पड़ी |
\v 37    हे यरूशलेम, हे यरूशलेम; तोंय जे भविष्यवक्तामन के माइर डालिसला, आउर जे तोर ठिन भेजल गेलयँ, उमन के पाखना मारिसला, केतना हें बार मोंय चाहलों कि जइसन मुर्गी अपन छाउवामन के अपन पांइख केर हेंठे जमा करेला, तइसनेहें मोंय हों तोर छाउवा मन के जमा काइर लेमूँ, मगर तोंय नी चाहले |
\v 38    देखा, तोहर घर तोहर लागिन उजड़ाल छोड़ाल जाएला |   
\v 39    काकि मोंय तोहर से कहोना कि अब से जब तक तोहरे नी कहबा, कि धन्य हेके ऊ, जे प्रभु केर नाँव से आवेला, तब तक तोहरे मोके फिर कहियो नी देखबा ||
\c 24
\p \v 1   जब यीशु मंदिर से निकइल के जात रेहे, तो उकर चेला मन उके मंदिर केर रचना दिखाएक लागिन उकर ठिन आलयँ |
\v 2   ऊ उमन से कहलक, का तोहरे इ सउब नी देखल ? मोंय तोहरे के सच कहोना, हिंयाँ पाखना ऊपरे, पाखना हों नी छूटी, जे धंसाल नी जाई ||
\v 3   आउर जब ऊ जैतून पहार ऊपरे बाइठ रेहे, तो चेला मन अलगे उकर ठिन आए के कहलयँ, हमर से कह कि ई गोइठमन कहिया होवी ?
\v 4   यीशु उमन के जबाब देलक, सावधान रहा, केऊ तोहरे के ना भरमाएक पारोक |
\v 5   काकि ढेइरमन एइसन होबयँ जे मोर नाँव से आए के कहबयँ, कि मोंय मसीह हेकों :आउर ढेइरमन के भरमाबयँ |
\v 6   तोहरे लड़ाईमन आउर लड़ाईमन केर बखाइन सुनबा; देखा घबड़ाय ना जावा काकि इमनक होवेक जरुरी आहे, मगर उ बेरा अन्त नी होवी |
\v 7   काकि जाइत ऊपरे जाइत, आउर राइज ऊपरे राइज चढ़ाई करी, आउर जगह-जगह अकाल पड़ी, आउर भूकंप होवी |
\v 8   इ सउब गोइठमन से दुःख मन केर शुरुवात होवी |
\v 9   तब उमन दुःख देवेक लागिन तोहरे के धरुवाबयँ, आउर तोहरे के माइर डालबयँ आउर मोर नाँव केर कारण सउब जाइत मन केर आदमी तोहरे से बैर रखबयँ |
\v 10    तब ढेइर मन ठोकर खाबयँ, आउर एक दूसर के धरुवाबयँ आउर एक दूसर से बैर रखबयँ |
\v 11    आउर बहुत से झूठा भविष्यवक्ता उठ ठड़ाबयँ, आउर ढेइरमन के भरमाबयँ |
\v 12    आउर अधर्म केर बढ़ेक से ढेइरमन केर प्रेम ठंडा होई जाई |
\v 13    मगर जे अंत तक धीरज धाइर रही, ओहे केर उद्धार होवी |
\v 14    आउर राइज केर सुसमाचार समूचा दुनिया में प्रचार करल जाई, कि सउब जाइत मन ऊपरे गवाही होओक, तब अंत आए जाई ||
\v 15    से जब तोहरे उ उजड़ाएक वाला घिनघिनाचींज के जेकर चर्चा दानिय्येल भविष्यवक्ता केर द्वारा होई रेहे, पवित्र ठाँव में ठड़ाल देखा, (जे पढ़ी, ऊ समझोक) |
\v 16    तब जे यहूदिया में होबयँ उमन पहार ऊपरे भाइग जाओक |
\v 17    जेमन छाइन ऊपरे होबयँ, ऊ अपन घर में से सामान लेजेक ले न उतरोक |
\v 18    आउर जे खेत में होवी, ऊ अपन लुगा लेजेक ले पीछे ना घुरोक |
\v 19    उ दिन मन में जे गर्भवती आउर दूध पिलाते होबयँ, उमन लागिन हाय,हाय |
\v 20    आउर प्रार्थना करत रहबा : कि तोहरे के जाड़ा में चाहे आराम केर दिन भागेक नी पड़ी |
\v 21    काकि उ समय एइसन भारी दुःख होवी, जइसन दुनिया केर शुरू से ना अब तक होई हे, आउर ना कहियो होवी |
\v 22    आउर अगर ऊ दिन मन घटाल नी जातक, तो कोनों जीउ नी बचतयँ; मगर चुनलमन केर कारण उ दिन घटाल जाई |
\v 23    उ समय अगर केऊ तोहरे से कही, कि देखा, मसीह हिंयाँ आहे ! चाहे हूँवा आहे तो विश्वास ना करबा ||
\v 24    काकि झूठा मसीह आउर झूठा भविष्यवक्ता उठ ठड़ाबयँ; आउर बड़का चिन्हा, आउर आचरज काम दिखाबयँ, कि अगर होई सकी तो चुनल मन के हों भरमाए देबयँ |
\v 25    देखा, मोय पहिले से तोहरे से इ सउब कोनों कइह देई हों |
\v 26    इ लागिन अगर उमन तोहरे से कहबयँ, देखा,ऊ जंगल में आहे, तो बाहरे ना निकइल जावा ; देखा ऊ कोठरी में आहे, तो विश्वास ना करबा |
\v 27    काकि ज इसन बिजली पूरब से निकइल के पश्चिम तक चमकोत जाएला, तइसनेहें आदमी केर बेटा केर हों आवेक होवी |
\v 28    जहाँ लाश होवी, हूँवा गिद्ध जमा होबयँ ||
\v 29    उ दिन भाइर केर दुःख केर पाछे तुरते बेइर अंधरिया होई जाई, आउर चाँद केर इंजोत जात रही, आउर तइरगन आकाश से गिर पड़बयँ आउर आकाश केर शक्ति हिलाय जाई |
\v 30    तब आदमी केर बेटा केर चिन्हा आकाश में दिखाई देवी, आउर तब पृथ्वी केर सउब कुल केर आदमी मन छाती पीटबयँ; आउर आदमी केर बेटा के बड़का सामर्थ आउर ऐश्वर्य केर संगे आकाश केर बादरी में आते देखबयँ |
\v 31    आउर ऊ तुरही केर बड़का शब्द केर संगे, अपन दूत मन के भेजी, आउर उमन आकाश केर इ छोर से उ छोर तक, चइरो दिशा से उकर चुनल मन के जमा करबयँ  ||
\v 32    अंजीर केर गाछ से इ नमूना सिखा : जब उकर डाइर नरम होई जाएल आउर पत्ताई निकलेक लगेला, तो तोहरे जाइन लेवाला, कि गर्मी समय पासे आहे |
\v 33    एहे लेखे से जब तोहरे इ सउब गोइठ मन के देखबा, तो जाइन लेवा, कि ऊ पासे आहे, वरन दुरा हें में आहे |
\v 34    मोंय तोहरे से सच कहोना, कि जब तक इ सउब गोइठमन पूरा नी होई लेई, तब तक एक पीढ़ी जाते नी रही |
\v 35    आकाश आउर पृथ्वी टाइल जाई, मगर मोर गोइठ मन कहियो नी टली |
\v 36    आउर उ दिन आउर उ बेरा केर विषय में केऊ नी जानेल; न स्वर्ग केर दूत, आउर न बेटा, मगर एकला आबा |
\v 37    जइसन नूह केर दिन रेहे, तइसनेहें आदमी केर बेटा केर आवेक हों होवी |
\v 38    काकि जइसन जल-प्रलय से पहिले केर दिन मन में, जे दिन तक नूह जहाज ऊपरे नी चढ़लक, उ दिन तक आदमीमन खात-पीयत रहयँ, आउर उमन में बियाह शादी होवत रेहे |
\v 39    आउर जब तक जल-प्रलय आए के उ सउब के बोहाय नी लेई गेलक, तब तक उमन के कोनोंवे पता नी पड़लक; तइसनेहें आदमी केर बेटा केर आवेक हों होवी |
\v 40    उ बेरा दूई झन खेत में होबयँ, एक के लेई लेवल जाई आउर दूसरा के छोइड़ देवल जाई |
\v 41    दुई झन जनाना जांता पीसते रहबयँ, एक के लेई लेवल जाई, आउर दूसरा के छोइड़ देवल जाई |
\v 42    इ लागिन जागते रहा, काकि तोहरे नी जानल कि तोहर प्रभु केर दिन आवी |
\v 43    मगर इ जाइन लेवा कि अगर घर केर मालिक जानतक  कि चोर कोन पहार आवी, तो जागते रहतक; आउर अपन घर में सेंध लगाएक नी देतक |
\v 44    इ लागिन तोहरे हों तैयार रहा, काकि जे समय केर विषय में तोहरे सोचल हें निहीं, ओहे समय आदमी केर बेटा आए जाई |
\v 45    से ऊ विश्वास लाएक आउर बुध्दिमान दास केहर हेके, जेके मालिक अपन नौकर चाकरमन ऊपरे सरदार ठहरालक, कि समय में उमन के खाएक देओक ?
\v 46    धन्य आहे, उ दास,जेके उकर मालिक आए के ए इसनेहें करते पावी |
\v 47    मोंय तोहरे से सच कहोना; ऊ उके अपन समूचा संपति ऊपरे सरदार ठहराई |
\v 48    अगर ऊ दुष्ट दास सोचेक लगी, कि मोर मालिक केर आवेक में देरी आहे |
\v 49    आउर अपन संगी दास मन के पीटेकलगी, आउर पियक्कड़ मन केर संगे खाए-पीयी |
\v 50    तो ऊ दास केर मालिक एइसन दिन आवी, जब ऊ उकर डहर नी जोहेल |
\v 51     आउर एइसन बेरा कि ऊ नी जानेल, आउर उके भारी दुःख देई के, उकर भाग कपटीमन केर संगे ठहराई :हूँवा कांदेक आउर दांत पिसेक होवी ||
\c 25
\p \v 1   तब स्वर्ग केर राइज उ दस कुंवारीमन केर जइसन होवी जे अपन मशालमन लेई के दूल्हा से भेंट करेक ले निकलयँ |
\v 2   उमन में पाँच निर्बुद्धिया आउर पाँच झन समझदार रहयँ |
\v 3   निर्बुद्धियामन अपन मशालमन के तो लेलयँ, मगर अपन संगे तेल नी लेलयँ |
\v 4   मगर समझदार मन अपन मशाल केर संगे अपन कुप्पी में तेल हों भाइर लेलयँ |
\v 5   जब दूल्हा केर आवेक में देरी होलक, तो उमन स उब ऊँघेक लगलयँ, आउर सुइत गेलयँ |
\v 6   आधी राइत के धूम मचलक, कि देखा, दूल्हा आवोत हे, उकर से भेंट करेक लागिन चला |
\v 7   तब उमन सउब कुंवारी मन उइठ के अपन मशाल मन के ठिक करेक लगलयँ |
\v 8   आउर निर्बुद्धियामन समझदार मन से कहलयँ, अपन तेल में से थोरेसन हमरे के हों देवा, काकि हमर मशालमन बुइझ जात हे |
\v 9   मगर समझदार मन जबाब देलयँ कि शायद हमर आउर तोहर लागिन पूरा नी होवी; भला तो इ हेके, कि तोहरे बेचेकवालामन ठिन जाए के अपन लागिन कीन लेई लेवा |
\v 10    जब उमन किनेक ले जात रहयँ, तो दूल्हा आए पोहोंचलक, आउर जे तैयार रहयँ, उमन उकर संगे बियाह केर घर में चाइल गेलयँ आउर दुरा बंद करल गेलक |
\v 11    इकर पाछे उमन दूसर कुँवारी मन हों आए के कहेक लगलयँ, हे मालिक, हे मालिक, हमर लागिन दुरा के खोइल देवा |
\v 12    ऊ जबाब देलक, कि मोंय तोहरे से सच कहोत हों, मोंय तोहरे के नी जानोन |
\v 13    इ लागिन जागते रहा, काकि तोहरे ना उ दिन के जनाला, ना उ बेरा के ||
\v 14    काकि इ ऊ आदमी केर जइसन दशा हेके जे परदेश ले जाएक बेरा अपन धांगरमन के बुलाय के, अपन संपति उमन के सोंइप देलक |
\v 15    ऊ एक झन के पाँच तोला, दूसर के दूई, आउर तीसर के एक ; मतलब हरेक झन के उकर सामर्थ केर मोताबिक देलक, आउर तब परदेश चाइल गेलक |
\v 16    तब जेके पाँच तोला मिल रेहे, ऊ तुरते जाए के उमन से लेन-देन करलक, आउर पाँच तोला आउर कमालक |
\v 17    एहे लेखे से जेके दूई मिल रेहे, ओहो दूई आउर कमालक |
\v 18    मगर जेके एक मिल रेहे, ऊ जाए के माटी खोदलक, आउर अपन मालिक केर रुपया छिपाय देलक |
\v 19    ढेइर दिन केर पाछे उ धांगरमन केर मालिक आए के उमन से हिसाब लेवेक लगलक |
\v 20    जेके पाँच तोला मिल रेहे, ऊ पाँच तोला आउर लाइन के कहलक; हे मालिक, तोंय मोके पाँच तोला देई रेहिस, देख, मोंय पाँच तोला आउर कमाय हों |
\v 21    उकर मालिक उकर से कहलक, धन्य हे बेस आउर विश्वास लाएक दास, तोंय थोरेक में विश्वास लाएक रहले; मोंय तोके ढेर चींज मन केर अधिकारी बनामूँ अपन मालिक केर खुशी में भागीदार हों |
\v 22    आउर जेके दूई तोला मिल रेहे, ओहो आए के कहलक; हे मालिक, तोंय मोके दूई तोला देई रेहिस, देख, मोंय दूई तोला आउर कमालों |
\v 23    उकर मालिक उकर से कहलक, धन्य हे बेस आउर विश्वास लाएक धांगर, तोंय थोरे में विश्वास लाएक रहले, मोंय तोके ढेइर चींजमन केर अधिकारी बनामूँ अपन मालिक केर खुशी में सहभागी हो |
\v 24    तब जेके एक तोला मिल रेहे, ऊ आए के कहलक : हे मालिक, मोंय तोके जानोत रहों, तोंय सकत आदमी हेकिस : तोंय जहाँ कहीं नी बुनिस हूँवा कटिसला, आउर जहाँ नी छींटिस हूँवा से जमा करिसला |
\v 25    से ले मोंय डराय गेलों आउर जाए के तोर तोला माटी में छिपाय देलों; देख, जे तोर हेके, उ इ हेके |
\v 26    उकर मालिक उके जबाब देलक, कि हे दुष्ट आउर आलसी दास; जब इ तोंय जानोत रेहिस, जहाँ मोंय नी बुनोना हूँवा से काटोना; आउर जहाँ मोंय नी छींटोन हूँवा से जमा करोना |
\v 27    तो तोके चाही रेहे, कि मोर रुपया महाजन के देई देते, तब मोंय आए के अपन धन शुद्ध समेत लेई लेतों |
\v 28    इ लागिन उ तोला उकर से लेई लेवा, आउर जेकर ठिन दस तोला आहे, उके देई देवा |
\v 29    काकि जे केकरो ठिन आहे, उके आउर देवल जाई; आउर उकर ठिन ढेइर होई जाई : मगर जेकर ठिन नखें, उकर से उ हों जे उकर ठिन आहे, लेई लेवल जाई |
\v 30    आउर इ निकम्मा धांगर के बाहरे केर अंधार में डाइल देवा, जहाँ कांदेक आउर दांत पीसेक होवी ||
\v 31    जब आदमी केर बेटा अपन महिमा में आवी, आउर सउब स्वर्गदूत उकर संगे आबयँ तो ऊ अपन महिमा से सिंहासन में बइठल होवी |
\v 32    आउर सउब जाइतमन के उकर सामने जमा करल जाई; आउर जइसन चरवाहा भेड़मन के छागरीमन से अलग काइर देवेला, तइसनेहें ऊ उमन के एक दूसर से अलग करी |
\v 33     आउर ऊ भेड़ मन के अपन दाहिना बाटे आउर छागरीमन के लेंगा बाटे ठड़ुवाई |
\v 34    तब राजा अपन दहिना बाटे वाला मन से कही; हे मोर आबा केर धन्य आदमीमन, आवा, उ राइज केर अधिकारी होई जावा, जे दुनिया केर शुरू से तोहर लागिन तैयार करल आहे |
\v 35    काकि मोंय भूखल रहों, आउर तोहरे मोके खाएक ले देला; मोंय पियासा रहों, आउर तोहरे मोके पानी पियाला, मोंय परदेशी रहों, तोहरे मोके अपन घर में ठहराला |
\v 36    मोंय नंगा रहों, तोहरे मोके लुगा पिंधाला; मोंय बीमार रहों, तो मोर सुधि लेला, मोंय जेहेल घर में रहों, तोहरे मोर से मिलेक आला |
\v 37    तब धर्मी उके जबाब देबयँ कि हे प्रभु, हमरे कब तोके भूखा देखली आउर खियाली ? या पियासा देखली, आउर पियाली ?
\v 38    हमरे कब तोके परदेशी देखली आउर अपन घर में ठहराली या नंगा देखली, आउर लुगा पिंधाली ?
\v 39    हमरे कब तोके बीमार चाहे जेहेल घर में देखली आउर तोर से मिलेक आली ?
\v 40    तब राजा उमन के जबाब देवी, मोंय तोहरे से सच कहोना, कि तोहरे जे मोर ई छोट से छोट भाई मन में से केऊ एक केर संगे करला, उ मोर हें से करला |
\v 41    तब ऊ लेंगा बाटे वालामन से कही, हे सरपाल आदमीमन, मोर सामने से उ अनंत आइग में चाइल जावा, जे शैतान आउर उकर दूतमन लागिन तैयार करल जाए हे |
\v 42    काकि मोंय भूखल रहों, आउर तोहरे मोके खाएक ले नी देला, मोंय पियासा रहों, आउर तोहरे मोके पानी नी पियाला |
\v 43    मोंय परदेशी रहों, आउर तोहरे मोके अपन घर में नी ठहराला; मोंय नंगा रहों, आउर तोहरे मोके लुगा नी पिंधाला; बीमार आउर जेहेल घर में रहों, आउर तोहरे मोर सुधि नी लेला |
\v 44    तब उमन जबाब देलयँ, कि हे गुरु, हमरे तोके कब भूखल या पियासा, या परदेशी,या नंगा,या बीमार, या जेहेलघर में देखली, आउर तोर सेवा टहल नी करली ?
\v 45    तब ऊ उमन के जबाब देवी, मोंय तोहर से सच कहोना कि तोहरे जे इ छोट से छोटमन में से केऊ एक झन केर संगे नी करला, उ मोर संगे हों नी करला |
\v 46    आउर इ अनंत दंड भोगबयँ आउर धर्मी अनंत जीवन में ढूँकबयँ |
\c 26
\p \v 1   जब यीशु सउब गोइठ मन कइह चुकलक, तो अपन चेला मन से कहेक लगलक |
\v 2   तोहरे जनाला, कि दूई दिन केर बाद पास्का केर परब होवी; आउर आदमी केर बेटा क्रूस ऊपरे चढ़ाल जाएक लागिन धरुवाय जाई |
\v 3   तब महापुरोहित आउर प्रजा केर मुखियामन काइफा नाँव महापुरोहित केर आंगन में जमा होलयँ |
\v 4   आउर आपस में सलाह करेक लगलयँ कि यीशु के चाल-बाजी से धरुवाय के माइर डालोब |
\v 5   मगर उमन कहोत रहयँ, कि परब केर समय निहीं; कहीं एइसन न होओक कि आदमीमन में बलवा माइच जाई ||
\v 6   जब यीशु बैतनिय्याह में शमौन कोढ़ी केर घर में रेहे |
\v 7   तो एक जनाना संगमरमर केर बासन में दामी इत्र लेई के उकर ठिन आलक, आउर जब ऊ खाएक ले बाइठ रेहे, तो उकर मुड़ ऊपरे रुइक देलक |
\v 8   इ देइख के, उकर चेलामन रिसियालयँ आउर कहेक लगलयँ, इकर काले नाश करल गेलक ?
\v 9   इके तो बेस दाम में बेइच के कंगालमन के बांटल जाए सकोत रेहे |
\v 10    इ जाइन के यीशु उमन से कहलक, जनाना के काले सताला ? ऊ मोर संगे भलाई काइर हे |
\v 11    कंगाल तोहर संगे सउब खन रहेना, मगर मोंय तोहर संगे सउब खन नी रहमूँ |
\v 12    ऊ मोर गतर में जे इ इत्र रुइक हे, ऊ मोर गड़ाय जाएक लागिन काइर हे |
\v 13    मोंय तोहर से सच कहोना, कि गोटा दुनिया में जहाँ कहीं इ सुसमाचार प्रचार करल जाई, हूँवा उकर इ काम केर बखाइन हों उकर याइद में करल जाई ||
\v 14    तब यहूदा इस्करियोती नाँव केर बारह चेला मन में से महापुरोहित ठिन आए के कहलक,
\v 15    अगर मोंय उके तोहर हाथ में धरुवाय देमूँ, तो मोके का देबा ? उमन उके तीस चाँदी केर सिक्का तोइल के देई देलयँ |
\v 16    आउर ऊ ओहे समय से उके धारुवाएक केर मौका ढूंढ़ेक लगलक ||
\v 17     बे खमीर रोटी केर परब केर पहिले दिन, चेलामन यीशु ठिन आए के पूछेक लगलयँ; तोंय कहाँ चाहिसला कि हमरे तोर लागिन पास्का खाएक केर तैयारी करोब ?
\v 18    ऊ कहलक, नगर में फलना केर ठिन जाए के उकर से कहबा, कि गुरु कहेला, कि मोर समय पासे आहे, मोंय अपन चेलामन केर संगे तोर हिंया परब मनामूँ |
\v 19    से चेलामन यीशु केर हुकूम मानलयँ, आउर पास्का तैयार करलयँ |
\v 20    जब साँझ होलक, तो ऊ बारहों झन केर संगे खाएक लागिन बइठलक |
\v 21    जब उमन खात रहयँ, तो ऊ कहलक, मोंय तोर से सच कहोना, कि तोहर में से एक झन मोके धरुवाई |
\v 22    इ ले उमन ढेइर उदास होलयँ, आउर हरेक झन उकर से पूछेक लगलयँ, हे गुरु का ऊ मोंय हेकों ?
\v 23    ऊ जबाब देलक, कि जे मोर संगे थारिया में खात हे, ओहे मोके धरुवाई |
\v 24    आदमी केर बेटा तो जइसन उकर विषय में लिखल आहे; मगर ऊ आदमी लागिन शोक हेके जेकर द्वारा आदमी केर बेटा धरुवाल जाएला : अगर ऊ आदमी केर जनम नी होतक, तो उकर लागिन भला होतक |
\v 25    तब उकर धरुवाएक वाला यहूदा कहलक कि हे रब्बी, का ऊ मोंय हेकों ?
\v 26    ऊ उकर से कहलक, तोंय कइह चुकले : जेखन उमन खात रहयँ, तो यीशु रोटी लेलक, आउर आशीष माइंग के तोड़लक, आउर चेलामन के देई के कहलक, लेवा, खावा; इ मोर गतर हेके |
\v 27    फिर ऊ कटोरी लेई के, धन्यवाद करलक, आउर उमन के देई के कहलक, तोहरे सउब इकर में से पीया |
\v 28    काकि इ वाचा केर मोर लोहू हेके, जे ढेइर मन लागिन पाप मन केर क्षमा केर लागिन बोहाल जाएला |
\v 29    मोंय तोहरे से कहोना, कि दाख केर इ रस उ दिन तक कहियो नी पीमूँ, जब तक तोहर संगे अपन आबा केर राइज में नवां नी पीमूँ ||
\v 30    फिर उमन भजन गाए के जैतून पहार ऊपरे गेलयँ |
\v 31    तब यीशु उमन से कहलक; तोहरे सउब आइज हें राइत मोर विषय में दुःख उठाबा ; काकि लिखल आहे, कि मोंय चरवाहा के मारमूँ ; आउर झुंड केर भेड़ा मन तित्तर-बित्तर होई जाबयँ |
\v 32    मगर मोंय अपन जी उठेक केर पाछे तोहर से पहिले गलील ले जामूँ |
\v 33    इ ले पतरस उकर से कहलक, अगर सउब तोर विषय में ठोकर खाओक तो खाओक, मगर मोंय कहियो ठोकर नी खामूँ |
\v 34    यीशु उकर से कहलक, मोंय सच कहोना कि आइज राइत के मुरगा केर बांग देवेक से पहिले, तोंय तीन बार मोर से मूकइर जाबे |
\v 35    पतरस उकर से कहलक, अगर मोके तोर संगे मोरेक हों होवी, तेउले मोंय तोर से कहियो नी मुकरमूँ : आउर एइसन हें सउब चेला मन हों कहलयँ ||
\v 36    तब यीशु अपन चेलामन केर संगे गतसमनी नाँव केर एक जगह में आलक आउर अपन चेलामन से कहेक लगलक एहे ठिन बइठल रहा, जब तक कि मोंय हूँवा जाए के प्रार्थना करमूँ |
\v 37    आउर ऊ पतरस आउर जबदी केर दूयो बेटा के संगे लेई गेलक, आउर उदास आउर अकबकाएक लगलक |
\v 38    तब ऊ उमन से कहलक; मोर जीउ ढेइर उदास आहे, हिंयाँ तक कि मोर जीउ निकलेक चाहेला : तोहरे हिंयाए ठहरा आउर मोर संगे जागते रहा |
\v 39    फिर ऊ थोरेक आउर आगे बाइढ़ के मुँह केर बल गिरलक, आउर इ प्रार्थना करेक लगलक, कि हे मोर आबा, अगर होई सकी, तो इ कटोरा मोर से टाइल जाओक, तेउले जइसन मोंय चाहोना तइसन निहीं, मगर जइसन तोंय चाहिसला, तइसनेहें होओक |  
\v 40    फिर चेलामन ठिन आए के उमन के निंदाते पालक, आउर पतरस से कहलक; का तोंय मोर संगे एक घड़ी हों नी जागेक परले ?
\v 41    जागते रहा, आउर प्रार्थना करते रहा, कि तोहरे परीक्षा में ना पड़ा : आत्मा तो तैयार आहे, मगर गतर कमजोर आहे |
\v 42    फिर ऊ दूसरी बार जाए के इ प्रार्थना करलक; कि हे मोर आबा, अगर इ मोर पियाल बिना नी हटेक पारेल तो तोर इच्छा पूरा होओक |
\v 43    तब ऊ आए के उमन के फिर निंदाते पालक, काकि उमनक आँइख नींद से भरल रेहे |
\v 44    आउर उमन के छोइड़ के फिर चाइल गेलक आउर ओहे गोइठ फिर कइह के, तीसरी बार प्रार्थना करलक |
\v 45    तब ऊ चेलामन ठिन आए के उमन से कहलक; अब निंदाते रहा, आउर आराम करा : देखा, समय आए पोहोंइच हे, आउर आदमी केर बेटा पापीमन केर हाथ में धरुवाय जाएला |
\v 46    उठा,चलोब; देखा, मोर धरुवाएक वाला पासे आए पोहोंइच हे |
\v 47    ऊ इ कहोत हें रेहे, कि देखा, यहूदा जे बारह झन में से एक रेहे, आलक, आउर उकर संगे महापुरोहितमन आउर आदमीमन केर मुखियामन बाटे से बड़का भीड़, तलवेइर आउर लाठीमन लेई के आलयँ |
\v 48    उकर धरुवाएकवाला उमन के इ पता देई रेहे कि जेके मोंय चूइम लेमूँ ओहे हेके; उके धाइर लेवा |
\v 49    आउर तुरते यीशु ठिन आए के कहलक; हे रब्बी जोहार; आउर उके ढेर चूमलक |
\v 50    यीशु उकर से कहलक; हे मित्र, जे काम लागिन तोंय आए हिस, उके काइर ले | तब उमन पासे आए के यीशु ऊपरे हाथ डाललयँ, आउर उके धाइर लेलयँ |
\v 51    आउर देखा, यीशु केर संग मन में से एक झन हाथ बढ़ाय के अपन तलवेइर खींच लेलक आउर महापुरोहित केर दास ऊपरे चलाए के उकर कान उड़ाय देलक |
\v 52    तब यीशु उकर से कहलक; अपन तलवेइर काठी में राइख ले काकि जे तलवेइर चलाएना, उ सउब तलवेइर से नाश करल जाबयँ |
\v 53    का तोंय नी समझिसला, कि मोंय अपन आबा से विनती करेक पारोना, आउर ऊ स्वर्ग दूतमन केर बारह पलटन से बागरा मोर ठिन एखन हाजिर काइर देवी ?
\v 54    मगर पवित्र शास्त्र केर उ गोइठ कि एइसन हें होवेक जरुरी आहे, कइसन पूरा होवी ?
\v 55    ओहे बेरा यीशु भीड़ से कहलक; का तोहरे तलवेइरमन आउर लाठीमन लेई के मोके डाकू केर समान धारेक लागिन निकइल हा ? मोंय रोज दिन मंदिर में बाइठ के उपदेश देवत रेहों, आउर तोहरे मोके नी धारला |
\v 56    मगर इ सउब इ लागिन होई हे, कि भविष्यवक्तामन कर वचन पूरा होओक : तब सउब चेलामन उके छोइड़ के भाइग गेलयँ ||
\v 57    आउर यीशु के धरुवाएकवालामन उके काइफा नाँव केर महापुरोहित ठिन लेई गेलयँ, जहाँ पंडित आउर मुखियामन जमा होई रहयँ |
\v 58    आउर पतरस दूर से उकर पीछे-पीछे महापुरोहित केर आँगन तक गेलक, आउर भीतरे जाए के अंत देखेक ले धांगरमन केर संगे बाइठ गेलक |
\v 59    महापुरोहित आउर समूचा महासभा यीशु के माइर डालेक लागिन उकर विरोध में झूठा गवाही केर खोज में रहयँ |
\v 60    मगर ढेइर हें झूठा गवाह मन केर आवेक से हों नी पालयँ |
\v 61    आखरी में दूई झन आदमीमन आए के कहलयँ, कि कइह हे; मोंय परमेश्वर केर मंदिर के धँसाय सकोना आउर उके तीन दिन में बनाएक पारोना |
\v 62    तब महापुरोहित ठड़ाय के उकर से कहलक, का तोंय कोनों जबाब नी देबे ? इमन तोर विरोध में का गवाही देवेना ? मगर यीशु चुप रहलक : महापुरोहित उकर से कहलक |
\v 63    मोंय तोके जीवते परमेश्वर केर शपथ  देवोना, कि अगर तोंय परमेश्वर केर बेटा मसीह हेकिस, तो हमरे से कइह दे |
\v 64    यीशु उकर से कहलक; तोंय खुद हे कइह देले; वरन मोंय तोर से इ हों कहोना, कि अब से तोहर आदमी केर बेटा के सर्वशक्तिमान केर दहिना बाटे बइठल, आउर आकाश केर बादरी में आते देखबा |
\v 65    तब महापुरोहित अपन लुगा फाइड़ के कहलक, इ परमेश्वर केर निंदा काइर हे, अब हमरे के गवाह मन केर का दरकार ?
\v 66    देखा, तोहरे एखन इ निंदा सुइन हा ! तोहरे का समझाला ? उमन जबाब देलयँ, इ मोराए जाएक केर लाएक आहे |
\v 67    तब उमन उकर मुँह ऊपरे थूकलयँ, आउर उके घूंसा मारलयँ, आउरमन थप्पड़ माइर के कहलयँ |
\v 68    हे मसीह, हमर से भविष्यवाणी काइर के कह : कि केहर तोके मारलक ?
\v 69    आउर पतरस बाहरे आँगन में बइठल रेहे: कि एक झन धांगरिन उकर ठिन आए के कहलक, तोंय हों यीशु गलीली केर संगे रेहिस |
\v 70    ऊ सउब केर सामने इ कइह के इंकार करलक आउर कहलक, मोंय नी जानोन तोंय का कहोत हिस |
\v 71    जब ऊ बाहरे फाटक में चाइल गेलक, तो दूसरी उके देइख उमन से जे हूँवा रहयँ कहलक, इ हों तो यीशु नासरी केर संगे रेहे |
\v 72    ऊ किरिया खाय के फिर इंकार करलक कि मोंय ऊ आदमी के नी जानोन |
\v 73    थोरेक देरी केर पाछे, जे हूँवा ठड़ाल रहयँ, उमन पतरस ठिन आए के उकर से कहलयँ, सचमुच तोंय हों उमन में से एक हेकिस; काकि तोर बोली तोर भेद के खोइल देवेला |
\v 74    तब ऊ धिक्कार देवेक आउर किरिया खाएक लगलक, कि मोंय ऊ आदमी के नी जानोन; आउर तुरते मुरगा बांग देलक |
\v 75    तलेक पतरस के यीशु केर कहल गोइठ याइद आलक कि मुरगा केर बांग देवेक से पहिले तोंय तीन बार मोर इंकार करबे आउर ऊ बाहरे जाए के सुसइक-सुसइक के कांदेक लगलक ||
\c 27
\p \v 1   जब बिहान होलक, तो सउब महापुरोहितमन  आउर आदमीमन केर मुखियामन यीशु के माइर मोराएक केर सलहा करलयँ |
\v 2   आउर उमन उके बांधलयँ आउर लेई जाए के पीलातुस हाकिम केर हाथ में सोंइप देलयँ ||
\v 3   जब उके धरुवाएक वाला यहूदा देखलक कि ऊ दोषी ठहराल जाए हे तो ऊ पस्तालक आउर उ तीस चांदी केर सिक्का के महापुरोहितमन आउर मुखियामन ठिन घुराय लानलक |
\v 4   आउर कहलक, मोंय निर्दोष के मारुवाएक लागिन धरुवाए के पाप काइर हों ? उमन कहलयँ, हमरे के का ? तोंय हे जान |
\v 5   तलेक ऊ उ सिक्कामन के मंदिर में फेइक के चाइल गेलक, आउर जाए के खुद के फांसी देलक |
\v 6   महापुरोहितमन उ सिक्कामन के लेई के कहलयँ, इके भंडार में रखेक उचित ना लगे, काकि इ लोहू केर दाम हेके |   
\v 7   से उमन सलहा काइर के उ सिक्का मन से परदेशीमन के गड़ेक लागिन कुम्हार केर खेत कीन लेई लेलयँ |
\v 8   इ कारण उ खेत आइज तक लोहू केर खेत कहाएला |
\v 9   तब जे वचन यिर्मयाह भविष्यवक्ता केर द्वारा कहल जाए रेहे ऊ पूरा होलक; कि उमन उ तीस सिक्का मतलब उ ठहराल दाम के (जेके इस्राएल केर संतान में से केतना मन ठहराए रहयँ ) लेई लेलयँ |
\v 10    आउर जइसन प्रभु मोके हुकूम देई रेहे तइसनेहें उमन के कुम्हार केर खेत केर दाम में देई देलयँ ||
\v 11    जब यीशु हाकिम केर सामने ठड़ाय रेहे, तो हाकिम उकर से पूछलक कि का तोंय यहूदीमन केर राजा हेकिस ? यीशु उकर से कहलक, तोंय खुद हे कहोत हिस |
\v 12    जब महापुरोहित आउर मुखियामन उकर ऊपरे दोष लगात रहयँ, तो ऊ कोनों जबाब नी देलक |
\v 13    इ ले पीलातुस उकर से कहलक : का तोंय नी सुनिस, कि इमन तोर विरोध में केतना गवाही देवोत हयँ ?
\v 14    मगर ऊ उके एक गोइठ केर हों जबाब नी देलक, हिंयाँ तक कि हाकिम के बड़का आचरज होलक |
\v 15    आउर हाकिम केर इ रीति रेहे, कि ऊ परब में आदमीमन लागिन केऊ एक बंधुवा के जेके उमन चाहोत रहयँ, छोइड़ देवोत रेहे |
\v 16    उ समय बरअब्बा ओहेमन में से एक नामी बंधुवा रेहे |
\v 17    से जब उमन जमा होल यँ, तो पीलातुस उमन से कहलक; तोहरे के-के चहाला, कि मोंय तोहर लागिन छोइड़ देमूँ ? बरअब्बा के, या यीशु के, जे मसीह कहाएला ?
\v 18    काकि ऊ जानोत रेहे कि उमन उके हिसिंगा से धरुवाय हयँ |
\v 19    जब ऊ न्याय केर गद्दी में बइठल रेहे तो उकर जनाना उके कइह भेजलक, कि तोंय ऊ धर्मी केर मामला में हाथ ना डालबे; काकि मोंय आइज सपना में उकर कारण ढेइर दुःख उठाय हों |
\v 20    महापुरोहितमन आउर मुखियामन आदमीमन के  उभरालयँ, कि उमन बरअब्बा के माइंग लेओक, आउर यीशु के नाश करुवाओक |
\v 21    हाकिम उमन से पूछलक, कि इ दूयो में से के-के चाहाला, कि तोहर लागिन छोइड़ देमूँ ? उमन कहलयँ बरअब्बा के |
\v 22    पीलातुस उमन से पूछलक; फिर यीशु के जे मसीह कहाएला, का करमूँ ? सउब हर उकर से कहलयँ, ऊ क्रूस ऊपरे चढ़ाल जाओक |
\v 23 "   हाकिम कहलक; काले ऊ का बुराई काइर हे ? मगर उमन आउर हें चिल्लाए-चिल्लाए के कहेक लगलयँ, ""ऊ क्रूस ऊपरे चढ़ाल जाओक"" |  "
\v 24    जब पीलातुस देखलक, कि कोनों नी बाइन पड़ोत हे मगर इकर उल्टा गुल-गंजाइर होते जात हे, तो ऊ पानी लेई के भीड़ केर सामने हाथ धोलक, आउर कहलक; मोंय इ धर्मी केर लोहू से बेगुनाह हेकों; तोहरे हें जाना |
\v 25    सउब आदमीमन जबाब देलयँ, कि इकर लोहू हमर ऊपरे आउर हमर संतान ऊपरे होओक |
\v 26    इ ले ऊ बरअब्बा के उमनक लागिन छोइड़ देलक, आउर यीशु के कोड़रा लगुवाए के जिमा देलक, कि क्रूस ऊपरे चढ़ाल जओक || 
\v 27    तलेक देवान केर सिपाहीमन यीशु के महल भीतरे लेई जाए के समूचा पलटन उकर चइरो बाटे जमा करलयँ |
\v 28    आउर उकर लुगा उतराए के उके लाल चोगा पिन्धालयँ |
\v 29    आउर कांटा केर मुकुट गूंइथ के उकर मुड़ ऊपरे रखलयँ; आउर उकर दहिना हाथ में एक ठेंगा देलयँ आउर उकर आगे घुटना टेइक के उके हँसी-ठट्ठा में उड़ाएक लगलयँ, कि हे यहूदीमन केर राजा जोहार |
\v 30    आउर उकर ऊपरे थूकलयँ; आउर ओहे ठेंगा लेई के उकर मुड़ ऊपरे मारेक लगलयँ |
\v 31    जब उमन उकर ठट्ठा काइर चूकलयँ, तो उ चोगा उकर से उतराए के फिर ओहे लुगा उके पिंधालयँ, आउर क्रूस ऊपरे चढ़ाएक लागिन लेई चललयँ ||
\v 32    बाहरे जाते उमन शमौन नाँव केर एक कुरेनी केर आदमी मिललक, उमन उके बेगार केर धारलयँ कि उकर क्रूस उठाए के लेई चलोक |
\v 33    आउर उ जगह में जे गुलगुता नाँव केर जगह मतलब खोपड़ी केर ठाँव कहायला पोहोंइच के |
\v 34    उमन पित्त मेसाल दाखरस उके पीयेक ले देलयँ, मगर ऊ चाइख के पीयेक नी चाहलक |
\v 35    तब उमन उके क्रूस ऊपरे चढ़ालयँ; आउर चिठी डाइल के उकर लुगा बांइट लेलयँ |
\v 36    आउर हूँवा बइठ के उकर पहरा देवेक लगलयँ |
\v 37 "   आउर उकर दोष चिट्ठी, उकर मुड़ केर ऊपरे लगालयँ, कि ""इ यहूदीमन केर राजा यीशु हेके"" |"
\v 38    तलेक उकर संगे दूई झन डाकू एक भात खइया आउर एक लेंगा आरा क्रूस ऊपरे चढ़ाल गेलयँ |
\v 39    आउर आवेक जाएक वाला मन मुड़ हिलाय-हिलाय के उकर निंदा करोत रहयँ |
\v 40    आउर इ कहोत रहयँ, कि हे मंदिर के धंसायक वाला आउर तीन दिन में बनायक वाला, खुद के तो बचाव; अगर तोंय परमेश्वर केर बेटा हेकिस, तो क्रूस ऊपरे से उताइर आ |
\v 41    एहे लेखे से महापुरोहितमन हों आउर पंडितमन आउर मुखियामन समेत ठट्ठा काइर-काइर के कहोत रहयँ, इ आउरमन के बचालक, आउर खुद के नी बचाएक पारेल |
\v 42 "   इ तो ""इस्राएल केर राजा हेके"" | अब क्रूस ऊपरे से उताइर आवी, तो हमरे उकर ऊपरे विश्वास करोब |"
\v 43 "   ऊ परमेश्वर ऊपरे भरोसा राइख हे, अगर ऊ इके चाहेला, तो अब इके छुडाय लेओक, काकि इ कइह रेहे, कि ""मोंय परमेश्वर केर बेटा हेकों"" |"
\v 44    एहे लेखे डाकू हों जे उकर संगे क्रूस ऊपरे चढ़ाल जाए रहयँ, उकर निंदा करोत रहयँ ||
\v 45    दूई पहरा से लेई के तीसर पहरा तक उ गोटा देश में अंधार छाय रहलक  |
\v 46    तीसरा पहर केर पासे यीशु बड़का शब्द से हंकाय के कहलक, एली,एली लमा शबक्तनी ? मतलब हे मोर परमेश्वर, हे मोर परमेश्वर, तोंय मोके काले छोइड़ देले ?
\v 47    जेमन हूँवा ठड़ाल रहयँ, उमन में से केतना मन इ सुइन के कहलयँ, ऊ तो एलिय्याह के हंकाएला |
\v 48    उमन में से एक तुरते कूदलक, आउर पानी सोखा लेई के तीता दाखरस में डुबालक, आउर ठेंगा में राइख के उके चुसालक |
\v 49    आउरमन कहलयँ, रइह जावा, देखोब, एलिय्याह उके बचाएक आवेला कि निहीं |
\v 50    तब यीशु फिर बड़का शब्द में चिल्लाए के जीउ के छोइड़ देलक |
\v 51    आउर देखा, मंदिर केर परदा ऊपरे से हेंठे तक फाइट के दूई टुकड़ा होई गेलक : आउर धरती हिल गेलक आउर चट्टाइन फारा होई गेलक |
\v 52    आउर कब्रमन खुइल गेलक; आउर निंदाल पवित्र  आदमीमन केर ढेइर लाश जी उठलक |
\v 53    आउर उकर जी उठेक कर पाछे उमन कब्र मन में से निकइल के पवित्र नगर में गेलयँ, आउर ढेइरमन के दिखाई देलक |
\v 54 "   तलेक सूबेदार आउर जे उकर संगे यीशु केर पहरा देत रहयँ, भूकम्प आउर जे कोनों होई रेहे देइख के खूब डराय गेलयँ, आउर कहलयँ सचमुच ""इ परमेश्वर केर बेटा रेहे"" |"
\v 55    हूँवा ढेइरसन जनाना मन जे गलील से यीशु केर सेवा करते उकर संगे आए रहयँ, दूरे से इके देखोत रहयँ |
\v 56    उमन में मरियम मगदलीनी आउर याकूब आउर योसेस केर आयो मरियम आउर जब्दी केर बेटामन केर आयो रहयँ ||
\v 57    जब साँझ होलक तो यूसुफ नाँव केर अरिमतियाह केर एक धनी आदमी जे खुद हें यीशु केर चेला रेहे आलक : ऊ पीलातुस ठिन जाए के यीशु केर लाश माँगलक |
\v 58    इ ले पीलातुस देई देवेक केर हुकूम देलक |
\v 59    यूसुफ लोथ के लेई के उके चरका चादर में लपेटलक |
\v 60    आउर उके अपन नावां कब्र में रखलक, जे ऊ चट्टाइन में खुदवाए रेहे, आउर कब्र केर दूरा में बड़का पाखना लुढ़काए के चाइल गेलक |
\v 61    आउर मरियम मगदलीनी आउर दूसर मरियम हूँवा कब्र केर सामने बइठल रहयँ ||
\v 62    दूसर दिन जे तैयारी केर दिन केर पाछे केर दिन रेहे , महापुरोहितमन आउर फरीसीमन पीलातुस ठिन जमा होई के कहलयँ |
\v 63    हे महाराज, हमरे के याइद आहे, कि ऊ भरमाएक वाला अपन जीते जी कइह रेहे, कि मोंय तीन दिन केर पाछे जी उठमूँ |
\v 64    से ले हुकूम दे कि तीसरा दिन तक कब्र केर रखवाली करल जाओक, एइसन न होओक कि उकर चेलामन आए के उके चुराए लेई जाबयँ, आउर आदमीमन से कहेक लगबयँ, कि ऊ मोरलमन में से जी उइठ हे : तब पिछला धोखा पहिले से हों बुरा होवी |
\v 65    पीलातुस उमन से कहलक, तोहर पासे पहरेदारमन तो अहयँ जावा, अपन समइझ केर मोताबिक रखवाली करबा |
\v 66    से उमन पहरेदारमन के संगे लेई के गेलयँ, आउर पाखना ऊपरे मोहर लगाए के कब्र केर पहरेदारी करलयँ ||
\c 28
\p \v 1   आराम केर दिन केर पाछे हप्ता केर पहिला दिन झूँझुर हटते हें मरियम मगदलीनी आउर दूसरी मरियम कब्र के देखेक आलयँ |
\v 2   आउर देखा एक बड़का भूकंप होलक, काकि प्रभु केर एक दूत स्वर्ग से उतरलक, आउर पासे आए के ऊ पाखना के लुढ़काए देलक, आउर उकर ऊपरे बाइठ गेलक |
\v 3   उकर रूप बिजली केर जइसन आउर उकर लुगा बरफ केर नियर चरका रेहे |
\v 4   उकर डर से पहरेदारमन थरथराय उठलयँ, आउर मृतक केर समान होई गेलयँ
\v 5   स्वर्ग दूत जनाना मन से कहलक, कि तोहरे ना डरा : मोंय जनोना कि तोहरे यीशु के जे क्रूस ऊपरे चढ़ाल जाए रेहे ढूँढ़ाला |
\v 6   ऊ हिंयाँ नखें, मगर अपन वचन केर मोताबिक जी उइठ हे; आवा, इ जगह के देखा, जहाँ प्रभु पड़ाल रेहे |
\v 7   आउर जल्दी जाए के उकर चेलामन से कहबा, कि ऊ मोरलमन में से जी उइठ हे; आउर देखा ऊ तोहरे से पहिले गलील ले जाएला, हूँवा उकर दर्शन पाबा, देखा, मोंय तोहरे से कइह देलों |
\v 8   आउर उमन डर आउर बड़का खुशी केर संगे कब्र से जल्दी घुइर के उकर चेलामन के समाचार देवेक लागिन कूइद गेलयँ |
\v 9 "  आउर देखा,यीशु उमन के मिललक, आउर कहलक; ""सलाम"" आउर उमन पासे आए के आउर उकर पाँव धाइर के दंडवत करलयँ |"
\v 10    तलेक यीशु उमन से कहलक, ना डरा, मोर भाईमन से जाए के कहबा, कि गलील ले चाइल जाओक हूँवा मोके देखबयँ ||
\v 11    उमन जात हें रहयँ, कि देखा, पहरेदारमन में से केतनामन नगर में आए के पूरा हाल महापुरोहितमन के कइह सुनालयँ |
\v 12    तलेक उमन मुखियामन केर संगे जमा होई के सलहा करलयँ, आउर सिपाहीमन के ढेइर चाँदी देई के कहलयँ |
\v 13    कि इ कहबा, कि राइत के जब हमरे निंदात रहीं, तो उकर चेलामन आए के उके चुराए के लेई गेलयँ |
\v 14    आउर अगर इ गोइठ हाकिम केर कान तक पोहोंची, तो हमरे उके समझाए लेवोब  आउर तोहरे के जोखिम से बचाय लेवोब |
\v 15    से उमन रुपया लेई के जइसन सिखाल जाए रहयँ  तइसनेहें करलयँ; आउर इ गोइठ आइज तक यहूदीमन में चलते आहे ||
\v 16    आउर ग्यारह चेला मन गलील में उ पहार ऊपरे गेलयँ, जेके यीशु उमन के बताय रेहे |
\v 17    आउर उमन उकर दर्शन पाए के उके जोहार करलयँ, मगर केऊ-केऊ के संदेह होलक |
\v 18    यीशु उमन ठिन आए के कहलक, कि स्वर्ग आउर पृथ्वी केर समूचा हक मोके देवल जाए हे |
\v 19    इ लागिन तोहरे जाए के सउब जाइत केर आदमीमन के चेला बनावा आउर उमन के पिता आउर पुत्र आउर पवित्रात्मा केर नाँव से बपतिस्मा देवा |
\v 20    आउर उमन के सउब गोइठमन जे मोंय तोहरे के हुकूम देई हों, मानेक सिखावा | आउर देखा, दुनिया केर अंत तक सउबखन तोहर संगे अहों ||
