\id REV
\ide UTF-8 
\rem Copyright Information: Creative Commons Attribution-ShareAlike 4.0 License 
\h  प्रकाशित वाक्य
\toc1  प्रकाशित वाक्य
\toc2  प्रकाशित वाक्य
\mt1  Revelation
\mt1 प्रकाशित वाक्य
\c 1
\p \v 1 यीशु मसीह केर प्रकाशितवाक्य जे उके परमेश्वर इ लागिन देई हे, कि अपन दासमन के ऊ गोइठमन, जेकर जल्दी होवेक जरुरी आहे, देखाओक : आउर ऊ अपन स्वर्गदूत के भेइज के उकर द्वारा अपन दास यहुन्ना के बतालक |   
\v 2 जे परमेश्वर केर वचन आउर यीशु मसीह केर गवाही, मतलब जे कुछ ऊ देइख रेहे उकर गवाही देलक |
\v 3 धन्य हेके ऊ जे इ भविष्यवाणी केर वचन के पढ़ेला, आउर उमन जे सुनेना आउर इकर में लिखल गोइठमन के मानेना, काकि समय पासे आए हे ||
\v 4 यूहन्ना केर बाटे से आसिया केर सात कलीसियामन केर नाँव : उकर बाटे से जे आहे, आउर जे रेहे, आउर जे आवेक वाला, आहे ; आउर ऊ सात आत्मामन केर बाटे से, जे उकर सिंहासन केर सामने अहयँ | 
\v 5 यीशु केर बाटे से, जे विश्वास लाएक साक्षी आउर मोरलमन में से जी उठेक वाला मन में पहिलौठा, आउर पृथ्वी केर राजामन केर हाकिम हेके,तोहरे अनुग्रह आउर शांति मिलते रहोक : जे हमर से प्रेम रखेला, आउर जे अपन लोहू केर द्वारा हमरे के पाप मन से छुड़ाय हे | 
\v 6 आउर हमरे के एक राइज आउर अपन आबा परमेश्वर लागिन पुरोहित हों बनाए देलक ; उकर महिमा आउर पराक्रम जुगानुजुग रहोक | आमीन |
\v 7 देखा, ऊ बादरीमन केर संगे आवेक वाला आहे ; आउर हरेक आँइख उके देखी, वरन जेमन उकर उपरे केर बेइध रहयँ, उमन हों उके देखबयँ, आउर पृथ्वी केर समुचा गोत्र उकर कारण छाती पीटबयँ | हाँ आमीन||                                                                                                                                                                                                                                                                                        
\v 8 प्रभु परमेश्वर उ जे आहे, आउर जे रेहे, आउर जे अवाइया आहे ; जे सर्वशक्तिमान आहे : ऊ कहेला, कि मोंय हें अल्फा आउर ओमेगा हेकों ||
\v 9 मोंय यूहन्ना जे तोहर भाई आउर यीशु केर दुःख, आउर धीरज में तोहर सहभागी हेकों, परमेश्वर केर वचन आउर यीशु केर गवाही केर कारण पतमुस नाँव केर टापू में रहों |
\v 10 कि मोंय प्रभु केर दिन आत्मा में आए गेलों, आउर अपन पाछे तुरही जइसन बड़का शब्द इ कहते सुनलों|
\v 11 कि जे कुछ तोंय देखिसला, उके किताब में लिख के सातों कलीसियामन ठीन भेइज दे, मतलब इफिसुस आउर स्मुरना, आउर पिरगमुन, आउर थुआतीरा, आउर सदिस, आउर फिलदिलफिया, आउर लौदीकिया में |
\v 12 आउर मोंय उके जे मोर से कहोत रेहे ; देखेक लागिन अपन मुँह मुड़लों ; आउर पीछे घुइम के मोंय सोना केर सात दीया-खूँटा मन के देखलों |
\v 13 आउर उ दीया-खूँटामन केर माझे में आदमी केर बेटा लेखे एक पुरुष के देखलों, जे पाँव तक केर लुगा पिन्धाल, आउर छाती में सोना केर पाटी बंधाल रेहे |
\v 14 उकर मुड़  आउर केंस चरका रोवाँ वरन बर्फ केर जइसन चरका रेहे ; आउर उकर आँइख आइग केर हिदकाल नियर रेहे | 
\v 15 आउर उकर गोंड़  बेस पीतल केर नियर रेहे जे माना भठा में धिपाल जाए हे ; आउर उकर शब्द ढेइर पानी केर शब्द नियर रेहे | 
\v 16 आउर ऊ अपन दहिना हाथ में सात ठु तइरगन धाइर रेहे : आउर उकर मुँह एइसन चमकोत रेहे जइसन बेइर दुई पहरा केर बेरा चमकेला |
\v 17 जेखन मोंय उके देखलों, तो उकर गोंड़मन में मुर्दा नियर गिर पडलों आउर ऊ मोर उपरे अपन भात खाइया हाथ  राइख के इ कहलक, कि न डराव; मोंय शुरू आउर अंतिम आउर जीवता हेकों |
\v 18 मोंय मोइर जाए रहोन, आउर अब देख ; मोंय जुगानुजुग जीवते आहों ; आउर मरण आउर मरण आउर अधोलोक केर कुंजी मोर हें ठीन आहे |
\v 19 इ लागिन जे गोइठमन तोंय देइख हिस आउर जे गोइठमन होवोत हे ; आउर जे इकर पाछे होवेक वाला आहे उ सउब के लिख ले |
\v 20 मतलब ऊ सात ठु तइरगनमन केर भेद जेमन के तोंय भात खइया हाथ में देइख रहिस, आउर उ सात ठु दीया-खूँटा केर भेद : उ सात ठु तइरगन सातों ठु कलीसियामन केर दूत हेकयँ आउर उ सात ठु तइरगन सात ठु कलीसियामन हेकयँ |
\c 2
\p \v 1 इफिसुस केर कलीसिया केर दूत के इ लिख कि, जे सात ठु तइरगन अपन भात खइया हाथ में लेवल आहयँ, आउर सोना केर सात ठु दीया-खुँटा केर माझे घूमेला, ऊ इ कहेला कि |
\v 2 मोंय तोर काम, आउर मेहनेइत आउर तोर धीरज के जानोना ; आउर इ हों, कि बुराआदमीमन के तो देइख नी सकिस ; आउर जे खुद के प्रेरित कहेना, आउर हेकयँ निहीं, उमन के तोंय परइख के झूठा पाले |  
\v 3 आउर तोंय धीरज धरिसला आउर मोर नाँव लागिन दुःख उठाते-उठाते थकिस निहीं |
\v 4 मगर मोके तोर विरोध में इ कहेक आहे कि तोंय अपन पहला जइसन प्रेम छोइड़ देई हिस |
\v 5 से चेइत ले, कि तोंय कहाँ से गिर हिस, आउर मन फिराव आउर पहिले कर  जइसन काम कर ; आउर अगर तोंय मन नी फिराबे, तो मोंय तोर ठीन आए के तोर दीया-खुँटा के इ ठाँव से हाटाय देमूँ |
\v 6 मगर हाँ तोर में गोइठ तो आहे, कि तोंय निकुलइयामन केर काम मन से घिनाइसला, जेकर से मोंय हों घिनौना |
\v 7 जेकर कान आहे, ऊ सुइन लेओक कि आत्मा कलीसियामन से का कहेला : जेमन जय पालयँ, मोंय उमन के उ जीवन केर गाछ में से जे परमेश्वर केर स्वर्गलोक में आहे, फोर खाएक ले देमूँ ||
\v 8 आउर स्मुरना केर कलीसिया केर दूत के इ लिख कि. जे शुरू आउर अंतिम आहे ; जे मोइर जाए रेहे आउर अब जिंदा होई जाए हे, उ इ कहेला कि |
\v 9 मोंय तोर दुःख आउर गरीबी के जानोना ; (मगर तोंय धनवान हेकिस) ; आउर जे आदमीमन अपने आप के यहूदी कहेन  आउर हेंकय  निहीं ; मगर शैतान केर सभा हेकयँ, उमनक निंदा के हों जनोना |
\v 10 जे दुःख तोके झेलक होवी, उमन से न डराव : काकि देखा, शैतान तोहर में से केतनामन के जेहेल घर में डालेक केर आहें  होले तोहरे परखल जाबा ; आउर तोहरे के दस दिन तक दुःख उठायक होवी : प्राण देवेक तक विश्वासी रह ; तो मोंय तोके जीवन केर मुकुट देमूँ |
\v 11 जेकर कान आहे, ऊ सुइन लेओक कि आत्मा कलीसियामन से का कहेला : जे जय पालयँ, उमन के दूसर मरण से हानि नी पोहोंची ||
\v 12 आउर पीरगमुन केर  कलीसिया केर दूत के इ लिख, कि जेकर ठीन दोधारी आउर चोखल तलवेइर आहे, ऊ इ कहेला, कि |
\v 13 मोंय इ तो जानोना, कि तोंय हुँवा रहिसला जहाँ शैतान केर सिंहासन आहे, आउर मोर नाँव में स्थिर रहिसला ; आउर मोर उपरे विश्वास करेक से उ दिनमन में हों पीछे नी हटले जेकर में मोर विश्वास लाएक साक्षी अन्तिपास ;तोर में उ जगह में घात करल गेलक जहाँ शैतान रहेला |
\v 14 मगर मोके तोर विरुद्ध कोनों थोरेक गोइठमन कहेक आहे, का कि तोर हियाँ केतना तो एइसन अहयँ, जे बिलाम केर शिक्षा के मानेना, जे छाउवा के इस्राएली मन केर आगे ठोकर केर कारण रखेक सिखालक, कि उमन मूर्तिमन केर बलिदान खाओक, आउर व्यभिचार करोक |
\v 15 तइसनेंहे तोर हियाँ केतना तो एइसन अहयँ, जे निकुलइयमन केर शिक्षा के मानेना |
\v 16 से मन फिरावा, निहीं तो मोंय तोर ठीन जल्दी हें आए के, अपन मुँह केर तलवेइर से उमनक संगे लाड़मुँ | 
\v 17 जेकर कान आहे, ऊ सुइन लेओक कि आत्मा कलीसियामन से का कहेला ; जे जय पावी, उके मोंय गुप्त मन्ना में से देमूँ, आउर उके एक चरका पाखना हों देमूँ ; आउर उ पाखना में एक नाँव लिखल होवी, जेके उके पावेक वालामन केर सिवाय आउर केऊ नी जानी ||
\v 18 आउर थुआतीरा केर कलीसिया केर दूत के इ लिख, कि परमेश्वर केर बेटा जेकर आँइख आइज केर ज्वाला नियर, आउर जेकर पाँव बेस पीतल केर समान आहे, इ कहेला, कि | 
\v 19 मोंय तोर काममन, आउर प्रेम आउर विश्वास आउर सेवा, आउर धीरज के जानोना, आउर इ हों कि तोर पिछला काम पहिले से बइढ़ के आहे |
\v 20 मगर मोके तोर विरोध में इ कहेक आहे कि तोंय उ जनाना इजेबेल के रहेक देविसला जे खुद के भविष्यद्धक्तिन कहेला, आउर मूर्तिमन केर आगे चढ़ाल बलिदान के खाएक ले सिखाए के भरमाएला |
\v 21 मोंय उके मन फिराएक लागिन मौका देलों, मगर ऊ अपन व्यभिचार से मन फिराएक नी चाहेल |
\v 22 देख मोंय उके खाटी उपरे डालोना ; आउर जे उकर संगे व्यभिचार करेना अगर उमन हों उकर जइसन काममन से मन नी बदलबयँ तो उमन के बड़का दुःख में डालमूँ  |
\v 23 आउर मोंय उकर छाउवामन के माइर डालमूँ ; आउर तलेक सउब कलीसियामन जाइन लेबयँ कि ह्रदय आउर मन के परखेक वाला मोंय हें हेकों : आउर मोंय तोहर में से हरेक झन के उकर काममन केर मोताबिक पलटा  देमूँ |
\v 24 मगर तोहरे थुआतिरा केर बचल आदमीमन से जेतना इ शिक्षा के नी मानेन, आउर उ गोइठमन के जेके शैतान केर गहिरी गोइठमन कहेना नी जानेन, इ कहोना, कि मोंय तोहर उपरे बोझ नी डालमूँ |
\v 25 मगर हाँ, जे तोहर ठीन आहे उके मोर आवेक तक थाइम रहा |
\v 26 जे जय पावी, आउर मोर काममन केर मोताबिक आखरी तक करते रही, मोंय उके जाइत-जाइत केर आदमीमन उपरे अधिकार देमूँ |
\v 27 आउर ऊ लोहा केर राजदण्ड लेवल उमनक उपरे राइज करी, जे लेखे कुम्हार केर माटी केर बासन चकनाचूर होई जाएल : जइसन कि मोंय हों एइसनेंहे अधिकार अपन आबा से पाय हों | 
\v 28 आउर मोंय उके बिहान केर तारा देमूँ   |
\v 29 जेकर कान आहे, ऊ सुइन लेओक कि आत्मा कलीसिया से का कहेला ||
\c 3
\p \v 1 आउर सरदीस केर कलीसिया केर दूत के इ लिख कि जेकर ठिन परमेश्वर केर सात आत्मा आउर सात तारा अहयँ, इ कहेला, कि मोंय तोर काम मन के जानोना कि तोंय जीवता तो कहाइसला, मगर अहिस मोरल | 
\v 2 जाइज रह, आउर उ चींजमन के जे बचल रइह जाए हे, आउर जे मिटेक वाला रेहे, उमन के पोक्ता कर ; काकि मोंय तोर कोनों काम के अपन परमेश्वर केर पासे पूरा नी पालों |
\v 3 से चेत कर, कि तोंय कोन रीति से शिक्षा पाले आउर सुइन रेहिस, आउर उकर में बनाल रह, आउर मन फिराव : आउर अगर तोंय नी जागृत रहबे, तो मोंय चोर नियर आए जामूँ आउर तोंय कदापि कहियो नी जाइन सक्बे, कि मोंय कोन बेरा तोर उपरे आए पड़मुँ |
\v 4 मगर हाँ, सरदिस में तोर हियाँ थोरेक एइसन आदमी मन अहयँ, जेमन अपन-अपन लुगा अशुद्ध नी करलयँ, उमन चरका लुगा पिन्धाल मोर संगे घुमबतन काकि उमन इकर लाएक अहयँ |
\v 5 जे जय पावी, उके आहे लेखे चरका लुगा पिन्धाल जाई, आउर मोंय उकर नाँव जीवन केर किताब में से कोनों रीति से नी काटमूँ, मगर उकर नाँव  अपन आबा आउर उकर स्वर्गदूत मन केर सामने माइन लेमूँ | 
\v 6 जेकर कान आहे, ऊ सुइन लेओक कि आत्मा कलीसिया मन से का कहेला ||
\v 7 आउर फिलेदिलफिया केर कलीसिया केर दूत के इ लिख, कि जे पवित्र आउर सत्य आहे, आउर जे दाउद केर कुंजी रखेला, जेकर खोलल के केऊ बंद नी करेक पारेन आउर बंद करल के केऊ खोइल नी सकें ऊ इ कहेल, कि |
\v 8 मोंय तोर काम मन के जानोना,( देख, मोंय तोर सामने एक दूर खोइल राइख हों, जीके केऊ बंद करेक नी परेल ) कि तोर सामर्थ थोरेसन आहे, आउर तोंय मोर वचन केर पालन काइर हिस् आउर मोर नाँव केर इंकार नी करले |
\v 9 देख, मोंय शैतान के उ सभावाला मन के तोर वश में काइर देमूँ जे यहूदी बाइन बाँइठ हयँ, मगर हयँ निहीं, वरन झूठ बोलेना देख, मोंय एइसन करमूँ, कि उमन आए के तोर चरण में दंडवत करबयँ, आउर इ जाइन लेबयँ, कि मोंय तोर से प्रेम राइख हों | 
\v 10 तोंय मोर धीरज केर वचन के थाइम हिस, इ लागिन मोंय हों तोके परीक्षा केर उ समझ बचाय रखमू, जे पृथ्वी में रहेक वाला मन के परखेक लागिन गोटा संसार में आवेक वाला आहे |
\v 11 मोंय जल्दी हें आवेक वाला आहों ; जे कोनों तोर ठिन आहे, उके थाइम रह, कि केऊ तोर मुकुट छीइन  न लेओक |
\v 12 जे जय पावी, उके मोंय अपन परमेश्वर केर मंदिर में एक खंभा बनामूँ ; आउर ऊ फिर कहियो बहरे नी निकली ; आउर मोंय अपन परमेश्वर केर नाँव आउर अपन परमेश्वर केर नगर, मतलब नावाँ यरूशलेम केर नाँव, जे मोर परमेश्वर ठिन से स्वर्ग पर से उतरेक वाला आहे अपन नावाँ नाँव उकर में लिखमूँ |
\v 13 जेकर कान आहे, ऊ सुइन लेओक कि आत्मा कलीसिया मन से का कहेला ||
\v 14 आउर लौदीकिया केर कलीसिया केर दूत के इ लिख कि, जे आमीन, आउर विश्वास लाएक, आउर सच्चा गवाह हेके, आउर परमेश्वर केर सृष्टि केर मूल कारण हेके, ऊ इ कहेला |
\v 15 कि मोंय तोर काम मन के जानोना कि योनी न तो ठंडा हेकिस आउर न गरम : भला होतक कि तोंय ठंडा या गरम होते | 
\v 16 से इ लागिन कि तोंय गुनगुना हेकिस, आउर न ठंडा हेकिस आउर न गरम, मोंय तोके अपन मुँह में से उगलक ले आहों | 
\v 17 तोंय जे कहिसला, कि मोंय धनी हेको, आउर धनवान होई जाए हों,  आउर मोके कोनों चींज केर घटी नखें, आउर इ नी जानोन, कि तोंय अभागा आउर तुच्छ आउर कंगाल आउर अंधा, आउर नंगा हेकिस |
\v 18 इ लागिन मोंय तोके सलाह देवोना, कि आइग में धिपाल सोना मोर से किं ले, कि धनी होई जाबे ; आउर चरका लुगा लेई-लेई कि पिंध के तोके अपन नंगा पन केर लाज न होक ; आउर अपन आँइख मन में लगाएक लागिन सुरमा ले , कि तोंय देखेक लगबे |                                                                                                                                                                                                                                                                                                                                                                                                                                                                                                                                                                                                                                                         
\v 19 मोंय जे-जे से प्रेम रखोना, उ सउब के उलाहना आउर दुःख देवोना, इ लागिन जोशिला हों, आउर मन बदलाव | 
\v 20 देख, मोंय दूरा में ठड़ाल खटखटावना ; अगर केऊ मोर शब्द सुइन के दुरा खोली, तो मोंय उकर ठिन भीतरे आए के उकर संगे भोजन करमूँ, आउर ऊ मोर संगे |
\v 21 जे जय पावी, मोंय उके अपन संगे अपन सिंहासन में बइठामूँ, जइसन मोंय हों जय पाए के अपन आबा केर संगे उकर सिंहासन में बइढ़ गेलों |
\v 22 जेकर कान आहे, ऊ सुइन लेओक कि आत्मा कलीसिया मन से का कहेला || 
\c 4
\p \v 1 इ गोइठ मन केर बाद जे मोंय नजाइर करलों, तो का देखोना कि स्वर्ग में एक दुरा खुलाल आहे ; आउर जेके मोंय पहिले तुरही जइसन शब्द से अपन संगे गोइठयाते सुइन रहों, ओहे कहेला, कि हियाँ उपरे आए जा : आउर मोंय ऊ गोइठ मन तोके दिखामूँ, जेमनक इ गोइठ मन केर पाछे पूरा होवेक जरुरी आहे | 
\v 2 आउर तुरते मोंय आत्मा में आए गेलों ; आउर का देखोना, कि एक सिंहासन स्वर्ग में मड़ाल आहे, आउर उ सिंहासन में केऊ बइठ हें |
\v 3 आउर जे उकर में बाइढ़ हें, ऊ यशब आउर मानिक जइसन दिखाई पड़ेला, आउर उ सिंहासन केर चइरो बाटे मरकत लेखे एक मेघधनुस दिखाई देवोत हे |
\v 4 आउर उ सिंहासन केर चइरो बाटे चौबीस ठु गो सिंहासन ठु मन में चौबीस ठु मुखिया मन चरका लुगा पिन्धाल बइठल अहयँ, आउर उमनक मुड़ उपरे सोना केर मुकुट आहे | 
\v 5 आउर उ सिंहासन में से बिजली आउर गर्जन निकलेला आउर सिंहासन केर सामने आइग केर सात दीया जलोत हे, इ परमेश्वर केर सात आत्मा मन हेके | 
\v 6 आउर उ सिंहासन केर सामने मानों बिल्लौर केर सामान काँच केर जइसन समुद्र आहे, आउर सिंहासन केर माझे में आउर सिंहासन केर चइरो बाटे चाइर प्राणी अहयँ, जेमन आगे-आगे आँइख हें आँइख आहे |  
\v 7 पहिला प्राणी सिंह सामान आहे, आउर दूसरा प्राणी बछड़ा केर सामान आहे, तीसरा प्राणी केर मुँह आदमी केर जइसन आहे, आउर चौथा प्राणी उड़ते उकाब केर सामान आहे | 
\v 8 आउर चाइरो प्राणी मन केर छाव-छाव ठु पाँइख आहे, आउर चाइरो बाटे, आउर भीतरे आँइख हें आँइख आहे ; आउर उमन राइत दिन बिना आराम लिए कहते रहेना, कि पवित्र,पवित्र, पवित्र,  प्रभु परमेश्वर सर्वशक्तिमान, जे रेहे, आउर जे आवेक वाला हेके |  
\v 9 आउर जेब उ प्राणी जे सिंहासन में बइठ हें आहे, आउर जे जुगानुजुग जियेला,महिमा आउर आदर आउर धन्यवाद करोब 
\v 10 तब चौबीस ठु मुखिया मन सिंहासन में बइठेक वाला केर सामने गिर पड़बयँ, आउर उके जे जुगानुजुग जीयाइया हेके प्रणाम करबयँ ; आउर अपन-अपन मुकुट सिंहासन केर सामने इ कहेत डाइल देबयँ |
\v 11 कि हे हमार प्रभु, आउर परमेश्वर, तोंय हें महिमा, आउर आदर, आउर सामर्थ केर लाएक ; काकि तोंय हे सउब चींजमन के सिरजले आउर उ तोर हें इच्छा से रेहे, आउर सिरजल गेलक ||
\c 5
\p \v 1 आउर जे सिंहासन में बइठल रेहे, मोंय उकर दाहिना हाथ देखलों, जे भीतरे आउर बाहरे लिखल रेहे, आउर उ सात मोहर लगाय के बंद करल जाए रेहे |
\v 2 फिर मोंय एक बलगार स्वर्गदूत के देखलों जे ऊचाँ शब्द से इ प्रचार करोत रेहे कि इ किताब के खोलेक आउर उकर मोहर तोड़ेक केर लाएक केहर आहे ?
\v 3 आउर न स्वर्ग एक बलगार स्वर्गदूत के देखलों जे ऊँचा शब्द से इ प्रचार करोत रेहे कि इ किताब के खोलेक आउर उकर मोहर तोड़ेक केर लाएक केहर आहे ? 
\v 4 आउर मोंय सुसइक-सुसइक के कांदेक लगलों, काकि उ किताब के खोलेक, या उकर उपरे नजाइर करेक केर लाएक केऊ न मिललयँ |
\v 5 तलेक उ मुखियामन में से एक मोर से कहलक ना कांद ; देख, यहूदी केर गोत्र केर उ सिंह, जे दाउद केर मूल हेके, उ किताब के खोलेक आउर उकर सातों मोहर तोड़ेक लागिन जयवंत होई हे |
\v 6 आउर मोंय उ सिंहासन आउर चाइरो प्राणी मन आउर उ मुखिया मन केर माझे में, मानो एक वध करल मेमना के ठड़ाल देखलों : उकर सात ठु सिंग आउर सात ठु आँइख रेहे ; इ परमेश्वर केर सातों आत्मा मन हेकयँ, जे समुचा पृथ्वी में भेजल जाए हयँ | 
\v 7 ऊ आए के उकर दहिना हाथ से सिंहासन में बइठल रेहे, उ किताब लेई लेलेक | 
\v 8 आउर जब ऊ किताब लेई लेलक तो उ चाइरो प्राणी आउर चौबीसों मुखियामन ऊ मेमना केर सामने गिर पड़लयँ ; आउर हरेक केर हाथ में वीणा आउर धुप से भरल सोना केर कटोरा में रेहे, इ तो पवित्र आदमी मन कर प्रार्थना हेके | 
\v 9 आउर उमन इ नावाँ गीत गावेक लगलयँ, कि तोंय इ किताब के लेवेक , आउर उकर मोहर खोलेक केर लाएक अहिस ; काकि तोंय वध होई के अपन लोहू से हरेक कुल, आउर भाषा, आउर आदमी मन, आउर जाइत में से परमेश्वर केर लागिन आदमी मन के कीन लेई हे |
\v 10 आउर उमन के हमर परमेश्वर लागिन एक राइज आउर पुरोहित बनालक ; आउर उमन पृथ्वी में राइज करेना |
\v 11 आउर जब मोंय देखलों, तो उ सिंहासन आउर ऊ प्राणी मन आउर ऊ मुखियामन केर चाइरो बाटे ढेइर हें स्वर्गदूत केर शब्द सुनलों, जेमन केर गिनती लाखों आउर करोड़ो केर रेहे |
\v 12 आउर उमन ऊँचा शब्द से कहोत रहयँ, कि वध करल मेमना हें सामर्थ, आउर धन, आउर ज्ञान, आउर ताकत, आउर आदर, आउर महिमा, आउर धन्यवाद केर लाएक आहे |
\v 13 फिर मोंय स्वर्ग में, आउर पृथ्वी में, आउर पृथ्वी केर हेठें, आउर समुद्र केर सउब सिरजाल चींजमन के, आउर सउब कुछ के जे उकर में आहे, इ कहते सुनलों, कि जे सिंहासन में बाइठ हें ; उमन केर उकर, आउर मेमना केर धन्यवाद, आउर आदर, आउर महिमा, आउर राइज जुगानुजुग रहोक |
\v 14 आउर चाइरो प्राणी मन आमीन कहलयँ, आउर मुखियामन गिर दण्डवत करलयँ ||  
\c 6
\p \v 1 फिर मोंय देखलों, कि मेमना उ सात ठु मोहर में से एक खोललक ; उ चाइरो प्राणी मन में से एक केर गरजेक जइसन शब्द सुनलक, कि आ |
\v 2 आउर मोंय नजाइर करलों, आउर देखा, एक चरका घोड़ा आहे, आउर सवारी धनुष लेवल आहे : आउर उके एक मुकुट देवल गेलक ; आउर उ जय करते निकलक कि आउर हें जय पामूँ ||
\v 3 आउर जब ऊ दूसरी मुहर खोललक तो मोंय दूसरा प्राणी के इ कहते सुनलों ; कि आ|
\v 4 फिर एक आउर घोड़ा निकलक जे लाल रंग केर रेहे ; उकर सवारी के इ अधिकार देवल गेलक, कि पृथ्वी उपरे से शांति के उठाए लेओक, होले आदमीमन एक दूसर के वध करोक ; आउर उके एक बड़का तलवेइर देवल गेलक ||
\v 5 आउर जब ऊ तीसरा मुहर खोललक, तो मोंय तीसरा प्राणी के इ कहते सुनलों, कि आ : आउर मोंय नजाइर करलों, आउर देखो एक कारिया घोड़ा आहे ; आउर उकर सवारी केर हाथ में एक तराजू आहे | 
\v 6 आउर मोंय चाइरो प्राणी मन केर माझे में से एक शब्द इ कहते सुनलों, कि दीनार केर सेर भाइर गेहूँ आउर दीनार केर तीन सेर जब, आउर तेल, आउर दाख रस केर हानि न करबे || 
\v 7 आउर जब ऊ चौथा मुहर खोललक तो मोंय चौथा प्राणी केर शब्द इ कहते सुनलों, कि आ 
\v 8 आउर मोंय नजाइर करलों, आउर देखा, एक पीला जइसन छोड़ा आहे ; आउर उकर सवारी केर नाँव मरण हेके : आउर अधलोकउकर पीछे-पीछे आहे आउर उमन के पृथ्वी केर एक चौथाई में इ अधिकार देवल गेलक, कि तलवेइर, आउर अकाल, आउर मरी आउर पृथ्वी केर वन पशु मन केर द्वारा आदमी मन के माइर डालेक ||
\v 9 आउर जब ऊ पाँचवा मुहर खोललक, तो मोंय बेदी केर हेठें उमनक प्राण के देखलों, जे परमेश्वर केर वचन केर कारण जे उमन देई रहयँ, माइर डालल जाए रहयँ |
\v 10 आउर उमन बड़का शब्द से ह्काँय के कहलयँ ; हे मालिक, हे पवित्र, आउर सत्य ; तोंय केखन तक न्याय नी करबे ? आउर पृथ्वी केर रहेक वाला मन से हमर लोहू केर पलटा केखन तक नी लेबे ?  
\v 11 आउर उमन में से हरेक के चरका लुगा देवल गेलक, आउर उमन से कहल गेलक, कि आउर कटिक देरी तक आराम करा, जब तक कि तोहर संगी दास, आउर भाई, जे तोहर नियर होवेक मोराए जाएक वाला अहयँ, उमनक हों हिसाब पूरा नी होई लेई |
\v 12 आउर जब ऊ छठवा मुहर खोललक, तो मोंय देखलों, कि एक बड़का भूकंप होलक, आउर बेइर कम्मल नियर कारिया, आउर पूरा चाँद लोहू जइसन होई गेलक |
\v 13 आउर आकाश केर तइरगण पृथ्वी में एइसन गिर पड़लयँ जइसन बड़का आँधी से हिल के अंजीर केर गाछ में से कच्चा फोर भाड़ेला |
\v 14 आउर आकाश एइसन सरइक गेलक, जइसन पत्र लपटेंक से सरइक जाएला ; आउर हरेक पहर आउर टापू, अपन-अपन ठाँव से टाइल गेलक |
\v 15 आउर पृथ्वी केर राजा, आउर प्रधान, आउर सरदार, आउर हरेक आजाद पहार मन केर खोहमन आउर चट्टाइन मन में जाए लुकलयँ | 
\v 16 आउर पहार मन, आउर चट्टाइन मन से कहेक लगलयँ, कि हमरे गिर पड़ा; आउर हमरे के उकर मुँह से जे सिंहासन में बइठल आहे, आउर मेमना केर प्रकोप लुकाए लेवा |   
\v 17 काकि उकर प्रकोप केर भयानक दिन आए पोहोंइच हे, अब केहर टिकेक परेला ? ठहरेक परेला ? 
\c 7
\p \v 1 इकर बाद मोंय पृथ्वी केर चाइरों कोनों में चाइर ठु स्वर्गदूत ठड़ाल देखलों, उमन पृथ्वी केर चाइरो धुकामन के थाइम रहयँ, ताकि पृथ्वी, या समुद्र, या कोनों गाछ में धुका न चलोक |
\v 2 फिर मोंय एक आउर स्वर्गदूत के जीवते परमेश्वर केर मुहर लेवल पूरब से उपरे बाटे आते देखलयँ ; ऊ उ चाइरो स्वर्गदूत मन से जेमन के पृथ्वी आउर समुद्र केर हानि करेक केर हक देवल जाए रेहे, ऊँचे शब्द से हकाँय के कहलक | 
\v 3 जब तक हमरे अपन परमेश्वर केर दासमन केर माथा में मुहर नी लगाए देब, तब तक पृथ्वी आउर समुद्र आउर गाछ मन के के हानि न पोहोंचाबा |
\v 4 आउर जेमनक उपरे मुहर देवल गेलक, मोंय उमनक हिसाब सुनलों, कि इस्राएल केर संतान मन केर सउब गोत्र मन में से एक लाख चौआलिस हजार झन मुहर देवल गेलक |
\v 5 यहूदा केर गोत्र में से बारह हजार में मुहर देवल गेलक ; रूबेन केर गोत्र में से बारह हजार में ; गाद केर गोत्र में से बारह हजार में |
\v 6 आशेर केर गोत्र में से बारह हजार में ; नपताली केर गोत्र में से बारह हजार में ; मनश्शिह केर गोत्र में से बारह हजार में |
\v 7 शमौन केर गोत्र में से बारह हजार में ; लेवी केर गोत्र में से बारह हजार में ; इस्साकार केर गोत्र में से बारह हजार में |
\v 8 जबूलून केर गोत्र में से बारह में, युसूफ केर गोत्र में से बारह हजार में आउर बेन्यामिन केर गोत्र में से बारह हजार में मुहर देवल गेलक |
\v 9 इकर पाछे मोंय दृष्टी करलों, आउर देखा, हरेक जाति, आउर कुल ; आउर आदमी मन आउर भाषा में से एक एइसन बड़का भीड़, जेके केऊ गिनेक नी परोत रेहे चरका लुगा पिन्धल, आउर अपन हाथ मन में खजूर केर डाइर मन लेवल सिंहासन केर सामने आउर मेमना केर सामने ठड़ाल आहे |
\v 10 आउर बड़का शब्द से हकांय के कहेला, कि उद्धार लागिन हमर परमेश्वर केर जे सिंहासन में बइठल आहे,आउर मेमना केर जय-जय कार होओक |
\v 11 आउर सउब स्वर्गदूत, उ सिंहासन आउर प्राचीन आउर चाइरो प्राणी मन केर चाइरो प्राणी मन केर चाइरो बाटे ठड़ाल अहयँ, फिर उमन सिंहासन केर सामने मुँह केर बल गिर पड़लयँ ; आउर परमेश्वर केर दंडवत काइर के कहलयँ, आमीन |  
\v 12 हमर परमेश्वर केर स्तुति, आउर महिमा, आउर ज्ञान, आउर धन्यवाद, आउर आदर, आउर सामर्थ, आउर शक्ति, जुगानुजुग बनल रहोक | आमीन| 
\v 13 इ ले मुखियामन में से एक झन मोर से कहलक ; इ चरका लुगा पिंधल केहर मन हेकयँ ? आउर कहाँ से आए हयँ ?  
\v 14 मोंय उकर से कहेला ; हे मालिक, तोंय, हे जानिसला : ऊ मोर से कहलक ; इमन उमन हेकयँ ;  जे उ बड़का दुःख में से निकइल के आए हयँ ; इमन अपन-अपन लुगा मेमना केर लोहू में धोई के चरका काइर हयँ |
\v 15 एहे कारण उमन परमेश्वर केर सिंहासन केर सामने अहयँ, आउर उकर मंदिर में दिन राइत उकर सेवा करेना, आउर जे सिंहासन में बाइठ हे, ऊ उमनक उपरे अपन तंबू बनाई |
\v 16 उमन फिर भूखे आउर पियासा नी होबयँ: आउर न उमनक उपरे धुप, न कोनों तपन पड़ी | 
\v 17 काकि मेमना जे सिंहासन केर माझे में आहे, उमनक रखवाली करी ; आउर उमन के जीवन रूपी पानी केर पझरा ठिन लेई जाई, आउर परमेश्वर उमनक आँइख से सउब आँसू के पोंइछ डाली |  
\c 8
\p \v 1 आउर जब ऊ सातवाँ मुहर खोललक, तो स्वर्ग में आधा घंटा तक सनाटा छाया रह्लक | 
\v 2 आउर मोंय उ सातों स्वर्गदूत के जे परमेश्वर केर सामने ठड़ाल रहेना, देखा, आउर उमनके सात ठु तुरही देवल गेलक || 
\v 3 फिर एक आउर स्वर्गदूत सोना केर धुवनदानी लेवल आलक आउर बेदी केर पासे ठड़ालक ; आउर उके ढेइर धुवन देवल गेलक, कि सउब पवित्र आदमी मन केर प्रार्थना केर संगे उ सोनहली बेदी उपरे जे सिंहासन केर सामने आहे चढ़ालयँ | 
\v 4 आउर उ धुप केर धुँआ पवित्र आदमी केर प्रार्थना मन समेत स्वर्गदूत केर हाथ से परमेश्वर केर सामने पोहोंइच गेलक | 
\v 5 आउर स्वर्गदूत गो धुवन दानी लेई के उकर में बेदी केर आइग भरलक, आउर पृथ्वी में डाइल देलक, आउर गजेक आउर शब्द आउर बिजली मन आउर भूकंप होवेक लगलक || 
\v 6 आउर उ सातों स्वर्गदूत जेमन ठिन सात ठु तुरही रेहे, फुकेकले तैयार होलयँ || 
\v 7 पहला स्वर्गदूत तुरही फुँकलक, आउर लोहू से मिलल बर्फ आउर आँइग उत्पन्न होलक, आउर पृथ्वी में डालल गेलक ; आउर पृथ्वी केर एक तिहाई जइल गेलक, आउर गाछ मन केर एक तिहाई जइल गेलक ; आउर सउब हरियर घास हों जइल गेलक || 
\v 8 आउर दूसर स्वर्गदूत तुरही फूँकलक, तो माना आँइज जइसन जलल एक बड़का पहार समुद्र में डालल गेलक ; आउर समुद्र केर एक तिहाई लोहू होई गेलक |
\v 9 आउर समुरा केर एक तिहाई सिरजल चींजमन जे जिंदारेहे मोइर गेलक, आउर एक तिहाई जहाज नाश होई गेलक ||
\v 10 आउर तीसरा स्वर्गदूत तुरही फुँकलक,आउर एक बड़का तइरगन जे मशाल केर नियर जलोत रेहे, स्वर्ग से टूटलक, आउर नदी मन केर एक तिहाई में, आउर पानी केर पझरा में आए पड़लक | 
\v 11 आउर उ आउर एक तिहाई पानी नागदौना जइसन तीता होई गेलक, आउर ढेइर हे आदमी मन उ पानी केर तीता होई जाए से मोइर गेलयँ || 
\v 12 आउर चौथा स्वर्गदूत तुरही फुँकलक, आउर बेइर केर एक तिहाई, आउर चाँद केर एक तिहाई आउर तइरगन केर एक तिहाई अंग अंधेरा होई गेलक आउर दिन केर एक तिहाई में इंजोत नी रह्लक, आउर तइसनेंहे राइत में हों ||
\v 13 आउर जब  मोंय फिर देखलों, तो आकाश केर माझे में एक उकाब के उड़ते आउर ऊँचा शब्द से इ कहते सुनलों, कि उ तीन स्वर्गदूत मन केर तुरही केर शब्द मन केर कारण जेमनक फुँकेक एखन बचल आहे, पृथ्वी केर रहेक वाला मन उपरे हाय ! हाय ! हाय ! 
\c 9
\p \v 1 आउर जब पाँचवा स्वर्गदूत तुरही फुँकलक, तो मोंय स्वर्ग से पृथ्वी उपरे एक तइरगन के जिरते देखलों आउर उके अथाह कुंड केर कुंजी देवल गेलक |
\v 2 आउर ऊ अथाह कुंड के खोललक, आउर कुंड में से बड़का भट्टी जइसन धुँआ उठलक, आउर कुंड केर धुवाँ से बेइर आउर धुँका अंधार होई गेलक |
\v 3 आउर उ धुँआ में से पृथ्वी में फेंनगा निकलयँ, आउर उमन के पृथ्वी केर बिच्छूमन नियर ताकत देवल गेलक |
\v 4 आउर उमन से कहल गेलक, कि न पृथ्वी केर घास के, न कोनों हरियार के, न कोनों गाछ के हानि पोहोचाबा ; एकला उ आदमी मन के जेमनक माथा में परमेश्वर केर मुहर नखें | 
\v 5 आउर उमन के माइर डालेक केर तो निही, मगार पाँच महीना तक आदमी मन के दुःख देवेक केर हक देवल गेलक : आउर उमनक तकलीफ एइसन रेहे, जइसन बिच्छू केर डंक मारेक से आदमी के होवेला | 
\v 6 उ दिन मन में आदमी मन मरण के ढूँढबयँ, आउर नी पाबयँ आउर मोरेक केर लालसा करबयँ, आउर मरण उमनसे भागी | 
\v 7 आउर उ फेंगगा केर आकार लड़ाई लागिन तैयार घोड़ा मन केर नियर रहयँ, आउर उमनक मुड़ उपरे मानो सोना केर मुकुट रेहे ; आउर उमनक मुँह आदमी मन केर जइसन रेहे | 
\v 8 आउर उमनक केंस जनाना मन केर जइसन मन केर जइसन, आउर दांत सिंहमन जइसन रेहे | 
\v 9 आउर उमन लोहा जइसन झिलम पिंध रहयँ, आउर उमनक पांइख केर शब्द एइसन रेहे जइसन रथमन आउर ढेइर घोड़ा जे लड़ाई में कुदोत हयँ | 
\v 10 आउर उमनक पूंछ बिच्छू मन केर जइसन रेहे, आउर उमन में डंक रेहे, आउर उमन के पाँच महीना तक आदमी मन के दुःख पोहोंचाएक केर जे सामर्थ रेहे उ उमनक पूंछ में रेहे | 
\v 11 अथाह कुंड केर दूत उमनक उपरे राजा रेहे, उकर नाँव इब्रानी में अबद्दोन, आउर यूनानी में अपुल्लयोन हेके |
\v 12 पहला विपत्ति मन बीत चुकलक, देखा, अब इकर बाद दुई विपत्ति आउर होवेक वाल आहे ||
\v 13 आउर जब छठवाँ स्वर्गदूत तुरही फुँकलक तो जे सोना केर बेदी परमेश्वर केर सामने आहे उकर सिंग मन में से मोंय एइसन शब्द सुनलों | 
\v 14 मानो केऊ छउवाँ स्वर्गदूत से जाकर ठीन तुरही रेहे, कहोत हे कि उ चार स्वर्गदूत मन के जे बड़का नदी फुरात केर ठीन बांधल आहे, खोइल दे |  
\v 15 आउर उ चाइरो दूत के खोइल देवल गेलयँ जे उ घड़ी, आउर महीने आउर वर्ष लागिन आदमी मन केर एक तिहाई के माइर डालेकले तैयार करल जाए रहयँ |
\v 16 आउर फौजों मन केर सवारी मन केर गिनती बीस करोड़ रेहे ; मोंय उकर गिनती सुनलों |
\v 17 आउर मोके इ दर्शन में घोड़ा आउर उकर एइसन सवारी दिखाई देलयँ, जेमनक झिलम आइग, आउर धूम्रकान्त, आउर गंधक जइसन रेहे, आउर उ घोड़ा मन केर सिर सिंहमन केर मुड़ जइसन रेहे : आउर उनक मुँह से आइग, आउर धुँआ, आउर गंधक निकलोत रेहे |   
\v 18 इ तीनों विपइत ; मतलब आइग, आउर धुँआ, आउर गंधक से जे उमनक मुँह से निकलोत रेहे, आदमीमन केर एक तिहाई माइर डालल गेलक | 
\v 19 काकि उ घोड़ामन केर सामर्थ उमनक मुँह, आउर उमनक पूंछ मन में रेहे ; इ लागिन कि उमनक पूंछ साँप जइसन रेहे, आउर उ पूछमन केर मुड़ हों रेहे आउर एहे मन से उमन दुःख पोहोंचात रहयँ |  
\v 20 आउर बचल आदमीमन जे उ विपइत मन से नी मोइर रहयँ अपन हाथ मन केर काम मन से मन नी फिरलयँ, कि दुष्टात्मा मन केर, आउर सोना आउर चांदी, आउर पीतल आउर पाखना, आउर काठ केर मूर्ति केर पूजा न करोक, जे नी देखेक, न सुनेक, न चलेक पारेला |
\v 21 आउर जे खून, आउर टोना, आउर व्यभिचार आउर चोरी, उमन काइर रहयँ, उमन से मन नी फिरलयँ ||
\c 10
\p \v 1 फिर मोंय एक आउर बली स्वर्गदूत के बादरी ओढ़ल स्वर्ग से उतरते देखलों, उकर मुड़ में मेघधनुष रेहे : आउर उकर मुँह बेइर जइसन आउर उकर पाँव आइग केर खंभा जइसन रेहे|
\v 2 आउर हाथ में एक छोटका सन खुलल किताब रेहे ; ऊ अपन दहिना पाँव समुद्र में, आउर लेंगा पृथ्वी में रखलक |
\v 3 आउर एइसन बड़का शब्द से चिल्लालक तो गरजेक केर सात शब्द सुनाई देलक | 
\v 4 आउर जब सातों गरजेक केर शब्द सुनाई देई चुकलक, तो मोंय लिखेक ले रेहों, आउर स्वर्ग से इ शब्द सुनलों कि जे गोइठमन गरजेक केर उ सात शब्द मन से सुइन हिस, उके गुप्त रख, आउर न लिख |
\v 5 आउर जे स्वर्गदूत के मोंय समुद्र आउर पृथ्वी में ठड़ाल देइख रहों ; ऊ अपन दाहिना हाथ स्वर्ग बाटे उठालक |
\v 6 आउर जे जुगानुजुग जीते रही, आउर जे स्वर्ग के आउर जे कुछ उकर में आहे, आउर पृथ्वी के आउर जे कुछ उकर में आहे, आउर समुद्र के आउर जे कुछ उकर में आहे सिरजलक उकरे शपथ खाए के कहलक, अब देरी नी होवी | 
\v 7 वरन सातवाँ स्वर्गदूत के शब्द देवेक केर दिन मन में जब उ तुरही फुंकेक ले होवी, तो परमेश्वर केर गुप्त भेट उ सुसमाचार केर मोताबिक जे उ अपन दास भविष्यवक्ता के देलक पूरा होवी | 
\v 8 आउर जे शब्द करेक वाला मन के मोंय स्वर्ग से कहते सुइन रहों, ऊ फिर मोर संगे गोठियाएक लगलक ; कि जा, जे स्वर्गदूत समुद्र आउर पृथ्वी में ठड़ाल आहे, उकर हाथ में केर खुलाल किताब लेई ले |  
\v 9 आउर मोंय स्वर्गदूत ठीन जाए के कहलों, ई छोट किताब मोके दे ; आउर ऊ मोर से कहलक ले इके खाए जा, आउर इ तोर पेट के तीता तो करी, मगर तोर मुँह में मधु जइसन मीठा लगों |  
\v 10 से मोंय ऊ छोट किताब उ स्वर्ग केर हाथ से लेई के कै देलों, ऊ मोर मुँह में मधु जइसन मीठा तो लगलक, मगर जब मोंय उके के गेलों, तो मोर पेट तीता होई गेलक |
\v 11 तब मोर से इ कहल गेलक, कि तोके ढेइर सन आदमी मन, आउर जाइत मन, आउर भाषामन, आउर राजामन में, फिर भविष्यवाणी करेक होवी |  
\c 11
\p \v 1 आउर मोके नाप डागँ के जइसन एक ठेंगा देवल गेलक, आउर केऊ कहलक ; उठ, परमेश्वर केर मंदिर आउर वेदी, आउर आउर उकर में भजन करेक वाला मन के नाइप ले |
\v 2 आउर मंदिर केर बाहरे केर आँगन छोइड़ दे ; उके न नाप, काकि ऊ परजाइतिया मन के देवल जाए हें, आउर उमन पवित्र नगर के बेयालिस महीना तक रौंदबयँ |  
\v 3 आउर मोंय अपन दूई ठु गवाह मन के इ अधिकार देमूँ, कि बोरा ओइढ के एक हजार दुई सौ साठदिन तक भविष्यवाणी करोक | 
\v 4 ओहे मन हे जैतुन केर दुई ठु गाछ आउर दुई ठु दीया खुँटा हेके, जे पृथ्वी केर प्रभु केर सामान ठड़ाल रहेना |
\v 5 आउर अगर केऊ उमन के नुकसान पोहोंचएक चहेना, तो उमनक मुँह से आइग निकइल के उमनक बैरी मन के भस्म करेला, आउर अगर केऊ उमन के नुकसान पोहोंचएक चाही, तो जरुर एहे रीति से माइर डालल जाई |  
\v 6 इमन के आहे, कि आकाश के बंद करोक; कि उमनक भविष्यवाणी केर दिन में पानी न बरसोक, आउर उमन के सउब पानी में अधिकार आहें, कि उके लोहू बनाई, आउर जब-जब चाही तब-तब पृथ्वी में हर रकम केर विपइत लानी |  
\v 7 आउर जब उमन अपन गवाही देई चुकबयँ, तो उ जानवर जे अथाह कुंड में से निकली, उमन से लइड़के जीती आउर उमन के माइर डाली |
\v 8 आउर उमनक लाश उ बड़का नगर केर चौक में पड़ाल रही,जे आत्मिक रीति से सदोम आउर मिस्र कहायला, जहाँ उमनक प्रभु हों क्रूस उपरे चढ़ाल जाए रेहे |
\v 9 आउर सउब आदमीमन, आउर कुलमन, आउर भाषा मन, आउर जाइत मन में से आदमीमन उमनक लाश साढ़े तीन दिन तक देखते रहबयँ, आउर उमनक लाश कब्र में रखेक नी देबयँ | 
\v 10 आउर पृथ्वी केर रहेकवाला मन, उमनक मोरेक से खुशी आउर मगन होबयँ, आउर एक-दूसर ठीन भेंट भेजबयँ, काकि इ भविष्यवक्ता मन पृथ्वी केर रहेकवाला मन के सताए रहयँ |
\v 11 आउर साढ़े तीन दिन केर बाद परमेश्वर केर बाटे से जीवन केर आत्मा उमन में बइठ गेलक ; आउर उमन अपन पाँव मन केर बल ठड़ालयँ आउर उमन के देखेक वाला मन में बड़का डर समाए गेलक | 
\v 12 आउर उमन के स्वर्ग से एक बड़का शब्द सुनाई देलक, कि हियाँ उपरे आबा ; इ सुइन उमन बादरी उपरे सवार होई के अपन बैरी मन के देखते-देखते स्वर्ग में चाइढ़ गेलयँ |
\v 13 फिर ओहे बेराएक बड़का भूकंप होलक, आउर नगर केर दसवाँ अंश गिर पड़लक ; आउर उ भूकंप से सात हजार आदमी मोइर गेलयँ आउर बचल मन डराए गेलयँ आउर स्वर्ग केर महिमा परमेश्वर केर महिमा करलयँ || 
\v 14 दूसरा विपइत बीत चुकलक , देखा, तीसरा विपइत जल्दी आवेकवाला आहे ||
\v 15 आउर जब सातवाँ दूत तुरही फुँकलक, तो स्वर्ग में इ विषय केर बड़का-बड़का शब्द होवेक लगलक कि जगत केर राइज हमर प्रभु केर, आउर उकर मसीह केर होई गेलक | 
\v 16 आउर ऊ जुगानुजुग राइज करी, आउर चौबीस झन मुखिया मन जे परमेश्वर केर सामने अपन-अपन सिंहासन में बइठ रहयँ, मुँह केर बल गिर के परमेश्वर के दंडवत काइर के | 
\v 17 इ कहेक लगलयँ कि हे सर्वशक्तिमान प्रभु परमेश्वर जे आहे, आउर जे रेहे, हमरे तोर धन्यवाद करिला, कि तोंय अपन बड़का सामर्थ काम में लाइन के राइज काइर हिस |
\v 18 आउर परजइतियामन क्रोध करलयँ, आउर तोर क्रोध आए पड़लक आउर ऊ समय आए पोहोंइच हे, कि मोरल मन केर न्याय करल जाई, आउर तोर दास भविष्यवक्ता मन आउर पवित्र आदमी मन के आउर उ छोट बोड़ मन के जे तोर नाँव से डराएना, बदला देवल जाई आउर पृथ्वी केर बिगड़ाए वाला मन के नाश करल जाई ||  
\v 19 आउर परमेश्वर केर जे मंदिर स्वर्ग में आहे, उ खोलल गेलक, आउर उकर मंदिर में उकर वाचा केर संदूक दिखाई देलक, आउर बिजली आउर शब्द आउर गरजेक आउर भूकंप होलक आउर ढेइर बर्फ गिरलक || 
\c 12
\p \v 1 फिर स्वर्ग में एक बड़का चिन्ह दिखाई देलक, मतलब एक जनाना जे बेइर ओढ़ल रेहे, आउर चाँद उकर गोड़ तले रेहे, आउर उकर मुड़ उपरे बारह तइरगन मन केर मुकुट रेहे |
\v 2 आउर ऊ गर्भवती होलक, आउर चिल्लाते रेहे ; काकि प्रसव केर दुःख उके लाइग रेहे ; आउर ऊ छाउवा जन्मयक केर दुःख में रेहे |
\v 3 आउर एक आउर चिन्हा स्वर्ग में दिखाई देलक, आउर देखा ; एक बड़का लाल अजगर रेहे जेकर सात मुड़ आउर दस सिंग रेहे, आउर उकर मुड़ मन में सात राजमुकुट रेहे |
\v 4 आउर उकर पूंछ आकाश केर तइरगन मन केर एक तिहाई के खींच के पृथ्वी में डाइल देलक, आउर ऊ अजगर उ जनाना केर सामने जे जच्चा रेहे, ठड़ालक, कि जब ऊ छाउवा जनमाई तो उकर छाउवा के लील जाई |
\v 5 आउर ऊ बेटा जनमालक जे लोहा केर दण्ड लेवल सउब जाइतमन उपरे राइज करेक ले रेहे, आउर उकर छाउवा एकाएक परमेश्वर केर पासे आउर उकर सिंहासन केर पासे उठाए के पहुचाए देवल गेलक |
\v 6 आउर ऊ जनाना उ जंगल में भाइग गेलक, जहाँ परमेश्वर केर बाटे से उकर लागिन एक जगह तैयार जाए रेहे, कि हुवाँ ऊ एक हजार हों सौसाठ दिन तक पोसल जाओक ||
\v 7 फिर स्वर्ग में लड़ाई होलक, मीकाईल आउर उके स्वर्गदूत अजगर आउर उकर दूत उकर से लड़लयँ |
\v 8 मगर प्रबल नी होलयँ, आउर स्वर्ग में उमनक लागिन फिर जगह नी रहलक |
\v 9 आउर ऊ बड़का अजगर अर्थात ओहे पूरना साँप, जे इबलीस आउर शैतान कहाएला, आउर समुचा दुनिया केर भरमाएक वाला हेके, पृथ्वी में गिराए देवल गेलक ; आउर उकर दूत उकर संगे गिराए देवल गेलयँ |
\v 10 फिर मोंय स्वर्ग में से इ बड़का शब्द आते सुनलों, कि अब हमर परमेश्वर केर उद्धार, आउर सामर्थ, आउर राइज,आउर उकर मसीह केर अधिकार दिस्तार होई हे ; काकि हमर भाई मन उपरे दोष लगाएक वाला, जे राइत दिन हमर परमेश्वर केर सामने उमनक उपरे दोष लगाते रहोत रेहे, गिराए देवल गेलक |
\v 11 आउर उमन मेमना केर लोहू केर कारण, आउर अपन गवाही केर वचन केर कारण, उकर उपरे जयवंत होलयँ, आउर उमन अपन प्राण के प्रिय नी जानलयँ, हियाँ तक कि के सइह लेलयँ |
\v 12 इ कारण, हे स्वर्गो, आउर उकर में रहेक वाला मन मगन होवा ; हे पृथ्वी, आउर समुद्र, तोहर उपरे हाय! काकि शैतान बड़का क्रोध केर संगे तफर ठीन उतइर आए हे ; काकि जानेला, कि उकर थोरेक हे समय आउर बचल आहे |
\v 13 आउर जब अजगर देखलक, कि मोंय पृथ्वी में गिराए देवल जाए हों, ऊ जनाना के जे बेटा जन्मय रेहे, सतालक |
\v 14 आउर उ जनाना के बड़का उकाब केर दुई ठु पंख देवल गेलक, कि साँप केर सामने से उइड़ के जंगल में ऊ जगह पोहोंइच जाओक, जहाँ ऊ एक समय आउर समय मन, आउर आधा समय तक पोसल जाओक |
\v 15 आउर साँप ऊ जनाना केर पीछे अपन मुँह से नदी केर नियर पानी बहालक, कि उके इ नदी से बहाए देओक |
\v 16 मगर पृथ्वी ऊ जनाना केर मदाइत करलक, आउर अपन मुँह खोइल के उ नदी के जे अजगर अपन मुँह से बोहाए रेहे पि लेलक |
\v 17 आउर अजगर जनाना उपरे खिंसाए गेलक, आउर उकर बचल छाउवा से जे परमेश्वर केर हुकूम के मानेन, आउर यीशु केर गवाही देवेक में स्थिर अहयँ, लड़ेक ले गेलक |
\v 18 आउर ऊ समुद्र केर बालू उपरे जाए ठड़ालक ||
\c 13
\p \v 1 आउर मोंय एक जानवर के समुद्र में से निकलते देखलों, जेकर दस सींग आउर सात मुड़ रेहे; आउर उकर सींग मन में दस राज मुकुट आउर उकर मुड़ मन उपरे निंदा केर लिखल रेहे |
\v 2 आउर जे पशु मोंय देखलों, ऊ चिता केर नियर रेहे ; आउर उकर पाँव भालू केर जइसन, आउर मुँह सिंह केर जइसन रेहे ; आउर ऊ अजगर अपन सामर्थ, आउर अपन सिंहासन, आउर बड़का अधिकार, उके देई देलक |  
\v 3 आउर मोंय उकर मुड़ मन में से एक में एइसन भारी घाव लगल देखलों, मानो ऊ मोरेक वाला आहे ; फिर उकर प्राण घातक घाव बेस होई गेलक, आउर समूचा पृथ्वी केर आदमी मन उ पशु केर पीछे-पीछे आचरज करते चइल गेलयँ | 
\v 4 आउर उमन अजगर केर पूजा करते करलयँ, काकि ऊ पशु के अपन अधिकार दे देई रेहे आउर इ काइह के पशु पूजा करलयँ, कि इ पशु केर सामन केहर आहे ? 
\v 5 केहर उकर से लड़ेक परेला ? आउर बड़का बोली बोलेक आउर निंदा करेक लागिन उके एक मुँह देवल गेलक, आउर उके बैयालिसमहीना तक काम करेक केर अधिकार देवल गेलक |
\v 6 आउर उ परमेश्वर केर निंदा करेक लागिन मुँह खोललक, कि उकर नाँव आउर उकर तंबू अर्थात स्वर्ग केर रहेक वाला मन केर निंदा करोक |
\v 7 आउर उके इ अधिकार देवल गेलक, कि पवित्र आदमी मन से लड़ोक, आउर उमनक उपरे जय पओक, आउर उके हरेक कुल, आउर आदमी मन, आउर भाषा, आउर जाइत उपरे अधिकार देवल गेलक |  
\v 8 आउर पृथ्वी केर उ सउब रहेक वाला मन जेकर नाँव उ मेमना केर जीवन केर किताब में लिखल नी गेलक, जे जगत केर सिरजन केर समय से घात होई हे,उ पशु पूजा करबयँ | 
\v 9 जेकर कान आहे ऊ सुनेक |
\v 10 जेके कैद में पड़ेक आहे, ऊ कैद में पड़ी, जे तलवेइर से मोरल जाई, पवित्र आदमी मन केर धीरज आउर इकरे में आहे || 
\v 11 फिर मोंय एक आउर पशु के पृथ्वी में से निकलते देखलों, उकर मेमना जइसन दुई ठु सींग रेहे ; आउर ऊ अजगर केर नियर कहोत रेहे |
\v 12 आउर इ उ पहिला पशु केर समूचा अधिकार उकर सामने काम में लानोत रेहे, आउर पृथ्वी आउर उकर रहेक वाला मन से उ पहिला पशु केर जेकर प्राण घातक घाव बेस होई जाए रेहे, पूजा करूवात रेहे | 
\v 13 आउर ऊ बड़का-बड़का चिन्हा दिखात रेहे, हियाँ तक कि आदमी मन केर सामने स्वर्ग से पृथ्वी में आइग बर साए देत रेहे देवोत रेहे |
\v 14 आउर उ चिन्हा मन केर कारण जेके ऊ पशु केर सामने दिखाएक केर अधिकार उके देवल जाए रेहे ; ऊ पृथ्वी केर रहेक वाला मन से कहोत रेहे, कि जे पशु के तलवेइर लाइग रेहे, ऊ जी जाए हे, उकर मूर्ति बनावा | 
\v 15 आउर उके उ पशु केर मूर्ति में प्राण डालेक केर अधिकार देवल गेलक, कि पाशु केर मूर्ति बोलेक लगोक ; आउर जेतना मन उ पशु केर मूर्ति केर पूजा नी करबयँ, उमन के मरूवाय डालोक |
\v 16 आउर ऊ छोट, बोड़, धनी ,कंगाल ,आजाद, धांगर सउब केर दहिना हाथ या उमनक माथा में एक-एक छाप कराए देलक |
\v 17 कि उके छोइड़ जेकर उपरे छाप अर्थात ऊ पशु केर नाँव केर अंक होवी, आउर केऊ उकर लेन-देन नी काइर सकी |
\v 18 ज्ञान इकरे में आहे, जेके बुद्धि होवी, ऊ इ पशु केर अंक जोइड़ लेई,  काकि ऊ आदमी केर अंक हेके आउर उकर अंक छ: सौ छियासठ हेके ||
\c 14
\p \v 1 फिर मोंय नजाइर करलों, आउर देखा, ऊ मेमना सिय्योन पहर उपरे ठड़ाए हे, आउर उकर संगे एक लाख चौआलीस हजार आदमी मन अहयँ, जेमनक माथा में उकर आउर उकर आबा केर नाँव लिखल आहे |
\v 2 आउर स्वर्ग से मोके एक एइसन शब्द सुनाई देलक, जे पानी केर ढेइर धारा मन आउर बड़का गरजेक केर जइसन शब्द रेहे, माना वीणा बजाएक वाला मन वीणा बजात हयँ | 
\v 3 आउर उमन सिंहासन केर सामने आउर चाइरो प्राणी मन आउर मुखिया मन केर सामने मानो, एक नावाँ गीत गाओत रहयँ, आउर उ एक लाख चौआलीस हजार आदमी मन के छोइड़ जे पृथ्वी में से किं लेवल जाए रहयँ, केऊ ऊ गीत नी सीख सकोत रेहे |
\v 4 इ उमन हेकयँ, जे जनाना मन केर संगे अशुद्ध नी होलयँ, मगर कुँवारा हेकयँ : इ उमन हे हेकयँ, कि जहाँ कहाँ मेमना जाएला, उमन उकर पीछे होई लेवेन : इ तो परमेश्वर केर निमित्त पहला फल होवेक लागिन आदमी मन से किं लेवल जाए हयँ |
\v 5 आउर उमनक मुँह से कहियो झूठ नी निकइल रेहे, उमन निर्दोष हेकयँ ||
\v 6 फिर मोंय एक आउर स्वर्गदूत के आकाश केर माझे में उड़ते देखलों,  जेकर ठिन पृथ्वी केर रहेक वाला मन केर हरेक जाइत, आउर कुल आउर भाषा आउर आदमी मन के सुनाएक लागिन सनातन सुसमाचार रेहे |
\v 7 आउर ऊ बड़का शब्द से कहलक ; परमेश्वर से डरावा ; आउर उकर महिमा करा ; काकि उकर न्याय करेक समय आए पोहोंइच हे, आउर उकर भजन करा, जे स्वर्ग आउर पृथ्वी आउर समुद्र आउर पानी केर पझरा बनालक ||
\v 8 फिर इकर बाद एक आउर दूसरा स्वर्गदूत इ कहते आलक, कि गिर पड़ा, उ बड़का बाबुल गिर पड़लक जे अपन व्यभिचार केर कोपमय मदिरा सउब जाइत मन के पियाए हे || 
\v 9 फिर इकर बाद एक आउर स्वर्गदूत बड़का शब्द से इ कहते आलक, कि केऊ उ पशु आउर उ मूर्ति केर पूजा करी, आउर अपन माथा या अपन हाथ में उकर छाप लेई |
\v 10 तो ऊ परमेश्वर केर प्रकोप केर निरी मदिरा जे उकर क्रोध केर कटोरी में डालल जाए हे, पीई आउर पवित्र स्वर्ग दूत मन केर सामने, आउर मेमना केर सामने आइग आउर गंधक केर पीड़ा केर में पड़ी |
\v 11 आउर उमनक पीड़ा केर धुँआ जुगानुजुग उठते रही, आउर जे उ पशु आउर ऊ मूर्ति केर पूजा करेना, आउर जे उकर नाँव केर छाप लेवेना, उमन के राइत दिन चैन नी मिली | 
\v 12 पवित्र आदमी मन केर धीरज इकरे में आहे, जे परमेश्वर केर आज्ञा मन के मानेन, आउर यीशु उपरे विश्वास रखेना ||
\v 13 आउर मोंय स्वर्ग से इ शब्द सुनलों, कि लिख, जे मुरदा प्रभु में मोरेना, उमन अब से धन्य हेकयँ, आत्मा कहेला, हाँ काकि उमन अपन अपन मेहनइत से आराम पाबयँ, आउर उमनक काम उमनक संगे होई लेवेला ||
\v 14 आउर मोंय नजाइर करलों, आउर देखा ; एक चरका बादरी आहे , आउर उ बदरी में आदमी केर बेटा जइसन केऊ बइठ हे, जेकर मुड़ में सोना केर मुकुट आउर हाथ में चोखा हंसुआ आहे |
\v 15 फिर एक आउर स्वर्गदूत मंदिर में से निकइल के, उकर से जे बादरी उपरे बइठ रेहे, बड़का शब्द से हकाय के कहलक, कि अपन हँसुआ लगाए के काट, काकि कटनी केर समय आए पोहोंइच हे, इ लागिन कि पृथ्वी केर खेती पाइक चुइक हे |
\v 16 से जे बादरी में बाइठ रेहे, ऊ पृथ्वी में अपन हँसुआ लगालक, आउर पृथ्वी केर कटनी करल गेलक ||
\v 17 फिर एक आउर स्वर्गदूत उ मंदिर में से निकलक जे स्वर्ग में आहे, आउर उकर ठिन हों चोखा हँसुआ रेहे | 
\v 18 फिर एक आउर स्वर्गदूत जेके आइग उपरे अधिकार रेहे, वेदी में से निकलक, आउर जेकर ठिन चोखा हँसुआ रेहे, उकर से ऊँचा शब्द से कहलक ; अपन चोखा हँसुआ लगाए के पृथ्वी केर दाखलता केर गुच्छा काइत ले ; काकि उकर दाख पाइक चुइक हे || 
\v 19 आउर उ स्वर्गदूत पृथ्वी में अपन हँसुआ डाललक, आउर पृथ्वी केर दाखलता केर फोर काइत के, अपन परमेश्वर केर क्रोध के बड़का रस केर कुआँ में डाइल देलक | 
\v 20 आउर नगर केर बहरे उ रस केर कुआँ में दाख रौंदल गेलक, आउर उकर कुआँ में से इतना लोहू निकललक कि घोड़ा मन केर लगाम तक पोहोंचलक, आउर सौ कोस तक बोहाए गेलक ||
\c 15
\p \v 1   तलेक मोंय स्वर्ग में एक आउर बड़का आउर आचरज चिन्हा देखलों, मतलब सात स्वर्ग दूत जे मन ठीन सातठु  पिछला विपइत रेहे, काकि उमनक केर होई जाएक से परमेश्वर केर खीस आखरी हेके ||
\v 2   आउर मोंय आइग से मिलाल कांच केर जइसन एक समुद्र देखलों, आउर जे उ जानवर ऊपरे, आउर उकर मूर्ति ऊपरे, आउर उकर नाँव केर अंक ऊपरे जीत रहयँ, उमन के उ कांच केर समुद्र केर पासे परमेश्वर केर वीणामन के लेई के ठड़ाल देखलक |
\v 3   आउर उमन परमेश्वर केर दास मूसा केर गीत, आउर मेमना केर गीत गाए-गाए के कहोत रहयँ, कि हे सर्वशक्तिमान प्रभु परमेश्वर, तोर काम बड़का, आउर आचरज आहे, हे जुग-जुग केर राजा, तोर चाल ठीक आउर सच हेके |
\v 4   हे प्रभु, केहर तोर से नी डराई आउर तोर नाँव केर महिमा नी करी ? काकि सिर्फ तोंय हें पवित्र आहिस, आउर सउब जाइत मन आए के तोर सामने दंडवत करबयँ, काकि तोर न्याय केर काम प्रगट होई जाए हे ||
\v 5   आउर इकर पाछे मोंय देखलों, कि स्वर्ग में साक्षी केर तंबू केर मंदिर खोलल गेलक |
\v 6   आउर उमन सातों झन स्वर्गदूत जेमन ठीन सातठु विपइत रेहे, शुध्द आउर चमकोत मणि पिन्धाल छाती ऊपरे सुनहरा पाटी बांधल मंदिर से निकललयँ |
\v 7   आउर चाइरो प्राणीमन में से एक झन उ सातठु स्वर्गदूत मन के परमेश्वर केर, जे जुगानुजुग जीवित आहे, खीस से भरल सात ठु सोना केर कटोरी देलक |
\v 8   आउर परमेश्वर केर महिमा, आउर उकर सामर्थ केर कारण मंदिर धूँवा से भाइर गेलक आउर जब तक उ सातों स्वर्गदूतमन केर सातों ठु विपइत सिराय नी गेलक, तब तक केऊ मंदिर में नी जाएक परलयँ ||
\c 16
\p \v 1   तलेक मोंय मंदिर में केखों जोर से ऊ सातों स्वर्गदूतमन से इ कहते सुनलों कि जावा, परमेश्वर केर खीस केर सातों कटोरी के पृथ्वी में उझलयँ देवा ||
\v 2   से पहला जाए के अपन कटोरी के पृथ्वी में उझइल देलक | आउर उ आदमीमन केर जे मनक ऊपरे जानवर केर छाप रेहे, आउर जे उकर मूर्ति केर पूजा करोत रहयँ, एक रकम केर बुरा आउर बाथुवाएक वाला फोड़ा निकलक ||
\v 3   आउर दूसरा अपन कटोरी समुद्र में उझइल देलक आउर ऊ मोरल मन केर जइसन लोहू बाइन गेलक, आउर समुद्र केर सउब जीव मोइर गेलयँ |
\v 4   आउर तीसरा अपन नदीमन में, आउर पानी केर पझरा मन में उझइल देलक, आउर उ लोहू बाइन गेलक |
\v 5   आउर मोंय पानी केर स्वर्गदूत के इ कहते सुनलों, कि हे पवित्र, जे आहे, आउर जे रेहे, तोंय न्यायी हेकिस आउर तोंय इ न्याय करले |
\v 6   काकि उमन पवित्र आदमीमन, आउर भविष्यवक्तामन केर लोहू बहाय रहयँ, आउर तोंय उमन के लोहू पियाले; काकि उमन एहे लाएक अहयँ |
\v 7   तलेक मोंय वेदी से इ गोइठ सुनलों, कि हां हे सर्वशक्तिमान प्रभु परमेश्वर, तोर निर्णय ठीक आउर सच्चा हेके ||
\v 8   आउर चौथा अपन कटोरी बेइर ऊपरे उझइल देलक, आउर  उके आदमीमन के आइग से झुलसाय देवेक केर हक देवल गेलक |
\v 9   आउर आदमी बड़का तपन से झुलइस गेलयँ, आउर परमेश्वर केर नाँव केर जेके इ विपइतमन ऊपरे हक अहे, निंदा करलक आउर उकर महिमा करेक लागिन मन नी फिरालक ||
\v 10    आउर पांचवा अपन कटोरा उ जानवर केर सिंहासन ऊपरे उझइल देलक आउर उकर राइज में अंधार छाय गेलक; आउर आदमीमन दुःख केर मारे अपन-अपन जीभ चबाएक लगलयँ |
\v 11    आउर अपन तकलीफ आउर फोड़ामन केर चलते स्वर्ग केर परमेश्वर केर निंदा करलक; आउर अपन-अपन काममन  से मन नी फिरालक ||
\v 12    आउर छठवा अपन कटोरी बड़का नदी फूरात ऊपरे डाइल देलक आउर उकर पानी सुइख गेलक कि पूरब दिशा केर राजामन केर लागिन डहर तैयार होओक |
\v 13    आउर मोंय उ अजगर केर मुँह से, आउर उ जानवर केर मुँह से आउर उ झूठा भविष्यवक्ता केर मुँह से तीन अशुध्द आत्मामन के बेंगमन केर रूप में निकलते देखलों |
\v 14    इमन चिन्हा दिखाएक वाला दुष्टात्मा हेकयँ, जे समूचा दुनिया केर राजामन ठीन निकइल के इ लागिन जाएना, कि उमन के सर्वशक्तिमान परमेश्वर केर उ बड़का दिन केर लड़ाई लागिन जमा करोक |
\v 15    देख, मोंय चोर नियर आवोना; धन्य ऊ हेके, जे जागते रहेला, आउर अपन लुगा केर चौकसी करेला, कि नंगा न घुममूँ, आउर आदमीमन उकर नंगापन न देखोक |
\v 16    आउर उमन उमनके उ जगह जमा करलयँ, जे इब्रानी में हर-मगिदोन कहाएला ||
\v 17    आउर सातवाँ अपन कटोरी हवा में उझइल देलक, आउर मंदिर केर सिंहासन से इ बड़का शब्द होलक, कि होई चुकलक |
\v 18    तलेक बिजलीमन, आउर शब्द, आउर गर्जन होलक, आउर एक एइसन बड़का भूकंप होलक, कि जब से आदमी केर सिरजन पृथ्वी में होलक, तब से एइसन बड़का भूकंप काहियो नी होई रेहे |
\v 19    आउर उ बड़का नगर केर तीन टुकड़ा होई गेलक, आउर जाइत-जाइत केर नगर गिर पड़लक, आउर बड़का बाबुल केर याइद परमेश्वर केर हिंया होलक, कि उ अपन खीस केर गहगह केर मदिरा (निशा के ) उके पियालक |
\v 20    आउर सउब टापू अपन जगह से टाइल गेलक; आउर पहार केर पता नी लगलक ||
\v 21    आउर आकाश से आदमीमन ऊपरे मन मन भाइर केर बड़का बर्फ गिरलक, आउर इ लागिन कि इ विपइत ढेइर भारी रेहे, आदमीमन बर्फ केर विपइत केर चलते परमेश्वर केर निंदा करलयँ ||
\c 17
\p \v 1   आउर सात स्वर्गदूतमन ठीन उ सात ठु कटोरी रेहे, उमन में से एक झन आए के मोर से इ कहलक कि हीने आव, मोंय तोके उ बड़का वेश्या केर सजाई दिखामूँ, जे ढेइर सन पानी में बइठ हे |
\v 2   जेकर संगे पृथ्वी केर राजामन व्यभिचार करलयँ, आउर पृथ्वी केर रहेक वालामन उकर व्यभिचार केर शराब से मतवाला होई रहयँ |
\v 3   तब ऊ मोके आत्मा में जंगल ले लेई गेलक, आउर मोंय लाल रंग केर जानवर ऊपरे जे निंदा केर नाँव से छिपल रेहे आउर जेकर सात ठु मुड़ आउर दस सींग रेहे, एक झन जनाना के बइठल देखलों |
\v 4   इ जनाना बैगनी, आउर लाल, लुगा पिंधाल रेहे, आउर सोना आउर दामी मणिमन आउर मोतीमन से साजल रेहे, आउर उकर हाथ में एक सोना केर कटोरा रेहे जे घिनघिना चींजमन से आउर उकर व्यभिचार केर अशुध्द चींजमन से भरल रेहे |
\v 5   आउर उकर माथा ऊपरे इ नाँव लिखल रेहे, भेद- बड़का बाबुल पृथ्वी केर वेश्या मन आउर घिनघिना चींजमन केर आयो |
\v 6   आउर मोंय उ जनाना के पवित्र आदमीमन केर लोहू आउर यीशु केर गवाहमन के लोहू पीयेक से मताल देखलों आउर उके देइख के मोंय चकित होई गेलों |
\v 7   उ स्वर्गदूत मोर से कहलक; तोंय काले चकित होले ? मोंय इ जनाना, आउर उ जानवर केर, जेकर में उ चढ़ाल आहे, आउर जेकर सातठु मुड़ आउर दसठु सींग अहे, तोके भेद बतावना |
\v 8   जे जानवर तोंय देइख हिस, इ पहिले तो रेहे, मगर अब नखें, आउर अथाह कुंड (संगसोंग गाढ़ा) से निकइल के विनाश में पड़ी, आउर पृथ्वी केर रहेक वालामन जे मनक नाँव जगत केर सिरजन केर समय से जीवन केर किताब में लिखल नी गेलक, इ जानवर केर इ दशा देइख के, कि पहिले रेहे, आउर अब नखें; आउर फिर आए जाई, आचरज करोब |
\v 9   उ बुध्दि केर लागिन जेकर में ज्ञान अहे एहे मौका हेके, उ सातठु मुड़ सातठु पहार हेके, जेमनक ऊपरे ऊ जनाना बाइठ हे |
\v 10    आउर उ सात राजा हों हेके, पाँच तो होई चुइक हयँ, आउर एक झन एखन अहे; आउर एक झन एखन तक नी आए हे, आउर जब आवी, तो कुछ समय तक उकर रहेक हों जरुरी अहे |
\v 11    आउर जे जानवर पहिले रेहे, आउर अब नखें, ऊ खुद आठवां हेके; आउर उ सातों में से जनम होलक, आउर विनाश में पड़ी |
\v 12    आउर जे दस सींग तोंय देखले उ राजा हेकयँ; जेमन अब तक राइज नी पालयँ; मगर उ जानवर केर संगे थोरेक समय लागिन राजामन केर समान अधिकार पाबयँ |
\v 13    इ सउब एक मन होबयँ, आउर उमन अपन अपन सामर्थ आउर अधिकार ऊ जानवर के देबयँ |
\v 14    इ मन मेमना से लड़बयँ, आउर मेमना उमनक ऊपरे जीत पावी; काकि ऊ प्रभुमन केर प्रभु, आउर राजामन केर राजा हेके : आउर जे बुलाल आउर चुनाल अहयँ, आउर विश्वासी उकर संगे अहयँ, उमन हों जीत पाबयँ |
\v 15    फिर ऊ मोर से कहलक, कि जे पानी तोंय देखले, जेमनक ऊपरे वेश्या बाइठ हे, उ आदमीमन , आउर भीड़, आउर जाइतमन, आउर भाषा हेके |
\v 16    आउर जे दस सींग तोंय देखले, उमन आउर जानवर वेश्या से बैर रखबयँ, आउर उके लाचार आउर नंगा काइर देबयँ; आउर उकर मांस खाए जाबयँ, आउर उके आइग में जलाय देबयँ |
\v 17    काकि परमेश्वर उमनक मन में इ डाली, कि उमन उकर मन केर इच्छा के पूरा करब यँ; आउर जब तक परमेश्वर केर वचन पूरा नी होई लेई, तब तक एक मन होई के अपन-अपन राइज जानवर के देई देबयँ |
\v 18    आउर ऊ जनाना, जेके तोंय देइख हिस उ बड़का नगर हेके, जे पृथ्वी केर राजामन ऊपरे राइज करेला ||
\c 18
\p \v 1   इकर बाद मोंय एक स्वर्ग दूत के स्वर्ग से उतरते देखलों, जेकर बड़का अधिकार रेहे; आउर पृथ्वी उकर तेज से इंजोत होई गेलक |
\v 2   ऊ जोर से हंकाय के कहलक, कि गिर गेलक बड़का बाबुल गिर जाए हे : आउर दुष्टात्मामन केर निवास, आउर हर एक अशुध्द आत्मा केर अड्डा, आउर एक अशुध्द आउर घिनघिना चराई केर अड्डा होई गेलक |
\v 3   काकि उकर व्यभिचार केर भयानक शराब केर चलते सउब जाइतमन गिर जाए हयँ, आउर पृथ्वी केर राजामन उकर संगे व्यभिचार काइर हयँ; आउर पृथ्वी केर व्यापारी उकर सुख-विलास केर भरपूर केर चलते धनवान होई हयँ |
\v 4   फिर मोंय स्वर्ग से केऊ आउर केर शब्द सुनलों, कि हे  मोर आदमीमन, उकर में से निकइल आवा; कि तोहरे उकर पापमन में भागी न होवा, आउर उकर विपइतमन में से कोनों तोहर ऊपरे आए न पड़ी |
\v 5   काकि उकर पाप स्वर्ग तक पोहोंइच जाए हे, आउर उकर अधर्म परमेश्वर के याइद आए हे |
\v 6   जइसन ऊ तोहरे के देई हे, तइसनेहें उके भाइर देबा, आउर उकर काममन केर मोताबिक उके दूई गुणा बदला देबा, जे कटोरी में ऊ भाइर देई रेहे उकरे में उकर लागिन दूई गुणा भाइर देबा |
\v 7   जेतना ऊ अपन बड़ाई करलक आउर मौज-मजलिस करलक; उतना उके बाथा, आउर दुःख देवा; काकि ऊ अपन मन में कहेला, मोंय रानी हों बाइठ हों, विधवा न लगों; आउर दुःख में कहियो नी पड़मूँ |
\v 8   इ कारण एक हें दिन में उकर ऊपरे विपइत आए पड़ी, मतलब मरण, आउर दुःख, आउर अकाल; आउर ऊ आइग में भस्म काइर देवल जाई, काकि उकर न्यायी प्रभु परमेश्वर शक्तिमान हेके |
\v 9   आउर पृथ्वी केर राजा जेमन उकर संगे व्यभिचार, आउर मौज-मजलिस करलयँ, जब उकर जलेक केर धूँवा देखबयँ, तो उकर लागिन कंदबयँ, आउर छाती पिटबयँ |
\v 10    आउर उकर पीड़ा केर डर केर मारे दूर ठड़ाए के कहबयँ, हे बोड़ नगर, बाबुल !हे दृढ नगर, हाय !हाय ! समय भाइर में तोके दंड मिल जाए हे |
\v 11    आउर पृथ्वी केर व्यापारी उकर लागिन कांदबयँ आउर कलपबयँ काकि अब केऊ उमनक माल नी लेवी |
\v 12    सो मतलब सोना, चांदी,रत्न,मोती, आउर मल मल, आउर बैगनी, आउर रेशमी, आउर लाल लुगा, आउर हर रकम केर बेस बसल काठ, आउर दामी काठ, आउर पीतल, आउर लोहा, आउर संगमरमर केर सउब लेखे केर बासन |
\v 13    आउर दाल चीनी, मसाला, धूप, इत्र, लोबान, शराब, तेल, मैदा, गोहोम, गाय, गारू, भेड़, बकरीमन, घोड़ामन, रथ, आउर दास आउर आदमी केर जान |
\v 14    अब मोर मन भावेक वाला फोर तोर ठीन जात रहलक; आउर सवादवाला आउर भड़कीला चींजमन तोर से दूर होई हे, आउर उमन फिर कहियो नी मिली |
\v 15    इ चींजमन केर व्यापारी जे उकर द्वारा धनवान होई जाए रहयँ, उकर बाथा केर डर केर मारे दूर ठड़ाल होबयँ, आउर कान्दते आउर कलपते कहबयँ |
\v 16    हाय !हाय ! इ बड़का नगर जे मलमल, आउर बैगनी, आउर लाल लुगा पिन्धाल रेहे, आउर सोना, आउर रत्नमन, आउर मोतीमन से सजल रेहे,
\v 17    समय भाइर में उकर एइसन भारी धन नाश होई गेलक: आउर हर एक मांझी, आउर जलयात्री, आउर मल्लाह, आउर जेतना समुद्र से कमायना, सउब दूर ठड़ालयँ |
\v 18    आउर उकर जलेक केर धुवाँ देखते हकांय के कहबयँ, कोन सा नगर इ बोड़ नगर केर समान आहे ?
\v 19    आउर अपन-अपन मुड़ मन केर ऊपरे धूर डाल ब यँ, आउर कान्दते आउर कलपते चिल्लाय-चिल्लाय के कहब यँ, कि हाय !हाय ! इ बोड़ नगर जेकर सम्पति केर द्वारा समुद्र केर सउब जहाजवाला मन धनी होई जाए रहयँ समय भाइर में उजइड़ गेलक |
\v 20    हे स्वर्ग, आउर हे पवित्र आदमीमन, आउर प्रेरितमन, आउर भविष्यवक्तामन, उकर ऊपरे खुशी मनावा, काकि परमेशवर न्याय काइर के उकर से तोहर पलटा लेई हे ||
\v 21    फिर एक बलगार स्वर्गदूत बड़का जांता केर पाटा केर समान एक पाखना उठालक, आउर इ काइह के समुद्र में फेइख देलक, कि बड़का नगर बाबुल एइसनेहें बड़का ताकत से गिराल जाई, आउर फिर कहियो उकर पता नी मिली |
\v 22    आउर वीणा बजाएक वालामन, आउर बजनियामन, आउर बंसी बजाएक वालामन, आउर भेंर(तुरही)फूंकेक वालामन केर शब्द फिर कहियो तोर में सुनाई नी देवी,आउर कोनों काम केर केऊ कारीगर हों फिर कहियो तोर में नी मिली; आउर जांता केर चलेक केर शब्द फिर कहियो तोर में सुनाई नी देवी |
\v 23    आउर दीया केर इंजोत फिर कहियो तोर में नी चमकी आउर दूल्हा आउर दुल्हिन केर शब्द फिर कहियो तोर में सुनाई नी देई; काकि तोर व्यापारी पृथ्वी केर प्रधान रहयँ, आउर तोर टोना से सउब जाइत मन भरमाल जाए रहयँ |
\v 24    आउर भविष्यवक्तामन आउर पवित्र आदमीमन, आउर पृथ्वी में सउब घात करलमन केर लोहू उकरे में पावल गेलक ||
\c 19
\p \v 1   इकर बाद मोंय मानो बड़का भीड़ के ऊँचा शब्द से इ कहते सुनलों, कि हल्लिलूय्याह ! उध्दार, आउर महिमा, आउर सामर्थ हमर परमेश्वर हें केर हेके |
\v 2   काकि उकर निर्णय सच्चा आउर ठीक अहे, इ लागिन कि ऊ उ बड़का वेश्या केर जे अपन व्यभिचार से पृथ्वी के गंदा  भ्रष्ट(सोंतभोंड़) करोत रेहे, न्याय करलक, आउर उकर से अपन धांगर मन केर लोहू केर पलटा लेई हे |
\v 3   फिर दूसरी बार उमन हल्लिलूय्याह ! कहलयँ : आउर उकर जलेक केर धुवाँ  जुगानुजुग उठते रही |
\v 4   आउर चौबीस झन मुखियामन आउर चाइरो प्राणीमन गिर के परमेश्वर के दंडवत करलयँ; जे सिंहासन में बाइठ रेहे, आउर कहलक, आमीन, हल्लिलूय्याह !
\v 5   आउर सिंहासन में से एक शब्द निकललक, कि हे हमर परमेश्वर से  सउब डराएक वाला दास मन, का छोट, का बोड़; तोहरे सउब उकर स्तुति करा |
\v 6   फिर मोंय बड़का भीड़ केर जइसन, आउर ढेइर पानी जइसन शब्द, आउर गर्जनमन कर जइसन बड़का शब्द सुनलों, कि हल्लिलूय्याह ! इ लागिन कि प्रभु हमर परमेश्वर, सर्वशक्तिमान राइज करेला |
\v 7   आवा, हमरे खुशी आउर मगन होओब, आउर उकर स्तुति करोब; काकि मेमना केर बियाह आए पोहोंइचलक : आउर उकर जनाना  खुद के तैयार काइर लेई हे |
\v 8   आउर उके शुध्द आउर चमकदार महीन मलमल पिंधेक केर हक देवल गेलक, काकि उ महीन मलमल केर अर्थ पवित्र आदमीमन केर धर्म केर काम हेके |
\v 9   आउर ऊ मोर से कहलक; इ लिख, कि धन्य उमन हेकयँ, जे मेमना केर बियाह केर भोज में बुलाल जाए हयँ; फिर ऊ मोर से कहलक, इ वचन परमेश्वर केर सत्य वचन हेके |
\v 10    आउर मोंय उके दंडवत करेक लागिन उकर पाँव में गिरलों; ऊ मोर से कहलक; देख, एइसन न कर, मोंय तोर आउर तोर भाईमन केर संगी दास हेकों, जे यीशु केर गवाही देवेक में स्थिर अहयँ, परमेश्वर के हें दंडवत कर; काकि यीशु केर गवाही भविष्यवाणी केर आत्मा हेके |
\v 11    फिर मोंय स्वर्ग के खुलाल देखलों; आउर देखोना कि एक चरका घोड़ा; आउर उकर ऊपरे एक बाइठ हे, जे विश्वास लायक, आउर सत्य कहायला; आउर ऊ धर्म केर संगे न्याय आउर लड़ाई करेला |
\v 12    उकर आँइख आइग केर ज्वाला हेके : आउर उकर मुड़ ऊपरे ढेइर सन राजमुकुट अहे; आउर उकर नाँव लिखल आहे, जेके उके छोइड़ आउर केऊ नी जानेल |
\v 13    आउर ऊ लोहू से छिड़काल लुगा पिंधाल आहे : आउर उकर नाँव परमेश्वर केर वचन हेके |
\v 14    आउर स्वर्ग केर सेना चरका घोड़ा ऊपरे बाइठल आउर चरका आउर शुध्द मलमल पिन्धाल उकर पीछे-पीछे अहे |
\v 15    आउर जाइत-जाइत के मारेक केर लागिन उकर मुँह से एक चोखा तलवेइर निकलेला, आउर ऊ लोहा केर राजदंड लेवल उमनक ऊपरे राइज करी, आउर ऊ सर्वशक्तिमान परमेश्वर केर भयानक खीस केर जलजलाहट केर शराब केर कुंआ में दाख रौंदी |
\v 16    आउर उकर लुगा आउर जांघ ऊपरे इ लिखल आहे, राजामन केर राजा आउर प्रभुमन केर प्रभु ||
\v 17    फिर मोंय एक स्वर्ग दूत के बेइर ऊपरे ठड़ाल देखलों, आउर ऊ बड़का शब्द से हकांय के आकाश केर माझे में से उड़ेक वाला सउब चराई मन से कहलक, आवा परमेश्वर केर बड़का भोज लागिन जमा होई जावा |
\v 18    जेकर से तोहरे राजामन केर मांस, आउर सरदारमन केर मांस, आउर ताकतवर पुरुषमन केर मांस, घोड़ामन केर, आउर उमनक में बाइठल आदमी मन केर मांस, आउर का आजाद, का दास, का छोट, का बोड़, सउब आदमीमन केर मांस खावा ||
\v 19    फिर मोंय उ जानवर आउर पृथ्वी केर राजामन आउर उमनक सेनामन के उ घोड़ा केर सवार, आउर उकर सेना से लड़ेक लागिन जमा देखलों  |
\v 20    आउर ऊ जानवर आउर उकर संगे ऊ झूठा भविष्यवक्ता  धारय गेलक, जे उकर सामने एइसन चिन्हा दिखाए रेहे, जेकर द्वारा ऊ उमन के भरमालक, जेमन उ जानवर केर छाप लेई रहयँ, आउर जे उकर मूर्ति केर पूजा करोत रहयँ, इ दूयो जीते जी उ आइग केर झील में जे गंधक से जलेला, डालल गेलयँ |
\v 21    आउर बचल आदमी मन उ घोड़ा केर सवारी केर तलवेइर से जे उकर मुँह से निकलोत रेहे, माइर डालल गेलयँ; आउर सउब चराई उमनक मांस से अघाय गेलयँ ||
\c 20
\p \v 1   फिर मोंय एक स्वर्ग दूत के स्वर्ग से उतरते देखलों; जेकर हाथ में अथाह कुंड केर कुंजी, आउर एक सिकड़ी रेहे |
\v 2   आउर ऊ अजगर, मतलब पुरना साँप के, जे इबलीस आउर शैतान हेके; धाइर के हजार बरिस केर लागिन बाइंध देलक |
\v 3   आउर उके अथाह कुंड में डाइल के बंद काइर देलक आउर उकर ऊपरे मोहर माइर देलक, कि ऊ हजार बरिस केर पूरा होवेक तक जाइत- जाइत केर आदमीमन के फिर ना भरमाई; इकर पाछे जरुरी आहे, कि थोरेक देरी लागिन फिर खोलाल जाओक ||
\v 4   फिर मोंय सिंहासन देखलों, आउर उमनक ऊपरे आदमीमन बाइठ गेलयँ, आउर उमन के न्याय करेक केर अधिकार देवल गेलक; आउर उमनक आत्मामन के हों देखलों, जे मनक मुड़ यीशु केर गवाही देवेक आउर परमेश्वर केर वचन केर कारण काटल जाए रेहे; आउर जेमन न उ जानवर केर, आउर न उकर मूर्ति केर पूजा काइर रहयँ आउर न उकर  छाप अपन माथा आउर हाथ ऊपरे लेई रहयँ, उमन जीवित होई के मसीह केर संगे हजार बरिस तक राइज करते रहलयँ |
\v 5   आउर जब तक इ हजार बरिस पूरा नी होलक तब तक बचल मोरलमन नी जी उठलयँ; इ तो पहला जी उठन हेके |
\v 6   धन्य आउर पवित्र उ हेके, जे इ पहिला जी उठन केर भागीदार हेके, एइसनमन ऊपरे दूसर मरण केर कोनों हें अधिकार नखें, मगर उमन परमेश्वर आउर मसीह केर पुरोहित होबयँ, आउर उकर संगे हजार बरिस तक राइज करबयँ |
\v 7   आउर जब हजार बरिस पूरा होई जाई; तो शैतान कैद से छोइड़ देवल जाई |
\v 8   आउर उ जाइतमन के जे पृथ्वी केर चाइरो बाटे होबयँ, मतलब गोग आउर मगोग के जेमनक हिसाब समुद्र केर बालू केर बराइर होवी, भरमाए के लड़ाई केर लागिन जमा करेक ले निकली |
\v 9   आउर उमन सउब पृथ्वी ऊपरे फाइल जाई; आउर पवित्र आदमीमन केर छावनी आउर प्रिय नगर के घेइर लेगी : आउर आइग स्वर्ग से उताइर के उमन के भस्म काइर करी| |
\v 10    आउर उमनक भरमाएक वाला शैतान आइग आउर गंधक केर उ झील में, जेकर में उ जानवर आउर झूठा भविष्यवक्ता हों होवी, डाइल देवल जाई, आउर उमन राइत दिन जुगानुजुग बाथा में तड़पते रहबयँ ||
\v 11    फिर मोंय एक बड़का चरका सिंहासन आउर उके जे उकर ऊपरे बाइठल आहे, देखलों, जेकर सामने से पृथ्वी आउर आकाश भाइग गेलयँ, आउर उमनक लागिन जगह नी मिललक |
\v 12    फिर मोंय छोट बोड़ सउब मोरलमन के सिंहासन केर सामने ठड़ाल देखलों, आउर किताब खोलल गेलक; आउर फिर एक आउर किताब खोलल गेलक; आउर फिर एक आउर किताब खोलल गेलक,  मतलब जीवन केर किताब; आउर जइसन उ किताबमन में लिखल रेहे, उमनक काम केर मोताबिक मोरलमन केर न्याय करल गेलक |
\v 13    आउर समुद्र उ मोरलमन के जे उकर में रहयँ देई देलक, आउर मरण आउर पाताल उ मोरलमन के जे उकर में रहयँ देई देलक; आउर उमन में से सउब केर काम केर मोताबिक उमनक न्याय करल गेलक |
\v 14    आउर मरण आउर पाताल हों आइग केर झील में डालल गेलयँ; इ आइग केर झील तो दूसरी मरण हेके |
\v 15    आउर जे केऊ केर नाँव जीवन केर किताब में लिखल नी मिललक, उ आइग केर झील में डालल गेलक ||
\c 21
\p \v 1   फिर मोंय नवां आकाश आउर नवां पृथ्वी के देखलों, काकि पहिला आकाश आउर पहिला पृथ्वी जात रेहे, आउर समुद्र हों नी रहलक, आउर समुद्र हों नी रहलक |
\v 2   फिर मोंय पवित्र नगर नवां यरूशलेम के स्वर्ग में से परमेश्वर ठीन उतरते देखलों, आउर ऊ उ दुल्हिन केर समान रेहे, जे अपन पति केर लागिन सिंगार काइर हे |
\v 3   फिर मोंय सिंहासन में से केखों ऊँचा शब्द से इ कहते सुनलों, कि देख, परमेश्वर केर डेरा आदमीमन केर माझे में अहे; ऊ उमनक संगे डेरा करी, आउर उमन उकर आदमी होबयँ, आउर परमेश्वर खुद उमन केर संगे रही; आउर उमनक परमेश्वर होवी |
\v 4   आउर ऊ उमनक आँइख से सउब आँसू पोंइछ डाली; आउर इकर बाद मरण नी रही, आउर न पस्तावा, न दुःख, न बाथा रही; पहिला गोइठ जाते रहलक |
\v 5   आउर जे सिंहासन ऊपरे बाइठ रेहे, उ कहलक, कि देख, मोंय सउब कुछ नवां काइर देवोना : फिर ऊ कहलक, कि लिख ले, काकि इ वचन विश्वास केर लायक आउर सच हेके |
\v 6   फिर ऊ मोर से कहलक, इ गोइठमन पूरा होई जाए हे, मोंय अलफा आउर ओमिगा, शुरू आउर आखरी हेकों : मोंय पियासा के जीवन केर पानी केर पझरा में से सेंतमेंत पियामूँ |
\v 7   जे जय पावी, ओहे इ चींजमन केर बपौती केर हकदार होवी; आउर मोंय उकर परमेश्वर होमूँ, आउर ऊ मोर बेटा होवी |
\v 8   मगर डरपोक मन, आउर अविश्वासी मन, आउर घिनघिना मन, आउर हत्यारा मन, आउर व्यभिचारी मन, आउर टोनहा मन, आउर मूर्ति पूजा इया मन, आउर स उब झूठा म केर भाग उ झील में मिली, जे आइग आउर गंधक से जलते रहेला : इ दूसरा मरण हेके ||
\v 9   फिर जे सात स्वर्ग दूतमन ठीन सात पिछला विपइतमन से भरल सात कटोरी रेहे, उमन में से एक मोर ठीन आलक, आउर मोर संगे बात काइर के कहलक;  हिने आव : मोंय तोके दुल्हिन मतलब मेमना केर पत्नी दिखामूँ |
\v 10    आउर ऊ मोके आत्मा में, एक बड़का आउर ऊँचा पहार  ऊपरे लेई गेलक, आउर पवित्र नगर यरूशलेम के स्वर्ग में से परमेश्वर केर ठीन उतरते देखालक |
\v 11    परमेश्वर केर महिमा उकर में रेहे, आउर उकर ज्योति ढेइर दामी पाखना, मतलब बिल्लौर केर जइसन यशब केर नियर सफा रेहे |
\v 12    आउर उकर शहरपनाह बड़का ऊँचा रेहे, आउर उकर बारह फाटक आउर फाटक मन ऊपरे बारह स्वर्गदूत रह यँ; आउर उमनक ऊपरे इस्रा इली मन केर बारह गोत्र मन केर नाँव लिखल रेहे |
\v 13    पूरब बाटे तीन फाटक, उत्तर केर बाटे तीन फाटक, दक्खिन केर बाटे तीन फाटक आउर पश्चिम केर बाटे तीन फाटक रेहे 
\v 14    आउर नगर केर शहरपनाह केर बारह नेंव रेहे, आउर उमनक ऊपरे मेमना केर बारह प्रेरितमन केर नाँव लिखल रेहे ||
\v 15    आउर जे मोर संगे गोठियात रेहे, उकर ठीन नगर, आउर उकर फाटकमन आउर उकर शहरपनाह के नापेंक केर लागिन एक सोना केर गज रेहे |
\v 16    आउर उ नगर चौकोर बासल रेहे आउर उकर लम्बाई चौड़ाई केर बराबइर रेहे, आउर ऊ उ गज से नगर के नापलक, तो साढ़े सात सौ कोस केर निकललक : उकर लम्बाई, आउर चौड़ाई, आउर ऊँचाई बराबइर रेहे |
\v 17    आउर ऊ उकर भीत के आदमी केर, मतलब स्वर्गदूत केर नाप से नापलक, तो एक सौ चौवालीस हाथ निकललक |
\v 18    आउर उकर भीत केर जोड़ाई यशब केर रेहे, आउर नगर एइसन चोखा सोना केर रेहे, जे सफा कांच केर समान रेहे |
\v 19    आउर उ नगर केर नेंव हर रकम केर ढेइरदामी पाखना मन से संवराल रेहे, पहिला नेव यशब केर रेहे, दूसरा नीलमणि केर, तीसरी लालड़ी केर, चौथा मरकत केर |
\v 20    पांचवी गोमेदक केर, छठवीं माणिक्य केर, सातवीं पीतमणि केर, आठवीं पेरोज केर, नवीं पुखराज केर, दसवीं लहसनिए केर, ग्यारहवीं धूम्रकांत के, बारहवीं याकूत केर |
\v 21    आउर बारह फाटक, बारह मोतीमन केर रेहे; एक-एक फाटक, एक-एक मोती केर बनाल रेहे; आउर नगर केर सड़क सफा कांच केर समान चोका सोना केर रेहे |
\v 22    आउर मोंय उकर में कोनों मंदिर के नी देखलों, काकि सर्वशक्तिमान प्रभु परमेश्वर, आउर मेमना उकर मंदिर में अहयँ |
\v 23    आउर उ नगर में बेइर आउर चाँद केर इंजोत केर दरकार नखें, काकि परमेश्वर केर तेज से उकर में इंजोत होत रेहे, आउर मेमना उकर दीपक हेके |
\v 24    आउर जाइत-जाइत केर आदमीमन उकर ज्योति में बुइल चलबयँ, आउर पृथ्वी केर राजा अपन-अपन तेज केर  सामान उकर में लानबयँ |
\v 25    आउर उकर फाटक दिन में कहियो बंद नी होवी, आउर राइत हूँवा नी होवी |
\v 26    आउर आदमी मन जाइत-जाइत केर तेज आउर वैभव केर सामान उकर में लानबयँ |
\v 27    आउर उकर में कोनों अपवित्र चींज रेहे घिनघिना काम करेकवाला, या झूठ गोठियाएक वाला, कोनों रीति से प्रवेश नी करी; मगर सिरिफ उ आदमीमन जे मनक नाँव मेमना केर जीवन केर किताब में लिखल अहे ||
\c 22
\p \v 1   फिर ऊ मोके बिल्लौर केर जइसन झलकते जीवन केर पानी केर एक नदी देखालक, जे परमेश्वर आउर मेमना केर सिंहासन से निकइल के उ नगर केर सड़क केर माझे-माझ बहोत रेहे |
\v 2   आउर नदी केर इ पाखी; आउर उ पाखी, जीवन केर गाछ रेहे : उकर में बारह रकम केर फोर लगोत रेहे, आउर उ हर महीना फोरोत रेहे; आउर गाछ केर पत्ताई से जाइत-जाइत केर आदमीमन ठीक होई जात रहयँ |
\v 3   आउर फिर श्राप नी होवी आउर परमेश्वर आउर मेमना केर सिंहासन उ नगर में होवी, आउर उकर दास उकर सेवा करबयँ |
\v 4   आउर उकर मूँह देखबयँ, आउर उकर नाँव उकर माथा ऊपरे लिखल होवी |
\v 5   आउर फिर राइत नी होवी, आउर उमन के दीया आउर बेइर केर इंजोत केर दरकार नी होवी, काकि प्रभु परमेश्वर उमन के इंजोत देई : आउर उमन जुगानुजुग राइज करबयँ ||
\v 6   फिर ऊ मोर से कहलक, इ गोइठमन विश्वास केर लायक, आउर सत्य हेके, आउर प्रभु जे भविष्यवक्तामन केर आत्मामन केर परमेश्वर हेके, अपन स्वर्गदूत के इ लागिन भेजलक, कि अपन दासमन के उ गोइठमन जेमनक जल्दी पूरा होवेक जरुरी अहे दिखाओक |
\v 7   देख, मोंय जल्दी आवेक वाला हेकों; धन्य अहे ऊ, जे इ किताब केर भविष्यवाणी केर गोइठ मन के मानेला |
\v 8   मोंय ओहे यूहन्ना हेकों, जे इ गोइठमन सुनोन, आउर देखोना; आउर जब मोंय सुनलों, आउर देखलों तो जे स्वर्ग दूत मोके इ गोइठमन दिखात रेहे, मोंय उकर गोड़ ऊपरे दंडवत करेक लागिन गिर पड़लों |
\v 9   आउर ऊ मोर से कहलक; देख, एइसन न कर; काकि मोंय तोर आउर तोर भाई भविष्यवक्ता मन आउर इ किताब केर गोइठ मन केर मानेक वाला मन केर संगी दास हेकों; परमेश्वर हें केर दंडवत कर ||
\v 10    फिर ऊ मोर से कहलक, इ किताब केर भविष्यवाणी केर गोइठमन के बंद न कर; काकि समय पासे आहे ||
\v 11    जे अन्याय करेला, ऊ अन्याय हें करते रहोक; जे मलिन हेके, ऊ मलिन बनाल रहोक; आउर जे धर्मी हेके, ऊ धर्मी बनाल रहोक; आउर जे पवित्र अहे, ऊ पवित्र बनाल रहोक |
\v 12    देख, मोंय जल्दी आवेक वाला अहों; आउर हरेक केर काम केर मोताबिक देवेक केर लागिन इनाम मोर ठीनअहे |
\v 13    मोंय अलफा आउर ओमिगा, पहला आउर पिछला, शुरू आउर आखरी हेकों |
\v 14    धन्य उमन हेकयँ, जे अपन लुगा धोई लेवेना, काकि उमन के जीवन केर गाछ केर ठीन आवेक केर अधिकार मिली, आउर उमन फाटकमन से होई के नगर में प्रवेश करबयँ |
\v 15    मगर कुकुरमन, आउर टोनहामन, आउर व्यभिचारीमन, आउर हत्यारामन आउर मूर्तिपूजाइया, आउर हरेक झूठ केर चाहेकवाला, आउर झूठ बनाएक वाला बाहरे रही ||
\v 16    मोर यीशु अपन स्वर्गदूत के इ लागिन भेजलक, कि तोर आगे कलीसियामन केर विषय में इ गोइठमन केर गवाही देवोक : मोंय दाऊद केर मूल, आउर वंशवेइर, आउर बिहान केर चमकते तइरगन हेकों |
\v 17    आउर आत्मा, आउर दुल्हिन दूयो कहेना, आव; आउर सुनाइयामन हों कहोक, कि आव; आउर जे पियासा अहे, ऊ अवोक, आउर जे केऊ चाही ऊ जीवन केर पानी सेंतमेंत लेओक ||
\v 18    मोंय हरेक के जे इ किताब केर भविष्यवाणी केर गोइठमन के सुनेला, गवाही देवोना, कि अगर केऊ आदमी इ गोइठमन में कुछ बढ़ाई, तो परमेश्वर उ विपइतमन के जे इ किताब में लिखल अहे, उकर ऊपरे बढ़ाई |
\v 19    आउर अगर केऊ इ भविष्यवाणी केर किताब केर गोइठमन में से कुछ के निकलाए देई, तो परमेश्वर उ जीवन केर गाछ आउर पवित्र नगर में से जेकर चर्चा इ किताब में अहे, उकर भाग निकलाए देई ||
\v 20    जे इ गोइठमन केर गवाही देवेला, ऊ इ कहेला, हां जल्दी आवेक वाला अहों | आमीन |हे प्रभु यीशु आव ||
\v 21    प्रभु यीशु केर अनुग्रह पवित्र आदमीमन केर संगे रहोक | आमीन ||
