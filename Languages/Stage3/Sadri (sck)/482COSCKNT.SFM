\id 2CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  2 कुरिन्थियों
\toc1  2 कुरिन्थियों
\toc2  2 कुरिन्थियों
\mt1  2 Corinthians
\mt1 2 कुरिन्थियों
\c 1
\p \v 1 पौलुस बाटे से जे परमेश्वर केर चाह से मसीह यीशु केर प्रेरित हेके, आउर भाई तीमुथियुस बाटे से परमेश्वर केर उ कलीसिया केर नाँव जे कुरिन्थुस में आहे ; आउर गोटा अखाइया केर सउब पवित्र आदमी मन केर नाँव || 
\v 2 हमर आबा परमेश्वर आउर प्रभु यीशु मसीह केर बाटे से तोहरे के अनुग्रह आउर शांति मिलते रहोक ||
\v 3 हमर प्रभु यीशु मसीह केर परमेश्वर, आउर आबा केर धन्यवाद होओक, जे दया केर आबा, आउर सउब रकम केर शांति केर परमेश्वर हेके | 
\v 4 उ हमर सउब दुःख में शांति देवेला,होले हमरे उ शांति केर लागिन जे परमेश्वर हमरे के देवेला, उमन के हों शांति देई  सकोब, कोनों रकम केर दुःख तकलीफ में होवी |
\v 5 काकि जइसन मसीह केर दुःख हमरे के बगरा होवेला, तइसनेंहे हमरेर शांति हों मसीह के द्वारा बगरा होवेला |
\v 6 अगर हमरे दुःख पाविला, तो इ हमर शांति आउर छुटकारा लागिन हेके आउर अगर शांति पाविला, तो इ तोहर शांति लागिन हेके ; जेकर प्रभाव से तोहरे धीरज केर साथ उ दुःख तकलीफ मन के साइह लेवाला, जेके हमरे हों सहिला |
\v 7 आउर हमर भरोसा तोहर विषय में पोक्ता आहे ; काकि हमरे जानिला, कि तोहरे जइसन दुःख मन केर तइसनेंहे शांति केर हों सहभागी हेका | 
\v 8 हे भाईमन, हमरे नी चाहिल कि तोहरे हमर उ दुःख में अनजान रहा, जे आसिया में हमर उपरे पड़लक, कि एइसन भरी बोझ से दइब जाए रेही, जे हमर सामर्थ से बहरे रेहे, हियाँ तक कि हमरे जीवन से हों हाथ धोई बइठ देई रेही |
\v 9 वरन हमरे अपन मन में समइझ लेई रेही, कि हमर उपरे मरण केर आज्ञा होई चुइक हें कि हमरे अपन भरोसा नी रखोक, मगर परमेश्वर केर जे मोरल मन के जियायला |
\v 10 ओहे हमरे के एइसन बड़का मरण से बचालक, आउर बचाई ; उकर से हमर इ आसरा आहे, कि ऊ आगे हों बचाते रही |
\v 11 आउर तोहरे हों मिल के प्रार्थना केर द्वारा हमर मदाइत करबा, कि जे बराकइत ढेइर मन केर द्वारा हमरे के मिललक, उकर कारण ढेइर मन हमर बाटे से धन्यवाद करबयँ ||    
\v 12 काकि हमरे अपन अंत:करण केर इ गवाही उपरे घमंड करिला, कि दुनिया में आउर विशेष काइर के तोहर माझे हमर चरित्र परमेश्वर केर लाइक एइसन पवित्रता आउर सच्चाई सहित रेहे, जे गतर केर ज्ञान से निहीं, मगर परमेश्वर केर अनुग्रह केर संगे रेहे |
\v 13 हमरे तोहरे के आउर कोनों नी लिखती , सिरिफ उ जे तोहरे पढ़ल चाहे मानल हों, आउर मोके आसरा आहे, कि आखरी तक हों मानते रहबा |
\v 14 जइसन तोहर में से केतना झन माइन लेई हयँ, कि हमरे घमंड केर कारण हेकी ; तइसनेंहे तोहरे हों प्रभु यीशु केर दिन हमर लागिन घमंड केर कारण ठहरबा ||
\v 15 आउर इ भरोसा से मोंय चाहोत रहों कि पहिले तोहर ठीन आमूँ ; कि तोहरे के एक आउर दान मिलोक |
\v 16 आउर तोहर ठिन से होई के मकिदुनिया ले जामूँ, आउर फिर मकिदुनिया से तोहरे ठिन आमूँ ; आउर तोहरे मोके यहूदिया बाटे थोरेक दूर तक पोहोंचय देबा ||
\v 17 इ लागिन मोंय जे इ चाह रइख हों तो का मोंय चंचलता दिखालों या जे करेक चाहोना का गतर केर मोताबिक करेक चाहोना, कि मोंय गोइठ में हाँ ,हाँ हों करोन ; 
\v 18 आउर निही हों करोन ? परमेश्वर गवाह हेके कि हमर उ वचन में जे तोहर से कहलक हाँ आउर निहीं दुयो नी पावल जाएल | 
\v 19 काकि परमेश्वर केर बेटा यीशु मसीह जाकर हमर द्वारा मतलब मोर आउर सिलवानुस आउर तीमुथियुस केर द्वारा तोहर माझे प्रचार होलक ; उकर में हाँ आउर ना दुयो नी रेहे ; मगर उकर में हाँ हे हाँ होलक |
\v 20 काकि परमेश्वर केर जेतना करार मन आहे उ सउब उकरे में हाँ केर संगे अहयँ : इ लागिन उकर द्वारा आमीन हों होलक, कि हमर द्वारा परमेश्वर केर महिमा होओक |
\v 21 आउर जे हमरे के तोहर संगे मसीह में पोक्ता बनाएला, आउर जे हमरे के अभिषेक करलक ओहे परमेश्वर हेके |
\v 22 जे हमर उपरे छाप हों काइर देई हे आउर बयाने में आत्मा के हमर मन में देलक
\v 23 मोंय परमेश्वर के गवाह बनावना, कि मोंय एखन तक कुरिन्थुस में इ लागिन नी आलों, कि मोके तोहर उपरे तरस आवोत रेहे | 
\v 24 इ निहीं, कि हमरे विश्वास केर विषय में तोहरे उपरे हक जमाएक चाहिला ; मगर तोहर खुशी में सहायक हेकी काकि तोहरे विश्वास से हें स्थिर रहाला |
\c 2
\p \v 1 मोंय अपन मन में एहे ठाइन लेई रेही कि फिर तोहर ठिन उदास होई नी आमूँ |
\v 2 काकि अगर मोंय तोहरे के उदास करमूँ, तो मोके खुशी देवेकवाला केहर होवी, सिरिफ एहे जेके मोंय उदास करलों ?
\v 3 आउर मोंय एहे गोइठ तोहरे के इ लागिन लिखलों, कि कहीं एइसन न होओक, कि मोर आवेक से उदास होमूँ ; काकि मोके तोहरे सउब उपरे इ गोइठ केर भरोसा आहे, कि जे मोर आनंद देके, ओहे तोहर सउब कर हों आहे | 
\v 4 बड़का दुःख तकलीफ, आउर मन केर कष्ट दुःख से, मोंय ढेइर हे आंसू बहाय-बहाय के तोहरे के लिखलों ; इ लागिन निहीं , कि तोहरे उदास होवा, मगर इ लागिन कि तोहरे उ बड़का प्रेम के जाइन लेवा, जे मोके तोहर से आहे || 
\v 5 आउर अगर केऊ दुःख देई हे तो मोके हे निहीं वरन (उकर संगे ढेइर कड़ाई नी करमूँ ) कुछ-कुछ तोहरे सउब के हों उदास काइर है | 
\v 6 एइसन आदमी मन लागिन इ दण्ड जे भाईमन में से ढेइर मन देलयँ,  ढेइर आहे | 
\v 7 इ लागिन से भला आहे कि उकर अपराध के क्षमा करा; आउर शांति देवा, न होओक कि एइसन आदमी ढेइर दुःख में डूइब जाई | 
\v 8 इ लागिन मोंय तोहर से विनती करोना, कि उके अपन प्रेम केर साबूत देवा |
\v 9 काकि मोंय इ लागिन हों लिख रहों, कि तोहरे के परइख लेमूँ, कि सउब गोइठ मन के मानक लागिन तैयार होवा, कि निही |
\v 10 जेकर तोहरे कुछ क्षमा कराला उके मोंय हों माफ करोना, काकि मोंय हों जे कुछ माफ काइर हों, अगर काइर हों, तो तोहर कारण मसीह केर जगह में होई के माफ काइर हों | 
\v 11 कि शैतान केर हमर उपरे दाँव न चलोक, काकि हमरे उकर चाल से अनजान नखों ||
\v 12 आउर जब मोंय मसीह केर सुसमाचार सुनाएक ले त्रोआस में आलों, आउर प्रभु मोर लागिन एक दुरा खोइल देलक |
\v 13 तो मोर मन में चैन नी मिललक, इ लागिन कि मोंय अपन भाई तितुस के नी पालों : से उमन से बिदा होई के मोंय मकिदुनियाले चाइल गेलों | 
\v 14 मगर परमेश्वर केर धन्यवाद होओक, जे मसीह में सउब खन हमरे के जय केर परब में लेते घूमएला, आउर ज्ञान केर बेस गंध हमर द्वारा हर जगह फेलाएला |
\v 15 काकि हमरे परमेश्वर केर पासे छुटकारा पावेकवाला मन, आउर नाश होवइया मन, दुयो लागिन मसीह केर सुगंध आहे | 
\v 16 केतना झन लागिन तो जीउ लेवाइया बाइन के मरण केर गंध, आउर केतना झन लागिन जीउ देवाइया बाइन के जीवन केर बेस बासना, आउर इ गोइठ मन केर लाएक केहर हेके ?
\v 17 काकि हमरे उ ढेइर मन केर जइसन नखी, जे परमेश्वर केर वचन में मिलावट करेना ; मगर मन केर सच्चाई से आउर परमेश्वर केर बाटे से परमेश्वर केर बाटे से परमेश्वर के हाजिर जाइन के मसीह में कहेना || 
\c 3
\p \v 1 का हमरे फिर अपन बड़ाई करेक लगलों ? या हमरे के आउर केतना झनमन लेखे सिफरिश केर चिट्टी मन तोहर ठिन लानेक या लेगेक आहे ? 
\v 2 हमर चिट्टी तोहरे हें हेका, जे हमर ह्रदय में लिखल आहे, आउर उके सउब आदमी चिन्हेन आउर पढ़ेना | 
\v 3 इ दिस्तार आहे, कि तोहरे मसीह केर चिट्टी हेका, जेके हमरे सेवक मन केर नियर लिखली ; आउर जे सियाही से निही, मगर जीवते परमेश्वर केर आत्मा से पाखना केर पाटीमन उपरे निही, मगर ह्रदय केर मांस रूपी पाटीमन उपरे लिख ही |
\v 4 हमरे मसीह केर द्वारा परमेश्वर उपरे एइसनेंहे आसरा रखिला|
\v 5 इ निहीं, कि हमरे खुद से इ लाइक नखी, कि अपने बाटे से कोनों गोइठ कर विचार करेक परोब ; मगर हमर योग्यता परमेश्वर बाटे से आहे |
\v 6 जे हमरे के नावा वाचा केर सेवक निही वरन आत्मा केर ; काकि शब्द मोरेला, मगर आत्मा जियायला |
\v 7 आउर अगर मरण केर उ वाचा जेकर अक्षर पाखना मन उपरे खोदल जाए रेहे, हियाँ तक उकर बड़ाई भरल प्रचार होलक, कि मूसा केर मुँह केर तेज केर चलते जे घाटते हों जात रेहे इस्राएल उकर मुँह उपरे नजाइर नी करेक परोत रहयँ |  
\v 8 तो आत्मा केर वाचा आउर हें बड़ाई भरल काले नी होवी ?
\v 9 काकि जब दोषी ठहराएक वाला वाचा तेजोमय रेहे, तो धर्मी ठहराएक वाला वाचा आउर हें तेजोमय काले नी होवी ?
\v 10 आउर जे तेजोमय रेहे, ऊ हों उ तेज केर कारण जे उकर से बइढ़ के तेजोमय रेहे, कोनों तेजोमय नी ठहरलक |
\v 11 काकि जब उ जे घटते जात रेहे तेजोमय रेहे, तो उ जे स्थिर रही, आउर हे तेजोमय काले नी होवी ?
\v 12 से एइसन आसरा राइख के, हमरे साहस केर संगे कहिला |
\v 13 आउर मूसा नियर निहीं, जे अपन मुँह उपरे परदा डाइल रेहे होले इस्राएली मन उ घटेक वाली चींज केर आखरी के न देखोक 
\v 14 मगर उमन मुंदबुद्धि होई गेलयँ, काकि आइज तक पूरना नियम के पढेक बेरा उमनक ह्रदय में ओहे परदा पड़ल रहेला ; मगर उ मसीह में उइठ जाएला |  
\v 15 आउर आइज तक जेखन कहियो मूसा केर किताब पढ़ल जाएला, तो उमनक ह्रदय में परदा पड़ल रहेला |
\v 16 मगर जब कभी उमनक ह्रदय प्रभु बाटे आवी, तब ऊ परदा उइठ जाई |
\v 17 प्रभु तो आत्मा आहे : आउर जहाँ कहीं प्रभु केर आत्मा आहे हुवाँ आजादी आहे |
\v 18 मगर जब हमरे सउब केर बेपरदा चेहरा से प्रभु केर प्रताप इ लेखे दिस्तार होवेला, जे लेखे आएना में, तो प्रभु केर द्वारा जे आत्मा में आहे, हमरे ओहे तेजमय रूप में अंश-अंश काइर के बदलते जाइल |
\c 4
\p \v 1 इ लागिन जब हमरे उपरे एइसन दया होलक, कि हमरे के इ सेवा मिललक, तो हमरे साहस नी छोड़ती |
\v 2 मगर हमरे लाज केर लुकल काम मन के छोइड़ देली, आउर न चाल-बाजी करिल, आउर न परमेश्वर केर वचन में मिलावट करिला, मगर सत्य के प्रगट काइर के, परमेश्वर केर सामने हरेक आदमी केर अंत:करण में अपन भलाई के बइठइला | 
\v 3 मगर अगर हमर सुसमाचार उपरे परदा पड़ल आहे तो इ नाश होवइया मन लागिन हे पड़ल आहे |  
\v 4 आउर उ अविश्वासी मन लागिन, जेमनक बुद्धि के इ दुनिया केर ईश्वर अंधा काइर देई हे, होले मसीह जे परमेश्वर केर प्रतिरूप हेके उकर तेजेमय सुसमाचार केर इंजोत उमनक उपरे न चमकोक |
\v 5 काकि हमरे खुद के निहीं, मगर मसीह यीशु के प्रचार करिला, कि उ प्रभु हेके ; आउर अपन विषय में इ कहिला, कि हमरे यीशु केर चलते तोहर सेवक हेकी | 
\v 6 इ लागिन कि परमेश्वर हें हेके, जे कहलक, कि अंधरिया में से इंजोत चमकोक ; आउर ओहे हमर ह्रदय में चमकलक, कि परमेश्वर केर महिमा केर पहिचान केर इंजोत यीशु मसीह केर चेहरा से चमकोक ||
\v 7 मगर हमर ठिन इ धन माटी केर बासन मन में रखल आहे, कि इ सउब से बोड़ शक्ति  हमर बाटे से निही, मगर परमेश्वर केर बाटे से हें ठहरलक |
\v 8 हमरे चइरो बाटे से दुःख कष्ट भोगीला, मगर संकट में नी पड़िला; निरुपाय तो आही, मगर निराश नी होविल |
\v 9 सताल तो जाईला, मगर छोड़ल नी जाइल ; गिराल तो जाइला, मगर नाश नी होविल |  
\v 10 हमरे यीशु केर मरण के अपन गतर में हर समय लेते घुमिला : कि यीशु केर जीवन हों हमर गतर में प्रगट होओक |
\v 11 काकि हमरे जीते जी सउब खन यीशु केर चलते मरण केर हाथ में सौंपल जाइला कि यीशु केर जीवन हे हमर नाशवा गतर में प्रगट होओक |
\v 12 से मरण तो हमर उपरे प्रभाव डालेला आउर जीवन तोहर उपरे |
\v 13 आउर इ लागिन कि हमर में ओहे विश्वास केर आत्मा हेके, ( जेकर विषय में लिखल आहे, कि मोंय कहलों ) से हमरे हों विश्वास करिला,एहे लागिन काहिला | 
\v 14 काकि हमरे जानिला, कि जे प्रभु यीशु के जियालक, ओहे हमरे के हों यीशु में भागी जाइन के जियाई, आउर तोहर संगे अपन सामने हाजिर करी |
\v 15 काकि सउब चींजमन तोहर लागिन हेके, होले अनुग्रह ढेइर मन केर द्वारा बगरा होई के परमेश्वर केर महिमा लागिन धन्यवाद हों बढ़ोक ||
\v 16 इ लागिन हमरे साहस नी छोड़िल ; यद्दपि हमर बहरी आदमी स्वभाव नाश हों होते जाएला, तेउवे हमर भीतरी मानव स्वभाव रोजदिन नावां होते जाएला |
\v 17 काकि हमर थोरेक भइर केर हलका सन दुःख तकलीफ हमर ढेइर हें महत्वपूर्ण आउर अनंत महिमा उत्पन्न करते जाएला | 
\v 18 आउर हमरे तो देखल चींजमन के निहीं मगर बेदखल चींजमन के देखते रहिला, काकि देखल चींजमन थोरे हे दिन कर हेके, मगर बेदेखल चींजमन सोउब खन बनल रहेला |
\c 5
\p \v 1 काकि हमरे जानिला, कि जब हमर पृथ्वी कर डेरा जइसन घर गिरल जाई तो हमरे के परमेश्वर बाटे से स्वर्ग में एक एइसन घर मिली, जे हाथ से बनल घर न लगे मगर सउब दिन तक स्वर्ग में बनले रही |
\v 2 इकर में तो हमरे कुँहँरील, आउर बड़का लालसा रखिला ; कि अपन स्वर्गीय घर के पिंध लेओब |
\v 3 कि इकर पिन्धले हमरे नंगा नी पावल जाब |
\v 4 आउर हमरे इ डेरा में रहते बोझ से दबाल कुँहँरते रहिला ; काकि हमरे उतरेक निहीं, वरन आउर पिन्धेक चाहिला, होले उ जे मरणहार  हेके जीवन में डूइब जाब | 
\v 5 आउर जे हमरे के एहे गोइठ लागिन तैयार काइर हे उ परमेश्वर हेके, जे हमरे के आगाड़ी-दाम में  आत्मा हों देई हे |
\v 6 से हमरे सउब खन ढ़ाढ़स बांधल रहिला आउर इ जनिला ; कि जब तक हमरे गतर में रहिला, तब तक प्रभु से अलग अही |
\v 7 काकि हमरे रूप के देइख के निहीं, मगर विश्वास से चलिला |
\v 8 इ लागिन हमरे ढ़ाढ़स बांधल रहिला, आउर गतर से अलग होई के प्रभु केर संगे रहेक आउर गतर से अलग होई के प्रभु केर संगे रहेक आउर हे बेस समझिला |
\v 9 इ लागिन हमर मन केर उमंग आहे, कि चाहे संगे रहोब, चाहे अलग रहोब ; मगर उके बेस लगते रहोब |
\v 10 काकि जरुरी आहे, कि हमरे सउब केर हाल मसीह केर न्याय चौकी केर सामने खुइल जाओक, कि हरेक व्यक्ति अपन-अपन भला-बुरा काम मन केर बदला जे उ गतर केर द्वारा काइर हे पाओक || 
\v 11 से प्रभु केर भय माइन में के हमरे आदमी मन के समझइला आउर परमेश्वर उपरे हमर हाल प्रगट ; आउर मोर आसरा इ हेके, कि तोहर अंत:करण में हों प्रगट होई हे होई |
\v 12 हमरे फिर में हों अपन बड़ाई तोहर सामने नी कारिल मगर हमरे अपन विषय में घमंड करेक कर मौका देविला, कि तोहरे उमन के जबाब देक परबा, जे मन निहीं, मगर दिखावटी गोइठमन में घमंड करेना | 
\v 13 अगर हमरे होश बेड़ाए रेही, तो परमेश्वर के लागिन ; आउर अगर ठिक परक आही, तो तोहर लागिन अहीं | 
\v 14 काकि मसीह केर प्रेम हमरे के विवश काइर देवेला ; इ लागिन कि हमरे इ समझिला, कि जब एक सउब केर लागिन मोरलक तो सउब मोइर गेली |
\v 15 आउर उ इ लेखे सउब केर लागिन मोरलक, कि जे जीते अहयँ, उमन आगे ले अपन लागिन न जीओक मगर उकर लागिन जे उमनक लागिन मोरलक आउर फिर जी उठलक | 
\v 16 से एखन से हमरे केखों गतर केर मोताबिक नी समझोब, आउर अगर हमरे मसीह के हों गतर केर मोताबिक जाइन रेही, तेउवे एखन से उके एइसन नी जानोब | 
\v 17 से अगर केऊ मसीह में आहे तो ऊ नावां सृष्टि  हेके : पूरना गोइठमन बीत जाए हे ; देखा उमन सउब नवा होई गेलक |  
\v 18 आउर सउब गोइठमन परमेश्वर बाटे से आहे, जे मसीह केर द्वारा अपन संगे हमर मेल मिलाप काइर लेलक, आउर मेल-मेलाप केर सेवा हमरे के सोंइप देई हे |
\v 19 मतलब परमेश्वर मसीह में होई के अपन संगे दुनिया के मेल-मिलाप काइर लेलक, आउर उमनक गुनाहमन केर दोष उमनक उपरे नी लगालक आउर ऊ मेल-मिलाप केर वचन हमरे के सोंइप देई हे |
\v 20 से हमरे मसीह केर राजदूत हेकी ; माना परमेश्वर हमर द्वारा समझाइला : हमरे मसीह केर बाटे से निवेदन करिला, कि परमेश्वर केर संगे मेल-मिलाप काइर लेवा |
\v 21 जे पाप से अनजान रेहे, उखें उ हमर लागिन पाप ठहरालक, कि हमरे उकर में होई के परमेश्वर केर धार्मिकता बाइन जाब ||
\c 6
\p \v 1 आउर हमरे जे उकर संगी कर्मी इ हों समझाइला, कि परमेश्वर केर अनुग्रह जे तोहर उपरे हलोक, बेकार न रहेक देबा | 
\v 2 काकि उ तो कहेला, कि अपन खुशी केर समय मोंय तोर सुइन लेलों, आउर उद्धार केर दिन मोंय तोर मदइत करलों : देखा एखन उ खुशी केर समय हेके ; देखा, एखन उ उद्धार केर दिन हेके |
\v 3 हमरे कोनों गोइठ में ठोकर खाएक केर कोनों वे मौका नी देवील, कि हमर सेवा उपरे कोनों दोष न आवोक |
\v 4 मगर हर गोइठ से परमेश्वर केर सेवकमन लेखे अपन बेस गुण के प्रगट करिला, बड़का धीरज से, कष्टमन से, घटीमन से, संकट से |
\v 5 कोड़रा खाएक से, जेहेल होवेक से, हुल्लड़ से, मेहनेइत से, जागते रहेक से, उपवास करेक से |
\v 6 पवित्रता से,ज्ञान से, धीरज से, दयालुता से, पवित्र आत्मा से, |
\v 7 सच्चा प्रेम से, सच केर वचन से, परमेश्वर केर सामर्थ से ; धार्मिकता केर हथियारमन से जे दाहिना, बांया आहे | 
\v 8 इज्जत आउर बेइज्जत से, बदनाम आउर बेस नाम से, यद्दपि भरमाएक वाला मन केर एइसन मालूम होवेला तेउले सच्चा अहयँ |
\v 9 अनजान मन केर लेखे आही ; तेउले प्रसिद्ध आही ; मोरेक मन केर जइसन आही आउर देखा जीते आही, माउर खाइया मन केर लेखे आही मगर जीउ से नी मोरल जाइएल |
\v 10 शोक करेक वालामन के समान अहीं, मगर सउब खन खुशी मनाइला ; कंगालमन केर जइसन आही, मगर ढेइरमन के धनी बनाए देविला ; एइसन आही जइसन हमर ठिन कोनों नखें तेउवे सउब कुछ रखिला ||   
\v 11 हे कुरिंथयानमन, हमरे खुइल के तोहर से गोइठियाए ही, हमर ह्रदय तोहर बाटे खलाल आहे |
\v 12 तोहर लागिन हमर मन में कोनों चूरमुटाल भाव नखें, मगर तोहर हें मन में चूरमुटाल भाव आहे | 
\v 13 मगर अपन छाउवामन जाइन के तोहर से कहोना, कि तोहरे हों उकर बदला में अपन हृदय के खोइल देवा ||
\v 14 अविश्वासीमन संगे बेजोड़ जुए में न जूता, काकि धर्मीभाव आउर बेधर्मी भाव केर का मेल-जोल ? चाहे इंजोत आउर अंधार के का न नात-गोत ?
\v 15 आउर मसीह केर बलियाल केर संगे का लगाव ? या विश्वासी केर संगे अविश्वासी केर का नाता ?
\v 16 आउर मूर्ति मन केर संगे परमेश्वर केर मंदिर कर का संबंध ? काकि हमरे तो जीवते परमेश्वर केर मंदिर हेकी ; जइसन परमेश्वर कइह हें कि मोंय उमन में बसमूँ आउर उमन में चला-फिरा करमूँ ; आउर मोंय उमनक परमेश्वर होमूँ, आउर उमन मोर आदमी होबयँ |
\v 17 इ लागिन प्रभु कहेला, कि उमनक माझे में से निकला आउर अलग रहा ; आउर अशुद्ध चींज के न छुआ, तो मोंय तोहरे के ग्रहण करमूँ |
\v 18 आउर तोहर आबा होमूँ, आउर तोहरे मोर बेटा मन आउर बेटी मन होबा : इ सर्वशक्तिमान परमेश्वर प्रभु परमेश्वर केर वचन हेके ||
\c 7
\p \v 1 से हे दुलारों जब कि इ करार मन हमरे के मिल हे, तो आवा, हमरे खुद के गतर आउर आत्मा केर सउब रकम केर कचरा से सफा करोब, आउर परमेश्वर केर डर रखते पवित्रता के सिद्ध करोब || 
\v 2 हमरे अपन ह्रदय में जगह देवा : हमरे न केकरो से अन्याय करली, न केखों बिगड़ाली, आउर न केखों ठगली, 
\v 3 मोंय तोहरे के दोषी ठहराएक लागिन इ नी कहोन : काकि मोंय पहिले हें कइह चुइक हों, कि तोहरे हमर ह्रदय में एइसन बइस जाए हा कि हमरे तोहर संगे मोरेक-जियेक लागिन तैयार अहीं | 
\v 4 मोंय तोहरे से ढेइर साहस केर संगे कहोत हों, मोके तोहरे उपरे बड़का घमंड आहे : मोंय शांति से भइर जाए हों ; अपन सउब कष्ट में मोंय खुशी से ढेइर भरपूर रहोना ||  
\v 5 काकि जब हमरे मकिदुनिया में आली, तब हों हमर गतर के चाइन नी मिललक, मगर हमरे चइरो बाटे से कष्ट पावोक रेही ; बाहरे लड़ाईमन रेहे, भीतरे डरावना गोइठमन रेहे |
\v 6 तेउवे दुयो के शांति देवेकवाला परमेश्वर तितुस केर आवेक से हमरे के शांति देलक |
\v 7 आउर न सिरिफ उकर आवेक से मगर उकर उ शांति से हों, जे उके तोहर बाटे से मिल रेहे ; आउर उ तोहर लालसा आउर तोहर दुःख आउर मोर लागिन तोहर धुन केर सुसमाचार हमरे के सुनालक, जेकर से मोके आउर हें खुशी होलक | 
\v 8 काकि यद्दपि मोंय अपन चिट्टी से तोहरे के दुःख देलों, मगर उकर से पछतालों निहीं, जइसन कि पहिले पछतात रहों काकि मोंय देखोत हों, कि उ चिट्टी से तोहरे के दुःख तो होलक मगर उ थोरेक देरी लागिन रेहे |
\v 9 अब मोंय खुश आहों मगर इ लागिन निहीं कि तोहरे के दुःख पोहोंचलक मगर इ लागिन कि तोहरे उ दुःख केर चलते मन फिरालव, काकि तोहर दुःख परमेश्वर केर इच्छा केर मोताबिक रेहे, कि हमर बाटे से तोहरे के कोनों बात में नुकसान  न पोहोंचोक |  
\v 10 काकि परमेश्वर-भक्ति केर शोक एइसन पश्चाताप सिरजेला जेकर परिणाम उद्धार हेके आउर फिर उकर से पछताएक नी पड़ेल : मगर दुनियादारी शोक मरण के सिरजाएला |
\v 11 से देखा, एहे गोइठ से तोहरे के परमेश्वर-भक्ति केर दुःख होलक तोहर में केतना जोश आउर बचाव लागिन जबाब आउर रिस, आउर डर आउर इच्छा, आउर जोश आउर बदला लेवेक कर विचार उत्पन्न होलक ? तोहरे सउब रकम से इ साबूत दिखाला कि तोहरे इ गोइठ में निर्दोष हेका |  
\v 12 फिर मोंय जे चिट्टी तोहर ठिन लिख रहों, उ न तो उकर चलते लिखलों, जे अन्याय करलक, आउर न उकर चलते जेकर उपरे अन्याय करल गेलक, मगर इ लागिन कि तोहर जोश जे हमर लागिन आहे, उ परमेश्वर केर सामने तोहर उपरे प्रगट होई जाओक |
\v 13 इ लागिन हमरे के शांति होलक ; आउर हमर इ शांति केर संगे तितुस केर खुशी केर चलते आउर हें खुशी होली काकि उकर जीउ तोहरे सउब केर चलते हरा-भरा होई गेलक | 
\v 14 काकि अगर मोंय उकर सामने तोहर विषय में कोनों घमंड दिखालों, तो नी लजालों, मगर जइसन हमरे तोहरे से सउब गोइठ मन के सच-सच कइह देई रहीं, तइसनेहें हमर घमंड हों दिखाएक तितुस केर सामने हों सच निकलक |
\v 15 आउर जब उके तोहरे सउब केर आज्ञाकारी होवेक याइद आवेला, कि कइसन तोहरे डरते आउर काँपते उकर से भेंट करला ; तो उकर प्रेम तोहर बाटे आउर हें बढ़ते जात रेहे | 
\v 16 मोंय खुशी मनावना, कि तोहर बाटे से मोके हर गोइठ में ढ़ाढ़स होवेला ||
\c 8
\p \v 1 अब हे भाईमन, हमरे तोहरे के परमेश्वर के उ अनुग्रह केर सुसमाचार देविला, जे मकिदुनिया केर कलीसिया मन उपरे होई हे |
\v 2 कि दुःख केर बड़का परीक्षा में उकर बड़का आनंद आउर भरी कंगालपन केर बइढ़ जाएक से उमनक उदारता ढेइर बइढ़ गेलक |
\v 3 आउर उमनक विषय में मोर इ गवाही हेके, कि उमन अपन सामर्थ भइर वरन सामर्थ से हों बाहरे मन से देलयँ |
\v 4 आउर इ दान में आउर पवित्र आदमीमन केर सेवा में भागी होवेक केर अनुग्रह केर विषय में हमर से घरी-घरी ढेइर बिनती करलक | 
\v 5 आउर जइसन हमरे आसरा कइर रेही, तइसनेहें निहीं, मगर उमन प्रभु के, फिर परमेश्वर केर इच्छा से हमरे के हों अपन लिखें देई देलयँ |
\v 6 इ लागिन हमरे तितुस के समझाली, कि जइसन उ पहिले शुरू कइर रेहे, तइसनेहें तोहर माझे में इ दान केर काम के हों पूरा कइर लेओक |
\v 7 से जइसन हर गोइठ में मतलब विश्वास, वचन, ज्ञान आउर सउब रकम केर कोशिश में, आउर उ प्रेम में, जे हमरे से रखाला, बढ़ते जावला, तइसनेहें इ दान केर काम में हों बढ़ाते जावा |
\v 8 मोंय आज्ञा केर रीति में तो निहीं, मगर आउर मन केर उत्साह से तोहर प्रेम केर सच्चाई के परखेक लागिन कहोना |
\v 9 तोहरे हमर प्रभु यीशु मसीह केर अनुग्रह जानला, कि उ धनी होई के हों तोहर लागिन कंगाल बाइन गेलक, होले उकर कंगाल होई जाएक से तोहरे धनी होई जावा |
\v 10 आउर इ गोइठ में मोर विचार एहे हेके, काकि इ तोहर लागिन बेस हेके ; जे एक बरिस से न तो सिरिफ इ काम के करेक में हें, मगर इ गोइठ के चाहेक में हों पहला होई रहयँ |
\v 11 इ लागिन अब इ काम के पूरा करा ; कि जइसन इच्छा करेक में तोहरे तैयार रहा, तइसनेहें  अपन-अपन पूँजी केर मोताबिक पूरा हों करा |
\v 12 काकि अगर मन केर तैयारी आहे तो दान उकर मोताबिक ग्रहण हों होवेला जे उकर ठिन आहे न कि उकर मोताबिक जे उकर ठिन नखें |
\v 13 इ निहीं, कि आउर मन के चाइन आउर तोहरे के कष्ट मिली |
\v 14 मगर बराबइर केर विचार से इ समय तोहर बढ़ती उमनक घटी में काम आवी, होले उमनक बढ़ती हों तोहर घटी में काम आवी, कि बराबइर होई जाओक |
\v 15 जइसन लिखल आहे, कि जे ढेइर जमा करलक उकर कोनों बगरा नी निकललक, आउर जे कटिक जमा करलक उकर कोनों कम कि निकललक ||   
\v 16 आउर परमेश्वर केर धन्यवाद होओक, जे तोहर लागिन ओहे उत्साह तितुस केर ह्रदय में डाइल देई हे |
\v 17 कि उ हमर समझाएक के माइन लेलक वरन ढेइर उत्साह होई के ऊ अपन इच्छा से तोहर ठिन जाए हे | 
\v 18 आउर हमरे उकर संगे उ भाई के भेइज ही जेकर नाँव सुसमाचार केर विषय में सउब कलीसिया में फइल जाए हे |
\v 19 आउर एतना हे निहीं, मगर उ कलीसिया से ठहराल हों गेलक कि इ दान केर काम लागिन हमर संगे जाओक आउर हमरे इ सेवा इ लागिन करिला, कि प्रभु केर महिमा आउर हमर मन में तैयारी प्रगट होई जाओक | 
\v 20 हमरे इ गोइठ में सावधान रहिला, कि इ दया दान केर विषय में जेकर सेवा हमरे करिला, केऊ हमर उपरे दोष न लगाएक परोक |
\v 21 काकि जे गोइठ मन सिरिफ प्रभु केर पासे हें निहीं, मगर आदमीमन केर पासे हों भला आहे हमरे उमनक चिंता करिला |
\v 22 आउर हमरे उकर संगे अपन भाई के भेइज हीं, जेके हमरे घरी-घरी परइख के ढेइर गोइठ मन में उत्साही पाए ही ; मगर अब तोहरे उपरे उके बड़ा भरोसा आहे, इ चालते उ आउर हे बगरा उत्साही आहे | 
\v 23 अगर केऊ तितुस केर विषय में पूछी, तो उ मोर संगी, आउर तोहर लगीन मोर संगी कर्मी हेके, आउर अगर हमर भाईमन केर विषय में पूछी, तो उमन कलीसियामन केर भेजल आउर मसीह केर महिमा हेकयँ |
\v 24 से अपन प्रेम आउर हमर उ घमंड जे तोहर विषय में आहे कलीसिया मन केर सामने उमन के सिद्ध काइर के दिखावा ||
\c 9
\p \v 1 अब उ सेवा केर विषय में जे पवित्र आदमी मन लागिन करल जाएला, मोके तोहरे के लिखेक जरुरी नखें |
\v 2 काकि मोंय तोहर मन केर तैयारी के जानोना जेकर करण मोंय तोहर विषय में मकिदुनिया केर सामने घमंड दिखावना, कि अखइया केर आदमी मन एक बरिस से तैयार होई हयँ, आउर तोहर उत्साह आउर ढेइर मन के हों उभराए हे | 
\v 3 मगर मोंय भाईमन के इ लागिन भेइज हों कि हमरे जे घमंड तोहर विषय में दिखाली, उ इ गोइठ में बेकार न ठहरोक ; मगर जइसन मोंय कहलों ; तइसनेहें तोहरे तैयार होई रहा |  
\v 4 एइसन न होओक, कि अगर केऊ मकिदुनी मोर संगी आवी, आउर तोहरे के तैयारी नी पावी, तो का जानोक, इ भरोसा केर चलते हमरे ( इ नी कहिल कि तोहरे) लज्जित होब |  
\v 5 इ लागिन मोंय भाईमन से इ बिनती करेक जरुरी समझलों कि उमन पहिले से पहिले ठिन जाओक, आउर तोहरे दया-दान जेकर विषय में पहिले से वचन देवल जाए रेहे, तैयार कइर रखोक, कि इ दबाब से निहीं मगर देनहार भाव केर फोर लेखे तैयार होओक ||
\v 6 मगर गोइठ तो इ हेके, कि जे थोरेसन बुनेला उ थोरेसन हें काटी ; आउर ढेइर बुनेला, उ ढेइर काटी | 
\v 7 हरेक आदमी जइसन मन में ठानी तइसनेहें दान करोब ; न कुइढ़-कुइढ़ के, आउर न दबाब से, काकि परमेश्वर खुशी से देवेक वाला मन से प्रेम रखेला |
\v 8 आउर परमेश्वर सउब रकम केर अनुग्रह तोहरे के ढेइर-ढेइर देई सकेला जेकर से हर गोइठ में आउर हर समय, सउब कुछ, जे तोहरे के जरुरी होवी, तोहर ठिन रहोक, आउर हर एक भला काम लागिन तोहर ठिन ढेइर कोनों होओक |  
\v 9 जइसन लिखल आहे, ऊ बिथरालक, ऊ कंगालमन के दान देलक, उकर धर्म सउब खन बनल रही |
\v 10 से जे बुनेकवाला के बिहिन बीज, आउर खाएक लागिन रोटी देवेला ऊ तोहरे के बिहिन बीज देवी, आउर उके फलवन्त करी ; आउर तोहर धर्म केर फोर मन के बढ़ाई | 
\v 11 कि तोहरे हरेक गोइठ में सउब रकम केर उद्धारता लागिन जे हमर द्वारा परमेश्वर केर धन्यवाद करुवाएला, धर्मी बनल जावा |
\v 12 काकि इ सेवा के पूरा करेक से, न केवल पवित्र आदमी मन केर घटीमन पूरा होवेला, मगर आदमीमन केर बाटे से परमेश्वर केर ढेइर धन्यवाद होवेला | 
\v 13 काकि इ सेवा से सबुत लेई के परमेश्वर केर महिमा प्रगट करेना, कि तोहर मसीह केर सुसमाचार के माइन के उकर अधीन रहाला, आउर उमनक, आउर सउब केर मदाइत करेक में दया-भाव प्रगट करते   रहाला | 
\v 14 आउर उमन तोहर लागिन प्रार्थना करेना ; आउर इ लागिन कि तोहर उपरे परमेश्वर केर बड़का हे अनुग्रह आहे, तोहर इच्छा करते रहिला |
\v 15 परमेश्वर के उकर उ दान लागिन जे बखाइन से बाहरे आहे, धन्यवाद होओक ||
\c 10
\p \v 1 मोंय ओहे पौलुस जे तोहर सामने गरीब आहों मगर पीठ पाछे तोहर बाटे साहस करोना ; तोहरे के मसीह केर नरम भाव आउर दया भाव केर चलते समझावना | 
\v 2 मोंय इ बिनती करोना, कि तोहर सामने मोके बे डर होई के साहस करेक न पड़ोक ; जइसन मोंय केतना झन उपरे जे हमरे केर गतर केर मोताबिक चलेक वाला समझेना, सकत व्यवहार  दिखाएक केर विचार कइर हों |  
\v 3 काकि यद्दपि हमरे गतर में चलते-फिरिला, तेउ वे गतर के मोताबिक नी लड़िल |
\v 4 काकि हमर लड़ाई केर हथियार शारीरिक ना लगे, मगर किला मन के धासंय देवेक लागिन परमेश्वर केर द्वारा शक्ति हाजिर आहे |   
\v 5 से हमरे सोच मन के, आउर हरेक ऊँचा गोइठ के, जे परमेश्वर केर चिन्हाएक के विरोध में उठेला, खंडन करिला ; आउर हर एक भावना के कैद काइर के मसीह केर आज्ञाकारी बनाए देविला |
\v 6 आउर तैयार रहिला कि जब तोहर आज्ञा मानक पूरा होई जाई, तब हरेक रकम केर आज्ञा नी मानेक केर पलटा लेब |
\v 7 तोहरे एहे गोइठमन के देखला, जे आँइख केर सामने आहे, अगर केखों अपन उपरे इ भरोसा आहे, कि मोंय मसीह केर हेकों, तो ऊ एहों जाइन लेओक, कि जइसन ऊ मसीह केर हेकें, तइइनेहें हमरे हों अही | 
\v 8 काकि अगर मोंय ऊ अधिकार केर विषय में आउर हे घमंड दिखामूँ जे प्रभु तोहर बिगड़ेक लागिन निहीं मगर बनाएक लागिन हमरे के देई हे, तो लज्जित नी होमूँ |
\v 9 इ मोंय इ लागिन कहोना, कि चिट्ठी केर द्वारा तोहरे के डरुवाएक वाला ठहरमूँ | 
\v 10 काकि कहेना, कि उकर चिट्ठीमन तो, गंभीर आउर प्रभावशाली डालेक वाला हेके ; मगर जब देखोना, तो उ गतर केर कमजोर आउर कहेक में हल्का जाइन पड़ेला |
\v 11 से जे एइसन कहेला, उ इ समझ रखोक, कि जइसन पीठ पाछे चिट्ठीमन में हमर वचन आहे, तइसनेहें तोहर सामने हमर काम हों होवी |
\v 12 काकि हमरे के इ साहस नखें कि हमरे खुद के उमन में से एइसन केतना झन केर संगे गिनोब, या उमन से खुद के मिलाब, जे अपन-अपन प्रंशासा करेना, आउर खुद के आपस में नाइप-तौल के एक-दूसरा से मिलाए के मुर्ख ठहरेना |   
\v 13 हमरे तो सीमा से बहरे घमंड कहियो नी करोब, मगर ओहे सीमा तक जे परमेश्वर हमर लागिन ठहराए देई हें ; आउर उकर में तोहरे हों आए जाए हा आउर ओहे केर मोताबिक घमंड हो करोब |
\v 14 काकि हमरे अपन सीमा से बहरे खुद के बढ़ाएक नी चाहिल, जइसन कि तोहरे तक नी पोहोंचेक केर दशा में होवेल, वरन मसीह केर सुसमाचार सुनाते तोहरे तक पोहोंइच चुइक ही | 
\v 15 आउर हमरे सीमा से बाहरे आउर मन केर मेहनेइत उपरे घमंड नी करील ; मगर हमरे के भरोसा आहे, कि जइसन-जइसन तोहर विश्वास बढ़ते जाई तइसन-तइसन हमरे अपन सीमा केर मोताबिक तोहर चलते आउर हें बढ़ते जाब |
\v 16 कि हामरे तोहर सीमान से आगे बइढ़ के सुसमाचार सुनाब, आउर इ निहीं कि हमरे आउर मन केर सीमा केर भीतरे बनल-बनल काम मन केर उपरे घमंड करोब |
\v 17 मगर जे घमंड करी, ऊ प्रभु उपरे घमंड करोक |
\v 18 काकि जे अपन बड़ाई करेला ऊ निहीं, मगर जेकर बड़ाई प्रभु करेला, उखें ग्रहण करल जाएला ||
\c 11
\p \v 1 अगर तोहरे मोर थोरेसन निरबुद्धिइया के साइह लेता तो का हे भला होतक ; हाँ, मोर के साइह हों लेवाला |
\v 2 काकि मोंय तोहर विषय में ईश्वरीय धुन लगाए रहोना, इ लागिन कि मोंय एक हे आदमी से तोहर गोइठ लगाए हों कि तोहरे के पवित्र डिड़ा छोड़ी केर लेखे मसीह के सोइंप देमूँ |
\v 3 मगर मोंय डरावना कि जइसन साँप अपन चालाकी से हव्वा के बहकालक तइसनेहें तोहर मन उ सीधाई आउर पवित्रता से जे मसीह केर संगे होवेक चाही कहीं भ्रष्ट न करल जाई |
\v 4 अगर केऊ तोहर ठिन आए के, केऊ दूसर यीशु के प्रचार करी, जेकर प्रचार हमरे नी करली : चाहे केऊ आउर आत्मा तोहरे के मिली, जे पहिले नी मिल रेहे ; या आउर कोनों सुसमाचार जेके तोहरे पहिले नी माइन रहा, तो तोहर सहेक ठीक होतक |
\v 5 मोंय तो समझोना, कि मोंय कोनों गोइठ में बोड़ से प्रेरितमन से कम ना लगों |
\v 6 अगर मोंय बोलाकार में अनाड़ी अहों, तेउवे ज्ञान में नखों ; वरन हमरे इके हर गोइठ में सउब केर तोहर लागिन प्रगट काइर ही |
\v 7 का इकर में मोंय कोनों पाप करलों ; कि मोंय तोहरे के परमेश्वर केर सुसमाचार सेंतमेंत सुनालों ; आउर खुद के नीचा करलों, कि तोहरे ऊँचा होई जावा ?
\v 8 मोंय आउर कलीसिया मन के लूटलों मतलब मोंय उमन से मजदूरी लेलों, होले तोहर सेवा करमूँ | 
\v 9 आउर जब तोहर संगे रहों, आउर मोके घटी होलक तो मोंय केकरों उपरे भार नी देलों, काकि भाईमन, मकिदुनिया से आए के मोर घटी के पूरा करलयँ : आउर मोंय हर गोइठ में खुद के तोहर उपरे भार होवेक से रोकलों, आउर रुइक रहमूँ |
\v 10 अगर मसीह केर सच्चाई मोर में आहे, तो अखइया देश में केऊ मोके इ घमंड से नी रोकी |
\v 11 का लागिन ? का इ लागिन कि मोंय तोहर से प्रेम नी रखों ? परमेश्वर इ जानेला |
\v 12 मगर जे मोंय करोना, उखें करते रहमूँ ; कि जे आदमीमन गलती ढूढ़ेना, उमन के मोंय गलती पावेक  देमूँ, होले जे गोइठ में उमन घमंड करेना, उकर में उमन हमरे हें समान ठहरोक |   
\v 13 काकि एइसन आदमीमन झूठा, प्रेरित, आउर छल से काम करेक वालामन आउर मसीह केर प्रेरितमन केर रूप धरेक वालामन हेकयँ |
\v 14 आउर इ कोनों आचरज केर बात ना लगे काकि शैतान खुद हे इन्जोतमय स्वर्गदूत केर रूप धारण करेला |
\v 15 से अगर उकर सेवक हों धर्म केर सेवक मन केर जइसन रूप धरबयँ, तो कोनों बड़का बात ना लगे मगर उमनक अंत उमन केर काममन केर मोताबिक होवी || 
\v 16 मोंय फिर कहोना, केऊ मोके निरबुद्धिया न समइझोक ; निहीं तो निरबुद्धिया हें समइझ के मोर सइह लेवा, होले कटिसन मोंय हों घमंड करमूँ |
\v 17 इ बेधड़क घमंड से कहेक में जे कोनों मोंय कहोना उ प्रभु केर आज्ञा केर मोताबिक निहीं मगर माना निरबुद्धिया से हें कहोना |
\v 18 जेखन कि ढेइर मन गतर केर मोताबिक घमंड करेना, तो मोंय हों घमंड करमूँ |
\v 19 तोहरे तो समझदार होई के खुशी से निरबुद्धियामन केर सइह लेवाला | 
\v 20 काकि जब तोहरे के केऊ दास बनाए लेवेला, या खाए जाएला, या फंसाए लेवेला, या खुद के बोड़ बनाएला, या तोहर मुँह उपरे थप्पड़ मारेला, तो तोहरे सइह लेवाला |
\v 21 मोर कहेक बेइज्जत नियर हें आहे, माना कि हमरे कमजोर जइसन रेही ; मगर जे कोनों गोइठ में केऊ साहस करेला (मोयन निरबुद्धिया से कहोना ) तो मोंय हों साहस करोना |
\v 22 का उमन हें इब्रानी हेकयँ ? मोंय हों हेकों : का उमन हें इस्राएली हेकयँ ? मोंय हों हेकों : का उमन हें इब्राहीम केर वंश हेकयँ ? मोंय हों हेकों : का उमन हे मसीह केर सेवक हेकयँ ?
\v 23 (मोंय पागला केर नियर कहोना ) मोंय उमन से बइढ़ के हेकों ! बागरा मेहनेइत करेक में ; घरी-घरी जेहेल होवेक में ; कोड़रा खाएक में ; मारण केर जेखिममन में |
\v 24 पाँच बार मोंय यहूदीमन केर हाथ से उन्तालीस-उन्तालीस कोड़रा खाए हों  
\v 25 तीन बार मोंय बेंत खालों ; एक बार पाखना से मरल गेलों ; तीन बार जहाज जेकर उपरे मोंय चइढ़ रहों, टूइट गेलक ; एक राइत दिन मोंय समुद्र में काटलों |
\v 26 मोंय घरी-घरी यात्रामन में ; नदीमन केर जोखिम में ; डाकूमन केर जोखिममन में ; अपन जाइत वालामन से जोखिममन में ; परजाइतियामन से जोखिममन में ; नगरमन केर जोखिममन में जंगलमन केर जोखिममन में ;समुद्र केर जोखिममन में ;  झुठल भाईमन केर माझे जोखिममन में |
\v 27 मेहनेइत आउर दुःख में ; घरी- घरी जागते रहेक में ;  भूख-पीयास में ; घरी-घरी उपवास करेक में ; जाड़े में ; लुगा केर घटी में |
\v 28 आउर-आउर गोइठमन के छोइड़ के जेकर वर्णन मोंय नी करोन सउब कलीसियामन केर चिंता रोज दिन मोके दबाएला |
\v 29 केकर कमजोरीपन से मोंय कमजोर नी होओन ? केकर ठोकर खाएक से मोर जी नी दु:खेल ? 
\v 30 अगर घमंड करेक जरुरी आहे, तो मोंय अपन कमजोरी केर गोइठमन केर उपरे करमूँ | 
\v 31 प्रभु यीशु केर परमेश्वर आउर आबा जे सउब खन धन्य आहे, जानेला, कि मोंय झूठ नी कहोन |
\v 32 दमिश्क में अरितास राजा केर बाटे से जे हाकिम रेहे, उ मोर धरेक ले दमिश्कइयामन केर नगर में पहरा बेइठाए राइख रेहे | 
\v 33 आउर मोंय टोकरी में खिड़की से होई के भीत उपरे से उतराल गेलों, आउर उकर हाथ से बइच निकललों ||
\c 12
\p \v 1 घमंड करेक तो मोर लागिन ठीक नखें तेउवे करेक पड़ेला ; से मोंय प्रभु केर देवल दर्शनमन के आउर प्रगट करल भेदमन केर चर्चा करमूँ | 
\v 2 मोंय मसीह में एक आदमी के जानोना, चौदह बरिस होलक कि न जाने गतर सहित न जाने बेगतर परमेश्वर जानेला, एइसन आदमी तीसरा स्वर्ग तक उठाय लेवल गेलक |
\v 3 मोंय एइसन आदमी के जानोना न जाने गतर सहित, न जाने बे गतर परमेश्वर हें जानेला |
\v 4 कि स्वर्गलोक में उठाए लेवल गेलक आउर एइसन गोइठमन सुनलक जे कहेक केर ना लगे ; जेकर मुँह में लानेक आदमी के उचित नखें |
\v 5 एइसन आदमी उपरे तो मोंय घमंड करमूँ, मगर अपन उपरे अपन कमजोरीमन के छोइड़, अपन विषय में घमंड नी करमूँ |
\v 6 काकि अगर मोंय घमंड करेक चाहमूँ हों तो निरबुद्धि नी होमूँ, काकि सच कहमूँ ; तेउवे रुइक जाओना, एइसन न होओक, कि जइसन केऊ मोके देखेला, या मोर से सुनेला ; मोके उकर से बइढ के समझोक |
\v 7 आउर इ लागिन कि मोंय भेद भरल बात केर प्रगटमन से ढेइर हे फूइल न जामूँ, मोर गतर में एक कांटा चुभाल गेलक मतलब शैतान केर एक दूत कि मोके घुसा मारी होले मोंय फूइल न जामूँ |
\v 8 इकर विषय में मोंय प्रभु से तीन बार विनती करलों, कि मोर से इ दूर होई जाओक | 
\v 9 आउर उ मोर से कहलक, मोर अनुग्रह तोर लागिन ढेइर आहे ; काकि मोर सामर्थ कमजोरी में सिद्ध होवेला ; इ लागिन मोंय बड़का खुशी से अपन कमजोरीमन उपरे घमंड करमूँ, कि मसीह केर सामर्थ मोर उपरे छाँव करते रहोक, 
\v 10 इ करण मोंय मसीह लागिन कमजोरीमन में आउर निंदामन में, आउर गरीबीमन में, आउर उपद्रवमन में, आउर संकटमन में, खुश आहों ; काकि जेखन मोंय कमजोर होओना, तबे बलगार होवोना ||
\v 11 मोंय निरबुद्धिया तो बनलों, मगर तोहरे हे मोर से इ जबरदस्ती करुवाला : तोहरे के तो मोर बड़ाई करेक चाही रेहे, काकि अगर मोंय कोनों वे ना लगों, तेउवे उ बोड़ से बोड़ प्रेरितमन से कोनों गोइठ में कम नखों | 
\v 12 प्रेरित केर लक्षण हों तोहर माझे सउब रकम केर धीरज सहित चिन्हमन आउर आचरज काममन, आउर सामर्थ केर काममन से दिखाल गेलयँ |
\v 13 तोहरे कोन गोइठ आउर कलीसियामन से कम रहा, सिरिफ इकर में कि मोंय तोहर उपरे अपन भार नी रखलों : मोर इ अन्याय के माफ करा ||
\v 14 देखा, मोंय तीसरा धाँव तोहर ठिन आवेक ले तैयार आहों, आउर मोंय तोहर उपरे कोनों भार नी रखमूँ | काकि मोंय तोहर संपति ना लगों, वरन तोहरे हें के चाहोना : काकि छाउवा-पुता के आयो-आबा लागिन धन ठुराएक नी चाही, मगर आयो-आबा के छाउवा-पुता लागिन |
\v 15 मोंय तोहर आत्मामन लागिन ढेइर हे खर्चा करमूँ, वरन खुद हें खरचा होई जामूँ : का जेतना बइढ़ के मोंय तोहरे से प्रेम रखोना, उतना हें घइट के तोहरे मोर से प्रेम रखबा ? 
\v 16 एइसन होई सकेला, कि मोंय तोहर उपरे बोझ नी डाललों मगर चालाकी से तोहरे के धोखा देई के फसाए लेलों |
\v 17 भला, जेमन के मोंय तोहर ठिन भेजलों, का उमन में से केकरो द्वारा मोंय धोखा काइर के तोहरे से कोनों लेई लेलों ?
\v 18 मोंय तितुस के समझाए के उकर संगे उ भाई के भेजलों तो का तितुस धोखा देई के तोहरे से कोनों लेलक ? का हमरे एक हें आत्मा केर चलाल नी चलली ? का एक हें डहर में नी चलली ?
\v 19 तोहरे एखन तक समझोत रहा होई कि हमरे सामने सफाई देवोत ही, हमरे तो परमेश्वर के हाजिर जाइन के मसीह में कहिला, आउर हे दुलारो, सउब गोइठमन तोहर उन्नति लागिन कहिला | 
\v 20 काकि मोके डर आहे, कहीं एइसन न होओक, कि मोंय आए के जइसन चाहोना, तइसन तोहरे के नी पामूँ ; आउर मोके हों जइसन तोहरे नी चाहल तइसनेहें  पाबा, कि तोहर में झगरा, हिसिंगा, खीस, विरोध, जलन, चुगली, गोलमाल, आउर बखेड़ा होवी | 
\v 21 आउर मोर परमेश्वर कहीं मोके फिर से तोहर हियाँ आवेक ले मोर उपरे दबाब डाली आउर मोके ढेइरमन केर लागिन दुःख मनाएक पड़ी, जेमन आगे पाप काइर रहयँ, आउर उ गंदाकाम आउर व्यभिचार आउर लुचपन से, जे उमन करलयँ, मन नी बदललयँ || 
\c 13
\p \v 1 अब तीसरा बार तोहर हियाँ आवोना : दुई या तीन झन गवाहमन केर मुहँ से हरेक गोइठ ठहराल जाई | 
\v 2 जइसन मोंय जब दूसरी बार तोहरे संगे रहों से तइसनेहें अब दूर रहते उ आदमी मन से जेमन आगे से कइह देवोना, कि अगर मोंय फिर आमूँ तो नी छोड़मूँ | 
\v 3 तोहरे तो इकर साबूत चाहाला, कि मसीह मोर में कहेला, जे तोहर लागिन कमजोर नखें ; मगर तोहर में सामर्थी आहे |
\v 4 ऊ कमजोरी केर चलते क्रूस उपरे चढ़ल तो गेलक, तेउवे परमेश्वर केर सामर्थ से जीते आहे, हमरे हों तो उकर में कमजोर अहीं ; मगर परमेश्वर केर सामर्थ से जे तोहर लागिन आहे, उकर संगे जीयोब |
\v 5 खुद के परखा, कि विश्वास में अहा कि निही ; खुद के जाँचबा, का तोहरे अपन विषय में इ नी जानल, कि यीशु मसीह तोहर में आहे ? निहीं तो तोहरे निकम्मा निकइल हा |
\v 6 मगर मोर आसरा आहे, कि तोहरे जाइन लेबा, कि हमरे निकम्मा ना लगी |
\v 7 आउर हमरे अपन परमेश्वर से इ प्रार्थना करिला, कि तोहरे कोनों बुराई न करबा ; इ लागिन निहीं, कि हमरे खरा दिख पड़ोब, मगर इ लागिन कि तोहरे भलाई करा, चाहे हमरे निकम्मा ही ठहरोब |
\v 8 काकि हमरे सच केर विरोध में कोनों नी करेक पारिल, मगर सच लागिन करेक परिला |
\v 9 जब हमरे कमजोर अहीं, आउर तोहरे बलगार अहा, तो हमरे खुशी होविला, आउर इ प्रार्थना हों करिला,कि तोहरे सिद्ध होई जावा |
\v 10 इ लागिन मोंय तोहर पीठ पाछे इ गोइठ मन लिखोना, कि हाजिर होई के मोके उ हक केर मोताबिक जेके प्रभु बिगड़ाएक लागिन निहीं, मगर बनाएक लागिन मोके देई हे | कड़ाई से कोनों करेक न पड़ोक ||
\v 11 निदान, हे भाईमन, खुश रहा ; सिद्ध बनते जावा ; धीरज रखा ; एक मन रहा ; मेल-जोल से रहा, आउर प्रेम आउर शांति केर देवइया परमेश्वर तोहर संगे रही | 
\v 12 एक दूसर के पवितर चुम्मा से जोहार करा |
\v 13 सउब पवितर के पवितर आदमीमन तोहरे के जोहार करेना |
\v 14 प्रभु यीशु मसीह पवित्र आत्मा केर सहभागिता तोहर सउब केर संगे होते रहोक  |
