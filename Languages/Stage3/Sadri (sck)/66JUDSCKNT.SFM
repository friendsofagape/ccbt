\id JUD
\ide UTF-8 
\rem Copyright Information: Creative Commons Attribution-ShareAlike 4.0 License 
\h  यहूदा
\toc1  यहूदा
\toc2  यहूदा
\mt1  Jude
\mt1 यहूदा
\c 1
\p \v 1 यहूदा केर बाटे से जे यीशु मसीह केर दास आउर याकूब केर भाई हेके, उ बुलाल मन केर नाँव जे परमेश्वर आबा में प्रिय हेके, आउर यीशु मसीह केर लागिन सुरक्षित आहयँ ||  
\v 2 दया आउर शान्ति आउर प्रेम तोहरे के भरपूर से मिलते रहोक ||
\v 3 हे प्रियमन, जब मोंय तोहरे के उ उद्धार केर विषय में लिखेक में खूब मेहनेइत से कोशिश करोत रेहे, जेकर में हमरे सउब सहभागी हेकी ; तो मोंय तोहरे के इ समझाएक जरुरी जानलों कि उ विश्वास लागिन पूरा कोशिश करा जे पवित्र आदमी मन के एक बार सौंपल जाए रेहे |  
\v 4 काकि केतना एइसन आदमी मन चुपके से हमर से आए मिल हयँ जेमनक इ दंड केर बखाइन पुरना समय में पहिला हे से लिखल जाए रेहे : इमन भक्तिहीन अहयँ, आउर हमर परमेश्वर केर अनुग्रह के लुचपन में बदइल डालेना,  आउर हमर खाली एक झन मालिक आउर प्रभु यीशु मसीह केर इंकार  करेना ||  
\v 5 मगर तेऊ ले तोहरे सउब गोइठ एक बार जाइन चुइक हा, तेऊ ले तोहरे के इ गोइठ केर याइद दिलाएक चाहोना, कि प्रभु एक वंश के मिस्र देश से छुड़ाएक केर बाद विश्वास नी लानेक वाला मन के नाश काइर देलक |  
\v 6 फिर जे स्वर्ग दूत मन अपन पद के स्थिर नी रखलयँ वरन अपन निज निवास के छोइड़ देलयँ, ऊ उमन के हों उ भीषण दिन के न्याय लागिन अंधार में जे सउब समय लागिन अहे बंधन में राइख हे |  
\v 7 जे रीति से सदोम आउर अमोरा आउर उकर आसे -पासे केर नगर जे इमनक केर नियर व्यभिचार होई जाए रहयँ आउर पराया गतर केर पाछे लाइग जाए रहयँ आइग केर अनंत दंड में पइड़ के नमूना ठहइर रहयँ |   
\v 8 ओहे लेखे से इमन स्वर्ग दर्शी में हों अपन-अपन गतर के माइला करेना, आउर प्रभुता के तुच्छ जानेना ; आउर ऊँचा पदवाला मनके बुरा भला कहेना |  
\v 9 मगर मुध स्वर्गदूत मीकाईल जेखन शैतान से मूसा केर लोथ केर विषय में बकझक करोत रेहे, तो उके बुरा भला काइह के दोष लगाएक केर साहस नी करलक ; मगर इ कललक, कि प्रभु तोके गरियाओक |  
\v 10 मगर इ आदमी मन जे गोइठमन के नी जानेन, उमन के बुरा भला कहेना ; मगर जे गोइठ मन के अचेतन जानवर मन नियर स्वभाव हें से जानेना, उमन में खुद के नाश करेना | 
\v 11 उमनक उपरे हाय ! कि उमन कैन केर जइसन चाल चललयँ, आउर मजदूरी लागिन बिलाम नियर भ्रष्ट होई जाए हयँ : आउर कोरह नियर विरोध काइर के नाश होई हयँ |
\v 12 इमन तोहर प्रेम सभा मन में तोहर संगे खाएन पीयेन, समुद्र में छिपल चटाइन नियर अहयँ ;आउर बेधड़क अपन हे पेट भारक वाला मन रखवा हेकयँ ; उमन नि बे पानी केर बादरी हेकयँ ; जेमन के धुँका उड़ाए लेई जाएला ; पतझड़ केर बे फोर केर गाछ हेके, जे दुई बार मोइर चुइक हयँ ; आउर जाइर से उखइड़ जाए हयँ | 
\v 13 इमन समुद्र केर केर उट-पटांग लहरा हेकयँ, जे अपन लाज केर फेन उछलेना : इमन डावाडोल तारिगण हेकयँ, जेमनक लागिन सउब समय तक घोर अंधार रखल जाए हे |
\v 14 आउर हनोक हों आदम से सातवी पीढ़ी में रेहे इकर विषय में इ भविष्यवाणी करलक, कि देखा, प्रभु लाखों पवित्र मन केर संगे आलक |
\v 15 कि सउब केर न्याय करी, आउर सउब भक्तिहीन पापीमन उकर विरोध में काइह हयँ, दोष ठहराओक |
\v 16 इमन तो असंतुष्ट, कुड़कुड़ाइया, आउर अपन लालसा केर मोताबिक चलेक वाला मन हेकयँ ; आउर अपन मुँह देखल बड़ाई करत रहेना ||   
\v 17 मगर हे प्रियमन, तोहरे उ गोइठ मन के याइद रखा ; जे हमर प्रभु यीशु मसीह केर प्रेरित मन पहिले से काइह चुइक हयँ | 
\v 18 उमन तोहरे से कहोत रहयँ, कि पिछला दिन मन में एइसन ठट्टा करेक वाला मन में होबयँ, जे अपन अभक्ति केर लालसा मन केर मोताबिक चलबयँ | 
\v 19 इमन तो उमन हेकयँ, जेमन अनबन डालेना ; इ मन शारीरिक आदमी हेकयँ, जेमन में आत्मा नखें | 
\v 20 मगर हे प्रियमन, तोहरे अपन बगरा पवित्र विश्वास में अपन उन्नति करते आउर पवित्र आत्मा में प्रार्थना करते |
\v 21 खुद के परमेश्वर केर प्रेम में बनाए रखा ; आउर अनंत जीवन लागिन हमर प्रभु यीशु मसीह केर दया केर आसरा देखते रहा |
\v 22 आउर उमनक उपरे जे शंका में अहयँ दया करा |
\v 23 आउर ढेइर मन के आइग में से झटपट के निकलाबा, आउर ढेइर मन उपरे डर केर संगे दया करा ; वरन उ लुगा मन से हों घिनावा जे गतर केर द्वारा कलंकित होई जाए हे  
\v 24 अब जे तोहरे के ठोकर खाएक से बचाएक पारेला, आउर अपन महिमा केर भरपूर केर सामने मगन आउर निर्दोष काइर के ठडुवाएक पारेला |
\v 25 उ खाली एक झन परमेश्वर हमर उद्धारकर्ता केर महिमा, आउर गौरव, आउर पराक्रम, आउर हक, हमर प्रभु यीशु मसीह केर द्वारा जइसन शुरू समय से आहे, एखन हों होक आउर जुगजुग रहोक |  आमीन ||
