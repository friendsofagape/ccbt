\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1 पौलुस आउर सिलवानुस आउर तीमुथियुस बाटे से थिस्सलुनीकियान मन केर कलीसिया केर नाँव, जे हमर आबा परमेश्वर आउर प्रभु यीशु मसीह में आहे ||
\v 2 हमर आबा परमेश्वर आउर प्रभु यीशु मसीह से तोहरे के  अनुग्रह आउर शांति मिलते रहोक ||
\v 3 हे भाईमन तोहर विषय में हमरे के सउब बेरा परमेश्वर केर धन्यवाद करेक चाही, आउर इ उचित हों आहे इ लागिन कि तोहर विश्वास ढेइर बढ़ते जाएला, आउर तोहर सउब केर प्रेम आपस में ढेइर हें होते जाएला |  
\v 4 हियाँ तक कि हमरे खुद परमेश्वर केर कलीसिया में तोहर विषय में घमंड करीला, कि जेतना उपद्रव आउर दुःख तोहर सहाला, उ सउब में तोहर धीरज आउर विश्वास प्रगट होवेला ||
\v 5 इ परमेश्वर केर सच्चा न्याय केर पोक्ता प्रमाण हेके ; कि तोहरे परमेश्वर केर राइज केर लाइक ठहरबा, जेकर लागिन तोहरे दुःख हों उठाला |
\v 6 काकि परमेश्वर केर पासे इ न्याय हेके, कि जेमन तोहरे के दुःख देवेना, उमन के बदला में दुःख देई |
\v 7 आउर तोहरे जेमन दुःख पवाला, हमर संगे आराम देवी ; उ बेरा जबकि प्रभु यीशु अपन सामर्थी दूत मन केर संगे, धधकती आइग में स्वर्ग केर दिस्तार होवी |
\v 8 आउर जेमन परमेश्वर के नी चिन्हेना, आउर हमर प्रभु यीशु केर सुसमाचार के नी मानेन उमन से पलटा लेवी |
\v 9 उमन प्रभु केर सामने से, आउर उकर शक्ति केर तेज से दूर होई के अनंत विनाश केर दंड पाबयँ |
\v 10 इ उ दिन होवी, जब ऊ अपन पवित्र आदमी मन में महिमा पावेक आउर सउब विश्वास करइयामन में आचरज केर कारण होवेक ले आवी ; काकि तोहरे हमर गवाही केर विश्वास करला |
\v 11 इ लागिन हमरे सउब खन तोहर लागिन प्रार्थना हों करीला, कि हमर परमेश्वर तोहरे के इ बुलाहट केर लाएक समझोक, आउर भलाई केर हरेक चाह, आउर विश्वास केर हरेक काम के सामर्थ समेत पूरा करोक |
\v 12 कि हमर परमेश्वर आउर प्रभु यीशु मसीह केर अनुग्रह केर मोताबिक हमर प्रभु यीशु केर नाँव तोहर में महिमा पाओक, आउर तोहरे उकर में ||
\c 2
\p \v 1 हे भाईमन, हमरे अपन प्रभु यीशु मसीह केर आवेक, आउर उकर ठिन अपन जमा होवेक केर बारे में तोहर से विनती करीला |  
\v 2 कि कोनों आत्मा, या वचन, या चिट्टी केर द्वारा जे कि माना हमर बाटे से आहे, इ समइझ के कि प्रभु केर दिन आए पोहोंइच हे, तोहर मन अचाका बे स्थिर न होई जाओक ; आउर न तोहरे घबड़ाबा |
\v 3 कोनों लेखे से केकरो धोखा में ना आबा काकि उ दिन आवी, जब तक धरम केर छोड़ल नी होई लेई, आउर पाप केर आदमी मतलब विनाश केर बेटा दिस्तार ना होओक | 
\v 4 जे विरोध करेला, आउर हरेक झन से जे परमेश्वर चाहे पूज्य कहाएला, अपने आप के बड़का ठहराएला, हियाँ तक कि ऊ परमेश्वर केर मंदिर में बइठ के खुद के परमेश्वर प्रगट करेला |
\v 5 का तोहरे के याइद नखें, कि जब मोंय तोहर हियाँ रहो, तो तोहर से इ गोइठ मन के कहोत रहों ?
\v 6 आउर अब तोहरे ऊ चींज के जनाला, जे उके रोकोत हे, ऊ अपन हें समय में दिस्तार होओक |
\v 7 काकि अधर्म केर भेद एखन हों काम करते जाएला, मगर एखन एक रोकेक वाला आहे, आउर जब तक ऊ दूर नी होई जाई, ऊ रोकल रही |
\v 8 तब ऊ अधर्मी प्रगट होवी, जेके प्रभु यीशु अपन मुँह केर फूँइक से माइर डाली, आउर अपन आवेक केर तेज से भस्म करी | 
\v 9 उ अधर्मी केर आवेक शैतान केर काम के मोताबिक सउब रकम केर झूठी सामर्थ, आउर चिन्हा आउर आचरज काम केर संगे |
\v 10 आउर नाश होवइया मन लागिन अधर्म केर सउब रकम केर धोखा केर संगे होवी ; काकि उमन सच केर प्रेम के ग्रहण नी करलयँ जेकर से उमनक मुक्ति होतक |
\v 11 आउर एहे कारण परमेश्वर उमन में एक भटकाय देवेकवाला सामर्थ के भेजी होले उमन झूठ केर विश्वास करोक |
\v 12 आउर जेतना आदमी मन सत्य केर विश्वास नी करेन, मगर अधर्म से खुश होवेना, सउब दंड पाबयँ || 
\v 13 मगर हे भाईमन, आउर प्रभु केर प्रिय आदमी मन के चाही कि हमरे तोहर विषय में सउब खन परमेश्वर केर धन्यवाद करते रहोब, कि परमेश्वर शुरू से तोहरे चुइन लेलक ; कि आत्मा केर द्वारा पवित्र बाइन के, आउर सत्य केर विश्वास काइर के मुक्ति पावा |
\v 14 जेकर लागिन ऊ तोहरे के हमर सुसमाचार केर द्वारा बुलालक, कि तोहरे हमर प्रभु यीशु मसीह केर महिमा के पावा |
\v 15 इ लागिन, हे भाईमन स्थिर रहा ; आउर जे-जे गोइठ तोहरे का वचन, का चिट्टी केर द्वारा हमर से सीख हा, उमनक के थाइम रहब ||
\v 16 हमर प्रभु यीशु मसीह खुद हें, आउर हमर आबा परमेश्वर जे हमर से प्रेम रखलक, आउर अनुग्रह से अनंत शक्ति आउर बेस आसरा देई हे | 
\v 17 तोहर मन में शांति देओक, आउर तोहरे के हरेक बेस काम, आउर वचन में पोक्ता करोक |
\c 3
\p \v 1 निदान, हे भाईमन, हमर लागिन प्रार्थना करत रहब, कि प्रभु केर वचन एइसन जल्दी फैलोक, आउर महिमा पाओक, जइसन तोहरे में होलक | 
\v 2 आउर हमरे टेढ़ा आउर पापी आदमी मन से बचल रहोब काकि हरेक झन में विश्वास नखें ||
\v 3 मगर प्रभु सच्चा हेके ; ऊ तोहरे के पोक्ता से स्थिर करी : उ दुष्ट से सुरक्षित रखी |
\v 4 आउर हमरे के प्रभु में तोहर उपरे भरोसा आहे, कि जे-जे आज्ञा हमरे तोहरे के देविला, उमन के तोहरे मनाला, आउर मानते हों रहबा |
\v 5 परमेश्वर केर प्रेम आउर मसीह केर धीरज बाटे प्रभु तोहर मन केर अगुवाई करोक ||
\v 6 हे भाई मन, हमरे तोहरे के अपन प्रभु यीशु मसीह केर नाँव से आज्ञा देविला ; कि हरेक झन एइसन भाई से अलग रहा, जे अनुचित चाल चलेल, आउर जे शिक्षा ऊ हमर से पालक उकर मोताबिक नी करेल |
\v 7 काकि तोहरे खुद जनाला, कि का लेखे से हमर जइसन चाल-चलन चाही ; काकि हमरे तोहर माझे में अनुचित चाल नी चलनी |
\v 8 आउर केकरो रोटी सेँत में नी खाली ; मगर मेहनेइत आउर दुःख से राइत दिन काम धंधा करोत रेही ; कि तोहर में से केकरो उपरे भर न होब |
\v 9 इ निही, कि हमरे के हक नखें ; मगर इ लागिन कि खुद के तोहर लागिन आदर्श ठहराब, कि तोहरे हमर जइसन चाल चला |
\v 10 आउर जब हमरे तोहर हियाँ रेही, तब हों इ आशा तोहरे के देवोत रेही, कि अगर केऊ काम करेक नी चाही, तो खाएक हों ना पाओक |
\v 11 हमरे सुनिला, कि केतना आदमी मन तोहर माझे में अनुचित चाल-चलेना ; आउर कोनों काम नी करेना, मगर आउर मन केर काम में हाथ डालेना |
\v 12 एइसन मन के हमरे प्रभु यीशु मसीह में आज्ञा देविल आउर समझइला, कि चुपछाप काम काइर के अपन हें रोटी खावा | 
\v 13 आउर तोहरे हे भाईमन, भलाई करेक में साहस न छोड़ा |
\v 14 अगर केऊ हमर इ चिट्टी केर गोइठ के नी मानी, तो उकर उपरे नजाइर रखा ; आउर उकर संगति न करा, जेकर से ऊ लज्जित होवी | 
\v 15 तेऊ ले उके बैरी ना समझ मगर भाईमन जाइन के समझावा ||
\v 16 अब प्रभु जे शांति केर झरना हेके खुद हे तोहरे के सउब खन आउर हर रकम से शांति देओक : प्रभु तोहरे सउब केर संगे रहोक ||
\v 17 मोंय पौलुस अपन हाथ से जोहार लिखोना ; हर चिट्टी में मोर एहे चिन्हा आहे : मोंय एहे लेखे से लिखोना |
\v 18 हमर प्रभु यीशु मसीह केर अनुग्रह तोहरे सउब केर उपरे होते रहोक ||
