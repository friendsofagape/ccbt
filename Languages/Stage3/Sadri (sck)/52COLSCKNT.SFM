\id COL
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  कुलुस्सियों
\toc1  कुलुस्सियों
\toc2  कुलुस्सियों
\mt1  Colossians
\mt1 कुलुस्सियों
\c 1
\p \v 1 पौलुस केर बाटे से जे परमेश्वर केर इच्छा से मसीह यीशु केर प्रेरित हेके, आउर भाई तिमुनियुसकेर बाटे से |
\v 2 मसीह में उ पवित्र आउर विश्वासी भाईमन केर नाँव जेमन कुलुस्से में रहेना || हमर आबा परमेश्वर केर बाटे से तोहरे के अनुग्रह आउर शांति मिलते रहोक ||
\v 3 हमरे तोहर लागिन रोजदिन प्रार्थना काइर के अपन प्रभु यीशु मसीह केर आबा मतलब परमेश्वर केर धन्यवाद करेना |
\v 4 काकि हमरे सुइन ही कि मसीह यीशु उपरे तोहर विश्वास आहे, आउर सउब पवित्र आदमी मन से प्रेम रखाला |
\v 5 उ आसरा करल चींज केर कारण जे तोहर लागिन स्वर्ग में रखल आहे, जेकर वर्णन तोहरे उ सुसमाचार केर सत्य वचन में सुइन चुइक हा | 
\v 6 जे तोहर ठिन पोहोंइच हे आउर जइसन दुनिया में हो फोर लानेल, आउर बढ़टे जाएला ; मतलब जे दिन से तोहरे उके सुनला, आउर सच्चाई से परमेश्वर केर अनुग्रह के चिन्ह हा, तोहर में हों एइसन हें करेला |
\v 7 ओहे केर शिक्षा तोहरे हमर दुलार संगी कर्मी इपफ्रास से पाला, जे हमर लागिन मसीह केर विश्वास लाइक सेवक हेके |
\v 8 ओहे तोहर प्रेम के जे आत्मा में आहे हमर उपरे प्रगट करलक |
\v 9 एहे ले जे दिन से इ सुइन ही, हमरे हों तोहर लागिन इ प्रार्थना करेक आउर विनती करेक नी छोड़ोत ही कि तोहरे समुचा आत्मिक ज्ञान आउर बुइझ समेत परमेश्वर केर इच्छा केर पहिचान में भरपूरी होई जावा |
\v 10 होले तोहर चाल-चलन प्रभु केर लाएक होक आउर ऊ सउब रकम से खुश रहोक आउर तोहर में हर रकम केर भला काम केर फोर लगोक परमेश्वर के चिन्हाल में बढ़टे जाबा |                   
\v 11 आउर उकर महिमा केर शक्ति केर मोताबिक सउब रकम केर सामर्थ से बलगार होते जाबा, हियाँ तब कि खुशी के संगे हर रकम से धीरज आउर सहनशीलता दिखाएक परा |
\v 12 आउर आबा केर धन्यवाद करते रहा, जे हमरे के इ लाएक बनालक कि इंजोत में पवित्र आदमी मन केर संगे बपौती में सहभागी होबा |
\v 13 ओहे हमरे के अंधार केर अधीन से छुड़ाए के अपन दुलार बेटा केर राइज में लेई आनलक |
\v 14 जेकर में हमरे के छुटकारा मतलब पाप मन केर माफ मिलेला |
\v 15 ऊ तो बेदिस्तार बेदखल परमेश्वर केर छाप आउर समुचा सिरजन में पहिलौठा हेके |
\v 16 काकि उकरे में समुचा चींज मन केर सिरजन होलक, स्वर्ग केर होक चाहे दुनिया केर, देखल, चाहे बेदेखल, का सिंहासन, का राइज चलाइया भाव, का मालिक भाव का हक, समुचा चींज मन उकरे द्वारा आउर उकर लागिन सिरजाल जाए हयँ |
\v 17 आउर ओहे सउब चींज मन में पहिला हेके, आउर सउब चींज मन उकरे में स्थिर रहेला |
\v 18 आउर ओहे गतर, मतलब कलीसिया केर मुड़ हेके ; ओहे शुरू हेके, आउर मोरल मन में से जीउ उठेक वाला मन में पहिलौठा कि सउब गोइठ मन में ओहे मुध ठहरोक |
\v 19 काकि आबा केर खुशी एहे में आहे कि उकर में समुचा भरपूरी वास करोक |
\v 20 आउर उकर क्रूस उपरे बहोल लोहूँ केर द्वारा मेल जोल काइर के, सउब चींजमन कर उकर द्वारा से मेल काइर लेवा चाहे उमन दुनिया केर होक चाहे स्वर्ग केर |
\v 21 आउर उ अब उकर शारीरिक गतर में मरण केर द्वारा तोहर हाँ मेल काइर लेलक जे पाहिले निकलाल जाए रहयँ आउर खराप काममन केर कारण मन से बैरी रहयँ |  
\v 22 होले तोहरे के अपन सम्मुख पवित्र आउर बेदाग, आउर निर्दोष बनाय के हाजिर करी |
\v 23 अगर तोहरे विश्वास केर नेव उपरे पोक्ता बनल रहबा, आउर उ सुसमाचार केर आसरा के जेके तोहरे सुइन हा न छोड़ब, जेकर प्रचार आकाश केर निचे केर समुचा सिरजन में कराल गेलक ; आउर जेकर मोंय पौलुस सेवक बनलों ||
\v 24 अब मोंय उ दुःख मन केर कारण खुशी करोना जे तोहर लागिन उठावना, आउर मसीह केर कष्टमन केर घटी उकर गतर लागिन, मतलब कलीसिया केर लागिन अपन गतर में पूरा करिये देवोना | 
\v 25 जेकर मोंय परमेश्वर केर उ प्रबंध केर मोताबिक सेवक बनलों, जे तोहर लागिन मोके सौंपल गेलक, होले मोंय परमेश्वर केर वचन के पूरा-पूरा प्रचार करमूँ | 
\v 26 मतलब उ भेद के जे समयमन आउर पीढ़ीमन से छिपल रहलक, मगर अब उकर उ पवित्र आदमी मन उपरे दिस्तार होई हे | 
\v 27 जेमनक उपरे परमेश्वर दिस्तार करेक चहलक, कि उमन के पता चलोक कि परजाइतिया मन में उ भेद केर महिमा केर दाम का हेके ? आउर उ इ हेके कि मसीह जे महिमा केर आसरा तोहर में रहेला | 
\v 28 जेकर प्रचार काइर के हमरे हरेक आदमी के जताए देविला आउर समुचा ज्ञान से हरेक आदमी के सिखाइला कि हमरे हरेक आदमी के मसीह में सिद्ध काइर के हाजिर करोब |
\v 29 आउर एहे लागिन मोंय उकर उ शक्ति केर मोताबिक जे मोर में सामर्थ केर संगे प्रभाव डालेला तन मन लगाए के मेहनेइत हों करोना |  
\c 2
\p \v 1 मोंय चाहोना कि तोहरे जाइन लेवा, कि तोहर आउर उमनक जे लौदीकिया में अहयँ, आउर उ सउब केर लागिन जेमन मोर शारीरिक मुँह नी देखलयँ मोंय कइसन महनेइत करोना | 
\v 2 होले उमनक मन में शांति होओक आउर उमन प्रेम से आपस में गँठल रहोक, आउर उमन पूरा बुइझ केर समुचा धन पाओक, आउर परमेश्वर आबा केर भेद के मतलब मसीह के पहिचान लेओक |
\v 3 जेकर में बुद्धि आउर ज्ञान से समुचा भंडार छिपल आहे |
\v 4 इ मोंय इ लागिन कहोना, कि केऊ आदमी तोहरे के लुभाएक वाला गोइठ मन से धोखा न देओक | 
\v 5 काकि मोंय अगर गतर केर भाव से तोहरे से दूर आहों, तेऊवे आत्मिक भाव से तोहर पासे आहों, आउर तोहर नियम मोताबिक चरित्र आउर तोहर विश्वास केर जे मसीह में आहे पोक्ता देइख के खुश आहों ||
\v 6 से जइसन तोहरे मसीह यीशु के प्रभु काइर के ग्रहण काइर लेई हा, तइसनेहें उकर में चलते रहा |
\v 7 आउर उकरे में जाइर धरते आउर बढ़ते जावा ; आउर जइसन तोहरे सिखाल गेला तइसनेहें विश्वास में पोक्ता होते जावा, अत्यंत धन्यवाद करते रहा ||
\v 8 चौकस रहा कि केऊ तोहरे के उ तत्व ज्ञान आउर बेकार धोखा से द्वारा न बहकाए लेओक, जे आदमी केर चलल शिक्षा आउर दुनिया केर शुरू शिक्षा केर मोताबिक आहे, मगर मसीह केर मोताबिक निहीं | 
\v 9 काकि उकर में ईश्वरीय स्वभाव केर समुचा भरपूरी संदेह बसा करेला |
\v 10 आउर तोहरे उकरे में भरपूर होई जाए हा जे समुचा मालिक आउर हक़दार केर मुँड़ हेकयँ |
\v 11 उकरे में तोहर एइसन छठी होई हे जे हाथ से नी होवेल, मतलब मसीह केर छठी, जेकर से शारीरिक स्वभाव गतर के उतराए देवल जाएला |
\v 12 आउर उकरे संगे बपतिस्मा में गड़ल गेला, आउर उकरे में परमेश्वर केर शक्ति उपरे विश्वास काइर के, जे उके मोरल मन में से जियालक, उकर संगे जी हों उठलक |
\v 13 आउर ऊ तोहरे के हों, जे अपन गुनाह मन, आउर अपन गतर केर बे छठियाल दशा में मुर्दा रहयँ, उकर संगे जियालक, आउर हमर सउब अपराध मन के क्षमा करलक |  
\v 14 आउर विधि मन केर उ लिखल जे हमर नाँव में, आउर हमर विरोध में रेहे मिटाय देलक ; आउर उके क्रूस उपरे काँटी से ठोइक के सामने से हटाय देई हें |
\v 15 आउर ऊ मालिक मन आउर हकदार मन के अपन उपरे से उतराय केर खुलम खुला तमाशा बनालक आउर क्रूस केर कारण उमनक उपरे जयजयकर केर आवाज सुनालक ||
\v 16 इ लागिन खाएक पीयेक या परब या नवाँ चाँद या आराम केर विषय में तोहर केऊ फैसला न करोक |
\v 17 काकि ई न सउब आवेक वाला गोइठ मन केर छाई हेके, मगर मूल चींज मन मसीह केर हेकयँ |
\v 18 केऊ आदमी दीनता आउर स्वर्ग दूत मन केर पूजा काइर के तोहरे के कुदेक केर प्रतिफल से ना रोकोक | एइसन आदमी देखल गोइठ मन में लगल रहेला आउर अपन गतर स्वभाव केर बुइझ उपर बेकार घमंड करेला | 
\v 19 आउर उ मुड़ँ के धरले नी रहेल जेकर से समुचा गतर जोरेइन आउर पट्ठासे पालन पोषण पाए के आउर एक संगे गाँठ बाँइध के परमेश्वर केर बाटे से बढ़ते जाएला ||
\v 20 जबकि तोहरे मसीह केर संगे संसार केर शुरुवाती शिक्षा बाटे से मोइर जाएला, तो फिर उमनक समान जे संसार में जीवन बिताएना आदमी मन केर आज्ञा मन आउर शिक्षा मोताबिक  
\v 21 आउर एइसन नियम मन केर अधीन में काले रहेला ? कि इके न छुवा, उके न चखा, आउर उके हाथ न लगाबा |
\v 22 (काकि इ सउब चींज काम में लानते-लानते नाश होई जाई ) |
\v 23 इ नियम मन में अपन इच्छा केर मोताबिक गढ़ल भक्ति केर रीति, आउर दीनता, आउर शारीरिक योगाभ्यास केर भाव से ज्ञान केर नाँव तो आहे मगर गतर के चाह मन के रोकेक में इमन से कोनोवे लाभ नी होवेल || 
\c 3
\p \v 1 से जब तोहरे मसीह केर संगे जियाय गेला, तो स्वर्गीय चींजमन केर खोज में रहा, जहाँ मसीह वर्तमान हेके आउर परमेश्वर केर दाहिना बाटे बइठहे |
\v 2 दुनिया केर निहीं मगर स्वर्गीय चींजमन उपरे ध्यान लगावा |
\v 3 काकि तोहरे तो मोइर गेला, आउर तोहर जीवन मसीह केर संगे परमेश्वर में छिपाल आहे |
\v 4 जब मसीह जे हमर जीवन हेके, प्रगट होवी, तब तोहरे हों उकर संगे महिमा समेत प्रगट करल जाबा ||
\v 5 इ लागिन अपन उ अंगमन के मोरय डाला, जे पृथ्वी उपरे आहे, मतलब व्यभिचार अशुद्धता, दुष्कामना, खराप सोच विचार आउर लोभ के जे मूर्ति पूजा केर बराबइर आहे |
\v 6 एहे कारण परमेश्वर केर खीस हुकूम नी मानक वाला मन उपरे पड़ेला |
\v 7 आउर तोहरे हों, जब इ बुराई मन में जीवन बितात रहा, तो एहे केर मोताबिक चलत रहा |
\v 8 मगर अब तोहरे हों इ सउब के मतलब खिस, रोष बैरभाव, निंदा आउर मुँह से गाइर बाकेक ई सउब गोइठ मन के छोइड़ देवा | 
\v 9 एक दूसर से झूठ न कहबा काकि तोहरे पुराना आदमी स्वभाव के उकर काम मन केर समेत उतराए देई हा |
\v 10 आउर नवाँ आदमी स्वभाव के पिंध लेई हा जे अपन सिरजनहार केर स्वभाव केर मोताबिक ज्ञान पावेक लागिन नवाँ बनते जाएला |
\v 11 उकर में न तो रह्लक, न यहूदी, न खतना, न बेखतना, न जंगली, न स्कूती, न दास आउर न आजाद : सिरिफ मसीह सउब कुछ आउर सउब में आहे ||
\v 12 इ लागिन परमेश्वर केर चुनल मन केर लेखे जे पवित्र आउर प्रिय अहयँ, बड़का दयाभाव, आउर भलाई, आउर गरीबभाव, आउर नरमभाव आउर सहेक केर शक्ति धारण करब | 
\v 13 आउर अगर केखों केकरो उपरे दोष देवेक केर कोनों कारण होवी, तो एक दूसर केर सइह लेवा, आउर एक दूसरा केर गुनाह के क्षमा करा, जइसन प्रभु तोहर अपराध क्षमा करलक : तइसनेहें तोहरे हों करा | 
\v 14 आउर इ सउब केर उपरे प्रेम के जे सिद्धता केर कटीबंध हेके बांइध लेवा |
\v 15 आउर मसीह केर शांति जेकर लागिन तोहरे एक गतर होई के बुलाल हों जाए हा, तोहर ह्रदय में राइज करोब, आउर तोहरे धन्यवादी बनले रहब |
\v 16 मसीह केर वचन के अपन ह्रदय में अधिकाई से बसेक देवा ; आउर सिद्ध ज्ञान समेत एक दूसरा के सिखावा, आउर चितावा, आउर अपन-अपन मन में अनुग्रह केर संगे परमेश्वर लागिन भजन आउर स्तुति गान आउर आत्मिक गीत गावा | 
\v 17 आउर वचन से या काम से जे कोनों वे करा सउब प्रभु यीशु केर नाँव से करा, आउर उकर द्वारा परमेश्वर आबा केर धन्यवाद करा ||
\v 18 हे पत्नीमन, जइसन प्रभु में उचित आहे, तइसनेहें अपन-अपन पति केर आधीन रहब |
\v 19 हे पतिमन, अपन-अपन पत्नी से प्रेम रखा, आउर उमन से कड़वाई व्यवहार न करा |
\v 20 हे छाउवामन, सउब गोइठमन में अपन-अपन आयो-आबा केर हुकूम केर मानब, काकि प्रभु इकर से खुश होवेला | 
\v 21 छावरिया मन, अपन-अपन छाउवामन के तंग ना करा, न होओक कि उमनक साहस टूइट जाई |  
\v 22 हे सेवक मन, जे गतर केर मोताबिक तोहर मालिक हेकयँ, सउब गोइठमन में उमनक हुकूम केर पालन करा, आदमीमन के खुश करेक वाला मन केर लेखे दिखाएक लागिन निहीं, मगर मन केर सोझपन आउर परमेश्वर केर डर से |
\v 23 आउर जे कोनों तोहरे कराला, तन मन से करा इ बुइझ के कि आदमी मन लागिन निहीं मगर प्रभु लागिन कराला |
\v 24 काकि तोहरे जानला कि तोहरे के इकर बदला प्रभु से बापउती मिली : तोहरे प्रभु मसीह केर सेवा कराला |
\v 25 काकि जे बुरा करेला, ऊ अपन बुराई केर फोर पावी ; हुँवा केकरो पक्षपात निहीं |
\c 4
\p \v 1 हे मालिक मन, अपन-अपन गुलाम मन केर संगे न्याय आउर ठीक- ठीक व्यवहार करा, इ समइझ के कि स्वर्ग में तोहर हों एक मालिक आहे || 
\v 2 प्रार्थना में लगल रहा, आउर धन्यवाद केर संगे उकर में जागते रहा |
\v 3 आउर इकर संगे हे संगे हमर लागिन हों प्रार्थना करते रहब, कि परमेश्वर हमर लागिन वचन सुनाएक ले एइसन दूरा खोइल देओक, कि हमरे मसीह केर उ भेद कर वर्णन करेक पारोब जेकर कारण मोंय जेहेल में आहों |
\v 4 आउर उके एइसन प्रगट करमूँ, जइसन मोके करेक उचित आहे |
\v 5 मौका के बहुत दाम समइझ के बहरियामन संगे बुद्धिमानी से बर्ताव करा |
\v 6 तोहर वचन सउब खन अनुग्रह समेत आउर सुन्दर सवाद होओक, कि तोहरे के हर आदमी के बेस लेखे जबाब देवेक आए जाओक ||
\v 7 प्रिय भाई आउर विश्वास लाइक सेवक, तुखिकुस जे प्रभु में मोर संगी कर्मी हेके, मोर सउब गोइठ मन तोहरे के बताए देवी |
\v 8 उके इ लागिन तोहर ठिन भेइज हों, कि तोहरे के हमर दशा मालूम होई जाओक आउर ऊ तोहर ह्रदय मन के शांति देओक |
\v 9 आउर संगे उनेसिमुस के हों भेइज हे जे विश्वास लाइक आउर दुलार भाई आउर तोहर हे में से हेके, इमन तोहरे के हियाँ कर सउब गोइठमन के बताय देबयँ |
\v 10 अरिस्तर्खुस जे मोर संगे जेहेल में आहे ; आउर मरकुस जे बरनबा केर भाई लगेला (जेकर विषय में तोहरे आज्ञा पाए रहा कि अगर ऊ तोहर ठिन आवी, तो उकर से बेस लेखे व्यवहार करबा ) |  
\v 11 आउर यीशु जे यूस्तुस कहाएला, तोहरे के जोहार कहोना | खतना कराल आदमी मन में से सिरिफ एहे मन परमेश्वर केर राइज केर लागिन मोर संगी कर्मी आउर मोर शांति केर कारण राइह हयँ | 
\v 12 इफफ्रास जे तोहर में से हेके, आउर मसीह यीशु केर दास हेके, तोहर से जोहार कहोना आउर सउब खन तोहर लागिन प्रार्थना मन में कोशिश करेला, होले तोहरे सिद्ध होई के पूरा विश्वास केर संगे परमेश्वर केर इच्छा उपरे विश्वास रहा |  
\v 13 मोंय उकर गवाह हेकों, कि ऊ तोहर लागिन आउर लौदीकिया आउर हियरापुलिसवाला मन लागिन बड़का कोशिश करते रहेला |
\v 14 दुलारू बैध लूका आउर देमास केर तोहरे के जोहार | 
\v 15 लौदीकिया केर भाईमन के आउर नुमफास आउर उमनक घर केर कलीसिया के जोहार कहोना |
\v 16 आउर जब इ चिठ्ठी तोहर हियाँ पइढ़ लेवल जाई तो एइसन करबा कि लौदीकिया केर कलीसिया में हों पढ़ाल जाओक, आउर ऊ चिठ्ठी जे लौदीकिया से आवी उके तोहरे हों पढ़बा | 
\v 17 फिर अर्खिप्पुस से कहबा कि जे सेवा प्रभु में तोके सौंपल जाए हे, उके सावधानी केर संगे पूरा करबा || 
\v 18 मोके पौलुस केर अपन हाथ से लिखल जोहार | मोर सिकड़ीमन के याइद रखबा ; तोहरे उपरे अनुग्रह होते रहोक | आमीन ||
