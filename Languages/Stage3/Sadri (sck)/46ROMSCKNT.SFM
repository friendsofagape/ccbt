\id ROM
\ide UTF-8 
\rem Copyright Information: Creative Commons Attribution-ShareAlike 4.0 License 
\h  रोमियो
\toc1  रोमियो
\toc2  रोमियो
\mt1  Romans
\mt1 रोमियो
\c 1
\p \v 1 पौलुस बाटे से जे यीशु मसीह केर दास हेंके, आउर प्रेरित होवेक लागिन बुलाल गेलक, आउर परमेश्वर केर ऊ सुसमाचार लागिन अलग करल जाए हें |
\v 2 जेकर ऊ आगे से हे अपन भविष्यवक्ता मन केर द्वारा पवित्र शास्त्र में |   
\v 3 अपन बेटा हमर प्रभु यीशु मसीह केर विषय में करार प्रतिज्ञा काइर हें, जे गतर केर भाव से तो दाउद केर वंश से जनम होलक | 
\v 4 आउर पवित्रता केर आत्मा केर भाव से मोरल मन में से जी उठेक केर कारण सामर्थ केर संगे परमेश्वर केर बेटा ठहाइर हें |
\v 5 जेकर द्वारा हमरे के अनुग्रह आउर प्रेरिताई मिललक ; कि उकर नाँव केर चलते सउब जाइत मन विश्वास काइर के उकर मनोक | 
\v 6 जेमन में से तोहरे हों यीशु मसीह केर होवेक लागिन बुलाल जाए हा |
\v 7  उ सउब केर नाँव जे रोम में परमेश्वर केर दुलारा अहयँ आउर पवित्र होवेक लागिन बुलाल जाए हयँ || हमर आबा परमेश्वर आउर प्रभु यीशु मसीह केर बाटे से तोहरे के अनुग्रह  आउर शांति मिलते रहोक ||  
\v 8 पहिले मोंय तोहरे सउब केर लागिन यीशु मसीह केर द्वारा अपन परमेश्वर केर धन्यवाद करोना, कि तोहर विश्वास केर चर्चा गोटा दुनिया में होवोत हें |
\v 9 परमेश्वर जेकर सेवा मोंय अपन आत्मा से उकर बेटा केर सुसमाचार केर विषय में करोना, ओहेमोर गवाह हेंके कि मोंय तोहरे के का लेखे लगातार याइद करोत रहोना |
\v 10 आउर रोज अपन प्रार्थना मन में विनती करोना, कि कोनों लेखे से एखन हों तोहर ठिन आवेक ले मोर यात्रा परमेश्वर केर इच्छा से सफल होओक |
\v 11 काकि मोंय तोहरे से मिलेक कर लालसा करोना कि मोंय तोहरे के कोनों आत्मिक वरदान देमूँ जेकर से तोहरे स्थिर होई जाबा | 
\v 12 मतलब ई कि मोंय तोहर माझे होई के तोहर संगे उ विश्वास केर द्वारा जे मोर में, आउर तोहर में आहें, शांति पामूँ |
\v 13 आउर हें भाईमन, मोंय नी चाहोन, कि तोहरे इकर से अनजान रहा कि मोंय घरी-घरी तोहर पासे आवेक चाहलों, कि जइसन मोके आउर दूसर जाइत मन में फल मिललक, तइसनेंहें तोहर में हो मिलोक,मगर एखन तक रुकल रहलों | 
\v 14 मोंय यूनानी मन आउर दूसर भाषा मन केर आउर बुद्धिमान आउर निरबुद्धिया मन कर कर्जदार हेंकों |
\v 15 से मोंय तोहरे के हों जे रोम में राइज हा, सुसमाचार सुनाएक में भरसक तैयार आहों |
\v 16 काकि मोंय सुसमाचार से नी लजाओ, इ लागिन कि ऊ हर एक झन विश्वास कराइया मन लागिन, आगे तो यहूदी फिर यूनानी लागिन मुक्ति के निमित्त परमेश्वर केर सामर्थ हेंके |
\v 17 काकि उकर में परमेश्वर केर धार्मिकता विश्वास से, आउर विश्वास लागिन दिस्तार होवेला ; जइसन लिखल आहें, कि विश्वास से धरमी आदमी जीवते रही(धरमी आदमी अपन विश्वास से जीवन पावी) |
\v 18 परमेश्वर कर खीस तो उ आदमीमनक सउब अभक्ति आउर बेधर्म ऊपरे स्वर्ग से प्रगट होवेला, जे सच के बेधर्म से दबाए रखेना |
\v 19 इ लागिन कि परमेश्वर केर विषय केर ज्ञान उमनक मन में प्रगट आहें, काकि परमेश्वर उमनक ऊपरे प्रगट काइर हें |
\v 20 काकि उमनक अनदेखा गुण, मतलब अनंत सनातन सामर्थ आउर ईश्वरता दुनिया केर सिरजन केर समय से उकर काम मन केर द्वारा देखेक में आवेला, हियाँ तक कि उमन निरुत्तर अहयँ | 
\v 21 इ कारण कि परमेश्वर के जाइन के हों उमन परमेश्वर केर लाएक बड़ाई आउर धन्यवाद नी देलयँ मगर फालतू सोच-विचार करेक लागलयँ, हियाँ तक कि उमनक निरबुद्धिया मन अंधेरिया होई गेलक |
\v 22 उमन खुद के बुद्धिमान माइन के निरबुद्धिया बाइन गेलयँ |
\v 23 आउर बेनाशवा परमेश्वर केर महिमा के नाशवा आदमी, आउर चराइमन, आउर जानवर आउर रेगेंकवाला जानवर मन केर मूर्ति केर बराबइर में बदल देलयँ | 
\v 24 सेकर से परमेश्वर उमन के उमनक इच्छा केर मोताबिक अशुद्धता लागिन छोइड़ देलक, कि उमन आपस में अपन गतर मन केर अपवित्र करोक |
\v 25 काकि उमन परमेश्वर केर सच्चाई के बदइल के झूठ बनाए देलयँ, आउर सिरजल के चिंजमन कर(सृष्टि) आराधना आउर सेवा-पूजा करलयँ, न कि सिरजाइया(सृजनहार) केर जे जुगजुग धन्य आहें | आमीन ||
\v 26 सेकर ले परमेश्वर उमन के नींच कामना केर वश में छोइड़ देलक ; हियाँ तक कि उमनक जनाना न हों स्वाभाविक व्यवहार के, उकर से जे स्वभाव के विराध आहें बदइल डाललयँ |
\v 27 तइसनेहें आदमीमन हों जनाना मन केर संगे स्वाभाविक व्यवहार के छोइड़ के आपस में एक दूसरा लागिन चाह होई के पोड़ेक लगलयँ,आउर मरदाना मन मरदाना संगे बेलाज काम काइर के अपन बिगड़ल चलन कर ठिक फल पालयँ || 
\v 28 आउर जब उमन परमेश्वर के चिन्हेंक नी चाहलयँ, इ लागिन परमेश्वर हों उमन के उमनक बिगड़ल बुद्धि ऊपरे छोइड़ देलक ; कि उमन अनुचित काम करोक |
\v 29 से उमन सउब लेखे केर अधर्म, आउर दुष्टता, आउर लोभ, आउर बैर भाव, से भाइर गेलयँ ; आउर हिसिंगा आउर माइर मोराएक, आउर झगड़ा, आउर छल आउर हिसिंगा से भरपूरी होई गेलयँ, आउर चुगलखोर |
\v 30 बदनाम कराइया मन, परमेश्वर केर देखेक में घिनघिना, आउर दूसरा मन केर बेइज्जत कराइया मन, घमंडी डींग हकवा, बुरा-बुरा बात मन के बनाएक वाला मन, आयो-आबा केर हुकूम नी मानक वाला मन |
\v 31 निरबुद्धि विश्वासीघाती, मयारहित आउर निर्दय होई गेलयँ |
\v 32 उमन तो परमेश्वर केर इ विधि जानेना, कि एइसन-एइसन काम कराइया मन मरण केर दण्ड केर लाएक अहयँ, तेउले न सिरिफ खुद हें एइसन काम करेना, वरन करेक वाला मन से हों खुश होवेना ||
\c 2
\p \v 1 सेकर लागिन हें दोष लगाइया मन, तोंय चाहें केऊ हेंकिस ; तोंय क्षमा पावेक केर लाएक नाखिस ! काकि जे गोइठ तोंय दूसर ऊपरे दोष लगाइया, ओहेगोइठ में खुद के हों दोषीदार ठहराइसला, ओहेगोइठ में खुद के हों दोषीदार ठहराइसला, इ लागिन कि तोंय जे दोष लगाइसला, खुद ओहेकाम करिसला | 
\v 2 आउर मोंय जनोना कि एइसन-एइसन काम करेक वाला मन केर ऊपरे परमेश्वर केर बाटे से ठिक-ठिक दण्ड केर आज्ञा होवेला | 
\v 3 आउर हें आदमी, तोंय जे एइसन-एइसन काम कराइया मन ऊपरे दोष लगाइसला, आउर खुद ही ओहेकाम करिसला ; का इ समझिसला, कि परमेश्वर केर दण्ड केर आज्ञा से बाइच जाबे ? 
\v 4 का तोंय उकर कृपा, आउर सहेंक शक्ति आउर धीरज रूपी धन के तुच्छ जानिसला ? आउर का इ नी समझिस, कि परमेश्वर केर दया भाव तोके मन बदलाव ले सिखाएला ?
\v 5 मगर अपन कठोरता आउर हठ मन केर मोताबिक उकर खीस कर दिन लागिन जेकर में परमेश्वर केर सच्चा न्याय प्रगट होवी अपन विरोध में खीस कामत हिस ?
\v 6 ऊ हर एक के उकर काम केर मोताबिक बदला देवी |
\v 7 जे बेस काम में स्थिर राइह के महिमा, आउर माइन आउर नाश नी होवाइया जीवन केर खोज में अहयँ, उमन के ऊ अनंत जीवन देवी |
\v 8 मगर जे विवादी, आउर सत्य के नी मानेन, वरन अधर्म के मानेना, उमनक ऊपरे खीस आउर कोप(रोष) पड़ी |
\v 9 आउर क्लेश, आउर संकट हरेक आदमी केर जीउ ऊपरे जे बुरा करेला आवी, पहिले यहूदी मन केर ऊपरे यूनानी मन केर ऊपरे |
\v 10 मगर महिमा आउर आदर आउर कल्याण हरेक झन के मिली, जे भला करेला, आगे यहूदी के ऊपरे फिर यूनानी के ऊपरे  |
\v 11 काकि परमेश्वर केकरो पक्ष नी करेल |  
\v 12 इ लागिन कि जेमन बे व्यवस्था पाले पाप करलयँ, उमन बे व्यवस्था केर नाश हों होबयँ, आउर जेमन व्यवस्था पाए के पाप करलयँ, उमन दण्ड व्यवस्था केर मोताबिक होवी | 
\v 13 (काकि परमेश्वर केर हियाँ व्यवस्था केर सुनाइया मन धरमी निहीं, मगर व्यवस्था ऊपरे चलाइयामन धरमी ठहराल जाबयँ | 
\v 14 फिर जब दूसर जाइत केर आदमीमन जेमन ठीन व्यवस्था निहीं, स्वभाव हें से हें व्यवस्था केर गोइठ ऊपरे चलेना, तो व्यवस्था उमनक ठीन नी होवेक से हों उमन अपन लागिन खुद हें व्यवस्था हेंकयँ | 
\v 15 उमन व्यवस्था केर गोइठ मन के अपन-अपन ह्रदय मन में लिखल दिखाएना आउर उमनक विवेक हों गवाही देवेना, आउर उमनक चिंता कमी दोष लगाएल, या उमन के निर्दोष ठहराएला) | 
\v 16 जे दिन परमेश्वर मोर सुसमाचार केर मोताबिक यीशु मसीह केर द्वारा आदमी मन केर छिपल गोइठमन कर न्याय करी ||
\v 17 अगर तोंय यहूदी कहाइसला, आउर व्यवस्था ऊपरे भरोसा रखिसला, आउर परमेश्वर केर विषय में घमंड करिसला |
\v 18 आउर उकर इच्छा जानिस आउर व्यवस्था केर शिक्षा पाए के बेस-बेस गोइठ मन के प्रिय जानिसला |
\v 19 आउर अपन ऊपरे भरोसा रखिसला, कि मोंय अंधामन कर अगुवा,आउर अंधरिया में पड़ल मन केर इंजोत | 
\v 20 आउर अज्ञानी मन केर सिखाएवाला आउर बालकों मन केर गुरु हेंकों, आउर ज्ञान, आउर सच केर नमूना, जे व्यवस्था में आहें, मोके मिल हें |
\v 21 से का तोंय जे आउर मन के सिखाइसला, का खुद के नी सिखाइस ? का तोंय जे चोरी नी करेक उपदेश देइसला, खुद हें चोराइसला  ?
\v 22 तोंय जे कहिसला, व्यभिचार न करा, का खुद हें व्यभिचार करिसला ? तोंय जे मूर्ति मन से घिन करिसला, का खुद हें मंदिर मन के लुटिसला |
\v 23 तोंय जे व्यवस्था केर विषय में घमंड करिसला, का व्यवस्था के नी माइन के, परमेश्वर केर बेआदर करिसला ?
\v 24 काकि तोहर कारण दूसर परजाइत मन के परमेश्वर केर नाँव केर निंदा जाएला जइसन लिखल हों आहें |
\v 25 अगर तोंय व्यवस्था ऊपरे चलबे, तो खतना से फायदा तो आहें, मगर तोंय व्यवस्था के नी मानबे, तो तोर खतना बेखतना को दशा ठहरलक |
\v 26 से अगर बेखतना आदमी व्यवस्था केर विधि के मानी, तो का उकर बेखतना केर दशा केर  बराबइर नी गिनल जाई ?
\v 27 आउर जे आदमी जाइत केर कारण बेखतना रह्लक अगर ऊ व्यवस्था के पूरा करी, तो का तोके जे लेख पावेक आउर खतना करल जाएक से हों व्यवस्था के नी दोषीदर नी ठहराई ?
\v 28 काकि ऊ मनिसला यहूदी निहीं, जे दिसेक में यहूदी हेके ; आउर न उ खतना हेके, जे दिसेक में हेके, आउर गतर में आहे |  
\v 29 मगर यहूदी ओहे हेके, जे मन में आहें ; आउर खतना ओहे हेके, जे ह्रदय केर आउर आत्मा में आहें ; न कि लेख केर : एइसन कि प्रंशसा आदमीमन बाटे से निहीं, मगर परमेश्वर बाटे से होवेला ||
\c 3
\p \v 1 से यहूदी केर का बड़ाई, या खतना केर का फायदा ?
\v 2 साउब रकम से ढेईर कोनों | पहिला तो इ कि परमेश्वर के वचन उमन के सोंपल गेलक |  
\v 3 अगर केतना विश्वासघाती निकललयँ हों तो का होलक | का उमनक अविश्वासी होवेक से परमेश्वर केर सच्चाई व्यर्थ ठहरी ?
\v 4 कहियो निहीं, भले परमेश्वर सच्चा आउर हरेक आदमी झूठा ठहरी, जइसन लिखल आहें, कि जेकर से तोंय अपन गोइठ मन में धरमी ठहरबे आउर न्याय करेक बेरा तोंय जय पाबे  |
\v 5 से अगर हमर अधर्म परमेश्वर केर धार्मिकता ठहराय देवेला, तो मोंय का कह्मूँ ? का इ परमेश्वर जे खीसायला अन्यायी हेंके ? ( इके तो मोंय आदमी केर रीति ऊपरे कहोना )
\v 6 कहियो निहीं, ना तो परमेश्वर का कर दुनिया केर न्याय करी ?
\v 7 अगर मोर झूठ केर कारण परमेश्वर केर सच्चाई उकर महिमा लागिन बगरा काइर के दिस्तार होलक, तो फिर काले पापी केर नियर मोंय दण्ड केर लाएक ठहराल जाओना ?
\v 8 आउर हमरे काले बुराई नी करोब, कि भलाई निकलोक ? जब मोर ऊपरे एहें दोष लागल जाएला, आउर केतना मन कहेंना, कि इकर एहें कहेंक आहें मगर एइसन मन के दोषी ठहराएक ठिक हेंके |
\v 9 तो फिर का होलक ? का हमरे उमन से बेस हेंकी ? कहियो निहीं ; काकि हमरे यहूदी मन आउर यूनानी मन दुयो ऊपरे दोष लगाय चुइक ही कि उमन सउब के सउब पाप केर वश में अहयँ |
\v 10 जइसन लिखल आहें, कि केऊ धरमी नखें, एक झन हों निहीं |
\v 11 केऊ समझदार निहीं ; केऊ परमेश्वर केर खोजेक वाला निहीं |
\v 12 सउब भटइक गेलयँ, सउब के सउब निकम्मा बाइन गेलयँ, केऊ भलाई करेक वाला निहीं , एकोझन निहीं |
\v 13 उमनक गला खुलल कब्र हेंके : उमन अपन जीभ मन से छल काइर हयँ : उमन होठ में साँप केर विष आहें |
\v 14 आउर उमनक मुँह श्राप आउर कड़वाई से भरल आहें | 
\v 15 उमनक गोड़ लोहू बहाएक ले फुर्तीला आहें |
\v 16 उमनक डहर मन में नाश आउर क्लेश आहे |
\v 17 उमन शांति कर डहर नी जानलयँ |
\v 18 उमनक आँइख केर सामने परमेश्वर कर डर निहीं || 
\v 19 हमरे जनोना, कि व्यवस्था जे कोनों कहेला उमन से कहेंला, जे व्यवस्था के अधीन में अहयँ : इ लागिन कि हर एक मुँह बंद करल जाई आउर गोटा दुनिया परमेश्वर केर दण्ड केर लाएक ठहरी | 
\v 20 काकि व्यवस्था के काम मन से केऊ जीउ उकर सामने धरमी नी ठहरी, इ लागिन कि व्यवस्था केर द्वारा पाप केर पहिचान होवेला |
\v 21 मगर अब बे व्यवस्था परमेश्वर केर उ धार्मिकता दिस्तार होई हें, जेकर गवाही व्यवस्था आउर भविष्यवक्ता देवेना |
\v 22 मतलब परमेश्वर केर उ धार्मिकता, जे यीशु मसीह ऊपरे विश्वास करेक से सउब विश्वास कराइया मन लागिन अआहें ; काकि कोनों भेदभाव नखें |
\v 23 इ लागिन कि सउब पाप काइर हयँ आउर परमेश्वर केर महिमा से रहित अहयँ |
\v 24 मगर उकर अनुग्रह से उ छुटकारा केर द्वारा जे मसीह यीशु में आहें , सेंत-मेंत धरमी ठहराल जाएना |
\v 25 उके परमेश्वर उकर लोहू केर कारण एक एइसन पस्तावा ठहरालक, जे विश्वास करेक से कामकारी होवेला, कि जे पाप पहिले करल गेलक, आउर जेकर परमेश्वर अपन सहेंक शक्ति से आनाकानी करलक ; उमनक विषय में ऊ अपन धार्मिकता दिस्तार करोक |  
\v 26 वरन एहें बेरा उकर धार्मिकता दिस्तार होवोक ; कि जेकर से ऊ खुद धरमी ठहरोक, आउर जे यीशु ऊपरे विश्वास करी, उकर हो धरमी ठहराएक वाला होओक |  
\v 27 तो घमंड करेक कहाँ रह्लक ? उकर तो जगह हों नखें कोन व्यवस्था केर कारण से ? का करम केर व्यवस्था से ? निहीं, वरन विश्वास व्यवस्था केर कारण |
\v 28 इ लागिन मोंय इ परिणाम में पोहोंचलों, कि आदमी व्यवस्था केर काम मन केर बिना विश्वास केर द्वारा धरमी ठहरेला |
\v 29 का परमेश्वर सिरिफ यहूदीमन कर हेंके ? का परजाइतिया मन कर निहीं? हाँ परजाइतिया मन कर हों हेंके |
\v 30 काकि एक हें परमेश्वर आहें, जे खतना वाला मन के हों विश्वास से आउर बिन खतना आदमी मन के हों विश्वास केर द्वारा धरमी ठहराई |
\v 31 तो का हमरे व्यवस्था के विश्वास केर द्वारा फालतू ठहराइला ? कहियो निहीं, वरन व्यवस्था के स्थिर करिला |
\c 4
\p \v 1 से मोंय का कहमूँ, कि हमर शारीरिक आबा इब्रहीम के का मिललक ?   
\v 2 काकि अगर इब्राहीम काम मन से धरमी ठहराल जाएल, तो उके घमंड करेक कर जगह होतक, मगर परमेश्वर केर पासे निहीं |
\v 3 पवित्र शास्त्र का कहेला ? इ कि इब्राहीम परमेश्वर ऊपरे विश्वास करलक आउर इ उकर लागिन धार्मिकता गिनल गेलक |
\v 4 काम कराइयामन केर मजदूरी देवेक दान निहीं, मगर हक समझाल जाएला |
\v 5 मगर जे काम नी करेल वरन बेधरमी के धरमी ठहराएक वाला ऊपरे विश्वास करेला, उकर विश्वास उकर लागिन धार्मिकता गिनल जाएला |
\v 6 जेके परमेश्वर करम के धरमी ठहराएला, उके दाउद हों धन्य कहेला |
\v 7 कि धन्य उमन हेंकयँ, जेमन कर अधरम क्षमा होलक, आउर जेमन कर पाप ढ़ाँपल गेलक |
\v 8 धन्य आहें ऊ आदमी जेके परमेश्वर पापी नी ठहराई |
\v 9 तो इ धन्य कहेंक, का खतना वाला मन हें लागिन हेंके, या बिन खतना मन लागिन हों ? हमरे(मोंय) ई कहोना कि इब्राहीम लागिन उकर धार्मिकता गिनल गेलक |
\v 10 तो उ का कर गिनल गेलक ? खतना केर दशा में या बिन खतना केर दशा में ? खतना केर दशा में निहीं मगर बिन खतना केर दशा में |
\v 11 आउर उ खतना कर चिन्हा पालक, कि उ विश्वास केर धार्मिकता ऊपरे छाप होई जाओक, जे उ बिन खतना केर दशा में रइख रेहें ; जेकर से उ सउब कर आबा ठहरोक, जे बिन खतना केर दशा में विश्वास करेना, आउर कि उमन हों धरमी ठहरोक | 
\v 12 आउर उ खतना करल मन कर आबा होओक जे न केवल खतना करल मन हेंकयँ, मगर हमर आबा इब्राहीम केर उ विश्वास केर डहर(लीक) ऊपरे हों चलेना, जे उ बिन खतना केर दशा में काइर रेहें |
\v 13 काकि इ करार कि ऊ दुनिया केर वारिस होवी, न इब्राहीम के न उकर वंश के, व्यवस्था केर द्वारा देई जाए रेहें, मगर विश्वास केर धार्मिकता केर द्वारा मिललक |
\v 14 काकि अगर व्यवस्था वाला मन वारिस हेंकयँ, तो विश्वास फालतू आउर प्रतिज्ञा निष्फल ठहरलक | 
\v 15 व्यस्वथा तो खीस के उपजाएला आउर जहाँ व्यवस्था नखें हुवाँ उकर टालेक हों नखें |
\v 16 एहें कारण उ विश्वास केर द्वारा मिलेला, कि अनुग्रह केर नियर होओक, कि करार सउब वंश केर लागिन मजबूत होओक, न कि सिरिफ उमन लागिन जे व्यवस्था वाला मन हेंकयँ, वरन उमन लागिन हों जे इब्राहीम केर समान विश्वास कराइया मन हेंकयँ : ओहेतो हमर सउब कर आबा हेंके | 
\v 17 (जइसन लिखल आहें, कि मोंय तोके ढेइर जाइत मन कर आबा ठहरायँ हों ); उ परमेश्वर केर सामने जेकर ऊपरे ऊ विश्वास करलक आउर जे मोरल मन के जियायला, आउर जे गोइठ मन हइये ही नखें : उमनक नाँव एइसन लेवेला , कि मानबा उमन आहें | 
\v 18 ऊ बे आसरा में हों आसरा राइख के विश्वास करलक, इ लागिन कि उ वचन केर मोताबिक कि तोर वंश एइसन ओवी ऊ ढेइर हें जाइत मन कर आबा होओक | 
\v 19 आउर ऊ जे एक सौ बरिस कर रेहें, अपन मोरल जइसन गतर आउर केर गर्भ कर मोरल जइसन दशा जाइन के हों विश्वास में कमजोर नी होलक |
\v 20 आउर न अविश्वासी होई के परमेश्वर केर करार ऊपरे संदेह करलक, मगर विश्वास में मजबूत होई के परमेश्वर केर महिमा करलक |
\v 21 आउर जरुर जानलक, कि जे गोइठ केर ऊ करार काइर हें, ऊ उके पूरा करेक ले हों सामर्थी आहें |
\v 22 इ लागिन इ उकर लागिन धार्मिकता गिनल गेलक |
\v 23 आउर इ वचन, कि विश्वास उकर लागिन धार्मिकता गिनल गेलक, न सिरिफ उकरे लागिन लिखल गेलक |
\v 24 वरन हमर लागिन हों जेमन लागिन विश्वास धार्मिकता गिनल जाई, अर्थात हमर लागिन जे उकर ऊपरे विश्वास करेना, जे हमर प्रभु यीशु के मोरल मन में से जियालक |
\v 25 ऊ हमर अपराध मन लागिन धरुवाए हों गेलक, आउर हमर धरमी ठहरेक लागिन जियाल हों गेलक ||
\c 5
\p \v 1 से जब हमरे विश्वास से धरमी ठहरली, तो अपन प्रभु यीशु मसीह केर द्वारा परमेश्वर संगे मेल रखोन |
\v 2 जेकर द्वारा विश्वास केर कारण उ अनुग्रह तक, जेकर में हमरे बाइन हीं,  हमर पोहोंइच हों होलक, आउर परमेश्वर केर महिमा केर आशा ऊपरे घमंड करोब | 
\v 3 सिरिफ एहें निहीं वरन हमरे क्लेश में हीं घमंड करोब, एहें जाइन के कि क्लेश से धीरज |
\v 4 आउर धीरज से खरा निकलेक, आउर खरा निकलेक कर आसरा उत्पन्न होवेला |
\v 5 आउर आशा से लाज नीं होवेल, काकि पवित्र आत्मा जे हमरे के देवल जाय हें उकर द्वारा परमेश्वर केर प्रेम हमर मन में डालाल जाए हें |
\v 6 काकि जब हमरे कमजोर हें रेही, तो मसीह ठिक समय में अविश्वासी मन लागिन मोरलक |
\v 7 केऊ धरमी आदमी लागिन केऊ मोरी इ तो दुर्लभ हेंके, मगर का जनोक केऊ भला आदमी लागिन केऊ मोरेक कर हों साहस करी |
\v 8 मगर परमेश्वर हमर ऊपरे अपन प्रेम केर भलाई इ रीति से दिस्तार करेला, कि जब हमरे पापी हें रेही तखन मसीह हमर लागिन मोरलक |
\v 9 से जब कि हमरे, अब उकर लोहू केर कारण धरमी ठहरली, तो उकर द्वारा क्रोध से काले नी बचाब ? 
\v 10 काकि बैरी होवेक केर दशा में तो उकर बेटा केर मरण केर द्वारा हमर मेल परमेश्वर के संगे होलक, फिर मेल होई जाब होले उकर जीवन केर कारण हमरे उद्धार काले नी पाओब ? 
\v 11 आउर सिरिफ एहें निहीं, मगर हमरे अपन प्रभु यीशु केर द्वारा जेकर हमर मेल होई हें, परमेश्वर केर विषय में घमंड हों करिला ||
\v 12 इ लागिन जइसन एक आदमी केर द्वारा पाप दुनिया में आलक, आउर पाप केर द्वारा मरण आलक, आउर इ लेखे से मरण सउब आदमीमन में फाइल गेलक,इ लागिन कि सउब मन पाप करलयँ | 
\v 13 काकि व्यवस्था केर देवल जाएक तक पाप दुनिया में तो रेहें, जहाँ व्यवस्था निहीं, हुवाँ पाप गिनाल नी जाएल |
\v 14 तेऊ आदम से लेई के मुसा तक मरण उ आदमीमन केर ऊपरे हों राइज करलक, जेमन उ आदम केर गुनाह केर लेखे जे उ आवेक वाला केर चिन्हा हेंके पाप नी करलक |
\v 15 मगर जइसन अपराध केर दशा आहें, तइसनेंहें अनुग्रह के बराकाइत केर निहीं, काकि जब एक आदमी केर अपराध से ढेइरमन मोरलयँ, तो परमेश्वर केर अनुग्रह आउर उकर जे दान एक आदमी के अर्थात यीशु मसीह केर अनुग्रह से होलक, ढेइर आदमी मनक ऊपरे जरुरी हें भरपूरी(अधिकाई) से होलक |    
\v 16 आउर जइसन एक आदमी केर पाप करेक कर फल होलक, तइसनेंहें दान केर दशा निहीं, काकि एके झन केर कारण दण्ड केर आज्ञा केर फैसला होलक, मगर ढेइर अपराध मन एइसन वरदान सिराजलक, कि आदमी मन धरमी ठहरलयँ |
\v 17 काकि जब एक आदमी केर अपराध करे कारण मरण उ एके झन केर द्वारा राइज करलक, तो जे मन अनुग्रह आउर धरम रूपी बराकाइत भरपूरी से पावेना उमन एक आदमी केर मतलब यीशु मसीह केर द्वारा जरुर हें अनंत जीवन में राइज करबयँ |
\v 18 इ लागिन जइसन एक अपराध सउब आदमी मन लागिन दण्ड कर आज्ञा कर कारण होलक, तइनेंहें एक धरम कर काम हों सउब आदमी मन लागिन जीवन केर निमित्त धरमी ठहराएक जाएक के कारण होलक |
\v 19 काकि जइसन एक आदमी केर आज्ञा नी मानेक से ढेइर आदमी पापी ठहरलयँ, तइसनेंहें एक आदमी केर आज्ञा मानेक से ढेइर मन धरमी ठहरबयँ | 
\v 20 आउर व्यवस्था बीच में आए गेलक, कि अपराध ढेइर होओक, मगर जहाँ पाप ढेइर होलक, हुवाँ अनुग्रह उकर से हों कहाँ बगरा होलक | 
\v 21 कि जइसन पाप मरण फैलाते राइज करलक, तइसनेहें हमर प्रभु यीशु मसीह केर द्वारा अनुग्रह हों अनंत जीवन लागिन धरमी ठहराते राइज करोक || 
\c 6
\p \v 1 से हमरे का कहोब ? का हमरे पाप करोत रहोब, कि अनुग्रह ढेइर होओक ? 
\v 2 कहियो निहीं, हमरे जब पाप केर लागिन मोइर गेली तो फिर आगे ले उकर में का कर जीवन बिताब ?
\v 3 का तोहरे नी जानल, कि हमें जेतना मन मसीह यीशु कर बपतिस्मा लेली, तो उकर मरण कर बपतिस्मा लेली ? 
\v 4 से उ मरण केर बपतिस्मा पावेक से हमरे उकर संगे गड़ाय गेली, ताकि जइसन मसीह आबा केर महिमा केर द्वारा मोरल मन से जीयाय गेलक, तइसनेहें हमरे हों नवाँ जीवन केर जइसन चाल चलोब | 
\v 5 काकि अगर हमरे उकर मरण के बराइर में उकर संगे जुइट जाए ही, तो उकर जीउ उठेक कर बराइर में हो जुइट जाब |
\v 6 काकि हमरे जानिसला, कि हमर पूर्ण स्वभाव उकर संगे क्रूस ऊपरे चढ़ाल गेलक, होले पाप केर गतर फालतू होई जाओक, होले हमरे आगे ले पाप केर बंधन में नी रहोब |
\v 7 काकि जे मोइर गेलक, ऊ पाप से, छुइट के धरमी ठहरलक | 
\v 8 से अगर हमरे मसीह केर संगे मोइर गेली, तो हमर विश्वास इ हेके, कि उकर जीयोब हों |
\v 9 काकि इ जनिला, कि मसीह मोरल मन में से जी उइठ के फिर मोरेक कर निहीं, उकर ऊपरे फिर मरण कर प्रभुता नी होवेक कर | 
\v 10 काकि ऊ जे मोइर गेलक जे पाप केर लागिन एक हें बार मोइर गेलक ; मगर जे जीवते आहें, तो परमेश्वर लागिन जीवते आहें |
\v 11 एइसन हें तोहरे हों खुद के पाप केर लागिन तो मरला, मगर परमेश्वर केर लागिन मसीह यीशु में जीवते समझा || 
\v 12 इ लागिन पाप तोहर मरनहार गतर में राइज ने करोक, कि तोहरे उकर चाह केर अधीन में रहब | 
\v 13 आउर न अपन अंग मन के अधरम केर हथियार होवेक लागिन पाप के जिमा देबा, मगर खुद के मोरल मन में से जीउ उठाल जाइन के परमेश्वर के जिमा देबा आउर अपन अंग मन के धरम केर हथियार होवेक लागिन परमेश्वर के जिमा देबा  | 
\v 14 आउर तोहर ऊपरे पाप केर हक नी होवी, काकि तोहरे व्यवस्था केर अधीन निहीं वरन अनुग्रह केर अधीन आहा ||
\v 15 तो का होलक ? का हमरे इ लागिन पाप करोब, कि हमरे व्यवस्था केर अधीन निहीं वरन अनुग्रह केर अधीन अही ? कहियो निहीं |
\v 16 का तोहरे नी जानल, कि जेकर हुकूम मानेक लागिन तोहरे खुद के धांगर मन लेखे सौइप देवल, उकरे धांगर हेंका ; आउर जेकर मनाला, चाहें पाप केर, जेकर अंत मरण हेंके, चाहें आज्ञा मानेक केर, जेकर अंत धार्मिकता हेंके ?
\v 17 मगर परमेश्वर केर धन्यवाद होओक, कि तोहरे जे पाप केर गुलाम रहा तेउले मन से उ उपदेश के मानेक वाला होई गेला, जेकर साँचा में ढालल जाए रहा |
\v 18 आउर पाप से छुड़ाल जाएक से धरम केर दास बाइन जाय हा |
\v 19 मोंय तोहर गतर कर कमजोरी केर कारण आदमीमन लेखे कहोना, जइसन तोहरे अपन अंग मन के कुकर्म लागिन अशुद्धता आउर कुकर्म केर गुलाम काइर के सोंइप रहा, तइसनेंहें अब अपन अंग मन के पवित्रता लागिन धरम केर दास काइर के सोंइप देवा | 
\v 20 जब तोहरे पाप केर धांगर रहा, तो धरम केर बाटे से स्वतंत्र रहा |
\v 21 से जे गोइठमन से अब तोहरे लजावल, उमन से उ बेरा तोहरे का फल पवोत रहा |  
\v 22 काकि उमनक अंत तो मरण हेके मगर अब पाप से स्वतंत्र होई के आउर परमेश्वर केर दास बाइन के तोहरे के फल मिललक जेकर से पवित्रता मिलेला, आउर उकर अंत अनंत जीवन हेंके |
\v 23 काकि पाप केर मजदूरी तो मरण हेके, मगर परमेश्वर केर बराकइत हमर प्रभु मसीह यीशु में अनंत जीवन आहें ||
\c 7
\p \v 1 हें भाईमन, का तोहरे नी जानल (मोंय व्यवस्था के जानेक वाला मन से कहोना), कि जब तक आदमी जीवते रहेला, तब तक उकर ऊपरे व्यवस्था केर हक रहेला ?
\v 2 काकि शादी-सुदा जनाना व्यवस्था केर मोताबिक अपन पति केर जीते जी उकर बंधाल आहे मगर पति मोइर जाई, तो ऊ पति व्यवस्था से छुइट गेलक | 
\v 3 से अगर पति केर जीते जी ऊ केऊ दूसर आदमी केर होई जाई, तो व्यभिचारिणी कहाई, मगर पति मोइर जाई, तो ऊ उ व्यवस्था से छुइट गेलक, हियाँ तक कि अगर केऊ दूसर आदमी केर होई जाई तेउले व्यभिचारिणी नी ठहरी |   
\v 4 से हे मोर भाईमन, तोहरे हों मसीह केर गतर केर द्वारा व्यवस्था लागिन मोरल बन गेला, कि दूसर केर होई जावा, जे मोरेल मन में से जी उठलक : होले हमरे परमेश्वर लागिन फल लनोब |
\v 5 काकि जब हमरे शारीरिक रेही, तो पाप मन केर चाह मन जे व्यवस्था केर द्वारा रेहें, मरण कर फल सिरजेक लागिन हमर अंग मन में काम करोत रेहें |
\v 6 मगर जेकर गुलाम में हमरे रेही उकर लागिन मोइर के, अब व्यवस्था से एइसन छुइट गेली, कि व्यवस्था केर पूरना नियम लेखे निहीं, मगर आत्मा केर नवाँ नियम लेखे सेवा करिला ||
\v 7 तो हमरे का कहोब ? का व्यवस्था पाप हेके ? कहियो निही ! वरन बे व्यवस्था के मोंय पाप के नी चिन्हतो : व्यवस्था अगर नी कहतक, कि लालच न कर तो मोंय लालच के नी जानतों | 
\v 8 मगर पाप मौका पाए के आज्ञा केर द्वारा मोर में सउब लेखे कर लालच सिरजालक काकि बे व्यवस्था केर पाप मुदा हेके |  
\v 9 मोंय तो व्यवस्था बिना पहिले जीवते रहों, मगर जब आज्ञा आलक, तो पाप जी गेलक, आउर मोंय मोइर गेलों | 
\v 10 आउर ओहे आज्ञा जे जीवन लागिन रेहे; मोर लागिन मरण कर कारण ठहरलक |
\v 11 काकि पाप मौका पाए के आज्ञा केर द्वारा मोके बहकालक, आउर उकरे द्वारा मोके मोराइयो देलक | 
\v 12 इ लागिन व्यवस्था पवित्र हेके, आउर आज्ञा हों ठिक आउर बेस हेंके |
\v 13 तो का उ जे बेस रेहे, मोर लागिन मरण ठहरलक ? कहियो निहीं ! मगर पाप उ जे बेस चींज केर द्वारा मोर लागिन मरण केर उपजाएक वाला होलक कि उकर पाप होवेक दिस्तार होओक, आउर आज्ञा केर दास पाप ढेइर हें पापमय ठहरलक |
\v 14 काकि हमरे जानिला कि व्यवस्था तो आत्मिक हेके, मगर मोंय गतर रूपी आउर पाप केर हाथ बेचल आहों |
\v 15 आउर जे मोंय करोना, उके नी जानोन, काकि जे मोंय चाहोना, उके नी करोत रहोन, मगर जेकर से मोके घिन आवेला ओहे करोना |
\v 16 आउर अगर, जे मोंय नी चाहोन उखें करोना, तो मोंय माइन लेवोना, कि व्यवस्था भला हेंके |
\v 17 तो एइसन दशा में उकर करेक वाला मोंय निहीं, वरन पाप हेंके, जे मोर में बसाल आहें |
\v 18 काकि मोंय जानोना, कि मोर में मतलब मोर गतर में कोनों बेस चींज नी बासेल, चाह तो मोर में आहे, मगर भला काम मोर में नी बाइन पड़ेल |
\v 19 काकि जे बेस काम केर मोंय चाह करोना, उके तो नी करोन, मगर जे बुराई केर चाह नी रखोन, उखें करोत रहोना | 
\v 20 अगर मोंय ओहे करोना, जेकर चाह नी रखोन तो उकर करेक वाला मोंय नी रहलों, मगर पाप जे मोर में बसाल आहे |
\v 21 से मोंय इ व्यवस्था पाओना, कि जब भलाई करेक कर इच्छा करोना, तो बुराई मोर ठीन आवेला |
\v 22 काकि मोंय भीतरे मानव स्वभाव से तो परमेश्वर केर व्यवस्था से खुश रहोना |
\v 23 मगर मोके अपन अंग मन में दूसर रकम केर व्यवस्था दिखाई पड़ेला, जे मोर बुद्धि केर व्यवस्था से लड़ेला, आउर मोके पाप केर व्यवस्था केर दास में डालेला जे मोर अंग मन में आहे |
\v 24 मोंय कइसन लचर आदमी हेंकों ! मोके इ मरण केर गतर से केहर छुड़ाई ? 
\v 25  मोंय अपन प्रभु यीशु मसीह के द्वारा परमेश्वर केर धन्यवाद करोना : से ले मोंय खुद बुद्धि से तो परमेश्वर केर व्यवस्था केर, मगर गतर से पाप केर व्यवस्था केर सेवा करोना ||
\c 8
\p \v 1 से अब जे मसीह यीशु में अहयँ, उमनक ऊपरे दण्ड केर आज्ञा नखें : काकि उमन गतर केर मोताबिक निहीं वरन आत्मा केर मोताबिक चलेना |  
\v 2 काकि जीवन केर आत्मा केर व्यवस्था मसीह यीशु में मोके पाप केर, आउर मरण केर व्यवस्था से आजाद काइर देलक |  
\v 3 काकि जे काम व्यवस्था गतर केर कारण कमजोर होई के नी करेक परलक, उके परमेश्वर करलक, मतलब अपन हें बेटा के पापमय गतर केर बराबइर में, आउर पाप केर बलिदान होवेक लागिन भेइज के, गतर में पाप ऊपरे दण्ड केर आज्ञा देलक |
\v 4 इ लागिन कि व्यवस्था केर नियम हमर में जे गतर केर मोताबिक निहीं वरन आत्मा केर मोताबिक चलेला, पूरा करल जाओक |
\v 5 काकि गतर रूपी आदमी गतर केर गोइठमन ऊपरे मन लगाएना; मगर आत्मा से चलल मन आत्मा केर बात ऊपरे मन लगाएना | 
\v 6 गतर ऊपरे मन लगाएक तो मरण हेके, मगर आत्मा ऊपरे मन लगाएक जीवन आउर शांति हेके |
\v 7 काकि गतर ऊपरे मन लगाएक तो परमेश्वर से बैर रखेक हेके, काकि न तो परमेश्वर केर व्यवस्था के अधीन आहे, आउर न होई सकेला |
\v 8 आउर जेमन गतर केर दशा में अहयँ, उमन परमेश्वर के खुश नी करेक परबयँ |
\v 9 मगर जेखन कि परमेश्वर केर आत्मा तोहर में बसेला, तो तोहरे गतर केर दशा में निहीं, मगर आत्मिक दशा में आहा | अगर केकरो में मसीह केर आत्मा नखें तो ऊ उकर आदमी ना लगे |
\v 10 आउर अगर मसीह तोहर में आहे, जे गतर पाप केर कारण मोरल आहे ; मगर आत्मा धरम केर कारण जीवते आहे |
\v 11 आउर अगर उकरे आत्मा जे यीशु के मोरल मन में से जियालक तोहर में बसाल आहे ; तो जे मसीह के मोरल मन में से जियालक, ऊ तोहर नाशवान गतर मन के हों अपन आत्मा केर द्वारा जे तोहर में बसाल आहे जियाई ||
\v 12 से हें भाईमन, हमरे गतर केर कर्जदार ना लगी, होले गतर केर मोताबिक दिन नी कटोब |  
\v 13 काकि अगर तोहरे गतर केर मोताबिक दिन काटबा, तो मोरबा, अगर आत्मा से गतर केर काम मन के मोरोबा, तो जीवते रहबा |
\v 14 इकर लागिन कि जेतना मन परमेश्वर केर आत्मा केर चालल में चलेना, उमन हें परमेश्वर केर बेटा हेंकयँ |
\v 15 काकि तोहरे के गुलामी केर स्वभाव केर आत्मा नी मिललक, कि फिर डराएक लगबा मगर कोरा करल बेटा मन केर आत्मा मिल हें, जेकर से हमरे हे अब्बा, हे अब्बा काइह के हकाँइला | 
\v 16 आत्मा खुद हें हमर आत्मा केर संगे गवाही देवेला, कि हमरे परमेश्वर केर संतान हेंकी |
\v 17 आउर अगर संतान हेंकी, तो वारिस हों वरन परमेश्वर केर वारिस आउर मसीह केर संगी वारिस हेकी, जेखन कि हमरे उकर संगे दुःख उठाव कि उकर संगे महिमा हों पाओब || 
\v 18 काकि मोंय समझोना, कि इ समय केर दुःख आउर बिपइत उ महिमा केर सामने, जे हमर ऊपरे दिस्तार होवेक वाला आहे, कोनों वे न लगे | 
\v 19 काकि सृष्टि बड़का आसरा भरल नाजइर से परमेश्वर केर बेटा मन केर प्रगट होवेक केर डहर जोहोत हे |
\v 20 काकि सृष्टि अपन चाह से निहीं मगर अधीन कराइया बाटे से बेकारपन केर अधीन इ आसरा से करल गेलक |
\v 21 कि सृष्टि हों खुद हें विनाश केर गुलामी स्वभाव से छुटकारा पाए के परमेश्वर केर छाउवा-पुता मन कर महिमा केर आजादी पावी |
\v 22 काकि हमरे जानिला, कि गोटा सृष्टि, एखन तक मिल के कुँहरेल आउर दुःख मन में पड़ल तड़पेला | 
\v 23 आउर सिरिफ ओहे निहीं मगर हमरे हों जेमन ठीन आत्मा केर पहिला फोर आहे, खुद हें अपन में कुँहरेना ; आउर कोरा करल बेटा होवेक कर, मतलब अपन गतर केर छुटकारा केर डहर जोहेना | 
\v 24 आसरा केर द्वारा तो हमर उद्धार होई हें मगर जे चींज कर आसरा करल जाएला, जेखन उ देखेक में आवी, तो फिर आसरा कहाँ रहलक ? काकि जे चींज के केऊ देखोत रेहे, उकर आसरा का करी ?
\v 25 मगर जे चींज के हमरे नी देखेल, अगर उकर आसरा रखिला, तो धीरज से उकर डहर हों जोहिला ||
\v 26 एहें लेखे से आत्मा हों हमर कमजोरी में मदाइत करेला, काकि हमरे नी जानिल; कि विनती कोन रीति से करेक चाही ; मगर आत्मा खुद हें एइसन आह भाइर-भाइर के जे बखाइन से बहरे आहें, हमर लागिन बिनती करेला | 
\v 27 आउर मन के जांचेक वाला जानेला, कि आत्मा केर इच्छा का हेंके ? काकि ऊ पवित्र आदमी मन लागिन परमेश्वर केर चाह के मोताबिक बिनती करेला |
\v 28 आउर हमरे जानिला, कि जेमन परमेश्वर से प्रेम रखेना, उमन लागिन सउब गोइठ मन मिल के भलाई के हेंं उपजाएना ; मतलब ओहेमन लागिन जेमन के उकर इच्छा केर मोताबिक बुलाल जाए हयँ | 
\v 29 काकि जेमन केऊ पहिले से जाइन लेई हें उमन के पहिले से हें ठहराय हें कि उकर बेटा के रूप में होओक ताकि ऊ ढेइर भाईमन में पहिलौठा ठहरोक | 
\v 30 फिर जेमन केऊ पहिले से ठहरालक, उमन के बुलालक हों, आउर जेमन के बुलालक, उमन के धरमी हों ठहराए हें, आउर जेमन के धरमी ठहरालक उमन के महिमा हों देई हेंं ||
\v 31 सेले हमरे इ गोइठ मन केर विषय में का कहोब ? अगर परमेश्वर हमर बाटे आहें, तो हमर विरोधी कहर होई सकेला ?
\v 32 जेहर अपन निज बेटा के हों नी राइख छोइड़, मगर उके हमरे सउब केर लागिन देई देलक : ऊ उकर संगे हमरे के आउर सउब कुछ का कर नी देवी ? 
\v 33 परमेश्वर केर चुनल मन केर ऊपरे दोष केहर लगाई ? परमेश्वर ऊ हेंके जे उमन के धरमी ठहराएक वाला हेंके |
\v 34 फिर केहर हेंके जे दण्ड कर आज्ञा देवी ? मसीह उ हेंके जे मोइर गेलक वरन मुर्दा मन में से हो उठलक, आउर परमेश्वर केर दाहिना बाटे आहें, आउर हमर लागिन निवेदन हों करेला |
\v 35 केहर हमरे के मसीह केर प्रेम से अलग करी ? का क्लेश, या संकट, या उपद्रव, या अकाल, या नंगाई, या जोखिम, या तलवार ?
\v 36 जइसन लिखल आहें, कि तोर लागिन हमरे दिन भाइर टाक करल जैन ; ऊ वध होवेक वाला भेड़ मन नियर गिनल जाए हें | 
\v 37 मगर इ सउब गोइठ मन में हमरे उकर द्वारा जेहर हमर से काइर हे जयवंत से हों बइढ़ के आहे |
\v 38 काकि मोंय जरुर जानोना, कि मृत्यु, न जीवन, न स्वर्गदूत, न प्रधानताए , न वर्तमान, न भविष्य, न सामर्थ, उच्चाई ,
\v 39 न गहराई, आउर न कोनों सिरजन ; हमरे परमेश्वर केर प्रेम से जे हमर प्रभु मसीह यीशु में आहे, अलग काइर सकी ||
\c 9
\p \v 1 मोंय मसीह में सच कहोना, झूठ नी कहोन आउर मोर विवेक मन हों पवित्र आत्मा में गवाही देवेला |
\v 2 कि मोके बड़का शोक आहे, आउर मोर मन सउब खन दुखी रहेला |
\v 3 काकि मोंय हियाँ तक चाहोत रहों, कि अपन भाईमन लागिन जे गतर केर भाव से मोर कुटुम्बी अहयँ, खुद हें मसीह से शापित होई जातो |
\v 4 उमन इस्राइली हेकयँ ; आउर ईश्वर केर कोरा केर हक आउर महिमा आउर करार आउर व्यवस्था आउर उपासना आउर प्रतिज्ञा मन ओहे मन केर हेके |  
\v 5 पुरखा मन हों ओहे मन केर हेकयँ, आउर मसीह शारीर केर भाव से ओहे मन से होलक, जे सउब कर ऊपरे परम परमेश्वर जुगानुजुग धन्य हेंके | आमीन |
\v 6 मगर इ निहीं, कि परमेश्वर केर वचन टाइल गेलक, इ लागिन कि जे इस्राएल केर वंश हेकयँ ; उमन सउब इस्राएली निहीं | 
\v 7 आउर न इब्राहीम केर वंश होवेक केर कारण सउब उकर बेटा ठहरली, मगर कि इसहाक हें से तोर वंश कहाई |
\v 8 मतलब गतर केर संतान परमेश्वर केर बेटा निहीं, मगर प्रतिज्ञा केर बेटा मन वंश गिनल जाएना |
\v 9 काकि प्रतिज्ञा केर वचन इ हेंके, कि मोंय इ समय केर मोताबिक आमूँ, आउर सारा केर बेटा होवी |
\v 10 आउर सिरिफ एहें निहीं, मगर जेखन रिबका हों एक से अर्थात हमर इसहाक से गर्भवती रेहें |
\v 11 आउर एखन तक न तो छाउवा जनइम रहयँ, आउर न उमन कोनों भला या बुरा काइर रहयँ कि उ कहलक, कि बड़का छोटका केर दास होवी |
\v 12 इ लागिन कि परमेश्वर केर इच्छा जे उके चुइन लेवेक केर मोताबिक आहें, काम मन केर कारण निहीं, मगर बुलाइया मन ऊपरे बनल रहोक |
\v 13 जइसन लिखल आहें, कि मोंय याकूब से प्रेम करलों, मगर एसौ के अप्रिय जानलों ||
\v 14 से हमरे का कहोब ? का परमेश्वर केर हियाँ अन्याय आहे ? कहियो निहीं !
\v 15 काकि उ मूसा से कहेंला, मोंय से केऊ ऊपरे दया करेक चाहमूँ, उकर ऊपरे दया करमूँ, आउर जे केऊ ऊपरे कृपा करेक चाहमूँ, उकरे ऊपरे कृपा करमूँ | 
\v 16 से इ न तो चाहइया केर, न कूदाइया केर मगर दया कराइया परमेश्वर केर बात हेके |
\v 17 काकि पवित्रशास्त्र में फिरौन से कहल गेलक, कि मोंय तोके इकर लागिन खड़ा काइर हों कि तोर में अपन सामर्थ दिखामूँ, आउर मोर नाँव केर प्रचार गोटा दुनिया ऊपरे होओक |
\v 18 सेले ऊ जेकर ऊपरे चाहेंला, उकर ऊपरे दया करेला, आउर जेके चाहेला, उके कठोर कर देवेला |
\v 19 से तोंय मोर से कहबे, ऊ फिर काले दोष लगाएला ? 
\v 20 हें मनुष्य, भला तोंय केहर हेकिस, जे परमेश्वर केर सामना करिसला ? का बनल चींज बनाइया से काइह सकेला कि तोंय मोके एइसन काले बनाले ?
\v 21 का कुम्हार के माटी केर ऊपरे हक नखें, कि एक हें लोंदा में से, एक बसन माइन लागिन, आउर दूसरा के बेमाइन लागिन बनाई ? तो इकर में कोन सा अचरज केर बात हेके ?
\v 22 कि परमेश्वर अपन खीस दिखाएक आउर अपन सामर्थ दिस्तार करेक केर इच्छा से खीस के बासन मन केर, जे विनाश लागिन तैयार करल जाए रेहे बड़का धीरज से सहलक |
\v 23 आउर दया केर बासन मन ऊपरे जेके ऊ महिमा लागिन पहिले से तैयार करलक, अपन महिमा केर धन के प्रगट करेक केर इच्छा करलक ?
\v 24 मतलब हमर ऊपरे जेमन के ऊ न सिरिफ यहूदी मन में से, वरन परजाइतिया मन में से हों बुलालक | 
\v 25 जइसन ऊ होशे केर किताब में हों कहेला, कि जे मोर प्रजा कह्मूँ, आउर जो प्रिया नी रेहे, उके प्रिया कह्मूँ |
\v 26 आउर एइसन होवी कि जे जगह में इ कहल जाए रेहे, कि तोहरे मोर प्रजा ना लगा, ओहे जगह उमन जीवते परमेश्वर केर बेटा कहाबयँ |
\v 27 आउर यशायाह इस्राइल केर विषय में हकाँय के कहेला, कि चाहे इस्राइल केर बेटा मन केर गिनती समुद्र केर बालू केर बराबइर होवी, तेउले उमन में से थोरे हें बचबयँ |  
\v 28 काकि प्रभु अपन वचन दुनिया ऊपरे पूरा काइर के, धार्मिकता से जल्दी उके सिद्ध करी |
\v 29 जइसन यशायाह आगे हों काइर रेहे, कि अगर सेना मन कर प्रभु हमर लागिन कोनों वंश नी छोड़तक, तो हरे सदोम केर लेखे होई जाती, आउर अमोरा केर लेखे ठहरती ||
\v 30 से हमरे का कहोब ? इ कि परजाइतिया मन जेमन धार्मिकता केर खोजर नी करोत रहयँ, धार्मिकता पालयँ मतलब उ धरमी भाव के जे विश्वास से आहे |
\v 31 मगर इस्राइली; जे धरम केर व्यवस्था केर खोजर करते उ व्यवस्था तक नी पोहोंचलयँ | 
\v 32 का लागिन ? इ लागिन कि उमन विश्वास में निहीं, मगर काम मन से उकर खोजर करोत रहयँ : उमन ठोकर केर पाखना ऊपरे ठोकर खालयँ |
\v 33 जइसन लिखल आहे ; देखा मोंय सिय्योन में एक ठेलागेक कर पाखना, आउर ठोकर खाएक केर चटाइन रखोना ; आउर जे उकर ऊपरे विश्वास करी उ नी लजाई ||
\c 10
\p \v 1 हे भाईमन, मोर मन केर इच्छा आउर उमनक लागिन परमेश्वर से मोर बिनती आहे, कि उमन मुक्ति पाओक |
\v 2 काकि मोंय उमन केर गवाही देवोना, कि उमन के परमेश्वर लागिन धुन रहेला, मगर बुद्धिमानी केर संगे निहीं |
\v 3 काकि उमन परमेश्वर धरमीभाव से अनजान होई के, आउर अपन धरमी भाव के ठहराएक केर कोशिश काइर के, परमेश्वर केर धरमी भाव केर अधीन नी होलयँ |
\v 4 काकि हरेक विश्वास कराइया मन लागिन धरमीभाव केर निमित्त मसीह व्यवस्था केर अंत हेके |
\v 5 काकि मूसा इ लिख हे, जे आदमी ऊ धरमीभाव केर ऊपरे जे व्यवस्था से आहें, चलेला, उ एहे कारण जिवेते रही | 
\v 6 मगर जे धार्मिकता विश्वास से आहे, ऊ एसन कहेला, कि तोंय अपन मन में इ न कहबे कि स्वर्ग ऊपरे केहर चढ़ी ? (अर्थात मसीह के उतारय लानेक लागिन !) 
\v 7 चाहे पाताल में केहर उतरी ? (मतलब मसीह के मोरल मन में से जियाय के ऊपरे लानेक लागिन !) 
\v 8 मगर का कहेला ? इ, कि वचन तोर पासे आहे, तोर मुँह में आउर तोर मन में आहे ; इ ओहे विश्वास केर वचन हेके, जे हमरे प्रचार करिला | 
\v 9 कि अगर तोंय अपन मुँह से यीशु के प्रभु जाइन के अंगीकार करबे आउर अपन मन में विश्वास करबे, कि परमेश्वर उके मोरल मन में से जियालक तो तोंय जरुर मुक्ति पाबे | 
\v 10 काकि धरमीभाव लागिन मन से विश्वास करल जाएला, आउर उद्धार लागिन मुँह से अंगीकार करल जाएला |  
\v 11 काकि पवित्र शास्त्र इ कहेला, कि जे केऊ उकर ऊपरे विश्वास करी, ऊ लज्जित नी होवी |
\v 12 यहूदीमन आउर यूनानी मन में कोनों भेद नखें, इ लागिन कि ऊ सउब केर प्रभु हेके ; आउर अपन सउब नाँव लेगेक वालामन लागिन उद्धार हेंके |
\v 13 काकि जे केऊ प्रभु केर नाँव लेगी, ऊ उद्धार पावी | 
\v 14 फिर जेकर ऊपरे विश्वास नी करलयँ, उमन उकर नाँव का कर लेबयँ ? आउर जेकर नी सुनलयँ उकर उपरे का कर विश्वास करबयँ | 
\v 15 आउर बिन प्रचारक केर का कर सुनबयँ ? आउर अगर भेजल नी जाबयँ, तो का कर प्रचार करबयँ ? जइसन लिखल आहे, कि उमनक गोड़ केतना हें सुहावना हेके जे बेस गोइठ मन कर सुसमाचार सुनाएना !
\v 16 मगर सउब हर उ सुसमाचार ऊपरे कान नी लगालयँ : यशायाह कहेला, कि हे प्रभु, केहर हमर समाचार केर विश्वास काइर हे ? 
\v 17 से विश्वास सुनेक से, आउर सुनेक मसीह केर वचन होवेला |
\v 18 मगर मोंय कहोना, का उमन नी सुनलयँ ? सुनलयँ तो सही काकि लिखल आहे कि उमन गुल गोटा दुनिया में, आउर उमन वचन दुनिया केर आखरी तक पोहोंइच जाए हे | 
\v 19 फिर मोंय कहोना | का इस्राइली मन नी जानोत रहयँ ? आगे तो मूसा कहेला, कि मोंय उमन द्वारा जे जाइत ना लगे, तोहर मन में हिसिंगा उपजामूँ, मोंय एक निरबुद्धिया जाइत केर द्वारा से तोहरे के रीस दिलामूँ |
\v 20 फिर यशायाह बड़का साहस केर संगे कहेला, कि जेमन मोके खोजोत रहयँ, उमन मोके पाए लेलयँ : आउर जेमन मोके पुछबे नी करत रहयँ, उमनक ऊपरे मोंय प्रगट होई गेलों |
\v 21 मगर इस्राएली केर विषय में ऊ इ कहेला कि मोंय गोटा दिन अपन हाथ के एक हुकूम नी मानक वाला आउर बकझक करेक वाला प्रजा केर बाटे पसराय रहलों |
\c 11
\p \v 1 इ लागिन मोंय कहोना, का परमेश्वर अपन प्रजा के छोइड़ देलक ? कहियो निहीं ; मोंय हों तो इस्राएली हेकों : इब्राहीम केर वंश आउर बिन्यांमीन केर गोत्र में से हेकों |  
\v 2 परमेश्वर अपन उ प्रजा के नी छोइड़ हे जेके ऊ आगे हें से जानलक : का तोहरे नी जानल, कि पवित्रशास्त्र एलीयाह केर कहानी में का कहेला ; कि ऊ इस्राएल केर विरोध में परमेश्वर से विनती करेला | 
\v 3 कि हें प्रभु, उमन तोर भविष्यवक्ता मन के माइर मोरालयँ, आउर तोर बेदी मन के धाँसय देई हयँ ; आउर मोंय हें एकले बचोत हों, आउर उमन मोर प्राण केर हों खोजर अहयँ |
\v 4 मगर परमेश्वर से उके का जबाब मिललक कि मोंय अपन लागिन सात हजार आदमीमन के राइख छोइड़ हों जेमन बाल देवता के बाल देवता के आगे ठेऊना नी टेइक हयँ |
\v 5 से एहें रीति से इ समय हों, अनुग्रह से चुनल केतना आदमी मन बाइच हयँ |
\v 6 अगर इ अनुग्रह से होई हें, फिर काम मन से निहीं ; निहीं तो अनुग्रह फिर अनुग्रह नी रहलक |
\v 7 से परिणाम का होलक ? इ कि इस्राएली जेकर खोज में अहयँ, उ उमन के नी मिललक ; मगर चुनल मन के मिललक, आउर बचल मन कठोर करल जाए हयँ |
\v 8 जइसन लिखल आहें, कि परमेश्वर उमन के आइज केर दिन तक भरी नींद में डाइल राइख हे आउर एइसन आँइख देलक जे न देखी आउर एइसन कान जे न सुनी |
\v 9 आउर दाउद कहेला ; उमनक भोजन उमन लागिन जाल, आउर फंदा आउर ठोकर, आउर दण्ड केर कारण होई जाओक |
\v 10 उमनक आँइख ऊपरे अंधरिया छाय जाओक होले नी देखबयँ, आउर तोंय सउब खन उमनक पीठ के झुकाल रख |
\v 11 स मोंय कहोना का उमन इकर लागिन ठेस खालयँ, कि गिर पड़ोक ? कहियो निहीं : मगर उमन गिरेक केर कारण परजाइत मन के उद्धार मिललक, कि उमन के हिसिंगा होओक |
\v 12 से अगर उमनक गिरेक दुनिया केर लागिन धन आउर उमनक घटी परजाइतिया मन लागिन संपति केर कारण होलक ; तो उमनक भरपूरी से केतना नी होवी ||
\v 13 मोंय तोहरे परजाइतिया मन से इ गोइठ मन कहोना : जब कि मोंय परजाइत मन लागिन प्रेरित हेकों, तो मोंय अपन सेवा बड़ाई करोना |
\v 14 ताकि होले कोनों रीति से मोंय अपन कुटुम्बी मन से हिसिंगा करूवाय के उमन में से कई एक झन केर उद्धार करामूँ |
\v 15 काकि जेखन कि उमन के छोइड़ देवल जाएक दुनिया केर मेल-जोल केर कारण होलक, तो का उमनक ग्रहण करल जाएक मोरल मन में से जी उठेक केर बाराबइर नी होवी ?
\v 16 जखन भेंट केर पहिला रोटी पवित्र ठहरलक, तो पूरा गुँधाल आटा हों पवित्र हेंके : आउर जब जाइर पवित्र ठहरलक, तो डाइर मन हों एसनेहें हेके |
\v 17 आउर अगर कई एक डाइर के तोइड़ देवल गेलक, आउर तोंय जंगली जलपाई होई उकर में सांटल गेले, आउर जलपाई केर जाइर केर चिकनापन केर भागीदार होई हिस |
\v 18 तो डाइर मन ऊपरे घमंड न करबे : आउर अगर तोंय घमंड करबे, तो जाइन रख, कि तोंय जाइर के निहीं, मगर जाइर तोके संभराएला |
\v 19 फिर तोंय कहबे डाइर इकर लागिन टूटल गेलक, कि मोंय साटल जामूँ |
\v 20 भला, उमन तो अविश्वास केर कारण टूटल गेलयँ, मगर तोंय विश्वास से बनल रहिसला इ लागिन घमंडी न हों, मगर डराव |
\v 21 काकि जेखन परमेश्वर मूल डाइर के नी छोड़लक तो तोके हों नी छोड़ी | 
\v 22 इ लागिन परमेश्वर केर दया भाव आउर कठोर भाव के देख ! जेमन गिर गेलयँ, उमनक ऊपरे कठोरभाव, मगर तोर ऊपरे दयाभाव, अगर तोंय उकर में बनल रहबे, निहीं तो तोंय हों काइट डालल जाबे |  
\v 23 आउर उमन हों अगर अविश्वास में नी रहबय, तो साटल जाबयँ काकि परमेश्वर उमन के फिर साटय सकेला | 
\v 24 काकि अगर तोंय उ जलपाई से जे स्वभाव से जंगली हेके काटाल गेलक आउर स्वभाव केर विरोध बेस जलपाई में साटाल गेलक तो इ जे स्वाभाविक डाइरमन हेकयँ, अपन हें जलपाई में काले नी साटल जबयँ ||
\v 25 जे भाईमन, कहाँ एइसन न होक, कि तोहरे खुद के बुद्धिमान समइझ लेबा ; इ लागिन मोंय नी चाहोना कि इ भेद से अनजान रहा, कि जब तक परजाइतिया मन पूरा रीति से प्रवेश नी काइर लेबयँ, तब तक इस्राएली केर एक भाग एइसनेंहें कठोर रही | 
\v 26 आउर एहें रीति से गोटा इस्राएल उद्धार पावी : जइसन लिखल आहे, कि छुड़ाएक वाला सिय्योन से आवी आउर अभक्ति के याकूब से दूर करी |  
\v 27 आउर उमनक संगे मोर एहें वाचा होवी, जेखन कि मोंय उमनक पाप मन के दूर काइर देमूँ |
\v 28 उमन सुसमाचार केर भाव से तो तोहर बैरी हेकयँ, मगर चुनल जाएक केर भाव से बाप दादा मन केर दुलारी हेकयँ |
\v 29 काकि परमेश्वर अपन वरदान मन से, आउर बुलाहट से कहियो पीछे नी हटेल | काकि जइसन तोहरे पहिले परमेश्वर केर आज्ञा नी मानला मगर एखन उकर आज्ञा नी मानेक से तोहर ऊपरे दया होलक |
\v 30 काकि जइसन तोहरे पहिले परमेश्वर केर आज्ञा नी मानला मगर एखन उकर आज्ञा नी मानेक से तोहर ऊपरे दया होलक |
\v 31 तइसनेहें उमन हों अब आज्ञा नी मानलयँ कि तोहरे ऊपरे जे दया होवेला इकर से उमनक ऊपरे हों दया होओक | 
\v 32 काकि परमेश्वर सउब के आज्ञा नी मानेक केर कारण बंद काइर रखलक होले सउब केर ऊपरे दया करी ||
\v 33 आहा ! परमेश्वर केर धन आउर बुद्धि आउर ज्ञान का हे गंभीर हेके ! उकर विचार कइसन कठिन, आउर उकर डहर कइसन भेद भरल हेके | 
\v 34 प्रभु केर बुद्धि के केहर जानलक ? चाहे उकर मंत्र केहर होलक ?
\v 35 चाहे केहर पहिले उके कोनों देई हें जेकर बदला उके देवल जाई |
\v 36 काकि उकर बाटे से, आउर उकरे से, आउर उकर लागिन सउब कुछ आहे : उकर महिमा जुगानुजुग होते रहोक : आमीन || 
\c 12
\p \v 1 इ लागिन हें भाईमन, मोंय तोहरे से परमेश्वर केर दया के याइद दिलाय के विनती करोना, कि अपन गतर मन के जीवते, आउर पवित्र आउर परमेश्वर के ग्रहण लाएक बलिदान काइके चढ़ावा : एहे तोहर आत्मिक सेवा हेके | 
\v 2 आउर इ दुनिया केर नियर न बना ; मगर तोहर बुद्धि केर नावँ होई जाएक से तोहर चाल-चलन हों बदलते जाओक, जेकर से तोहरे परमेश्वर केर भला, आउर भावती, आउर सिद्ध इच्छा अनुभव से मालूम करते रहा ||
\v 3 काकि मोंय उ अनुग्रह केर कारण जे मोके मिल हें तोहर में से हरेक झन से कहोना, कि जइसन समझोक चाही, उकर से बइढ़ के केऊ हों खुद के ना समझोक मगर जइसन परमेश्वर हरेक के परिणाम केर मोताबिक बांइट देई हे तइसनेंहें बेस बुद्धि केर संगे खुद के समझबा |  
\v 4 काकि जइसन हमर एक गतर में ढेइर अंग आहे, आउर सउब अंग मन कर एक हें नियर काम नखें |
\v 5 तइसनेहें हमरे जे ढेइर आही, मसीह में एक गतर होई के आपस में एक दूसर केर अंग अही | 
\v 6 आउर जब कि उ अनुग्रह केर मोताबिक जे हमरे के देवल जाय हे, हमरे के अलग-अलग बराकइत मिल हे, तो जेके भविष्यवाणी कर दान मिल हे, ऊ विश्वास केर परिणाम केर मोताबिक भविष्यवाणी करोक | 
\v 7 अगर सेवा करेक कर दान मिल हे ; तो सेवा में लागल रहोक, अगर केऊ सिखाएक वाला हेके, तो सिखाएक में लागल रहोक | 
\v 8 जे उपदेशक हेंके, ऊ उपदेश देवेक में लागल रहोक ; दान देवेक वाला उद्धार भाव से देवोक, जे अगुवाई करी, ऊ खुशी से करोक, जे दया करी, ऊ खुशी से करोक |
\v 9 प्रेम सादा-सीधा होओक ; बुराई से घिन करा ; भलाई में लगाल रहा |
\v 10 भाईबंधू केर प्रेम से एक दूसर ऊपरे माया रखा ; हरेक झन आदर करेक में एक दूसरा से बइढ़ के चला | 
\v 11 कोशिश करेक में आलसी न होवा ; आत्मिक जोश में भरल रहा ; प्रभु केर सेवा करते रहा |
\v 12 आसरा में खुश रहा ; बिपइत में स्थिर रहा ; रोज दिन प्रार्थना में लगाल रहा |
\v 13 पवित्र आदमीमन जे कुछ जरुरत होवी, उकर में उमनक मदाइत करा ; गोतिया मन केर  सेवा करेक में लगाल रहा | 
\v 14 अपन सताएक वाला मन के आशीष देवा ; आशीष देवा श्राप न देवा |
\v 15 खुशी मनाएक वाला मन कर संगे खुशी मनाब आउर कांदेक वाला मन कर संगे कांदा |
\v 16 आपस में एक सा मन रखा ; घमंडी न होवा ; मगर गरीब दु:खी मन संगे संगति रखा ; अपन नजाइर में बुद्धिमान न होवा | 
\v 17 बुराई केर बदला केकरो से बुराई न करा ; जे गोइठ मन सउब मन केर पासे भला आहे उकर चिंता करब | 
\v 18 जहाँ तक होई सकी, तोहरे अपन बाटे से सउब आदमी मन संगे मेल-मिलाप रखा |
\v 19 हे प्रियो अपन बदला न लेबा ; मगर परमेश्वर केर खीस के मौका देवा, काकि लिखल आहे, बदला लेवेक मोर काम हेके, प्रभु कहेला मोंय हे बदला देमूँ | 
\v 20 मगर अगर तोर बैरी भूखल होवी, तो उके भात खियाव ; अगर प्यासा होवी, तो उके पानी पियाव ; काकि एइसन करेक से तोंय उकर मुड़ ऊपरे आइज केर अंगोर केर कुधा लगाबे |
\v 21 बुराई से न हरा मगर भलाई से बुराई के जीत लेवा ||
\c 13
\p \v 1 हरेक आदमी मुध अधिकारी मन केर अधीन रहोक ; काकि केऊ अधिकारी एइसन निहीं, जे परमेश्वर बाटे से नी होवी ; आउर जे अधिकारी अहयँ, उमन परमेश्वर केर ठहराल हेकयँ | 
\v 2 इकर से जे केऊ कह केर विरोध करेला, ऊ परमेश्वर केर विधि कर सामना करेला, आउर सामना करेक वाला दण्ड पाबयँ |
\v 3 काकि हाकिम बेस काम केर ना लगे, मगर बुरा काम लागिन डर केर कारण हेके ; से अगर तोंय हाकिम से निडर रहेक चाहिसला, तो बेस काम कर आउर उकर बाटे से तोर बड़ाई होवी ;
\v 4 काकि ऊ तोर भलाई लागिन परमेश्वर केर सेवक हेके | अगर तोंय बुराई करबे, तो डारव ; काकि ऊ तलवइर लेई के बेकार निहीं आउर परमेश्वर केर सेवक हेके, कि उकर खीस केर मोताबिक बुरा काम करइया मन के दण्ड देओक | 
\v 5 सेले आधीन रहेक न केवल उ खीस से मगर डर से जरुर आहे, वरन अंत:करण हों एहे गवाही देवेला |
\v 6 इ लागिन मालगुजारी हो देवा, काकि उमन परमेश्वर केर सेवक हेकयँ, आउर सउब खन एहे काम में लगाल रहेना | 
\v 7 इ लागिन हरेक झन कर हक चूकाबा, जेके चुंगी चाही, उके चुंगी देवा ; जेके माल गुजारी चाही, उके माल गुजारी देवा ; जेकर से डरायक चाही, उकर से डरावा ; जेकर आदर करेक चाही उकर आदर करा ||  
\v 8 एक दूसर केर प्रेम के छोइड़ आउर कोनों बात में केकरो कर्जदार न होबा ; काकि जे दूसरा से प्रेम रखेला, ओहे व्यवस्था के पूरा काइर हे |
\v 9 काकि इ कि व्यभिचार नी करेक ; हत्या नी करेक चोरी नी करेक ; लालच नी करेक ; आउर इमन के छोइड़ आउर कोनों वे आज्ञा होवी तो सउब कर सारांश इ बात में पावल जाएना, कि अपन पड़ोसी से अपन समान प्रेम रख | 
\v 10 प्रेम पड़ोसी केर कोनों बुराई नी करेल, इ लागिन प्रेम रखेक व्यवस्था के पूरा करेक हेके ||
\v 11 आउर समय के चिन्ह के एइसन हें करा, इ लागिन कि अब तोहर लागिन नींद से जाइज उठेक कर बेरा आए पोहोंइच हे, काकि जे बेरा हमरे विश्वास काइर रेही, उ समय केर विचार अब हमर मुक्ति पासे आहे |
\v 12 राइत ढेइर बीत जाए हे, आउर दिन निकलेक ले आहे : इ लागिन हमरे अंधार केर काम मन के तेज काइर के इंजोत केर हथियार केर बांइध लेब | 
\v 13 जइसन दिन के बेस लागेला, तइसनेंहें हमरे सीधा चाल चलोब ; न कि रीझ-रंग आउर मतवारी पन, न व्यभिचार, आउर मौज-मजलिस में आउर न झगरा आउर हिसिंगा में | 
\v 14 वरन प्रभु यीशु मसीह के पिंध लेवा, आउर गतर केर चाह मन के पूरा करेक कर उपाय न करा ||
\c 14
\p \v 1 जे विश्वास में कमजोर आहे, उके अपन संगति लेई लेवा ; मगर उकर शंका मन ऊपरे बकझक करेक लागिन निहीं | 
\v 2 काकि एक झन के विश्वास आहे, कि सउब कुछ खाएक उचित हेके, मगर जे विश्वास में कमजोर आहें, ऊ साग-पात हे खाएला |
\v 3 आउर खाएक वाला नी खावइया के तुच्छ न जानोक, आउर नी खावइया खाएक वाला केर ऊपरे दोष न लगाओक ; काकि परमेश्वर उकर ग्रहण काइर हे |  
\v 4 तोंय केहर हेकिस जे दूसर केर सेवक ऊपरे दोष लगाइसला ? उकर स्थिर रहेक चाहे गिर जाएक उकर मालिक से हे संबंध रखेला, वरन ऊ स्थिर हे काइर देवल जाई ; काकि प्रभु उके स्थिर रखेक परेला |
\v 5 केऊ तो एक दिन के दूसर बइढ़ के जानेला, आउर केऊ सउब दिन के एक जइसन जानेला : हर एक झन अपन मन में हे निश्चय काइर लेओक |   
\v 6 जे कोनों दिन के मानेला, ऊ प्रभु केर लागिन मानेला : जे खाएला, ऊ प्रभु लागिन खाएला,  काकि ऊ परमेश्वर केर धन्यवाद करेला, आउर जे नी खाएल, ऊ प्रभु लागिन नी खाएल आउर परमेश्वर कर धन्यवाद करेला | 
\v 7 काकि हमर में से न तो केऊ अपन लागिन जीयेला आउर न केऊ अपन लागिन मोरेला |
\v 8 काकि अगर हमरे जीवते आही, तो प्रभु लागिन जीवते आही ; आउर अगर मोरिला, तो प्रभु लागिन मोरिला ; से हमरे जीयोब चाहे मोरोब, हमरे प्रभु केर हे हेकी |
\v 9 काकि मसीह एहे लागिन मोरलक आउर जी हों उठलक कि ऊ मोरल मन केर आउर जीवते मन, दुयो कर प्रभु होओक |
\v 10 तोंय अपन भाई ऊपरे दोष काले लगाइसला ? चाहे तोंय फिर काले अपन भाई के तुच्छ जाहिसला ? हमरे सउब के सउब परमेश्वर केर न्याय सिंहासन केर सामने ठड़ाब | 
\v 11 काकि लिखल आहे, कि प्रभु कहेला; मोर जीवन केर सौगंध कि हरेक टेऊँना मोर सामने टेकी आउर हरेक जीभ परमेश्वर के अंगीकार करी | 
\v 12 से हमर में से हरेक झन परमेश्वर के अपन-अपन लेखा हिसाब देई |
\v 13 सेकर ले आगे से हमरे एक दूसर केर ऊपरे दोष नी लगाब मगर तोहरे एहे ठाइन लेवा कि केऊ अपन भाईकेर सामने ठेस चाहे ठोकर खाएक केर कारण न रखोबा
\v 14 मोंय जानोना, आउर प्रभु यीशु से मोके विश्वास होई हे, कि केऊ चींज खुद से अशुद्ध ना लगे, मगर जे उके माइला समझेला, उकर लागिन माइला हेके |
\v 15 अगर तोर भाई तोर खाएक केर कारण दु:खित होवेला, तो फिर तोंय प्रेम केर रीति से चलिस : जेकर लागिन मसीह मोरलक उके तोंय अपन खाएक केर द्वारा नाश न कर |
\v 16 अब तोहर भलाई केर निंदा होवेक न पारोक |
\v 17 काकि परमेश्वर केर राइज खाएक-पीयेक कर न लगे ; मगर धरम आउर मिलाप आउर उ आनंद हेके; 
\v 18 जे पवित्र आत्मा से होवेला आउर जे केऊ इ रीति से मसीह केर सेवा करेला, ऊ परमेश्वर के बेस लागेला आउर आदमी मन में ग्रहण लायक ठहरेला | 
\v 19 इ लागिन हमरे उ गोइठ मन में लगल रहब जेकर से मेल-मिलाप आउर एक दूसर कर सुधार होवी | 
\v 20 खाएक लागिन परमेश्वर केर काम के न बिगड़ाब : सउब कुछ शुद्ध तो आहे मगर ऊ आदमी लागिन बुरा आहे, जेके उके खाएक से ठेस लागेला |
\v 21 भला तो इ हेके, कि तोंय न मांस खाबे आउर न दाख रस पीबे, न आउर कोनों मौज करबे, जेकर से तोर भाई ठेस खाई | 
\v 22 तोर जे विश्वास होवी, उके परमेश्वर केर सामने अपन हे मन में रखबे : धन्य हेके ऊ जे उ बात में, जेके ऊ ठिक समझेला, खुद के दोषीदार नी ठहराएल | 
\v 23 मगर जे संदेह काइर के खाएना, ऊ दण्ड केर लाएक ठहइर चुकलक ; काकि ऊ निश्चय धारणा से नी खाएल, आउर जे कोनों कुछ विश्वास से न लगे उ पाप हेके || 
\c 15
\p \v 1 निदान बलवान मन के चाही, कि कमजोरिया मन केर कमजोरी मन के सहोक ; न कि खुद के खुश रखोक |
\v 2 हमर में से हरेक अपन पड़ोसी के उकर भलाई लागिन सुधरायक केर निमित खुश रखोक |
\v 3 काकि मसीह खुद के खुश नी करलक, मगर जइसन लिखल आहे, कि तोर निंदा कराइयामन केर निंदा मोर ऊपरे आए पड़लक |
\v 4 जेतना बात मन पहिले से लिखल गेलक, उमन हमर हे शिक्षा लागिन लिखल जाए हे कि हमरे धीरज आउर पवित्र शास्त्र केर शांति द्वारा आसरा रखोब |
\v 5 आउर धीरज, आउर शांति केर दाता परमेश्वर तोहरे के इ वरदान देई, कि मसीह यीशु केर मोताबिक आपस में एक मन रहा |
\v 6 होले तोहरे एक मन आउर एक मुँह होई के हमर प्रभु यीशु मसीह केर आबा परमेश्वर केर बड़ाई करा |
\v 7 इ लागिन, जइसन मसीह हे परमेश्वर केर महिमा लागिन तोहरे के ग्रहण काइर हे, तइसनेंहें तोहरे हों एक दूसर के ग्रहण करा |
\v 8 मोंय कहोना कि जे करार बाप दादा मन के देवल जाए रेहे, उमन के मजबूत करेक लागिन मसीह, परमेश्वर केर सच्चाई केर प्रमाण देवेक लागिन खतना करल आदमी मन केर सेवक बनलक |
\v 9 आउर परजाइतिया हो दया केर कारण परमेश्वर केर बड़ाई करोक ; जइसन लिखल आहे ; कि इ लागिन मोंय जाइत-जाइत में तोर धन्यवाद करमू ; आउर तोर नाँव केर भजन गामूँ |  
\v 10 फिर काइह हे ; हे जाइत-जाइत केर सउब आदमी मन, उकर प्रजा केर संगे आनंद करा |
\v 11 आउर फिर हे जाइत-जाइत केर सउब आदमी मन, प्रभु केर महिमा करा; आउर हे राइज-राइज केर सउब आदमी मन ; उके सहरावा |
\v 12 आउर फिर यशायाह कहेला, कि यिशै केर एक जाइर प्रगट होवी, आउर परजाइतिया मन केर हाकिम होवेक लागिन एक झन उठी, उकर ऊपरे परजाइतिया मन आसरा रखबयँ |
\v 13 से परमेश्वर जे आसरा केर दाता हेके तोहरे मन के विश्वास करेक में सउब प्रकार केर खुशी आउर शांति से भरपूरी करोक कि पवित्र आत्मा केर सामर्थ से तोहर आसरा बढ़ते जाओक || 
\v 14 हे मोर भाईमन; मोंय खुद हे तोहर विषय में जरुर जानोना, कि तोहरे हों खुद हे भलाई से हरल आउर ईश्वरीय ज्ञान से भरपूर अहा आउर एक दूसर केर सलाह देई सकाला |   
\v 15 तेउले मोंय कही याइद दिलाएक लागिन तोहरे मन के ढेइर हिम्मत काइर के लिखलों, इ उ अनुग्रह केर कारण होलक जे परमेश्वर मोके देई हें | 
\v 16 कि मोंय परजाइतिया मन लागिन मसीह यीशु कर सेवक होई के परमेश्वर केर सुसमाचार केर सेवा पुरोहित केर लेखे करमूँ, जेकर से परजातिया मन केर मानो चढ़ाए जाएक, पवित्र आत्मा से पवित्र बाइन के ग्रहण करल जाओक | 
\v 17 से उ बात मन केर विषय में जे परमेश्वर से संबंध रखेला, मोंय मसीह यीशु में बड़ाई काइर साकोना |
\v 18 काकि उ बात मन के छोइड़ मोके आउर कोनों बात केर विषय में कहेक केर साहस नखें, जे मसीह परजाइतिया मन केर आधीन लागिन वचन, आउर करम |
\v 19 आउर चिन्हामन आउर आचरज काम मन कर सामर्थ से, आउर पवित्र आत्मा केर सामर्थ से मोर हें द्वारा करलक : हियाँ तक कि मोंय यरूशलेम से लेई के चाइरोबाटे इल्लुरिकुम तक मसीह केर सुसमाचार के पूरा-पूरा प्रचार करलों |  
\v 20 मगर मोर मन केर खुशी इ हेंके, कि जहाँ-जहाँ मसीह केर नाँव नी लेगल गेलक ; हुँवा सुसमाचार सुनामूँ ; एइसन न होओक कि दूसरा केर नेव में घर बनामूँ | 
\v 21 मगर जइसन लिखल आहें तइसनेंहें होओक, कि जेमन के उकर सुसमाचार नी पोहोंचलक, ओहेमन देखबयँ आउर जेमन नी सुनलयँ उमन हें समझबयँ ||
\v 22 एहे लागिन मोंय तोहर ठीन आवेक से घरी-घरी रुकल रहलों |
\v 23 मगर अब मोके इ देश मन में आउर जगह नी रहलक, आउर ढेइर बरिस से मोके तोहर ठीन आवेक केर इच्छा आहे |  
\v 24 इ लागिन जब इसपानिया जामूँ तो तोहर ठीन होते हुए जामूँ काकि मोके आसरा आहे, कि उ यात्रा में भेंट करमूँ आउर जब तोहर संगति से मोर जी कुछ भाइर जाई, तो तोहरे मोके थोरेक दूर आगे पोहोंचय देवा |
\v 25 मगर एखन तो पवित्र आदमी मन केर सेवा करेक लागिन यरूशलेम ले जाओना |
\v 26 काकि मकिदुनिया आउर अखया केर आदमी मन के इ बेस लगलक, कि यरूशलेम केर पवित्र आदमी मन केर कंगाल मन लागिन कुछ चंदा करोक | 
\v 27 बेस तो लगलक, मगर उमन उमनक कर्जदार हों हेकयँ, काकि अगर परजाइत मन उकर आत्मिक गोइठ मन में भागीदार होलयँ, तो ओहेमन के हों उचित आहे, कि शारीरिक गोइठ मन में उकर सेवा करबयँ |
\v 28 से मोंय इ काम पूरा काइर के आउर उमनक इ चंदा सोइंफ के तोहर ठीन होते इसपानिया ले जामूँ |
\v 29 आउर मोंय जानोना, कि जब मोंय तोहर ठीन आमूँ, तो मसीह केर पूरा आशीष केर संगे आमूँ ||
\v 30 आउर हे भाईमन ; मोंय यीशु मसीह के जे हमर प्रभु हेके आउर पवित्र आत्मा केर प्रेम कर याइद दिलाय के, विनती करोना, कि मोर लागिन परमेश्वर से प्रार्थना करेक में मोर संगे मिल के लौलीन रहा | 
\v 31 कि मोंय यहूदिय केर अविश्वासी मनसे बचल रह्मूँ, आउर मोर उ सेवा जे यरूशलेम लागिन आहे, पवित्र आदमी मन के बेस लागोक |
\v 32 आउर मोंय परमेश्वर केर इच्छा से तोहर ठीन खुशी से आए के तोहर संगे आराम पामूँ |
\v 33 शांति केर परमेश्वर तोहरे सउब केर संगे रहोक | आमीन ||
\c 16
\p
\v 1 मोंय तोहरे से फीबे केर, जे हमर बहिन आउर किंख्रिया केर कलीसिया केर सेवेकइन हेके, विनती करोना |
\v 2 कि तोहरे जइसन कि पवित्र आदमीमन के चाही; उके प्रभु में ग्रहण करबा; आउर जे कोनों गोइठ में उके तोहर से दरकार होवी, उकर मदाइत करा ; उ हों ढेइर मन केर वरन मोर हों मदाइत काइर हे ||
\v 3 प्रिसका आउर अक्विला के जे यीशु में मोर संगी कमनी हेकयँ, जोहार |
\v 4 उमन मोर जीऊ लागिन अपन ही मुड़ देई राइख रहयँ आउर सिरिफ मोंय हें निहीं, वरन परजाइतिया मन केर गोटा कलीसिया मन हों उमनक धन्यवाद करेना |
\v 5 आउर उ कलीसिया केहों जोहार जे उमनक घर-घर में आहे | मोर दुलार इपैनितुस के जे मसीह लागिन आसिया केर पहिला फोर हेके, जोहार
\v 6 मरियम के जे तोहर लागिन ढेइर मेहनेइत करलक, जोहार |
\v 7 अंद्रुनीकुस आउर यूहियास के जे मोर जाइत गोतिया हेकयँ, आउर मोर संगे जेहेल में रहयँ, आउर प्रेरित मन में नामी हेकयँ, आउर मोर से आगे मसीह में होई रहयँ, जोहार |
\v 8 अम्पलिया तोके जे प्रभु में मोर दुलारा हेकिस, जोहार |
\v 9 उरबानुस के जे मसीह में हमर संगी कमनी हेके, आउर मोर दुलारा इस्तखुस के, जोहार |
\v 10 अपिल्लेस के जे मसीह में खरा निकलक जोहार, अरिस्तुबुलुस केर घराना के जोहार |
\v 11 मोर जाइत गोतिया हेरोदियोन के जोहार | नरकिस्सुस केर घराना केर जेमन प्रभु में अहयँ, उमन के जोहार
\v 12 त्रूफैना आउर त्रूफ़ोसा के जे प्रभु में मेहनाइत करेना, जोहार | दुलारा पिरसिस के जे प्रभु में ढेइर मेहनाइत करलक, जोहार |
\v 13 रुफूस के जे प्रभु में चुनल हेके, आउर उकर आयो जे मोर हों हेके, दुयो के जोहार |
\v 14 असुक्रितुस आउर फिलगोन आउर हिमस आउर पत्रुबास आउर हिमांस आउर उमनक संगे रहाइया भाईमन के जोहार |
\v 15 फिलुलुगुस आउर युलिया आउर निर्युस आउर उकर बहिन उलुम्पास आउर उमन संगे रहाइया सउब पवित्र मन के जोहार |
\v 16 आपस में पवित्र चुम्बन से जोहार करा : तोहरे मन के मसीह केर सउब कलीसिया मन बाटे से जोहार ||
\v 17 अब हे भाईमन, मोंय तोहरे से बिनती करोना, कि जेमन उ शिक्षा केर उल्टा जे तोहरे पाय हा, अनबन करेक, आउर ठोकर खाएक केर कारण होवेना, उमन के जाँच काइर लेबा ; आउर उमन से दूर रहबा |
\v 18 काकि एइसन मन हमर प्रभु मसीह केर निहीं, मगर अपन पेट कर सेवा करेना ; आउर चिकन-माकन गोइठ मन से सीधा-सादा मन केर आदमी मन के बहकाए देवेना |
\v 19 तोहर आज्ञा मानक केर चर्चा सउब आदमी मन में फइल जाए हे, इ लागिन मोंय तोहर विषय में खुशी मनावना ; मगर मोंय इ नी चाहोना, कि तोहरे भलाई लागिन बुद्धिमान, मगर बुराई लागिन भोला बनल रहबा |
\v 20 शांति केर परमेश्वर शैतान के तोहर गोंड से जल्दी रौंदवाय देवी || हमर प्रभु यीशु मसीह केर अनुग्रह तोहर ऊपरे बनल रहोक |
\v 21 तीमुथियुस मोर संगी कमनी कर, आउर लुकियूस आउर यासोन आउर सोसिपत्रुस मोर जाइत गोतिया मन केर तोहरे के जोहार |
\v 22 मोर चिट्टी के लिखेक वाला तिरतियुस केर प्रभु में तोहरे के जोहार |
\v 23 गयुस केर जे मोर आउर कलीसिया केर पहुनाई करेक वाला हेके उकर तोहरे के जोहार :
\v 24 इरास्तुस जे नगर केर खजांची हेके, आउर भाई क्वारतुस के, तोहरे मन के जोहार ||
\v 25 अब जे तोहरे के मोर सुसमाचार मतलब यीशु मसीह केर विषय केर प्रचार केर मोताबिक स्थिर काइर सकेला, उ भेद केर प्रगट केर मोताबिक जे जुग-जुग से लुकल रहलक |
\v 26 मगर अब प्रगट होई के जुग-जुग परमेश्वर केर आज्ञा से भविष्यवक्ता मन केर किताब केर द्वारा सउब जाइत मन के बताल जाए हे, कि उमन विश्वास से आज्ञा मानक वाला होई जाओक |
\v 27 ओहे एक बुद्धिमान परमेश्वर केर यीशु मसीह केर द्वारा जुगानुजुग महिमा होते रहोक | आमीन ||
