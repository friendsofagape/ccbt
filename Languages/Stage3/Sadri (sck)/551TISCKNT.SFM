\id 1TI
\ide UTF-8
\rem Copyright Information: Creative Commons Attribution-ShareAlike 4.0 License
\h 1 तीमुथियुस
\toc1 1 तीमुथियुस
\toc2 1 तीमुथियुस
\mt1 1 Timothy
\mt1 1 तीमुथियुस
\c 1
\p
\v 1 पौलुस केर बाटे से जे हमर मुक्तिदाता परमेश्वर, आउर हमर आँसरा जगह मसीह यीशु केर आज्ञा से मसीह यीशु केर प्रेरित हेके, तीमुथियुस केर नाँव जे विश्वास में मोर सच्चा बेटा हेके ||
\v 2 आबा परमेश्वर आउर हमर प्रभु मसीह यीशु से तोके अनुग्रह आउर दया, आउर शांति मिलते रहोक ||
\v 3 जइसन मोंय मकिदुनिया ले जाएक बेस तोके समझाय रहों, कि इफसूस में राइह के केतना झन के आज्ञा दे कि आउर रकम केर शिक्षा न देबयँ |
\v 4 आउर उमन एइसन कहानीमन आउर अनंत वंशवेइर मन उपरे मन ना लगाबयँ, जेमन से बकझक होवेला ; आउर परमेश्वर केर उ बंदोबस केर मोताबिक निहीं जे विश्वास से सम्बन्ध रखेला ; तइसनेहें फिर हों कहोना |
\v 5 आज्ञा केर मतलब इ हेके, कि सफा मन बेस अंत:करण आउर सीधा-सदा विश्वास से प्रेम उपजोक |
\v 6 इमन के छोइड़ के केतना आदमीमन मुइड़ के बेमतलब काँट-छाँट भटइक जाए हयँ |
\v 7 आउर व्यवस्थापक तो होवेक चाहेना, मगर जे गोइठ मन के कहेन आउर जेमन के जोर देइक के कहेना; उके समझेन हों निहीं |
\v 8 मगर हमरे जानिला, कि अगर केऊ नियम के नियम केर मोताबिक काम में लानी, तो उ भला हेके |
\v 9 इ जाइन के कि नियम धर्मी आदमी लागिन निहीं मगर अधर्मीमन, उलगुलेइनयामन, भक्तिहीनमन, पापीमन, अपवित्र आउर अशुद्धमन, आयो-आबा के मारवाए वाला मन, हत्यारा मन |
\v 10 व्यभिचारीमन, पुरुष-पुरुषमन केर बीच पाप करइया मन, आदमी बेचवा वाला मन, झूठाहा, आउर झूठा किरिया खाएक वाला मन, आउर इमन के छोइड़ खरा उपदेश केर सउब विरोधी मन लागिन ठहराल जाए हे |
\v 11 एहे परमधन्य परमेश्वर केर महिमा केर उ सुसमाचार केर मोताबिक हेके, जे मोके सौंपल जाए हे ||
\v 12 आउर मोंय, अपन प्रभु मसीह यीशु केर, जे मोके सामर्थ देई हे, धन्यवाद करोना ; कि ऊ मोखे विश्वास लाएक समउइझ के अपन सेवा लागिन ठहरालक |
\v 13 मोंय तो पहिले निंदा करेक वाला, आउर सताएक वाला, आउर अन्यायी करेक वाला रहों ; तेऊ ले मोर उपरे दया होलक, काकि मोंय अविश्वास केर दशा में बेसमझाल- भुझल में, इ काम काइर रहों |
\v 14 आउर हमर प्रभु केर अनुग्रह उ विश्वास आउर प्रेम केर संगे जे मसीह यीशु में आहे, बहुतायत से होलक |
\v 15 इ गोइठ सच आउर हर रकम से मानक केर लाएक हेके, कि मसीह यीशु पापीमन केर मुक्ति करेक लागिन दुनिया में आलक, जेमन से सउब से बोड़ मोंय हेकों |
\v 16 मगर मोर उपरे इ लागिन दया होलक कि मोंय सउब से बोड़ पापी में यीशु मसीह अपन पुरा सहेक शक्ति दिखालक, कि जेमन उकर उपरे अनंत जीवन लागिन विश्वास करबयँ, उमन लागिन मोंय एक नमूना बनमूँ |
\v 17 अब जुगजुग केर राजा मतलब बेनाशइया बेदिस्तार बेतुलना परमेश्वर केर आदर आउर महिमा जुगजुग होते रहोक | आमीन ||
\v 18 हे बेटा तीमुथियुस, उ भविष्यवाणी केर मोताबिक जे पाहिले तोर विषय में करल जाए रेहे, मोंय ई आज्ञा सौपोना, कि तोंय उमनक मोताबिक बेस लड़ाई के लड़ते रहबे |
\v 19 आउर विश्वास आउर उ बेस अंत:कारण के थाइम रहबे, जेके दूर करेक केर कारण केतना झन केर विश्वास रूपी जहाज डूइब गेलक |
\v 20 ओहे मन में से हुमिनयुस आउर सिकंदर हेकयँ जेमन के मोंय शैतान के सोंइप देलों, कि उमन निंदा करेक ना सिखबयँ ||
\c 2
\p \v 1 अब मोंय सउब से पहिले इ उपदेश देवोना, कि विनती, आउर प्रार्थना, आउर निवेदन, आउर धन्यवाद, सउब आदमी मन, केर लागिन करल जाओक | 
\v 2 राजा मन आउर सउब हकदारमन लागिन इ लागिन कि हमरे आराम आउर शांति केर संगे समुचा भक्ति आउर गम्भीरता से जीवन बिताब |  
\v 3 इ हमर मुक्तिदाता परमेश्वर के बेस लगेल आउर मनलुभाएल हेके | 
\v 4 ऊ इ चाहेला, कि सउब आदमीमन मुक्ति होओक : आउर उमन सत्य के बेस लेखे चिन्ह लेओक |
\v 5 काकि परमेश्वर एक हें आहे : आउर परमेश्वर आउर आदमीमन केर माझे में हों एक हें बिचवई आहे, मतलब मसीह यीशु जे आदमी हेके | 
\v 6 जे खुद के सउब केर छुटकरा केर दाम में देई देलक ; होले उकर गवाही ठीक समय मन में देवल जाओक |
\v 7 मोंय सच कहोना, झूठ नी कहोन, कि मोंय एहे उदेश्य से प्रचारक आउर प्रेरित आउर परजाइतियामन लागिन विश्वास आउर सच केर उपदेश देवइया ठहराल गेलों || 
\v 8 से मोंय चाहोना कि सउब जगह मरदाना मन बेखिस आउर बकझक केर पवित्र हाथ के उठाए के प्रार्थना करोक |
\v 9 तइसनेहें जनाना मन हों लाज शर्म आउर सयंम केर संगे बेस लुगा मन से खुद के संवारबयँ ; न कि केन्स गुथेक, आउर सोना, आउर मोतीमन, आउर ढेइर दम केर लुगा मन से, मगर भला काम मन से |  
\v 10 काकि परमेश्वर केर भक्ति ग्रहण करइया जनाना मन में एहे उचित हों आहे |
\v 11 आउर जनाना के चुपचाप पूरा आधीनता से सिखेक चाही |
\v 12 आउर मोंय कहोना, कि जनाना न उपदेश करोक ; आउर न मरदाना उपरे हुकूम चलाओक, मगर चुपचाप रहोक |   
\v 13 काकि आदम पहिले, उकर बाद हव्वा बनल गेलक |
\v 14 आउर आदम बहकाल नी गेलक,, मगर जनाना बहकाल में आए के अपराधिनी होलक |
\v 15 तेऊ ले छउवा जनम देवेक केर द्वारा मुक्ति पाबयँ, अगर उमन संयम सहित विश्वास, प्रेम आउर पवित्रता में रहबयँ | 
\c 3
\p \v 1 आउर इ गोइठ सच हेके, कि जे अध्यक्ष होवेक चाहेला, तो ऊ भला काम केर चाह रखेला | 
\v 2 से चाही कि अध्यक्ष के निर्दोष, आउर एक हे पत्नी केर पति, मनदबइया, सज्जन, सभ्य, पहुनाई करइया आउर सिखाएक में निपूर्ण होक |
\v 3 पियंक्कड़ चाहे मारपीट कराइया न होक ; वरन नरम होक आउर न झगड़ालू, आउर न लोभी होओक |
\v 4 अपन घर बेस बंदोबस करेल, आउर छउवा मन के कायदा से आधीन में रखेल |
\v 5 (जब केऊ अपन घर हे कर बन्दोंबस करेक नी जानेल, तो परमेश्वर केर कलीसिया केर रखवाली कइसन करी ) | 
\v 6 फिर इ कि नाँवा चेला न होओक, एइसन न होक, कि घमंड काइर के शैतान जइसन दंड पाओक |
\v 7 आउर बाहरे वाला मन में हों उकर बेस नाँव होक एइसन न होओक कि निंदित होई के शैतान केर फन्दा में फाइस जाओक | 
\v 8 तइसनेहहें सेवक मन के हों गंभीर होवेक चाही, दुई रंग, पियंक्कड़ आउर नीच कमी केर लोभी न होक | 
\v 9 मगर विश्वास केर भेद के सफा अंत:करण से सुरक्षित रखोक | 
\v 10 आउर इ कि पहिले परखल जाओक, तब अगर निर्दोष निकलबयँ तो सेवक केर काम करोक | 
\v 11 एहे रकम से जनाना मन के हों गंभीर होवेक चाही ; दोष लगाइया ना होक, मगर स्थिर मन आउर सउब गोइठ मन में विश्वास लाएक होक | 
\v 12 सेवक एक हें पत्नी केर पति होक आउर छाउवामन आउर अपन घर केर बेस बन्दोंबस करेक जानेना | 
\v 13 काकि जे सेवक केर काम बेस लेखे से करेक पारेना, उमन अपन लागिन बेस पद आउर उ विश्वास में, जे मसीह यीशु उपरे आहे, बड़का साहस पावेना |
\v 14 मोंय तोर ठिन जल्दी आवेक केर आसरा रखेक पर हों इ गोइठमन के तोके इ लागिन लिखोना |
\v 15 कि अगर मोर आवेक में देरी होई, तो तोंय जाइन ले, कि परमेश्वर केर घर जे जीवते परमेश्वर केर कलीसिया हेके, आउर जे सत्य का खंभा, आउर नेव हेके ; उकर में कइसन व्यवहार करेक चाही |
\v 16 आउर इकार में संदेह नखें, कि भक्ति केर भेद गंभीर हेके ; मतलब उ जे गतर में दिस्तार होलक, आत्मा में धर्मी ठहरलक, स्वर्गदूत मन के दिखाई देलक, परजाइतियामन में उकर प्रचार होलक, दुनिया में उकर उपरे विश्वास करल गेलक, आउर महिमा में उपरे उठल गेलक ||
\c 4
\p \v 1 मगर आत्मा सफा-सफा से कहेला, कि आवेक वाला समय मन में केतना मन भरमाएक वाला आत्मा आउर दुष्टात्मा मन केर शिक्षा उपरे मन लगाए के विश्वास से बहाइक जबयँ | 
\v 2 इ उ झूठाहा आदमी मन केर चाल-बाजी केर कारण होवी, जेमनक अंत:करण माना जलल लोहा से दागल जाए हे |
\v 3 जेमन बिहा करेक से रोकबयँ, आउर खाएक केर कोनों चींजमन से परहेझ केर हुकूम देबयँ ; जेमन के परमेश्वर इ लागिन सिरजालक कि विश्वासीमन आउर सच्चाई चिन्हेक वाला मन उके धन्यवाद केर संगे खाओक |
\v 4 काकि परमेश्वर केर सिरजल हरेक चींज बेस हेके : आउर कोनों चींज छोड़ल जाएक केर लाएक नखें ; मगर इ कि धन्यवाद केर संगे खावल जाओक | 
\v 5 काकि परमेश्वर केर वचन आउर प्रार्थना केर द्वारा शुद्ध होई जाएला ||
\v 6 अगर तोंय भाईमन के इ गोइठमन के सुधि दिलाते रहबे तो मसीह यीशु केर बेस सेवक ठहरबे : आउर विश्वास आउर उ बेस उपदेश केर गोइठ मन से जेके तोंय मानते आए हिस, तोर पालन पोषण होते रही |
\v 7 मगर अशुद्ध आउर बूढ़ीमन जइसन कहानी से अलग रह ; आउर भक्ति केर लागिन अपन साधना कर | 
\v 8 काकि गतर केर साधना से थोरेक लाभ होवेला, मगर भक्ति सउब गोइठ मन लागिन फायदा हेके, काकि इ समय केर आउर आवेक वाला जीवन केर हों करार एहे लागिन आहे |
\v 9 आउर इ गोइठ सच आउर सउब रकम से मानक केर लाएक हेके |
\v 10 काकि हमरे मेंहनेइत आउर कोशिश इ लागिन करिला, कि हमर आसरा उ जीवते परमेश्वर उपरे आहे ; जे सउब आदमी मन केर आउर विशेष काइर के विश्वासीमन केर मुक्तिदाता हेके |  
\v 11 इ गोइठ मन केर हुकूम कर आउर सिखाते रह |
\v 12 केऊ तोर जवानी के तुच्छ न सम्झेक परोक ; मगर वचन, आउर चाल-चलन, आउर प्रेम, आउर विश्वास, आउर पवित्रता में विश्वासी मन लागिन आदर्श बाइन जा |
\v 13 जब तक मोंय नी आमूँ, तब तक पढ़ेक, आउर उपदेश आउर सिखाएक में लागल रह | 
\v 14 उ बरकाइत से जे तोर में आहे आउर भविष्यवाणी केर द्वरा प्राचीन मन केर हाथ रखेक बेरा तोके मिल रेहे, निश्चिंत ना रहबे |
\v 15 उ गोइठ मन के सोचते रहबे आउर ओहे में अपन ध्यान के लगाए रहबे होले तोर उन्नति सउब केर उपरे दिस्तार होक | अपन आउर अपन उपदेश केर सावधानी से रख |
\v 16 इ गोइठ मन उपरे स्थिर रह, काकि अगर एइसन करते रहबे, तो तोंय अपन, आउर अपन सुनइया मन लागिन हों मुक्ति केर कारण होबे ||
\c 5
\p \v 1 केऊ बुढ़ा के न गरियाबे ; मगर उके आबा जाइन के समझाए दे, आउर जवान मन के भाई जाइन ; बुढ़ी जनानामन के आयो जाइन के |
\v 2 आउर जवान जनानामन के पूरा पवित्रता से बहिन जाइन के समझाए दे |
\v 3 उ विधवा मन के जे सचमुच विधवा हेकयँ माइन कर |
\v 4 आउर अगर केऊ विधवा केर छउवा-पुता मन चाहे नाती अहयँ, तो पहिले अपन हे घराने केर संगे भक्ति केर व्यवहार करेक, आउर अपन आयो-आबा आदि के उमनक हक देवेक सीखोक, काकि इ परमेश्वर के बेस लागेला |
\v 5 जे सचमुच विधवा हेके, आउर उकर केऊ नखें ; ऊ परमेश्वर उपरे आसरा रखेला, आउर राइत दिन बिनती आउर प्रार्थना में लागल रहेला |
\v 6 मगर जे भोग-विलास में पइड़ जाएल, ऊ जीते जी मोइर जाए हे |
\v 7 इ गोइठमन केर हों हुकूम देते रह, होले उमन निर्दोष रहोक |
\v 8 मगर-अगर केऊ अपनमन केर आउर विशेष काइर के अपन घराने केर चिंता नी करी, तो ऊ विश्वास से मूकइर जाए हे, आउर अविश्वासी से हों बुरा बाइन जाए हें |
\v 9 ओहे विधवा केर नाँव लिखल जाओक, जे साठ बरिस से कम केर न लगे, आउर एक हें पति केर पत्नी राइह हें |
\v 10 आउर भला काम में बेस नाँव राइह होक ; जे छाउवामन केर पालन-पोषण काइर होक ; गोतियामन केर सेवा काइर होक, पवित्रर आदमीमन केर गोड़ धोई होक, दुखियारी मनकर मदाइत काइर होक, आउर हरेक भला काम में मन लगाए होक |
\v 11 मगर जवान विधवामन केर नाँव न लिखबे, काकि जब उमन केर विरोध काइर सुख-चाइन में पइड़ जाएना तो बिहा करेक चाहेना | 
\v 12 आउर दोषीदार बाइन जएना, काकि उमन अपन पहिला विश्वास के छोइड़ देई हयँ |
\v 13 आउर इकर संगे हे संगे हे उमन घर-घर घुइम के कोढ़िया होवेक सीखेना, आउर कोढ़िया एकला निहीं, मगर बकर-बकर करते रहेन आउर आउरमन केर काम में हाथ हों डालेना आउर बेशोभाइया गोइठ के कहेना |   
\v 14 इ लागिन मोंय इ चाहोना, कि जवान विधवामन बिहा करोक ; आउर छउवा जनम देओक आउर घर-दुरा के संमराओक, आउर केऊ विरोधी के बदनाम करेक केर मौका न देओक | 
\v 15 काकि कई एक झन तो बहाइक के शैतान केर पीछे होई चुइक हयँ |
\v 16 अगर केऊ विश्वासीमन केर हियाँ विधवामन होबयँ, तो हुँवाय उमनक मदाइत करोक, कि कलीसिया उपरे भार न होक होले उमनक मदाइत करेक पारोक, जे सचमुच विधवामन हेकयँ ||
\v 17 जे मुखिया बेस बंदोबस करेला, विशेष काइर के उमन जे वचन सुनाएक आउर सिखाएक में मेहनेइत करेना, दुई गुणा आदर केर लाएक समझल जाओक |
\v 18 काकि पवित्र शास्त्र कहेला, कि दाँवरी वाला गारू केर मुँह, ना बंधबे, काकि मजदुर अपन मजदूरी केर हक़दार हेके |  
\v 19 कोनों दोष केऊ मुखिया उपरे लागल जाई तो दुई चाहे तीन गवाहों केर बिना उके न सुन |
\v 20 पाप कराइयामन के सउब केर सामने समझाए दे, होले आउर मन हों डराओक |
\v 21 परमेश्वर आउर मसीह यीशु, आउर चुनल स्वर्गदूत मन के हाजिर जाइन के मोंय तोके चितौनी देवोना कि तोंय मन खोइल के गोइठमन के मान, आउर कोनों काम एक पक्षिया से न कर |
\v 22 केकरों उपरे जल्दी से हाथ न रखबे आउर दूसरा मन केर पाप मन में भागीदार न होबे : खुद के पवित्रतर बनाए रखबे | 
\v 23 भविष्य में पानी एकला पियेक वाला न रह, मगर अपन पेट केर आउर अपन घरी-घरी बीमार होवेक केर कारण थोरे-थोरे दाखरस हों काम में लाते रह |
\v 24 केतना आदमीमन केर पाप दिस्तार होई जाएला, आउर न्याय लागिन पहिले से पोहोंइच जाएना, मगर केतना झन केर पीछे से आवेना |
\v 25 तइसनेहें केतना भला काम हों दिस्तार होवेला, आउर जेमन एइसन नी होवेन, ओहों मन लुकेक नी परबयँ ||
\c 6
\p \v 1 जेतना दास जुए हेठें अहयँ, उमन अपन-अपन मालिक के बड़का आदर केर लाएक जानोक, होले परमेश्वर केर नाँव आउर उपदेश केर निंदा न होक | 
\v 2 आउर जेमनक मालिक विश्वासी हेकयँ, इमन के उमन भाई होवेक केर कारण तुच्छ न जानोक ; वरन उमनक आउर हें सेवा करोक, काकि इकर से लाभ उठाएकवाला मन विश्वासी आउर प्रेमी हेकयँ : इ गोइठमन केर उपदेश देते रह आउर समझाते रहबे | 
\v 3 अगर केऊ आउर हे रकम केर उपदेश देवेला ; आउर लाभदायक गोइठमन के मतलब हमर प्रभु यीशु मसीह केर गोइठमन के आउर उ उपदेश के नी मानेल, जे भक्ति केर मोताबिक आहे |  
\v 4 तो उ घमंडी होई गेलक, आउर कोनों नी जानेल, वरन बकझक आउर शब्दमन केर उपरे तर्क करेक केर रोग आहे, जेकर से हिसिंगा, आउर झगरा, आउर निंदा केर गोइठमन, आउर खराप-खराप संदेह |
\v 5 आउर उ आदमीमन में बेकार रगड़े-झगरा सिरजेला, जेमनक बुद्धि बिगइड़ जाए हे आउर उमन सचाई से भटइक जाए हयँ, जे समझेना कि भक्ति कमाई केर दुरा हेके |
\v 6 मगर संतोष समेत भक्ति बड़का कमाई हेके |
\v 7 काकि न हमरे दुनिया में कोनों लाइन ही आउर न कोनों लेई जाएक पारिला |
\v 8 आउर अगर हमर ठिन खाएक आउर पिन्धेक ले होवी, तो एहे उपरे संतोष करेक चाही |
\v 9 मगर जे धनी होवेक चाहेना, उमन एइसन परीक्षा आउर फन्दा आउर ढेइर हें बेकार आउर हानिकारक चाहमन में फसेंना, जे आदमीमन के बिगड़ाए देवेला आउर नाश केर समुद्र में डुबाए देवेला |  
\v 10 काकि रूपया केर लालच सउब रकम केर बुराईमन केर जाइर हेके, जेके पावेक केर कोशिश करते हुए केतना झन विश्वास से भटइक के खुद के सउब रकम केर दुःखमन से छलनी बनाए लेई हयँ ||
\v 11 मगर हे परमेश्वर केर जन, तोंय इ गोइठ मन से भाग ; आउर धर्म, भक्ति, विश्वास, प्रेम, धीरज आउर नरमभाव केर पीछा कर |
\v 12 विश्वास केर बेस लड़ाई लड़ ; आउर उ अनंत जीवन के धाइर ले, जेकर लागिन तोंय बुलाल गेले, आउर बहुत गवाह मन केर सामने बेस ग्रहण काइर रेहिस | 
\v 13 मोंय तोके परमेश्वर के जे सउब के जीवते रखेला, आउर मसीह यीशु के गवाह काइर के जे पुन्तियुस पीलातुस केर सामने बेस ग्रहण करलक, इ आज्ञा देवोन |
\v 14 कि तोंय हमर प्रभु यीशु मसीह केर दिस्तार होवेक तक इ हुकूम के बेदाग आउर निर्दोष रख |
\v 15 जेके ऊ ठीक समय मन में दिखाई जे परमधन्य आउर एक मालिक आउर राजामन केर राजा, आउर प्रभुमन केर प्रभु हेके |
\v 16 आउर बेमरवा एकला उकरे हेके, आउर ऊ बेपोहोंचाव इंजोत में रहेला, आउर न  उके केऊ आदमी देखलक ; आउर न कहियो देखेक पारेला : उकर आदर आउर राइज जुगनुजुग रही | आमीन ||
\v 17 इ लागिन केर धनीमन के हुकूम दे, कि उमन घमंडी न होक आउर नाशवा धन उपरे आसरा ना रखोक, मगर परमेश्वर उपरे जे हमर सुख लागिन सउब कुछ भरपूर से देवेला |
\v 18 आउर भलाई करोक आउर भला काममन में धनी बनोक ; आउर दयालु आउर मदाइत देवेक में तैयार रहोक |
\v 19 आउर आगे लागिन एक बेस नेव डाइल रखोक, कि सचाई जीवन के वश में काइर लेओक ||
\v 20 हे तिमूथियुस इ थाती कर रखवाली कर आउर जे ज्ञान के ज्ञान कहेक हें भूल हेके, उकर अशुद्ध बकवास आउर विरोध केर गोइठमन से दूर रहे |
\v 21 केतना झन इ ज्ञान के ग्रहण काइर के, विश्वास से भटइक जाए हयँ || तोहर उपरे अनुग्रह होते रहोक ||
