\id PHM
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  फिलेमोन
\toc1  फिलेमोन
\toc2  फिलेमोन
\mt1  Philemon
\mt1 फिलेमोन
\c 1
\p \v 1 पौलुस बाटे से जे मसीह यीशु केर कैदी हेके, आउर भाई तीमुथियुस केर बाटे हमर प्रिय सहकरमी फिलेमोन | 
\v 2 आउर बहिन अफफिया, आउर हमर संगी योद्धा अरखिप्पुस आउर फिलोमन केर घर केर कलीसिया केर नाँव ||
\v 3 हमर आबा परमेश्वर आउर प्रभु यीशु मसीह केर बाटे से अनुग्रह आउर शांति तोहरे के मिलते रहोक ||
\v 4 मोंय तोर उ प्रेम आउर विश्वास केर बखाइन सुइन के, जे सउब पवित्र आदमी मन केर संगे आउर प्रभु यीशु उपरे आहे |
\v 5 सउब खन परमेश्वर केर धन्यवाद करोना ; आउर अपन प्रार्थना मन में हो तोके याइद करोना |
\v 6 कि तोर विश्वास में सहभागी होवेक तोहर समूचा भलाई केर पहिचान में मसीह लागिन प्रभावशाली होक | 
\v 7 काकि हे भाई, मोके तोर प्रेम से ढेइर खुशी आउर शांति मिललक ; इ लागिन कि तोर द्वारा पवित्र आदमी मन केर मन हरा-भरा होई जाए हे ||
\v 8 इ लागिन यद्दपि मोके मसीह में बड़का साहस तो आहे, कि जे गोइठ ठीक आहे, उकर हुकूम तोके देमूँ |
\v 9 तेऊले मोंय बुढ़ा पौलुस के जे अब मसीह यीशु लागिन कैदी हेके, इ आउर हें बेस जाइन पड़लक कि प्रेम से विनती करमूँ |
\v 10 मोंय अपन छउवा उनेसिमुस लागिन जे मोर से मोर जेहेल में जनइम हें तोर से विनती करोना |
\v 11 ऊ तो पहिले तोर कोनों काम केर नी रेहे ; मगर अब तोर आउर मोर दुयो केर बड़का काम केर हेके |
\v 12 उखें मतलब जे मोर दिल केर टुकड़ा हेके, मोंय उके तोर ठिन घुराय देई हों |  
\v 13 उके मोंय अपन ठिन हें रखेक चाहोत रहों कि तोर बाटे से इ जेहेल में जे सुसमाचार केर कारण हेके; मोर सेवा करोक | 
\v 14 मगर मोंय तोर इच्छा बिना कोनोंवे करेक नी चाहहों कि तोर इ दया दबाब से निहीं मगर खुशी से होओक |
\v 15 काकि का जानोक ऊ तोर से थोरेक दिन लागिन इ कारण अलग होलक कि सउब खन तोर पासे रहोक |
\v 16 मगर एखन से दास केर लेखे निहीं, वरन दास से हों बेस, मतलब भाई केर समान जइसन रहोक जे गतर में हों आउर विशेष काइर के प्रभु में हों मोर दुलारा होओक |
\v 17 से अगर तोंय मोके सहभागीदार समझिसला, तो उके इ लेखे से ग्रहण कर जइसन मोके |
\v 18 आउर अगर ऊ तोर कोनों हानि काइर हे, या उकर उपरे तोर कोनों आवेला, तो मोर नाँव में लिख ले |
\v 19 मोंय पौलुस अपन हाथ से लिखोना, कि मोंय खुद भाइर देमूँ ; आउर इकर कहेक केर कोनो जरुरी नखे, कि मोर करजा जे तोर उपरे आहे ऊ तोंय हे हेकिस |  
\v 20 हे भाई इ खुशी मोके प्रभु में तोर बाटे से मिलोक : मसीह में मोर जी के हरा-भरा काइर दे |
\v 21 मोंय तोर आज्ञाकारी होवेक केर भरोसा राइख के, तोके लिखोना आउर इ जानोना कि जे कोनो मोंय कहोना, मोंय उकर से कही बइढ़ के करबे |  
\v 22 आउर इ हों, कि मोर लागिन उतरेक केर जगह तैयार रख : मोके आसरा आहे, कि तोर प्रार्थना मन केर द्वारा मोंय तोके देई देमू ||
\v 23 इफफ्रास जे मसीह यीशु में मोर संगे कैदी हेके |
\v 24 आउर मरकुस आउर अरिस्तर्खुस आउर देमास आउर लूका जे मोर संगी करमी हेकयँ इमनक तोके जोहार || 
\v 25 हमर प्रभु यीशु मसीह केर अनुग्रह तोहर आत्मा उपरे होते रहोक | आमीन ||
