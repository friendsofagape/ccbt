\id 2TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 तीमुथियुस
\toc1  2 तीमुथियुस
\toc2  2 तीमुथियुस
\mt1  2 Timothy
\mt1 2 तीमुथियुस
\c 1
\p \v 1 पौलुस बाटे से जे उ जीवन केर करार केर मोताबिक जे मसीह यीशु में आहे परमेश्वर केर इच्छा से मसीह यीशु केर प्रेरित हेके |
\v 2 प्रिय बेटा तीमुथियुस केर नाँव || परमेश्वर आबा आउर हमर प्रभु मसीह यीशु बाटे से तोके अनुग्रह आउर दया आउर शांति मिलते रहोक ||
\v 3 जे परमेश्वर केर सेवा मोंय अपन बापदादा मन केर रीति में सफा अंत:करण से करोना, उकर धन्य होओक कि अपन प्रार्थनामन में तोके सउब खन याइद करोना |
\v 4 आउर तोर आंसू मन केर सुधि काइर काइर के राइत दिन तोर से भेट करेक केर चाह रखोना कि खुशी से भाइर जामू |
\v 5 आउर मोके तोर उ सादा-सीधा विश्वास केर सुधि आवेला, जे पहिले तोर नानी लोइस, आउर तोर आयो यूनीके में रहे, आउर मोके विश्वास होई हे, कि तोर में हों आहे |  
\v 6 एहे कारण मोंय तोके याइद दिलावना, कि तोंय परमेश्वर केर उ बराकइत के जे मोर हाथ रखेक केर द्वारा तोके मिल हे चमकाए दे |
\v 7 काकि परमेश्वर हमरे के भय केर निहीं मगर सामर्थ, आउर प्रेम, आउर मनदबाइया केर आत्मा देई हे |
\v 8 इ लागिन हमर प्रभु केर गवाही से, आउर मोर से जे उकर कैदी हेकों, लज्जित ना होक. मगर उ परमेश्वर केर सामर्थ केर मोताबिक सुसमाचार लागिन मोर संगे दुःख उठाव |
\v 9 जे हमर उद्धार करलक, आउर पवित्रर बुलाहट से बुलालक, आउर इ हमर काम मन केर मोताबिक निहीं ; मगर अपन मन केर चाह आउर उ अनुग्रह केर मोताबिक हेके जे मसीह यीशु में शुरू से हमर उपरे होई हे |
\v 10 मगर अब हमर उद्धारकर्ता मसीह यीशु केर दिस्तार होवेक केर द्वारा इंजोत होलक, जे मरण केर नाश करलक, आउर जीवन आउर बेमरिया के उ सुसमाचार केर द्वारा इंजोत कइर देलक |
\v 11 जेकर लागिन मोंय प्रचारक, आउर प्रेरित, आउर उपदेश हों ठहरलों |
\v 12 इ कारण मोंय इ दुःख मन के हों उठावना, मगर लजावना निहीं, काकि मोंय उके जेकर मोंय विश्वास काइर हों, जानोना ; आउर मोके विश्वास आहे कि ऊ मोर थाती केर उ दिन तक रखवाली करेक परेला |
\v 13 जे साबित करल गोइठमन तोके मोर से सुइन हा उमन के उ विश्वास आउर प्रेम केर संगे जे मसीह यीशु में आहे, अपन आदर्श बनाए के रख | 
\v 14 आउर पावित्रर आत्मा केर द्वारा जे हमर में बसल आहे इ बेस थाती केर रखवाली कर ||
\v 15 तोंय जानिसला कि आसियावाला मन सउब मोर से मुइड़ जाए हयँ, जेमन में फूगिलुस आउर हिरमुगिनेस हेकयँ | 
\v 16 उनेसिफुरूस केर घराना उपरे प्रभु दया करोक, काकि ऊ ढेइर बार मोर जी के ठंडा करलक, आउर मोर सिकड़ी से लज्जित नी होलक |
\v 17 मगर जब ऊ रोमा में आलक, तो बड़का जोर जुलुम से ढुँइढ़ के मोर से भेंट करलक | 
\v 18 (प्रभु करोक, कि उ दिन उकर उपरे प्रभु केर दया होओक ) | आउर जे-जे सेवा ऊ इफिसुस में काइर हे ओहो मन के हों तोंय बेस लेखे जानिसला ||
\c 2
\p \v 1 इ लागिन हे मोर बेटा, तोंय उ अनुग्रह से जे मसीह यीशु में आहे बलगार होई जा |
\v 2 आउर जे गोइठ मन तोंय ढेइर गवाह मन केर सामने मोर से सूइन हिस, उमन के विश्वासी आदमी मन के सौंइप दे ; जे आउर मन के हों सिखाएक केर लाएक होक |
\v 3 मसीह यीशु केर बेस योद्धा केर लेखे मोर संगे दुःख उठाव |
\v 4 जब केऊ योद्धा लड़ाई में जाएला, तो इ लागिन कि अपन भर्ती करइया मन के खुश करोक, खुद के दुनिया केर काम मन में नी फसाएल | 
\v 5 फिर अखाड़ा में लड़ेक वाला अगर नियम केर मोताबिक नी लड़ी तो मुकुट नी पावेल |
\v 6 जे घर मालिक मेहनेइत करेला, फल केर अंश पहिले उके मिलक चाही |
\v 7 जे मोंय कहोना, उकर उपरे ध्यान दे आउर प्रभु तोके सउब गोइठ मन केर समझ देवी |
\v 8 यीशु मसीह के याइद रख, जे दाउद केर वंश में होलक, मोरल मन में से जी उठलक; आउर इ मोर सुसमाचार केर मोताबिक हेके |
\v 9 जेकर लागिन मोंय खराप काम कराइया केर लेखे दुःख उठावना, हियाँ तक कि कैदी हों हेकों ; मगर परमेश्वर केर वचन कैद निहीं |
\v 10 इ कारण मोंय चुनल आदमी मन लागिन सउब कुछ सहोना, कि उमन हों उ उद्धार के जे मसीह यीशु में आहे अनंत महिमा केर संगे पाबयँ |
\v 11 इ गोइठ सच हेके, कि अगर हमरे उकर संगे मोइर जाए ही तो उकर संगे जीयोब हों |
\v 12 अगर हमरे धीरज से सहते रहोब, तो उकर संगे राइज हो करोब : अगर हमरे उकर इंकार करोब तो ऊ हों हमर इंकार करी |
\v 13 अगर हमरे अविश्वासी हों होब तेऊले ऊ विश्वास लाएक बनल रहेला, काकि उ खुद अपन इंकार नी करेक पारेल ||
\v 14 इ गोइठ मन केर याइद उमन के दिला, आउर प्रभु केर सामने चितौनी दे, कि शब्द उपरे बक-झक करोक, जेकर से कोनों फायदा नी होवेल ; वरन सूनाइयामन बिगइड़ जाएना |
\v 15 खुद के परमेश्वर केर ग्रहण लाएक आउर एइसन काम करइया ठहराएक केर कोशिश कर, जे लज्जित होवेक न पाओक, आउर जे सत्य केर वचन के ठीक लेखे से काम में लानेला |
\v 16 मगर अशुद्ध बकवास से बाँइच के रहबे ; काकि एइसन मन आउर हें अभक्ति में बढ़ते जाबयँ |
\v 17 आउर उमनक वचन सड़ल-घाव केर लेखे फैलते जाई : हुमिनयुस आउर फिलेतुस ओहे मन में से हेकयँ |
\v 18 जे इ काइह के कि जीउ उठन होई चुइक हे सच्चाई से भटइक जाए हयँ, आउर केतना मन केर विश्वास के उलट-पुलट काइर देवेना |  
\v 19 तेऊले परमेश्वर केर पक्का नेव बनल रहेला, आउर उकर उपरे इ मोहर लाइग हे, कि प्रभु अपन मन के चिन्हेला ; आउर जे केऊ प्रभु केर नाँव लेवेना, उ अधर्म से बचल रहोक |
\v 20 बड़का घर में सोना चांदी हें केर एकला निहीं, मगर काठ आउर माटी केर बासन हों होवेला ; कोनों-कोनों अनादार बेमाइन लागिन |
\v 21 अगर केऊ खुद के इमन से शुद्ध करी, तो ऊ आदर केर बासन, आउर पवित्र ठहरी ; आउर मालिक केर काम आवी, आउर हर भला काम लागिन तैयार होवी |
\v 22 जवानी केर लालसा मन से दूर रह ; आउर जे शुद्ध मन से प्रभु केर नाँव लेवेना, उमनक संगे धर्म, आउर विश्वास, आउर प्रेम, आउर मेल-मिलाप केर पीछा कर |
\v 23 मगर बेमतलबी, आउर निरबिद्धिया केर बकझक से अलग रह ; काकि तोंय जानिसला, कि उमन से झगरा होवेला |
\v 24 आउर प्रभु केर दास के झगरालु होवेक नी चाही, मगर सउब केर संगे नरम आउर शिक्षा में निपूर्ण आउर सहेक शक्ति होक |
\v 25 आउर विरोधी मन के नारमभव से समझाओक, का जानोक परमेश्वर उमनके मन बदलाव केर मन देई कि उमन हों सच्चाई के चिन्होक |
\v 26 आउर इकर द्वारा उकर चाह पूरा करेक लागिन सचेत होई के शैतान केर फन्दा से घुइट जाओक |
\c 3
\p \v 1 मगर इ जाइन रख, कि आखरी दिन में कठिन समय आवी |
\v 2 काकि आदमी अपन भलाई खोजइया, लोभी, डींगराहा, घमंडी, परक निंद्वा, आयो-आबा केर हुकूम के टालेक वाला, धन्यवादी भक्ति केर कमी, अपवितर |
\v 3 मायारहित, क्षमारहित, दोष लगाइया, बेमन दबाइया, कठोर, भला केर बैरी | 
\v 4 विश्वासघाती, ढ़ीठ, घमंडी, आउर परमेश्वर केर निहीं वरन ; मौज मजलिस हे केर चाहेकवाला होबयँ |
\v 5 उमन भक्ति केर भेष तो घरबयँ, मगर उकर शक्ति के नी मानबयँ ; एइसन मन से दूर रहबे |
\v 6 एहेमन में से उमन हेकयँ, जेमन घर में दबे पावँ चुपचाप आवेना आउर उ निरबुद्धियाइ जनाना मन के वश के काइर लेवेना, जे पाप मन से दबाल आउर हर रकम केर लालसा केर वश में अहयँ | 
\v 7 आउर सउब खन सीखते तो रहेना, मगर सच्चाई केर चिन्हाल तक कहियो नी पोहोंचेन | 
\v 8 आउर जइसन यन्नेस आउर यम्ब्रेस मूसा केर विरोध काइर रहयँ तइसनेहें इमन हों सच्चाई केर विरोध करेना : इमन तो एइसन आदमी हेकयँ, जेमनक बुद्धि भ्रष्ट होई जाए हे आउर उमन विश्वास केर विषय में निकम्मा हेकयँ |  
\v 9 मगर उमन इकर से आगे नी बढ़ेक पारेन, काकि जइसन उमनक निरबुद्धियाइ सउब आदमी मन उपरे दिस्तार होई जाए रहे, तइसनेहें इमनक हों होई जाई |  
\v 10 मगर तोंय उपदेश, चालचलन, मन के चाह, विश्वाश, सहेक शक्ति, प्रेम, धीरज, आउर सताल जाएक, आउर दुःख उठाएक में मोर संग देलक |
\v 11 आउर एइसन दुःख मन में हों जे अंताकिया आउर इकुनियुस आउर लुस्त्रा में मोर उपरे पाइड़ रेहे आउर दुःख मन में हों, जे मोंय उठाए हों ; मगर प्रभु मोके उ सउब से छुड़ाए लेलेक |
\v 12 मगर जेतना मसीह यीशु में भक्ति केर संगे जीवन बिताएक चाहेना उमन सउब सताल जाबयँ |
\v 13 आउर दुष्ट, आउर बहकाएक वाला मन धोखा देते, धोखा खाते, बिगड़ते चाइल जाबयँ |
\v 14 मगर तोंय इ गोइठ मन उपरे जे तोंय सीख हिस आउर विश्वास काइर रहिस, इ जाइन के पोक्ता बनल रह ; कि तोंय उमन के कोन आदमी मन से सीख रहिस |
\v 15 आउर छाउवा बेरा से पावित्रर शास्त्र तोर जानल हेके जे तोके मसीह उपरे विश्वास करेक से उद्धार पावेक लागिन बुद्धिमान बनाए सकेला |
\v 16 हरेक पावित्र शास्त्र परमेश्वर केर प्रेरणा से रचाल जाए हें आउर उपदेश, आउर समझएक, आउर सुधराएक, आउर धर्म केर शिक्षा लागिन फायदा हेके |
\v 17 होले परमेश्वर केर जन सिद्ध बनोक, आउर हरेक भला काम लागिन तैयार होई जाओक ||
\c 4
\p \v 1 परमेश्वर आउर मसीह यीशु के गवाह काइर के, जे जीवते आउर मोरल मन केर न्याय करी, उके आउर उकर दिस्तार होवेक, आउर राइज के याइद दिलाए के मोंय तोके चितावना |
\v 2 कि तोंय वचन के प्रचार कर ; समय आउर असमय तैयार रह, सउब रकम केर सहेक शक्ति, आउर शिक्षा केर संगे उलाहना हे, आउर ड़ाट, आउर समझाव |
\v 3 काकि एइसन समय आवी, कि आदमी मन खरा उपदेश के नी सहेक परबयँ मगर कान केर खुजली केर कारण अपन लालसा केर मोताबिक अपन लागिन ढेइर उपदेशक जमाए लेबयँ |
\v 4 आउर अपन कान के सच्चाई से मुइड़ के कथा-कहानी मन उपरे लगाबयँ |
\v 5 मगर तोंय सउब गोइठ मन में सावधान रह, दुःख उठाव, सुसमाचार प्रचार केर काम कर आउर अपन सेवा के पूरा कर |
\v 6 काकि अब मोंय अर्ध केर लेखे चढ़ाल जाओना, आउर मोर जाए केर समय आए पोहोंइच हे |
\v 7 मोंय बेस लड़ाई लाइड़ चुइक हों मोंय अपन कुदेक पूरा काइर लेई हों, मोंय विश्वास केर रखवाली काइर हों |
\v 8 भविष्य में मोर लागिन धर्म केर उ मुकुट रखल आहे जेके प्रभु, जे धर्मी, आउर न्यायी हेके, मोके उ दिन देवी आउर मोके हें निहीं, वरन उ सउब के हों, जेमन उकर दिस्तार होवेक के प्रिय जानेना ||
\v 9 मोर ठिन जल्दी आवेक केर कोशिश कर |
\v 10 काकि डेमास इ दुनिया के प्रिय जाइन के मोके छोइड़ देई हे ; आउर थिस्सलुनीके ले चाइल जाए हे, आउर क्रेसकेंस गलातिया ले आउर तीतुस दलमतिया के ले चाइल हयँ | 
\v 11 एकला लुका मोर संगे आहे : मरकुस के लेई के चाइल आव ; काकि सेवा लागिन ऊ मोर ढेइर काम केर हेके |
\v 12 तुखिकुस के मोंय इफिसुस ले भेइज हों | 
\v 13 जे लुगा मोंय त्रोआस में करपुस केर हियाँ छोइड़ आए हों, जेखन तोंय आबे, तो उके आउर किताब मन विशेष कइर के चमड़ा किताब के लेते लानबे |
\v 14 काँसारी सिकंदर मोर से ढेइर बुराई काइर हयँ प्रभु उके उकर काम मन केर मोताबिक बदला देवी |  
\v 15 तोंय हों उकर से सावधान रह, काकि उ हमर गोइठ मन केर ढेइर हें विरोध करलक |
\v 16 मोर पहिले सफाई देवेक केर बेरा में केऊ हों मोर संग नी देलयँ, वरन सउब मोके छोइड़ देई रहयँ : भला होओक, कि इकर उमन के हिसाब देवेक न पड़ोक |
\v 17 मगर प्रभु मोर मदाइतगार रहलक, आउर मोके सामर्थ देलक : होले मोर द्वारा पूरा-पूरा प्रचार होओक  आउर सउब परजइतिया मन सुइन लेओक ; आउर मोंय तो सिंह केर मुँह से छुड़ाल गेलों |
\v 18 आउर प्रभु मोके हरेक खराप काम से छुड़ाई, आउर अपन स्वर्गीय राइज में उद्धार काइर के पोहोंइचाई : उकरे महिमा जुगजुग होते रहोक आमीन ||
\v 19 प्रिसका आउर अविक्ला के आउर उनेसिफुरूस केर घराना के जोहार | 
\v 20 इरास्तुस कुरिन्थुस में रइह गेलक आउर त्रुफिमुस के मोंय मीलेतुस में बीमार छोइड़ हों | 
\v 21 जाड़ से पहिले चाइल आवेक केर कोशिश कर : युबूलुस, आउर पूदेक, आउर लिनुस आउर क्लोदिया, आउर सउब भाई मन केर तोके जोहार ||
\v 22 प्रभु मोर आत्मा केरे संग रहोक : तोहरे उपरे अनुग्रह होते रहोक ||
