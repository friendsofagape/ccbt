\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पौलुस आउर सिलवानुस आउर तीमुथियुस बाटे से थिस्सलुनीकियान मन केर नाँव जे परमेश्वर आबा आउर प्रभु यीशु मसीह में आहे || अनुग्रह आउर शांति तोहरे के मिलते रहोक ||
\v 2 हमरे अपन प्रार्थना मन में तोहरे याइद करते आउर सउब खन तोहरे के सउब केर विषय में परमेश्वर केर धन्यवाद करीला |
\v 3 आउर अपन परमेश्वर आउर आबा केर सामने तोहर विश्वास केर काम आउर प्रेम केर मेहनेइत,आउर हमर प्रभु यीशु मसीह में आसरा केर धीरता केर लगातार याइद करीला |
\v 4 आउर हे भाईमन, परमेश्वर केर प्रिय आदमीमन हमरे जानिला, कि चुनल हेका |
\v 5 काकि हमर सुसमाचार तोहर ठिन न केवल वचन भाइर हे में वरन सामर्थ आउर पवित्र आत्मा, आउर बड़का निश्चय केर संगे पोहोंइच हे ; जइसन तोहरे जनाला कि हमरे तोहर लागिन तोहर में कइसन बाइन जाए रेही |
\v 6 आउर तोहरे बड़का दुःख में पवित्र आत्मा केर खुशी केर संगे वचन के माइन के हमर आउर प्रभु जइसन चाल चलेक लगला |
\v 7 हियाँ तक कि मकिदुनिया आउर बखया केर सउब विश्वासीमन लागिन तोहरे आदर्श बनला |
\v 8 काकि तोहर हियाँ से न केवल मकिदुनिया आउर अखया में प्रभु केर वचन सुनल गेलक, मगर तोहर विश्वास केर जे परमेश्वर उपरे आहे, हर जगह एइसन बखइन फाइल जाए हे, कि हमरे के कहेक केर जरुरत हे नखें |
\v 9 काकि उमन खुद हे हमर विषय में बतायना कि तोहर ठिन हमर आवेक कइसन होलक ; आउर तोहरे कइसन मूर्ति मन से परमेश्वर केर बाटे मुड़ला होले जेकर से जीवते आउर सच्चा परमेश्वर केर सेवा करा |  
\v 10 आउर उकर बेटा के स्वर्ग उपरे से आवेक केर डहर जोहते रहा जेके ऊ मोरल मन में से जियालक, मतलब यीशु केर, जे हमरे के आवेक वाला दुःख से बचाएला ||
\c 2
\p \v 1 हे भाईमन, तोहरे खुद हे जनाला कि हमर तोहर ठिन आवेक बेकार नी होलक |
\v 2 वरन तोहरे खुद हे जनाला, कि आगे-आगे फिलिप्पी में दुःख उठाएक आउर उपद्रव सइह के हों हमर परमेश्वर हमरे के एइसन साहस देलक, कि हमरे परमेश्वर केर सुसमाचार भारी विरोधमन केर होते हों तोहरे के सुनाली |
\v 3 काकि हमर उपदेश न भ्रम से आहे आउर न अशुद्धता से, आउर न छाल केर संगे आहे |
\v 4 मगर जइसन परमेश्वर हमरे लायक ठहराय के सुसमाचार सौंपलक, हमरे तइसनेहें बखानइन करीला ; आउर इकर में आदमीमन के निहीं, मगर परमेश्वर के जे हमर मन के जाँचचेला, खुश करीला | 
\v 5 काकि तोहरे जनाला, कि हमरे न तो कहियो लल्लो-पतो केर गोइठ मन के करत रही, आउर न लोभ लागिन बहाना करत रही, परमेश्वर गवाह हेके |  
\v 6 आउर तेऊ ले हमरे मसीह केर प्रेरित होवेक केर कारण तोहर उपरे बोझा डाइल सकोत रही, तेऊवे हमरे आदमी मन से माइन नी खोजोत रही, आउर न तोहर से, आउर न केकरो से | 
\v 7 मगर जे लेखे आयो अपन छाउवामन के पोसेला तइसनेहें हमरे हों तोहर माझे में राइह के नरमभाव दिखाय ही |
\v 8 आउर तइसनेहें हमरे हों तोहर चाह रखते, न केवल परमेश्वर केर सुमाचार, मगर अपन-अपन प्राण हों तोहरे के देवेक लागिन तैयार रही, इ लागिन कि तोहरे हमर दुलारा होई जाए रहा |
\v 9 काकि हे भाई मन, तोहरे हमर मेंहनेइत आउर दुःख के याइद रखला, कि हमरे इ लागिन राइत दिन काम धंधा करते तोहरे में परमेश्वर केर सुसमाचार प्रचार करली कि तोहर में से केकरो उपरे भर न होओक |  
\v 10 तोहरे खुद हे गवाह हेका : आउर परमेश्वर हों, कि तोहर माझे में जेमन विश्वास रखेना हमरे कइसन पवित्रता आउर धार्मिकता, आउर निर्दोषता से रहली | 
\v 11 जइसन तोहरे जनाला, कि जइसन आबा अपन छाउवामन केर संगे व्यवहार करेला, तइसनेहें हमरे हों तोहर में से हरेक झन के दो उपदेश देविल, आउर शांति देविल, आउर समझात रही | 
\v 12 कि तोहर चाल-चलन परमेश्वर केर लाएक होओक जे तोहरे के अपन राइज आउर महिमा में बुलाएला || 
\v 13 इ लागिन हमरे हों परमेश्वर केर धन्यवाद सउब खन करिला ; कि जब हमर द्वारा परमेश्वर केर सुसमाचार केर वचन तोहर ठिन पोहोंचलक, तो तोहरे उके आदमीमन केर निहीं, मगर परमेश्वर केर वचन समइझ के (आउर सचमुच ऐसनेहें आहे ) अपनाला : आउर ऊ तोहर में जेमन विश्वास रखेना, प्रभावशाली आहे | 
\v 14 इ लागिन कि तोहरे, हे भाईमन, परमेश्वर केर उ कलीसिया केर जइसन चाल-चलन चलेक लगला, जे यहूदिया में मसीह यीशु में आहे, काकि तोहरे हों अपन आदमी में से तइसनेहें दुःख पाला, जइ सन उमन यहूदीमन से पाए रहयँ | 
\v 15 जेमन प्रभु यीशु के आउर भविष्यवक्ता मन के हों माइर डाललयँ आउर हमरे के सतालयँ, आउर परमेश्वर उमन से खुश नखें ; आउर उमन सउब आदमी मन विरोध करेना |
\v 16 आउर उमन परजाइतियामन से उमनक मुक्ति लागिन गोइठ मन करेक से हमरे के रोकेना, कि सउब खन अपन पाप मन केर गागरी भरते रहोक ; उमनक उपरे भयानक दुःख आए पोहोंइच हे ||
\v 17 हे भाईमन जब हमरे थोरेक देरी लागिन मन में निहीं मगर प्रगट में तोहर से अलग होई जाए रेही, तो हमरे बड़का चाह केर संगे तोहर मुँह देखेक लागिन आउर हें बागरा कोशिश करली |
\v 18 इ लागिन हमरे (अर्थात मोंय पौलुस) एक धाँव निहीं, मगर दुई धाँव तोहर ठिन आवेक चाहलों, मगर शैतान हमरे के रोइक रहलक |
\v 19 भला हमर आसरा, या खुशी या बड़ाई केर मुकुट का हेके ? का हमर यीशु केर सामने उकर आवेक केर बेरा तोहरे हे होबा ?
\v 20 हमर बड़ाई आउर खुशी तोहरे हें हेका ||
\c 3
\p \v 1 इ लागिन जब हमर से आउर नी रहल गेलक, तो हमरे इ ठहराली कि एथेन्स में एकले राइह जाब |
\v 2 आउर हमरे तीमुथियुस के जे मसीह केर सुसमाचार में हमर भाईमन, आउर परमेश्वर केर सेवक हेके, इ लागिन भेजली, कि ऊ तोहरे के स्थिर करोक ; आउर तोहर विश्वास केर विषय में तोहरे के समझाओक |
\v 3 कि केऊ इ दुःख केर कारण डगमगाय ना जाई ; काकि तोहरे खुद जनाला, कि हमरे एहे लागिन ठहराल जाए ही |
\v 4 काकि पहले हों, जब हमरे तोहर हियाँ रेही तो तोहरे से कहत रेही कि हमरे के दुःख उठाएक पड़ी आउर एइसनेहें होई हे आउर तोहरे जनाला हों |
\v 5 इ लागिन जब मोर से आउर नी रहल गेलक, तो तोहरे विश्वास केर हाल जानेक लागिन भेजलों, कि कहीं एइसन न होक, कि परीक्षा करेकवाला मन तोहर परीक्षा कइर हयँ, आउर हमर मेहनेइत बेकार हों होई जाई |
\v 6 मगर एखन तीमुथियुस जे तोहर ठिन से हमर हियाँ आए के विश्वास आउर प्रेम केर सुमाचार सुनालक आउर इ गोइठ के हों सुनालक, कि तोहरे सउब खन प्रेम केर संगे हमरे के याइद कराला, आउर हमरे के देखेक केर चाह रखाला जइसन हमरे हों तोहरे के देखेक केर | 
\v 7 इ लागिन हे भाईमन, हमरे अपन समुचा कष्ट आउर दुःख में तोहर विश्वास से तोहार विषय में शांति पाली | 
\v 8 काकि अब अगर तोहरे प्रभु में स्थिर रहबा तो हमरे जीतने आही | 
\v 9 आउर जइसन खुशी हमरे के तोहर कारण अपन परमेश्वर केर सामने आहे, उकर बदला तोहर विषय में हमरे का रीति से केर धन्यवाद करोब ?
\v 10 हमरे राइत दिन जुलुम से प्रार्थना करते रहिला कि तोहर मुँह देखोब, आउर तोहर विश्वास केर घटी के पूरा करोब || 
\v 11 अब परमेश्वर आउर आबा खुद हें आउर हमर प्रभु यीशु, तोहर हियाँ आवेक लागिन हमर अगुवाई करोक | 
\v 12 आउर प्रभु एइसन करोक, कि जइ सन हमरे तोहर से प्रेम रखिला : तइसनेहें तोहर प्रेम हों आपस में, आउर सउब आदमी मन केर संगे बढ़ोक, आउर उन्नति करते जाओक | 
\v 13 होले ऊ तोहर मन के एइसन स्थिर करोक, कि जब हमर संगे आवी, तो उमन हमर परमेश्वर आउर    आबा केर सामने पवित्रता में निर्दोष ठहरोक || 
\c 4
\p \v 1 निदन, हे भाईमन, हमरे तोहर से विनती करिला, आउर तोहरे के प्रभु यीशु में समझाइला, कि जइसन तोहरे हमर से योग्य चाल चलेक, आउर परमेश्वर के खुश करेक सीख हा, आउर जइसन तोहरे चलल हो, तइसनेहें आउर हों बढ़ते जाबा |   
\v 2 काकि तोहरे जनाला, कि हमरे प्रभु यीशु बाटे से तोहरे के का का आज्ञा पोहोंचाए ही |  
\v 3 काकि परमेश्वर केर इच्छा इ हेके, कि तोहरे पवित्रता बना : मतलब व्यभिचार से बचल रहा |
\v 4 आउर तोहरे में से हरेक झन पवित्रता आउर माइन केर संगे अपन जानाना के पावेक जानोक | 
\v 5 आउर इ काम अभिलाषा से निहीं, आउर न उ जाइत मन नियर, जेमन परमेश्वर के नी जानेन | 
\v 6 कि इ गोइठ में केऊ अपन भाईमन के ना ठगोक, आउर न उकर अन्याय करब, काकि प्रभु इ सउब गोइठ मन केर पलटा लेवेकवाला हेके ; जइसन कि हमरे पहिले तोहरे से कहली, आउर चिन्ताए हों रेही | 
\v 7 काकि परमेश्वर हमरे के अशुद्ध होवेक लागिन निहीं, मगर पवित्रता होवेक लागिन बुलाए हे |
\v 8 इ कारण जे तुच्छ जानेला, ऊ आदमी के निहीं, मगर परमेश्वर के तुच्छ जानेला, जे अपन पवित्रता आत्मा के तोहरे के देवेला || 
\v 9 मगर भाईप्रेम केर विषय में इ जरुरी नखें, कि मोंय तोहर ठिन कोनों लिखमूँ, काकि आपस में प्रेम रखेक तोहरे खुद हें परमेश्वर से सीख हा |
\v 10 आउर गोटा मकिदुनिया केर सउब भाईमन सागे केर एइसन करल हों, मगर हे भाई मन, हमरे तोहरे के समझइला, कि आउर हें बढ़ते जावा |
\v 11 आउर जइसन हमरे के आज्ञा देली, तिसनेहें  चुपचाप रहेक आउर अपन-अपन काम धंधा करेक, आउर अपन-अपन हाथ से कमाएक केर कोशिश करा | 
\v 12 कि बाहरे वाला मन केर संगे सभ्यता से व्यवहार करा, आउर तोहरे के कोनों चींज केर घटी नी होवी ||
\v 13 हे भाई मन, हमरे नी चाहिल, कि तोहरे उमनक विषय में जे सुतेना, अज्ञान रहा ; एइसन न होक, कि तोहरे आउरमन नियर दुःख मनब जेमन के आसरा नखें | 
\v 14 काकि अगर हमरे विश्वास करीला, कि यीशु मोरलक, आउर जी हों उठलक, तो तइसनेहें परमेश्वर उमन के हों जेमन यीशु में मोइर जाए हयँ, उकरे संगे लेई आवी |  
\v 15 काकि हमरे प्रभु केर वचन केर मोताबिक तोहरे से इ काहिला, कि हमरे जे जीवते अही, आउर प्रभु केर आवेक तक बचल रहब तो मोरल मन से कहिया आगे नी बढ़ोक | 
\v 16 काकि प्रभु खुद हें स्वर्ग से उतारी ; उ समय ललकार, आउर बोड़ दूत केर शब्द सुनाई देई, आउर परमेश्वर केर तुरही फूँकल जाई, आउर जे मसीह में मोइर हयँ, उमन पाहिले जी उठबयँ | 
\v 17 तब हमरे जे जीवते आउर वचन रहब, उमनक संगे बादरी उपरे उठाए लेवल जाब, कि हवा में प्रभु से मिलोब, आउर इ लेखे से हमरे सउब खन प्रभु केर संगे रहोब |
\v 18 से इ गोइठ मन से एक दूसर के शांति देते रहोब ||
\c 5
\p \v 1 मगर हे भाईमन, इकर दरकार नखें, कि समय मन आउर ठहराल बेरा केर विषय में तोहर ठिन कोनों लिखल जाई |
\v 2 काकि तोहरे खुद ठीक जनाला कि जइसन राइत के चोर आवेला, तइसनेहें प्रभु केर दिन आवेकवाला आहे |
\v 3 जब आदमीमन कहत रहयँ, कि बेस आही, आउर कोनों डर नखें, तो उमनक उपरे अचाका विनाश आए पड़ी, जे लेखे गर्भवती उपरे जनम-दुःख ; आउर उमन कोनों रीति से नी बचबयँ | 
\v 4 मगर हे भाईमन, तोहरे तो अंधार में नखा, कि उ दिन तोहर उपरे चोर नियर आए पड़ी |
\v 5 काकि तोहरे सउब इंजोत केर संतान, आउर दिन केर संतान हेका, हमरे न राइत केर हेकी, ना अंधार केर हेकी |
\v 6 इ लागिन हमरे आउरमन नियर सुतल नी रहब |
\v 7 काकि जेमन सुतेना, उमन राइत हें के सुतेना, आउर जेमन मतवार होवेना, उमन राइत हें के मतवार होवेना |
\v 8 मगर हमरे जे दिन केर हेकी, विश्वास आउर प्रेम केर झिलम पिंध के आउर मुक्ति केर आसरा केर टोपी पिंध के सावधान रहब |
\v 9 काकि परमेश्वर हमरे के खीस लागिन निहीं, मगर इ लागिन ठहरालक कि हमरे अपन प्रभु यीशु मसीह केर द्वारा मुक्ति पावब |
\v 10 ऊ हमर लागिन इ कारण मोरलक, कि हमरे चाह जागिला, चाहे सुतिला : सउब मिल के उकरे संगे जीमोब |
\v 11 इ कारण एक दूसरा के शांति देवा, आउर एक दूसर केर उन्नति केर कारण बना ; निदान, तोहरे एइसन करल हों ||
\v 12 आउर हे भाईमन, हमरे तोहर से विनती करीला, कि जेमन तोहर में मेहनेइत करेना, आउर प्रभु में तोहर अगुवा हेकयँ, आउर तोहरे के शिक्षा देवेना, उमन के माना |
\v 13 आउर उमनक काम केर कारण प्रेम केर संगे उमन के ढेइर हें माइन केर लाइक समझा : आपस में मिल-जुइल के रहा |
\v 14 आउर हे भाईमन, हमरे तोहरे के समझइला, कि जेमन ठीक चाल नी चलेन, उमन के समझावा, डरहुमन के दिलासा देवा, कमजोरियामन संभरावा, सउब केर बाटे सहेक शक्ति दिखावा | 
\v 15 सावधान ! केऊ केकरों से बुराई केर बदला बुराई न करा ; मगर सउब खन भलाई करेक ले तैयार रहा आपस में आउर सउब से हों भलाई केर हें कोशिश करा |
\v 16 सउब खन खुशी से रहा |
\v 17 सउब खन प्रार्थना में लगल रहा |
\v 18 हरेक गोइठ में धन्यवाद करा : काकि तोहर लागिन मसीह यीशु में परमेश्वर केर एहे इच्छा हेके |
\v 19 आत्मा के न बुझावा |
\v 20 भविष्यवाणी मन के तुच्छ न जाना |
\v 21 सउब गोइठ मन के परखा : जे बेस हेके उके धरल रहब |
\v 22 सउब रकम केर बुराई से बचल रहब ||
\v 23 शांति केर परमेश्वर करोक ; आउर तोहर आत्मा आउर प्राण आउर गतर हमर प्रभु यीशु मसीह केर अवेक तक पूरा-पूरा आउर निर्दोष बेस से रहोब |
\v 24 तोहर बुलाएकवाला सच्चा हेके, आउर ऊ एसनेहें करी ||
\v 25 हे भाईमन हमर लागिन प्रार्थना करा ||
\v 26 सउब भाईमन के पवित्रता चुमा से जोहर करा |
\v 27 मोंय तोहरे के प्रभु केर शपथ देवोना, कि इ चिट्टी सउब भाईमन के पइढ़ के सुनाल जाओक ||
\v 28 हमर प्रभु यीशु मसीह केर अनुग्रह तोहर उपरे होते रहोक ||
