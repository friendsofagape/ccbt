\id TIT
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  तीतुस
\toc1  तीतुस
\toc2  तीतुस
\mt1  Titus
\mt1 तीतुस
\c 1
\p \v 1 पौलुसर बाटले जोन माहापरभुर दास आउर यीशु मसीह पेरेरित आय माहापरभुर बाचला लोकर विश्वास आउर हांय सतर चितायबार अनुसार जोन भगतीर अनुसार आय,
\v 2 हांय अनन्त जीवनर आशा उपरे जांहार किरिया माहपरभु जोन झूठ बोलके ना सके सनातन ले आचे,
\v 3 इमांतर ठिक समया ने आपना बचन के परचार बाटले परगट करला, जोन हांमर उद्धारकर्ता माहपरभुर आज्ञार अनुसार मोके सोपी देला।
\v 4 तीतुस र नाव, जोन विश्वास र सहभागी र विचार ले मोर अच्छा बेटा आय, माहापरभु बाबा आउर हांमर उद्धारकर्ता मसीह यीशु र बाटले तोके अनुग्रह आउर शान्ति मिरते, रओ,
\v 5 मुयइकने तेकि क्रेते ने छाड़ी आई रंई कि तुय बाचला गोट के सुदराव आउर मोर आज्ञार अनुसार नगर नगर पराचीन मन र ठिया कर।
\v 6 जोन निर्दोष आउर गोटक ची बायले र मनुक होओ, जाहांर पीला विश्वासी होओ, आउर हांके लुचपन आउर निरास र दोष ना होओ
\v 7 कसन की अध्यक्ष के माहापरभुर भण्डारी होयबार लागी निर्दोष होयबार आय न हटी, न रिश, न पीचकड़, न मारा पेटा करबाबीता, आउर न नीच कमानीर लोभी होओ।
\v 8 मांतर अतिथि सतकार करबाबीता भला चायबा बीता संयबाबीता निवावकरी पवित्र आउर जितेन्द्रिय होओ
\v 9 आउर हंाय विश्वास लायगर बचन ने जोन धरम उपदेश र अनुसार आचे मण्डी रओ की खरा शिकछा ले उपदेश देयके ़़़़़़सको आउर बिरोधिर मु बले बन्द कराये के सको।
\v 10 कसन कि खुबे लोक निरास बक बक आउर धोका देबाबीता आचोत विशेष करी खतना बीता मन थानले
\v 11 एतार मुं बन्द करबार आय। ए लोक नीच कमनीर काजे अनिवांव गोट सिकाय घरर घर नसायदेउआत।
\v 12 हांमन थानले गोटक जन जोन हांय मनर भविष्यवक्ता आय, बोलला आत ; क्रेती लोक आलसी पेट भोरा होउ आत।
\v 13 ए गवाई सतेआय, इकाजे तिके बरसक ने चेतावनी देस कि हांय मन विश्वास ने अच्छा होई जाओत,
\v 14 आउर यहुदियार कला कहनी मन आउर हांय मनुक मनर आगिया मन उपरे मन ना लगावत, जोन सत के भुलकी  जाउआत।
\v 15 शुद्ध लोक काजे सबु तिज शुद्ध आय, मांतर अशुद्ध आउर अविश्वासी मन काजे काई बले शुद्ध नुआय, मांतर पने तिकर बुद्धि आउर विवेक दुनो अशुद्ध आय।
\v 16 हांयमन बोलुआत कि हांमी माहापरभु के जानबु आचु ; मांतर आपना काम ले हांतार इन्कार करूआत, कसन की हांयमन घीन आउर आगिया ना मानबाबीता आत, आउर कोनी अच्छा काम लायगर नुआत।
\c 2
\p \v 1 मांतर तुय असन गोट बोल जोन काड़ा उपदेशर लायगर होओ।
\v 2 अर्थात डोकरा माने अच्छा चेत आउर गम्भीर आउर सयबाबीता होओ हांतार विश्वास आउर मया आउर धीरज बरसक होओ।
\v 3 असनी ची डोरी बायलेर चाल चलन पवित्र लोक असन होओ: हांय मन दोष लगायबा बीती आउर पीयकड़ नाई मांतर अच्छा गोट सिकायबा बीती होओ
\v 4 ताकी हांयमन जुवान बायले के चेतावनी देयते रओत के आपना मुनुक आउर पीला टोकी के मया करोत:
\v 5 आउर संनही, पतिव्रता, घरर काम बुता करबाबीती भली, आउर आपना - आपना मुनूकर अधीन रबाबीती होओ, ताकी माहापरभु र बचनर निदा ना होयके सको।
\v 6 असनी ची जुबान पीला के बले समझाव कि संहबाबीता होओ।
\v 7 सबु गोट ने आपना निज के भला कामर नमुना बनाहा। तोर उपदेश ने सफाई गम्भीर
\v 8 आउर असन खराई पाया जाओ कि कोनी हांके अडरा ना बोलके सकोत, जाके विरूद हांमर उपरे कोनी दोष लगाय बार समया ना पाई करी लाज होओत
\v 9 दासमन के समझाव कि आपना - आपना मालीकर लगे राहा, आउर सबु गोट ने तिके हरिक सोंगाह, आउर उलटीकरी जवाब ना दियास,
\v 10 चोरी चलाकी ना करा मांतर सबु परकार ले पूरा विश्वासी निकरा कि हांय मन सबु गोट ने हांमर उद्धारकर्ता माहापरभुर उपदेशर सोबा बाड़ाहा।
\v 11 कसनकी माहापरभुर हांय अनुगरह परगट आचे जोन सबु मनुकर उद्धारर कारण आय,
\v 12 आउर हामके चेतावनी देउ आय कि हांमी अभगती ए जुग ने सई आउर धरम आउर भगती ले जीवन कटाहा
\v 13 आउर हांय धन्य आशार अर्थात आपना माहान माहापरभु आउर उद्धारकर्ता यीशु मसीह महिमा परगट होयबार बाट दकते राहा।
\v 14 जोन आपना निज के हांमर काजे देई देला कि हांमी सबु परकार अधरम ले छाड़ाओ आउर शुद्ध करी आपना काजे गोटक असन जजि बनाओ जोन भला भला ने सरगर्म होओ।
\v 15 पूर अधिकार संगे ऐ गोट बोलबा, आउर समझाय आउर सिकायते रये। कोनी तोके छूत ना जान के पाओत।
\c 3
\p \v 1 लोक के (छाड़ाव) सुधि देआव कि हाकिम आउर अधिकारी मनर लगे रहोत, आउर तिकर आगिया मानोत आउर सबु गोटक अच्छा काम काजे तियार रहोत,
\v 2 कोनीर बदनाम ना करोत, झगड़ा ना होओत मांतर कोमल स्वभावर होओ आउर सबु मनुक मनर संगे बड़े नम्रतार संगे रहोत।
\v 3 कसन कि हांमी बले पहिले निरबुद्धि आउर आगिया ना मानबाबीता आउर भरम ने पड़ला लोक आउर भीन परकारर अभिलासा मन आउर सुक विलासर दासत्व ने रयेत, आउर बैर भाव, आउर डाह करबा काजे जीवन कटाउ आत, आउर घीन-घीना रयेत, आउर गोटक दुसर ले बईर सोंगाउआत।
\v 4 मांतर जड़दाय हांमर उद्धाकर्ता माहापरभुर किरपा आउर मनुक मन उपरे हांतार मया परगट होयला,
\v 5 तेबे हांय हांमर उद्धार करबा: आउर ए धरमर कामर लागी नाई जोन हांमी निज करलु मांतर आपना दयार अनुसार नुआ जनमर होयबार आउर पवित्र आतमार हामके नुआ बनायबार बाटले होयला,
\v 6 जोन के हांय हांमर उद्धारकर्ता यीशु मसीहर बाटले हांमर उपरे अधिकाई ले रोकायला
\v 7 जोन थाने हांमी हांतार अनुगरह ले धरमी ठेबीकरी अनन्त जीवनर आशार अनुसार बारिस बनबु
\v 8 ए गोट सत आय, आउर मुंय चायबी आची कि तुय ए गोटर विषय ने बरसक ले बोल इकाजे कि जोन मन माहापरभु उपरे विश्वास करला आत, हांय मन भला भला काम वे लगी रबार धियान सोगाहा। ए गोट भली आउर मनुहर लाभर आय
\v 9 मांतर मुरख तार झगड़ा आउर वंशावली मन आउर विरूद आउर झगड़ा ले जोन नियम र विषय ने होओ, बाची राः कसन की हांय मन निसफल आउर व्यर्थ आय।
\v 10 कोनी पाखण्डीर गोटक दुय हार समझी - बुझीकरी हांतार ले अलगे रा
\v 11 ये जानीकरी के असन मनुक भुलकी गला आचे, आउर आपना निज के दोषि ठेबाय करी पाप करते रउआसं
\v 12 जड़दाय मुंय तोर लगे अरितमाास नोयले तुखिकुस के पटायली तो मोर लगे निकुपुलिस आयबार कोशिस कर कसन की मुंय हांय सितकार कताय बार निश्चय करली आची।
\v 13 जेनास नियमकारी आउर अपुल्लोस के कोशिस करी छोमे पोहचाय देस, आउर दवा की तिके कोनी तिजर कम ना होयके पाओ।
\v 14 हांमर लोक बले आवश्यकता मन के पूरा करबा काजे अच्छा काम ने लगी रबार सिका ताकी निसफल ना रहो।
\v 15 मोर मनु संगवारी के तोके जुहार। जोन विश्वासीर लागी हांमके मया सोंगाउ आत, हांय मन के जुहार, तुय सबु उपरे अनुग्रह होयते रहो।
