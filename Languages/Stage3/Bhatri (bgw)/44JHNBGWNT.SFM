\id JHN
\ide UTF-8 
\rem Copyright Information: Creative Commons Attribution-ShareAlike 4.0 License 
\h युहन्ना 
\toc1 युहन्ना का सुसमाचार 
\toc2 युहन्ना 
\mt1 JOHN 
\mt1 युहन्ना 
\c 1
\p \v 1 आगे बचन रये, आवरी बचन माहापरभू संगे रये आवरी बचन माहापरभू रये,
\v 2 एची आगे माहापरभू संगे रये |
\v 3 सबु बानी हांतार ची बाटले जन्म होयला, आवरी जोनटा बले जनम होयला आचे हांय थानले कोनी बले तीज तार नोयला जनम ना होयला |
\v 4 हांतार ने जीवना रये आवरी हांय जीवना माने मनर उजर रये |
\v 5 उजर अंधार ने चमकते रये, आवरी अंधार ताके ना अपनायला |
\v 6 गोटक माने माहा परभू बाटले आई ठीयां उठला जाहार नाव यहुना रये |
\v 7 हांय गवाई देला ताके हांय सबु हांतार बाटले बिसबास आन लाय |हांय आपना चो ये उजर ना रये, मातर हांय उजर र गवाई देबा काजे आई रये |
\v 8 सते उजर जोन सबु गोटक मनुक उजर करू आय, सोंसार ने आयबा बिती रये |
\v 9 सतर उजर जोन सबू मुनूक मनके उजर ने आनु आय, सोसार ने आयबा बिती रये |
\v 10 हांय सोंसार ने रये, आवरी सोंसार हांतार बाटले जनमी रये, आवरी सोंसार ताके ना चितायला |
\v 11 हांय आपना घरे आयला आवरी हांतार आपना हाके आपनायला नाई |
\v 12 मातर जतक लोक हाके आपनाय लाय, हांय तिके माहापरभूर बेटा होयबा काजे अधिकार देला, जसन तिके जोन हांतार नाव ने बिसबास सोंगाऊ आत |
\v 13 हांय मन नाई तो लउ ले, ना गागर र मन ले, ना मनुकर मन ले, मातर माहा परभू ले जनमला आचे |
\v 14 आवरी बचन गागर धरला; आवरी अनुगरह आवरी सत ले समपूरन होई करी हामर मंजी ने डेरा धरला, आवरी हामि हातार असन महिमा दकलू, जसन बाबा गोटक बेटा र महिमा |
\v 15 यहुना हातार बिसय ने गवई देला, आवरी कोलार होई करी बल्ला, “ये हांई आय,जहार मुय सांगी रई
\v 16 कसन बले हांतार समपूरन थानले हामि सबु पायलू जसन की दयार उपरे दया|
\v 17 ऐई काजे की नियम चो मुसा बाटले देलार आचे मातर दया आवरी सत ईशु मसीह बाटले पहुंचला |
\v 18 माहा परभू के कोनी बले केबी ना दकला आत, गोटकी ची बेटा  जोन बुआर खोरा ने आचे, हांई ची हांके दकायला |
\v 19 यहुनार गवाये आयकी जड़दाय यहुदीयांने यरूशलेमले पुजारी आवरी यकोन आस ?”
\v 20 तेबे हांय ये मानला, आवरी इंकार ना करला मातर ताके मानला, “मुय मसीह नुआय” “तेबे काय तुय अंतरयामी आस?”हांय जबाब देला “नाई ”
\v 21 . तेबे हांय मन हांके पुछला तेबे फेर कोन आचे ? काय तुय एलिया आस ?” हांय बल्ला, “मुय नुआय |” “तेबे काय तुय हांय अंगमगिआनी आस ?” हांय जबाब देला, “नाई |”
\v 22 तेबे हांय मन हांके पुचलाय, “ फेर तुय कोन आस ?की हामि आपनार पटायबा बिता के जबाब देबू | तुय आपना बारे ने काय बलबी आस ?”
\v 23 हांय बल्ला, “जसन यसाहा अंग्मगिआनी बल्ला आचे: ‘मुय झार ने गोटक हाग देबा बितार शब्द आयं की तमि परभू र बाट सीधा करा’ |”
\v 24 हांय फरिसी मन बाटले पटाय दीया जाई रये|
\v 25 हा य मन ताके ये गोट पचार,” लाय अगर तूय ना मसीह आस आवरी ना एलिया आवरी ना हांय आदम अगम गिआनी आय तेबे आवरी तूय बपतिस्मा काय काचे देबी आस”
\v 26 यहुन्ना ताके जबाब देला मुय तो पानी ले बपतिस्मा देऊ आय मातर तोमर मंजी ने गोटक मुनूक ठिया आचे जोनके तोमि ना जानास |
\v 27 जसन की मोर पाचे आयबा बिता आय जाहार पनही र डोरी के मुय हिटाय बार बले लाईक र नुआय |”
\v 28 ये गोट यरदन र हांय पाट बेतनिया ने होयला, जोन थाने यहुन्ना बपतिस्मा देयते रये |
\v 29 दुसरा दीने हांय यीशु के आपना बाटे आसबाटा के द्की करी बलला, “ दका, ये माहा परभु र मेंडा आय जोन सोसार र पाप के उठाय करी नेऊ आय |
\v 30 ये हाई आय जाहार बारे ने मुय संगी रई, गोटक मुनुक मोर पिटी बाटे आयसी आचे जोन मोरले सबू ले अच्छा आय, कसन बलले हांय मोर ले रये |
\v 31 मूय तो काकी चीतायते ना रई, मातर ई काचे मूय पानी ले बपतिस्मा देयते आयली की हांय इस्राएल ने दका देओं |”
\v 32 आवरी यहुन्ना ये गवाई देला : “ मूय आतमा के पोरवा असनआकाशलेउतरबाटा के दकली आची, आवरी हांय हातार उपरे थेबला |
\v 33 मुय तो काकी चीतायते ना रई, मातर जोन मोके पानी ने बपतिस्मा देबा काचे पटायला, हाई ची मोके बलला, ‘ जाहार उपरे तूय आतमा के उतरबार आवरी ठेबबाटा के दकलास, हाई पवितर आतमा ले बपतिस्मा देबा बिता आय |’
\v 34 आवरी मूय दकली आवरी गवाई बले देली आची की ई माहा परभू र बेटा आय |”
\v 35 दुसरा दीने आवरी यहुन्ना आवरी हातार चेला मन थानले दूय झन ठिया उठी रयेत,
\v 36 आवरी हांय मन यीशु के जोन जायते रये, दकी करी बललाय, दका, ये माहा परभु मेंडा आय |”
\v 37 तेबे हांय दुनो चेला मन हातार ये सूनी करी यीशु र पिटी बाटे होलाय |
\v 38 यीशु उल्टी करी तिके पिटी बाटे आयबार दकला आवरी तिके बलला, “ तमी काके डगरायबा आस ?” हांय मन ताके बललाय, “ हे रबी ( आवरी हे गुरु ), तूय कोन थाने रऊ आस ?”
\v 39 हांय तिके बलला, “ गले तो जानबास |” तेबे हांय मन जाई करी हातार रबा जगा के द्कलाय, आवरी हांय दीने हातार संगे रयेत | ये दस बजा बजी समेया ने आय|
\v 40 हांय दीन मन ले, जोन यहुन्ना र गोट के सूनी करी यीशु र पिटी बाटे होई रयेत, गोटक सेमोंन पतरस र भाई आन्दरी आस रये |
\v 41 हां य आगे आपनार खुद र भाई समोन संगे भेट होई हाके बलला, “ हामके खिरिस्त, आवरी मसीह मिरला आचे |”
\v 42 हांय ताके यीशु लगे आनलाय | यीशु ताके दकी करी बलला, “ तूय यहुन्ना र बेटा समोन आस; तूय कैफ़ा आवरी पतरस बलाय होयबीस |
\v 43 दुसरा दीने यीशु गलील ने जिबार चायला |हांय फिलिपुस के भेट होयला आवरी बलला, “ मोर पिटी बाटे हुआ |”
\v 44 फिलिपुस, आन्दरिआस आवरी पतरस र नगर बैद्सेदा र रबा बिता आय|
\v 45 फिलिफूस नतनेएल के भेटला आवरी ताके बलला, “ जाहार गोट के मुसा बेबसता ने आवरी अगम गिआनी मन करी करला आत, हांय हामके मिरला; ये युशुफ र बेटा यीशु नासरी आय |”
\v 46 नतनीएल ताके बलला,“ काय कोनी अच्छा तिज बले नासरत ले निकर के सकू आय ?” फिलिफुस ताके बलला, “ जाई करी दकी तो द्कू |”
\v 47 यीशु नतनीएल के आपना बाटे आयबार दकी करी हातार बारे ने बलला, “ दका ये सते ची इस्राएली आय” इती कपट नीआय |”
\v 48 नतनीएल ताके बलला, “ तूय ब्मोके कसन जानीस ?” यीशु ताके जबाब देला, “ एतार आगे की फिलिफुस तोके हाग देला, जड़ दाय तूय अंजीर र गच तले रईस, तेबे मुय तोके दकी रई |”
\v 49 नतनीएल ताके जबाब देला, “ ये रबी, तूय माहा परभू र बेटा आस; तूय इस्राएल र माहा राजा आस |”
\v 50 यीशु ताके जबाब देला, “ मुय तोके बली रली की मुय तोके अंजीर र गचर तले दकली, काय तूय ई काचे बिसबास करबी आस ? तूय एतार ले बड़े बड़े काम के बले दकबीस |”
\v 51 आवरी हाके बलला, “ मुय तोमके सते सते बलबी आची की तोमि सरग के उगाड़ी होयलार, आवरी माहा परभु के आवरी सरग दूत के मुनूस र बेटा र उपरे उतर बार आवरी जीबाटा के दकबास |”
\c 2
\p \v 1 आवरी तीसरा दीने गलील र काना ने काहरी बिया होयते रये, आवरी यीशु र आया हायती रये |
\v 2 यीशु आवरी हातार चेला मन के हांय बिया घरे हाग देई रलाय |
\v 3 जड़ दाय दाखरस उना होयला, तेबे यीशु र आया ताके बलला,” तिकर लगे दाखरस ना रये |”
\v 4 यीशु हाके बलला “ हे बायले मोके तोर ले काय काम ? एबे मोर समेया ना आसला आचे |”
\v 5 हातार आया कमेया मन के बलला, “ जोन काई हाय तोमके बलसी, हाई करा |”
\v 6 हायती यहूदी मनर सुधि करबार रिती असन पोकना र छय हांडी धरी रयेत, जोन थाने दूय दूय, आवरी तिन तिन मन समायते रये |
\v 7 यीशु तिके बलला, “ हांडी थाने पानी के भरा |” हांय मन तिके हांय मन के मुहटा कटा ले भरी देला |
\v 8 तेबे हांय  तिके बलला, “ एबे निकराय करी भोजी र मुखिया र कटा नीया | “ आवरी हांय मन नेलाय |
\v 9 तेबे भोजी र मुखिया हांय पानी के चाकला, जोन दाखरस होई जाई रये आवरी ना जानेत की हांय कोन लगले आयला ( मातर जोन कमेया मन पानी के निकराय लाय हांय मनजानते रयेत ), तेबे भोजी र मुखिया दुल्हा के हाग देई करी ताके बलला,
\v 10 “ सबू गोटक मुनूक आगे अच्छा दाखरस के देऊ आत,  आवरी सबू लोक पीई करी माती गलाय, तेबे मजा मिजी र देऊ आय; मातर तूय तो आतार भाई आवरी अच्छा दाखरस के एबले सोंगायली आस |”
\v 11 यीशु गलील र काना ने आपनार ये पईल चीना दकाय करी आपनार महिमा के छमे आनला आवरी हातार चेला मन तार उपरे बिसबास करलाय
\v 12 एतार पाचे हांय आवरी हातार आया आवरी  आतार भाई आवरी हातार चेला कफरनहुम बाटे गलाय आवरी हायती कतक दीन रलाय |
\v 13 यहूदी मनर फसल र तिआर लगे रये, आवरी यीशु यरुशेलम बाटे गला |
\v 14 हांय मंदीर गुड़ी ने बयला,मंडी आवरी पोरवा के बिकबा बिता आवरी मोदहा मन के बसलार पायला |
\v 15 तेबे हांय डोरी र कोड़ा बनायला, सबू मेडी आवरी बोयला के मंदीर ले निकराय देला, आवरी मोंदवा मनर पयसा के बिकरी देला आवरी गुड़ा मनके उलटाय देला,
\v 16 आवरी पोरवा बिकु मनके बलला, “ ये मन के इतिले निया | मोर बुआ र घर के बेबार करबा घर ना बनाहा |”
\v 17 तेबे हातार चेला मन के सुरता आसला की लिकला आचे, “ तोर घरर कोल्हार मोके खाई देसी |”
\v 18 ई काचे यहूदी मन हाके बललाय, “ तूय जोन ये बलबी आस तो हामके कोन चीन के द्काऊ आस ?”
\v 19 यीशु तिके जबाब देला, “ ये मंदीर के भसड़ाय दीआस, आवरी मूय तिन दीन ने एके ठिया करी देबी |”
\v 20 यहूदी मन बललाय, “ ये मंदीर के बनाय बार दूय कोड़ी छय बरस लागला आचे, आवरी काय तूय एके तिन दीन ने ठिया करी देऊ आस ?”
\v 21 मातर हांय तार गागर र मंदीर र बारे ने बलला |
\v 22 मातर: जड़ दाय हांय मोरला थानले जीव उठला तो हातार चेला मन के सुरता आयला की हांय ये बली रला; आवरी हांय मन पबितर सास्त्र आवरी हांय बचन के जोन यीशु बली रला, सुरता करलाय |
\v 23 जड़ दाय हांय यरुशेलम ने फसल र समेया तिआर ने रला, तेबे खुबे लोक हांय चीना के जोन हांय दकायते रये तार नावने बिसबास करलाय |
\v 24 मातर यीशु आपना खुद के तिकर भोरसा ने ना छाड़ला, कसन बलले हांय सबू के जानते रये;
\v 25 आवरी तिके जरूरत ना रला की मुनूक र बारे ने काई गवाई देओत, कसन बलले हांय खुद जानते रये की मुनूक र मन ने काय आचे ?
\c 3
\p \v 1 फरिसी मन मन ने नीकुदेमुस नावर गोटक माने रला, जोन यहूदी मनर मुखिया रला |
\v 2 हांय यीशु लगे आसी करी हाके बलला, “ हे रबी, हामी जानते रलू की तूय माहा परभू ची बाटले गुरु होई करी आयला आचे, मातर हातार संगे ना रये तो ना दकाय के सके |”
\v 3 यीशु हाके जबाब देला, “ मुय तोके सत सत बलबी आची अगर कोनी ना जनमले माहा परभु र राज के दकके ना सकेत |”
\v 4 नीकुदेमुस हांय मन के बलला, “ मुनूक जड़ दाय डोकरा होयले हांय कसन जनम धरके सकसी ? कसन आय आपनार आया र पेट ने दूय हार ओली करी जनम धरके सकसी ?”
\v 5 यीशु जबाब देला, “ मुय तोके सत सत बलबी आची, जड़ दाय ले कोनी मुनूक पानी आवरी आतमा ले ना जनम धरे तो हांय माहा परभू र राज ने ओलके ना सके |
\v 6 कसन की जोन गागर ले जनमला आचे, हांय गागर र आय; आवरी जोन आतमा ले जनमला आचे, हांय आतमा आय |
\v 7 ना हक चकाव की मुय तोके बलबी आची, ‘ तोके नुआ जनम ले जनम धरबार जरूरी आय
\v 8 लेहरा जोन बाटे जीबार छाहू आय हांय बाटे जाऊ आय आवरी तूय हातार शब्द सुनुआस, मातर ना जानीस की हांय कोंति ले आऊ आय आवरी कोन बाटे जाऊ आय ?जोन कोनी आतमा ले जनमला आचे हांय असनी ची आय |”
\v 9 नीकुदेमुस ताके जबाब देला, “ ये गोट कसन होयके सके ?”
\v 10 ये सूनी करी यीशु ताके बलला, “ तूय इस्राएली मनर गुरु होई करी बले काय ये गोट मन के ना समझीस ?
\v 11 मोय तोके सत सत बलबी आची की हामी जोन जानू हाई बलु आव, आवरी जाके हांमी दकलू आचू हातार गवाई देऊ आव, आवरी तोमि हामर गवाई दकलू आचू हातार गवाई देऊ आव, आवरी तोमि हामर गवाई के ना आपना आस |
\v 12 जड़ दाय मुय तोमके धरतनी र गोट बालली आवरी तोमि बिसबास ना करलास, तेबे अगर मुय तमर ले सरग र गोट बलबी तेबे फेर कसन बिसबास करबास ?
\v 13 कोनी सरग उपरे ना चेगला आत, मातर हाई जोन सरग ले उतर ला,आवरी मानेर बेटा जोन सरग ने आचे |
\v 14 आवरी जोन रिती ले मूसा झार ने साप के डेंगे चेगायला, हाई रिती ले जरूरी आय की मानेर बेटा बले डेंगे चेगाया जाओ;
\v 15 की जोन कोनी बले हातार उपरे बिसबास करो हांय जूग जुग र जीवना पाओ |
\v 16 “ कसन बलले माहा परभु जगत संगे असन मया सोंगायला की हांय आपनार गोटक ची बेटा के देई देला, की जोन कोनी बले हातार उपरे बिसबास करो हांय नाश ना होओं, मातर जूग जूग र जीवना पाओ |
\v 17 माहा परभू आपना बेटा के ई काचे जगत ने ना पटायला की जगत उपरे दंड र आगेया देओं, मातर ई काचे की जगत हातार बाटले उधार पाओ |
\v 18 जोन हातार उपरे बिसबास करू आय, हातार उपरे दंड र आगेया ना होये, मातर जोन हातार उपरे बीस बास ना करे, हांय दोसी ठेबला; ई काचे की हांय माहा परभु र गोटकी बेटा र नाव उपरे बिसबास ना करला |
\v 19 आवरी दंड र आगेया कारन ये आय की उजर जगत ने आयला आचे, आवरी माने मनर अंधार के उजर ले खूबे अच्छा जाना कसन बलले तिकर काम घिन घिना रये |
\v 20 कसन बलले जोन कोनी घिन घिना काम करू आय, हांय उजर ले बयर सोंगाऊ आय, आवरी उजर र लगे ना आसे, असन ना होओं की हातार काम मन उपरे दोष लगाया जाओ |
\v 21 मातर जोन सत उपरे हींडू आय हांय उजर र लगे आऊ आय,  की हातार काम दका देओ की हांय माहा परभू बाटले होयला आचे |”
\v 22 एतार पाचे यीशु आवरी हातार चेला मन यहुदीया देश ने आयलाय; आवरी हांय आय थाने तिकर संगे रई करी बपतिस्मा देयके मुरायला |
\v 23 यहुन्ना बले सालेम र लगे एनोन ने बपतिस्मा देयते रये, कसन बलले हांय थाने खूबे पानी रये, आवरी लोक मन आई करी बपतिस्मा धरते र ओत –
\v 24 यहुन्ना हांय समेया ले बंदी घरे ना सोंगाया जाई रये-
\v 25 हांय थाने यहुन्ना र चेला मनर कोनी यहूदी संगे सुध करबार लागी झगड़ा होयलाय |
\v 26 आवरी हांय मन यहुन्ना लगे आसी हाके बललाय, “ हे रबी जोन मुनूक यरदन र हांय पाक तोर संगे रये, आवरी जाहार तूय गवाई देली आस; दक, हाय बपतिस्मा देसी आचे, आवरी सबू हातार लगे आयबा आत |”
\v 27 यहुन्ना जबाब देला, “ जड़ दाय ले मुनूक के सरग ले ना दीया जाए, तेबले हांय काई पायके ना सके |
\v 28 तोमि तो आपना ची मोर गवा आचास के मूय बलली, ‘ मूय मसीह नुआय, मातर हातार छमे पटाय लार आचे |’
\v 29 जाहार दुली आय, हांय ची दुला आय; मातर दुलार मित जोन ठिया उठी हातार सुनुआय, दुलार शब्द ले खूबे हरिक होऊ आय : एबर मूय ये हरिक पूरा होयला आचे |
\v 30 जरूरी आय की हांय बाड़ो आवरी मूय घटबी |
\v 31 “ जोन उपर ले आऊ आय हांय खूबे अच्छा आय; जोन धरतनी ले आऊ आय हांय धरतनी र आय, आवरी धरतनी ची गोट बलु आय : जोन सरग ले आऊ आय हांय सबूर उपरे आय |
\v 32 जोन काई हांय दकला आवरी सुनला आचे, हातार ची गवाई देऊ आय ; आवरी कोनी हातार गवाई के ना आपनायेत |
\v 33 जोन हातार गवाई के आपनायला हांय ये गोट उपरे छापा लगाय देला की माहा परभु सत आय |
\v 34 कसन बलले जाके माहा परभू पटायला आचे, हांय माहा परभु र गोट ब्लू आय ; कसन बलले हांय आतमा नापी नापी करी ना देये |
\v 35 बुआ बेटा ले मया सोंगाऊ आय, आवरी हांय सबू तिज मन के हातार हाथे देई देला आचे |
\v 36 जोन बेटा उपरे बिसबास करू आय, जूग जूग र जीवना हातार आय ; मातर जोन बेटा र ना माने, हांय जीवना के ना दकसी, मातर माहा परभू र रिस हातार उपरे रऊ आय |”
\c 4
\p \v 1 आवरी जड़ दाय  माहा परभु जानला की फरिसी मन सुनलाय की यीशु यहुन्ना के खूबे चेला बनाऊ आय आवरी तिके बपतिस्मा देऊ आय
\v 2 केबी यीशु आपन नाई मातर हातार चेला बपतिस्मा देयते रयेत –
\v 3 जड़ दाय हांय यहुदीया के छाड़ी करी पाचे गलील ने गला,
\v 4 आवरी हाके सामरेया ले होई करी जिबार जरूरी रये |
\v 5 ई काचे हांय सुखार नावर सामरेया गोटक नगर ले आयला, जोन हांय भुई लगे आचे जाके याकूब आपना बेटा युसूफ के देई रये ;
\v 6 आवरी याकूब र चुआ बले हांय थाने आचे मातर यीशु बाटे थाकी रये हांय चुआ ने तेयोही बसला |हांय गोट छय घंटा लागा लागी होई रये |
\v 7 अटक ने गोटक सामरी बायले पानी भरके आयला |यीशु हाके बलला मोके पानी पिआव |”
\v 8 कसन की हातार चेला तो नगर ने भोजन घेनके जाई रयेत |
\v 9 हांय सामरी बायले हाके बलला, “ तूय यहूदी होई करी मुय सामरी बायले ले पानी कसन मांग्बी आस ?” ( कसन की यहूदी सामरी संगे कोनी परकार र बेबार ना सोंगायेत |)
\v 10 यीशु जबाब देला, “ अगर तूय माहा परभुर र बरदान के जानीस, आवरी ये बले जानीस की हांय कोन आय जोन तोके बलसी आचे, ‘ मोके पानी पिआव तेबे तूय हाके मागबिस, आवरी हांय तोके जीवना र पानी देयता |”
\v 11 बायले हाके बलला, “ हे परभू तोर लगे पानी भरबा काचे तो काई बले निआय, आवरी चुआ खोदरा आचे; एबे आवरी हांय जीवना र पानी कोन थानले आयला ?
\v 12 काय तूय हामर बाबा याकूब ले बड़े आस, जोन थाने हामके ये चुआ देला; आवरी आपना ची आपना बेटा, आवरी आपना पशु मन संगे ई थानले पियला ?”
\v 13 यीशु ताके जबाब देला,” जोन कोनी हांय पानी पियसी हांय पाचे पिआसा ना होये,
\v 14 मातर जोन कोनी ये पानी पियसी जोन मुय हाके देऊ आय, हांय आवरी जूग जूग दायले पिआसा ना होये; मातर जोन पानी मुय हाके देबी, हांय थाने गोटक सोता बनी जायसी जोन जूग जूग र जीवना काचे उचरते रयसी |”
\v 15 बायले हाके बलला, “ हे परभु हांय पानी मोके देस की मूय पिआसी ना होयली आवरी पानी भरके अतक दुर ना आई |”
\v 16 यीशु ताके बलला “ जा, आपना मुनूस के ये थाने हाग देई आन |”
\v 17 बायले जबाब देला, “ मुय बिना मुनूस र आची |” यीशु ताके बलला, “ तूय सते बलबी आस, ‘ मुय बिना मुनुकर आची |’
\v 18 कसन की तूय पाच मुनूक करली आस, जाहार लगे तूय एबे आचिस हांय बले तोर मुनूस नुआय | हांय तूय सते ची बलबी आस |”
\v 19 बायले हाके बलला, “ हे परभू, मोके लागसी आचे की तूय आगम गिआनी आस |
\v 20 हामर बाप दादी हांय डोंगरी उपरे आराधना करलाय, आवरी तोमि बलु आस की हांय जगा जोन थाने आराधना करबार रये यरुशेलम ने आचे |”
\v 21 यीशु हाके बलला, “ हे नारी, मोर गोट के बिसबास कर की हांय समेया आयसी आचे की तोमि तोमि तो ये डोंगरी उपरे बाबा र अराधना करबास, ना येरुशेलम ने |
\v 22 तोमि जोन के ना जानास, हातार आराधना करू आस; आवरी हामी जोनके जानू आव हातार आराधना करू आव; कसन की उधार यहूदी मनले आचे |
\v 23 मातर हांय समेया आयसी आचे, मातर एबे बले आचे, जोन थाने सत भगत बाबा र आराधना आतमा आवरी सतले करबू, कसन की बाबा आपना काचें असनी ची आराधना करबा लोक के डगरायसी आचे |
\v 24 माहा परभु आतमा आय, आवरी जरुर आय की हातार आराधना करबा बिता आतमा आवरी सत ले आराधना करा |”
\v 25 बायले हाके बलला,” मुय जानबी आची की मसीह जोन क्रीस्ट बलाय होऊ आय, आयबा बिता आय; जड़ दाय हांय आयसी तो हामी सबू गोट सागी देबू |”
\v 26 यीशु हांके बलला, “ मुय जोन तोके बलली आची हांय मुय आय |”
\v 27 अतक ने हातार चेला आयलाय, आवरी टटका होयलाय की हांय बायले गोटायसी आचे; तेबे बले कोनी ना पचारलाय, “ तूय काय चाहयबी आस ?”नोयले “ काय काचे हाके गोटायबीआस ?”
\v 28 तेबे बायले आपना घागरी के छाड़ी करी नगर ने गला, आवरी लोक के बलके धरला,
\v 29 “ आसा, गोटक मुनूक के दका, जोन  थाने सबू पाई जोन मुय करी रई मोके सांगी देलाय |काय तूय मसीह नुआस ?”
\v 30 मातर : हांय नगर ले निकरी करी तिकर कटा आयलाय |
\v 31 हांय मजी तार चेला मन यीशु के जुहार करलाय, “ हे रबी, काई गोटा खा |”
\v 32 मातर हांय तिके बलला, “ मोर कटा खायबा काचे असन भोजन आचे जोन की तोमि जानास |”
\v 33 तेबे चेला मन मिसी करी गोट बात करलाय, “ काय कोनी हातार काचे काई खायबा काचे आनला आस ?”
\v 34 यीशु तिके बलला, “ मोर भोजन ये आय की आपना पटायबा बिता मनर असन चलबी आवरी हातार काम पूरा करबी |
\v 35 काय तोमि ना बलु आस, ‘ काटबार एबे बले चार मास पड़ला आचे ?’ दका, मुय तोमके बलबी आची, आपना आकी उटाय करी बेड़ा उपरे धिआन दीआस की हांय काटबा काचे टाकला आचे |
\v 36 काटबा बिता भुतीआर भूती पाऊ आय आवरी जूग जूग र जीवना र काचे फल ओंडाऊ आय, की बुनबा बिता आवरी काटबा बिता दुनो मिसी करी हरिक बनाऊ आत |
\v 37 कसन की हांय उपरे ये कहनी अच्छा बसू आय: ‘बुनबा बिता आवरी आय आवरी काटबा बिता आवरी |’
\v 38 मूय तोमके ये बेड़ा ने काटबा काचे पटायली जोन थाने बुता ना करलास: दुसरा लोक बुता करलाय आवरी तोमि तिकर बुता र फलर भागी होयलास |”
\v 39 हांय नगर र खूबे सामरी र हांय बायले बलला यीशु उपरे बिसबास करा; कसन की हांय ये गवाई देई रये: ‘ हांय सबू काई जोन मुय करली आची, मोके सांगला |’
\v 40 ई काचे जड़ दाय ये सामरी हातार लगे आयलाय, तेबे हाके बिनती करके धरलाय की हामर थाने रा | मातर हांय हांय थाने दूय ची दीन रये |
\v 41 हातार बचन र लागी आवरी बले खूबे लोक बिसबास करलाय
\v 42 आवरी हांय बायले बलला, “ एबे हामी तोर बलबा ची के बिसबास ना करेत; कसन की हामी आपना ची सुनलू आचू आवरी जानबु आचू की ये सते सोसार र उधार करता आय |”
\v 43 फेर हांय दूय दीन पाचे हांय हांय थानले निकरी करी गलील ने गला,
\v 44 कसन बलले यीशु आपना ची गवाई देला की अगम गियानी आपना देस ने आदर ना पाये |
\v 45 जड़ दाय हांय गलील ने आयला, तेबे गलीली मन हरिक संगे तार संगे मिसलाय; कसान बलले जतक काम हांय यरुशेलम र परबर समेया ने करी रये, हांय मन हांय सबू के दकी रयेत, कसन बलले हांय मन बले परब ने जाई रयेत |
\v 46 तेबे हांय फेर गलील र काना नगर ने आयला, जोन थाने हांय पानी के दाखरस बनाय रये |जोन थाने राजा र गोटक नवकर रये जाहार बेटा कफर नहुम बेमार पड़ी रये |
\v 47 हांय ये सूनी करी की यीशु येहुदीया ले गलील ने आयला आचे,हातार लगे गला आवरी हांके बिनती करके मुरायला की जाई करी मोर बेटा के अच्छा करी देस: कसन बलले हांय मोरबा उपरे रये |
\v 48 यीशु ताके बलला “जड़ दाय ले तूय चीन चमत्कार र काम के ना दकिस तेबले तूय बिलकुल बिसबास ना  करबिस |”
\v 49 राजा र नवकर ताके बलला, “ हे परभू, मोर बेटार मोरबार आगे जो |”
\v 50 यीशु ताके बलला, “ जा, तोर बेटा जीव आचे |” हांय मुनूक यीशु र बलला गोट र बिसबास करला आवरी गला |
\v 51 हांय बाटे ची रये की हातार दास हाके आई करी भेटला आवरी बलला, “ तोर बेटा जीव आचे |”
\v 52 हांय तिके पचारला, कड़क दाय अच्छा होयला ?” हांय मन ताके बललाय, “ काली र सात घंटा ने हातार जर उतरी गला |”
\v 53 तेबे बुआ जानला की हांय हाई समेया ने होयला जोन समेया यीशु ताके बली रये, “ तोर बेटा जीव आचे,” आवरी हांय आवरी हातार तार घराना बिसबास करलाय |
\v 54 ये दुसर अचरनज र काम रये जोन यीशु येहुदीया ले गलील ने आई करी दकायला |
\c 5
\p \v 1 ये गोट पाचे येहुदीया ने गोटक परब होयला, आवरी यीशु मसीह येरुशेलम ने गला |
\v 2 येरुशेलम ने भेड़- कपाट लगे गोटक कुंड आचे जोन इबरी भाषा ने बैतहसदा बलाय होऊ आय: हातार पाच घाट आचे |
\v 3 हांय थाने खूबे बेमार, काना,खोड़ेया आवरी सुकला गागर बिता [ पानीर हलबा र आशा ने ]पड़ी रयेत|
\v 4 [कसन की हाई समेया ने माहा परभु र सरग दूत कुंड ने उतरी करी पानी के ह्लायते रयेत |पानी हलले ची जोन कोनी पईले उतरले अच्छा होई जायते रयेत भायले हातार कोनी बेमारी कसन ना होओं |]
\v 5 हांय थाने गोटक मुनूक रये, जोन एक कोड़ी अठरा बरस ले बेमार ने पड़ी रये |
\v 6 यीशु हाके पड़लाटा के दकी करी आवरी हांय जानी करी की हांय खूबे दीन ले ये दसा ने पड़ला आचे, हाके पचारला, “ काय तोके अच्छा होयके भायसी आचे ?”
\v 7 हांय हाके जबाब देला, “ हे परभू, मोर लगे कोनी मुनूक निआत की जड़ दाय पानी ह्लायले, तेबे मोके कुंड ने उतराओत; मातर मोर पवछ्ते पवचते दुसर मोर ले पईले उतरी जाऊ आय |”
\v 8 यीशु ताके बलला, “ उठ,आपना खटेया के उठाव,आवरी हींड आवरी बूल |”
\v 9 हांय मुनूक तुरते अच्छा होई गला, आवरी आपना खटेया के  उठाय करी हिंडते बुलते गला |
\v 10 हांय सब्द र दीन रये |ई काचे येहुदी हांके जोन अच्छा होई रये, बलके धरला, “ आजी तो सब्द र दीने, तोके खटेया उठाय बार अच्छा नुआय |”
\v 11 हांय तिके जबाब देला, “ जोन तोके अच्छा करला, हाई मोके बलला, “ आपना खटेया उठाव, आवरी हीन्ड बूल’|”
\v 12 हांय मन ताके पचार लाय, “ हांबलला, हांय कोन मुनूक आय जोन बलला खटेया के उठाव, आवरी हीनड बूल’|”
\v 13 मातर जोन अच्छा होई रये हांय ना जानते रये की हांय कोन आय, कसन की हांय जगाने भीड़ होयबार लागी यीशु हांय थानले गुची रये |
\v 14 ये गोटर पाचे हांय यीशु के मंदीर ने भेटला |यीशु हाके बलला, “ दक, तूय अच्छा होई गलिस: आवरी पाप ना कर, असन ना होओं की एतार ले कोनी बड़े बिपति तोर उपरे आई पड़ो |”
\v 15 हाई मुनूक जाई करी यहूदी मन के बली देला की जोन मोके अच्छा करला हांय यीशु आय |
\v 16 ई लागी यहूदी यीशु के कन्दरायके धरलाय कसन की हांय असन काम शब्द र दीने करते रये |
\v 17 ये थाने यीशु तिके बलला, “ मोर बाबा एबे तक काम करू आय, आवरी मुय बले काम करू आय |”
\v 18 ये लागी यहूदी आवरी बले खूबे ताके मारबा काचे बिचार करके धरलाय, कसन की हांय ना सिरिफ शब्द र दीनर बिधिकेटूटायतेरये, मातर माहा परभु आपना बाबा बली करी आपना नीज के माहापरभू र असन बले ठेबायते रये |
\v 19 एथाने यीशु तिके बलला, “ मुय तोके सत सत बलबी आची, बेटा आपना ले काई ना करके सके, सिरिफ हांय जोन बाबा करबाटा के द्कू आय: कसन की जोन जोन काम के करू आय हाके बेटा बले हांय नीती ले करू आय |
\v 20 कसन की बाबा बेटा ले मया सोंगाऊ आय आवरी जोन जोन काम हांय आपना करू आय, हांय सबू हाके द्काऊ आय; आवरी हांय ये मन के बले बड़े काम हांय के दकायसी, की तोमि टटका हुआ |
\v 21 जसन बाबा मोरला थानले उठायबा आवरी जीआउ आय, असनी ची बेटा बले तिके चाहू आय तिके जीआउ आय |
\v 22 बाबा कोनीर निआव ना करे मातर निआय करबार सबू काम बेटा के सोपी देला आचे,
\v 23 की सबू लोक जसन बाबा र मान करू आत असनी ची बेटार बले मान करोत |जोन बेटा र मान ना करे हांय बाबा र जोन हाके दकायला आचे, मान ना करेत |
\v 24 मूय तोमके सते सते बलबी आची, जोन मोर बचन सूनी करी मोर पटायबा बिता उपरे बिसबास करू आय, जूग जूग र जीवना हातार आय; आवरी हातार उपरे  दंड र आगेया ना होये मातर हांय मुरतु के नकी करी सीवन ने ओलला |
\v 25 “ मुय तोमके सते सते बलबी आची हाई समेया आयसी आचे, आवरी एबे आय, जोन थाने मोरला लोक माहा परभु र बेटा र शब्द सुनबाय, आवरी जोन सुनबाय हाई मन जीव उठबाय |
\v 26 कसन बलले जोन नीती ले बुआ आपना के आपना ने जीवना सोंगाऊ आय, हाई नीती ले हातार बेटा के बले ये अधिकार देला आचे की आपना ने जीवना सोंगाओ;
\v 27 आवरी हाके निआय करबार बले अधिकार देला आचे, ई काचे की हांय मुनूक र बेटा आय |
\v 28 एतार ले अचरनज ना करा; कसन बलले हांय समेया आयसी आचे की जतक बले मोड़ा भाटी ने आचोत हांय मन हातार शब्द सूनी करी निकरी आयबाय |
\v 29 जोन मन भलाई करला आत हांय मन जीवना र दुसर जनम काचे जीव उठबाय आवरी जोन मन अड़रा करला आत हांय मन दंड र दुसरा जनम काचे जीव उठबाय |
\v 30 “ मुय आपना ले काई करके ना सकी; जसन सुनुआय, असनी ची निआय करू आय; आवरी मोर निआय सत आय, कसन बलले मुय आपना मन ले नाई मातर आपना पटायला लोक र मन ले चाऊ आय |
\v 31 अगर मुय आपना ची आपनार गवाई देबी, तेबे मोर गवाई सत नुआय |
\v 32 गोटक आवरी आय जोन मोर गवाई देऊ आय, आवरी मुय जानी की मोर जोन गवाई हांय देऊ आय हांय सत आय |
\v 33 तमी मन यहुन्ना के पचार के बललास आवरी हांय सत र गवाई देला आचे |
\v 34 मातर मुय आपना बारे ने मुनूक  र गवाई ना चाहाई; तेबे बले मुय ये गोट ई काचे बलबी आची की तोमके उधार मिरो |
\v 35 हांय तो उजर र आवरी बोरबार दीया रये, आवरी तोमके खिंडीक बेर ले हातार उजर ने धुत होयबार अच्छा लागला |
\v 36 मातर मोर लगे जोन गवाई आचे हांय यहुन्ना र गवाई ले बड़े आय; कसन बलले जोन काम के बुआ मोके पूरा करबा काछे सोपला आचे जसन ई काम जोन मुय करबी आची, हांय मन मोर गवा आत की बुआ मोके पटायला आचे |
\v 37 आवरी बुआ जोन मोके पटायला आचे, हाई ची गवाई देला आचे |तोमि मन केबी ना हातार शब्द सुनला आस, आवरी ना हांतार रूप दकला  आस;
\v 38 आवरी हातार बचन के मन ने मंडाय ना सोंगाहास, कसन बलले जोन हाके पटायला तोमि हातार बिसबास ना करास |
\v 39 तोमि पबितर शास्त्र ने डगराऊ आस, कसन बाले समझबा आस की हांय थाने जूग जूग र जीवना तोमके मिरू आय; आवरी ये हाई आय जोन मोर गवाई देऊ आय;
\v 40 फेर बले तोमि जीवना पायबा काचे मोर लगे आयबार ना चाहास |
\v 41 मूय मुनूक मन ले आदर ना चाहाई |
\v 42 मातर मूय तोमके जानी की तोमर ने माहा परभू र मया निआय |
\v 43 मुय आपना बुआ र नाव ने आयली आची, आवरी तोमि मोके ना आपना आस; आवरी दुसर कोनी आपना र ची नाव ले आयले, तेबे हाके आपनाय बास |
\v 44 तोमि मन जोन आपना आपना ले आदर चाहाय बास आवरी हांय आदर जोन गोटक ची माहा परभु बाटले आय, ना चाहास, कसन परकार बिसबास करके सकबास ?
\v 45 ये ना समझा की मुय बुआ र छमे तोमर उपरे दोष लगायबी; तोमर उपरे दोष लगायबा बिता तो मुसा आय, जाहार उपरे तोमि बिसबास सोंगाय लास |
\v 46 कसन बलले आवरी तोमि मुसा र बिसबास करले, तेबे मोर बले बिसबास करतास, ई काचे की हांय मोर बारे ने लिकला आचे |
\v 47 मातर आवरी तोमि हातार लिकला गोट मन उपरे बिसबास ना करतास, तेबे मोर गोट मन उपरे कसन बिसबास करबास ?”
\c 6
\p \v 1 ये गोट मनर पाचे यीशु गलीली र समुंद र रेटे जसन तीबिरीआस र समुंद रेटर हांय पाक गला |
\v 2 आवरी गोटक बड़े भीड़ हातार पिटी बाटे होयलाय कसन बालले जोन चीन चमत कारहांय बेमार मन उपरे दकायते रये हांय मन तिके रओत |
\v 3 तेबे यीशु डोंगरी उपरे चेगी करी आपनार चेला मन संगे हांय थाने बसला |
\v 4 यहूदी मनर धान तिआर र परब लगे रये |
\v 5 जड़ दाय यीशु आपनार आकी के उठाय करी गोटक बड़े भीड़ के आपना लगे आयते दकला, तेबे फिलिफुस के बलला, “ हामी ये मनर भोजन काचे कोंति ले रोटी घेनी आनबु ?”
\v 6 हांय ये गोट ताके परखबा काचे बलला, कसन बलले हांय आपना जानते रये की हांय काय करू आय |
\v 7 फिलिफुस ताके जबाब देला, “दूय सो दीनारर रोटी बले तिकर काचे ना पुरे की हांय मन ले सबू के खिंडीक खिंडीक मिरी जाओ |”
\v 8 हातार चेला मन ने शमोन पतरस र भाई अंदरेआस ताके बलला,
\v 9 “ ये थाने गोटक पिला आचे जाहार लगे  जोंदरी र पांच रोटी आवरी दूय टा  माच रये; मातर अतक लोक काजे ये काय होऊ आय ?”
\v 10 यीशु बलला, “लोक मन के बोसाय दियास|” हाय जगा ने खूबे चारा रये: तेबे लोक जोनमन ने मुनूक मनर गेनती कम ले कम पाच हजार रये,बोसलाय |
\v 11 तेबे यीशु रोटी मन के धरला, आवरी धनेबाद करी बसला लोक के बाटी देला; आवरी असनी ची माच के बले जतक हांय मन चाह्यते रयेत बाटी देला |
\v 12 जड़ ड़ाय हाय मन खाई करी मन भरला तेबे हांय आपना चेला मन के बलला, “ बाचला गोंदा बेची करी की काई पकायना जाओ |”
\v 13 मातर हांय मन बेचला, आवरी जोअर पाच रोटी र गोंदा ले जोन खायला थानले बाची रये, बारा टुकना भरी |
\v 14 तेबे जोन अचरनज र काम हांय करी दकायला हाके हांय मन लोक दकी करी बललाय, “ हांय आगम गिआनी जोन सोसार ने आयबा बिता रये सते हाई आय |”
\v 15 यीशु ये जानी करी की हांय मन मोके राजा बनायबा काचे धरबा काचे होयला आत, आवरी डोंगरी उपरे एकला गला |
\v 16 जड़ दाय संज होयला, तेबे हातार चेला समुंद के गलाय,
\v 17 आवरी डोंगा उपरे चेगी करी समुंद र हांय पाक कफर नहुम ने जायके धरला |हाई समेया अन्दार होयला, आवरी यीशु एबेले   हातार लगे न आई राला|
\v 18 लेहरार लगी समुंद ने हलका आसते रला |
\v 19 जडदाय हाय मन घाटते घाटतेती चारमीलर लागा लागी निकरी गलाय, तेबे हायमन यीशु के समुंद ने हिंडबार आवरी डोंगा र लगे आयबार दकी, आवरी डरी गलाय |
\v 20 मातर हांय तिके बलला,“मुय आय; डरा नाई |”
\v 21 मातर  हाय मन ताके डोंगा उपरे चेगायबा काजे तियार होयलाय आवरी तुरते हाय डोंगा हाय जगा ने जाई पहुचला जोन थाने हाय मन जायते रयेत |
\v 22 दुसर दिन हाय भीड़ जोन समुंद र हाय पाक ठिया उठी रयेत, हाय दकला की हाय गोटक के छाडी आउरी कोनि  डोंगा ना रये; आवरी यीशु आपना चेला मन संगे हाय डोंगा उपरे ना चेगी रये,मातर केवल हातार चेला मन ची जाई रयेत|
\v 23 तेबे आवरी डोंगा तिबिरियास ले हाय जगा र लगे आयला,जोन थाने  हाय मन परभु र धनेबाद करलार पाचे रोटी खायलाय |
\v 24 इ काजे जड़ दाय भीड़ दकला की एथाने न येशु आचे आवरी न हातार चेला मन, तेबे हाय मन बले डोंगा मन उपरे चेगी करी यीशु के डगरायते कफर नहूम पहुच लाय|
\v 25 समुंद र रेटे र हाय पाक जड़ दाय हाय मन ताके भेट लाय तेबे बल लाय, “हे रब्बी, तूय ए थाने केबे आयलीस?”
\v 26 यीशु तिके जवाब देला, “मुय तोमके सत सत बलबी आची, तोमि मोके एकाजे ना डगरा आस की तोमि मन चीन चमत्कार र काम दकलास, मातर इकाजे की तोमि रोटी मन खायी करी अस्तीर होयलास|
\v 27 नास होयबा भोजन काजे मयनत ना करा, मातर हाय भोजन काजे जोन जूग जूग र जीवन काजे ठेबसी, जाके मुनूक र बेटा तोमके देसी; कसन बलले बुआ माने महापरबू हातारीउपरे छापा लागायला आचे|”
\v 28 हाय मन ताके बललाय, “महापरबू र काम करबा काजे हामी काय करुआव?”
\v 29 यीशु तिके जवाब देला, “महापरबू र काम ये आय की तोमि हातार उपरे, जाके हाय पटायला आचे, बिसवास करा|”
\v 30 तेबे हायमन ताके बल लाय, “फेर तूय कोन बीती चीना दकायबी आस की हामी ताके दकी तोर बिसवास करबू ? तूय कोन बीती काम दकायबी आस|
\v 31 हामर बाप दादा मन झारे जाई करी मन्ना खायलाय; जसन लिकला आचे, ‘हाय तिके खायबा काजे सरग ले रोटी देला |”
\v 32 यीशु तिके बलला, “मुय तोमके सते सते बलबी आची की मूसा तोमके हाय रोटी सरग ले ना देये, मातर मोर बाबा तोमके सत र रोटी सरग ले देउआय|
\v 33 कसन की महापरबू र रोटी हाई आय जोन सरग ले उतरी करी संसार के जीवना देउआय|”
\v 34 तेबे हाय मन ताके  बल लाय, “हे परबू, ये रोटी हामके सबू  दाय देयते रा |”
\v 35 यीशु तिके बलला, “जीवना र रोटी मुय आय: जोन मोर लगे आऊ आय हाय केबी भूके ना होये, आवरी जोन मोर उपरे बिसवास करू आय हाय केबी पियास ने ना रये|
\v 36 मातर मुय तोमके बल ली आची की तोमि मोके दकला पने आस तेबे पने बिसवास ना करास|
\v 37 जोन काई बाबा मोके देऊ आय सबू मोर लगे आऊ आय,आवरी जोन कोनि  मोर लगे आऊ आत तिके केबी ना निकराई |
\v 38 कसन बल ले मुय मोर मन ले नाई मातर मोके पटायला बिता र मन के पूरा करबा काजे सरग ले उतरली आची;
\v 39 आवरी मोके पटायला बिता र बूता ये आय की जोन काई मोके देला आचे, हायथान ले मुय काई के ना हाजाई, मातर सरबा दिन ने आवरी जीव उटायबी|
\v 40 कसन बल ले मोर बाबा र मन ये आय की जोन कोनि मोर बेटा के दकसी आवरी तार उपरे बिसवास करसी, हाय जूग जूग र जीवना के पायसी; आवरी मुय ताके सरबा दिने आवरी जीयायबी|
\v 41 हाय काजे यहूदी तिकर उपरे झगडा उनडायके, मुरायलाय कसन बलले हाय बोली रये, “जोन रोटी सरग ले उतरला आचे हाय मुय आय|”
\v 42 आवरी हाय मन बललाय, “ काय ये  युसूफ र बेटा नुआय,  एतार आया बाबा के हामी जानू ? तो ये कसन बोलुआय की मुय सरग ले उतरली आची बोली?”
\v 43 यीशु तिके जवाब देला, “तोमि आपस ने खुद ना गोठाहा
\v 44 कोणी मोर कटा आयके ना सकास, जड़ दाय ले बाबा, जोन मोके पटायला आचे सरबा दिने आवरी जियायसी |
\v 45 अगम गियानी मन तिकर गियान ले लिक लात: हाय सबू महा परभु र बाटले सिकाय ला आचे|’ जोन कोनि बले बाबा ले सुनला आचे आवरी सिकला आचे, हाय मोर लगे आऊ आय|
\v 46 ये नाई की कोनी बाबा के दकला आत; मातर जोन महा परभु र बाटले आय, हाय ची महापरबू के दकला आचे |
\v 47 मुय तोमके सत सत सांगबी आची की जोन कोनी बिसवास करुआय, जूग जूग र जीवना तार ची आय|
\v 48 जीवना र रोटी मुय आय|
\v 49 तोमर बाप दादा मन झारे मन्ना खायी करी मोरी गलाय|
\v 50 ये हाय रोटी आय जोन सरग ले उतरला आचे, आउर माने मन हायथान ले खाओत आवरी ना मोरोत |
\v 51 जीवना र रोटी जोन सरग ले उतरला, मुय आय| मातर कोनि ये रोटी के खायसी, तेबे हाय सबू दाय जीव रयसी: आवरी जोन रोटी मुय सोवसार र जीवना काजे देबी, हाय मोर माउस आय |”
\v 52 हाय थाने यहूदी ये बोली करी आपसी  ने झगड़ा होयके मुराय लाय, “ये माने कसन हामके आपनार माउस के खायबा काजे देयके सकुआय?”
\v 53 यीशु तिके बलला, “मुय तोमके सत सत बोलबी आची जड़ दाय तोमि माने र बेटा र माउस ना खाहास, आवरी हातार लऊ के ना पियास, तमर ने जीवन नियाय|
\v 54 जोन मोर माउस खाऊ आय आवरी मोर लऊ पियुआय सबू दाय र जीवना तार ची आय; आवरी सरबा दिने आवरी जीव उटायबी |
\v 55 कसन बल ले मोर माउस सते ची खायबा तिज आय, आवरी मोर लऊ सते ची पियबा तिज आय |
\v 56 जोन मोर माउस खाऊ आय आवरी मोर लऊ के पिऊ आय हाय मोर ने मिसी रयसी, आवरी मुय तार ने |
\v 57 जसन जीवता बाबा मोके पटायला, आवरी मुय बाबा र लागी जीवता आची, असनि ची हाय पने जोन मोके खायसी मोर लागी जीव रयेसी |
\v 58 जोन रोटी सरग ले उतरला हाई आय, हाय रोटी असन नुयाय जोन तोर बाप दादा मन खायी करी मोरलाय; जोन कोनि ये रोटी के खायसी, हाय सबू दाय जीव रयेसी |”
\v 59 ये गोट हाय कफरनहूम र गोटक मण्डली कुडिया ने उपदेश देबा बेरा बलला |
\v 60 हातार चेला मन ले खूबे लोक ये सुनी करी बलला, “ये कठोर गोट आय; एके कोन सुनके सके?”
\v 61 यीशु आपनार मन ने ये जानिकरी की मोर चेला मन आपस ने ये गोट ने कुडकुड़ाय करी ताके पचारलाय, “काय ये गोट ने तोमके ठोकर लागुआय ?
\v 62 आवरी तोमि मुनूक र बेटा के जोनति हाय आगे रये हाई लगे उपरे जिबाटा के दकबाय,तेबे काय होयसी ?
\v 63 आत्मा तो जीवन दायक आय, गागर ले काई लाभ नियाय; जोन गोट मुय तोमके बलली आची हाय आत्मा आय, आवरी जीवन बले आय |
\v 64 मातर तमर भीतर ले कतक असन आचेत जोन बिसवास न करेत |” कसन बलले यीशु आगले जानते रये की; जोन बिसवास ना करते रयेत, हाय मन कोन आत; आवरी मोके कोन धरायसी |
\v 65 आवरी हाय बलला, “इ काजे मुय तोमके बोली रली की जड़ दाय ले बुआ बाटले ये वरदान ना दिया जाये तेबे ले हाय मोर लगे ना आसके सके |”
\v 66 एतारी काजे हतार चेला मन ले खूबे लोक पिटी गुचा मारलाय आवरी एतार पाचे हातार संगे न गलाय |
\v 67 तेबे यीशु हाय बारा लोक के बलला, “काय तोमि बले जीबा काजे चाहयबास ?”
\v 68 समोन पतरस ताके जवाब देला, “हे परभु हामी काहर लगे जीबू ? जूग जूग र जीवना र गोट तो तोर ची लगे आचे;
\v 69 आवरी हामी बिसवास करलू आवरी जानलू की महापरभू र पवित्र लोक तूय ची आस|”
\v 70 यीशु तिके जवाब देला, “काय मुय तोमि बारा के ना बाचली  ? तेबले बले तमर भीतर ले गोटक मुनूक शैतान आय |”
\v 71 ये हाय शमोन इसकरियोती  र बेटा यहूदा र बारे ने बोली रये, कसन की हाई जोन बारा थान ले गोटक रये, हाके धरायबा बिता रये |
\c 7
\p \v 1 ए गोटर पाचे यीशु गलील ने बुलते रये: कसन बलले यहूदी मन हाके मारबा काजे कोशिश करते रयेत, इ काजे हाय यहूदिया ने बुलबार ना चाहयते रये
\v 2 यहूदी मनर लाड़ी मनर परब लगे रये |
\v 3 ए काजे हातार भाई मन हाके बललाय, “ इतिले यहूदिया ने जा, की जोन काम तूय करुआस हाय के तोर चेला मन हाय थाने बले  दकोत |
\v 4 कसन बलले असन कोनि ना  होएत जोन छोमे आयबारचाहाऊआय आवरी लुकी करी काम करबार चाहाऊआय |  आवरी तूय ये काम करुआस आले आपना के सवसार ने दकाव |”
\v 5 कसन बलले आपनार भाई बले हतार उपरे बिसवास ना करते रयेत |
\v 6 तेबे यीशु टिके बलला, “मोर बेरा एबले ना आसला आचे, मातर तमर काजे सबू बेरा आचे|
\v 7 सवसार तोमके बैर ना करके सके, मातर हाय मोके बैर करुआय कसन बलले मुय हातार बिरुद्ध ने ये गवाई देऊआय की हातार काम अडरा आय |
\v 8 तोमि परब ने जाहा: मुय एबे ए परब ने ना जाई, कसन बलले मोर बेरा पूरा ना होयला आचे |”
\v 9 हाय तिके ये गोट बोलिकरी गलील ने ची गला |
\v 10 मातर जड़दाय हातार भाई मन परब ने जाई रयेत तेबे हाय खुद बले, दकाय होयबार नाई मातर ढाकि होयिकरी गला |
\v 11 यहूदी परब ने ताके ए बोली करी डगराय के मुरायलाय, “हाय कोनति आचे?”
\v 12 आवरी लोक मन भीतरे हातार बारे ने  लुकी लुकी करी खूबे गोट होयला: कटक लोक बलते रयेत, “हाय भला मुनूक आय |” आवरी कटक लोक बलते रयेत, “नाई, हाय लोक मन के भरमाउआय |”
\v 13 तेबे बले यहूदी मनर डर काजे कोनि लोक हातार बारे ने खुली करी ना बलते रयेत |
\v 14 जड़दाय परब आधा दिन बीती गला: तेबे यीशु मंदिर ने जाई करी उपदेश करके मुरायला |
\v 15 तेबे यहूदी मन चकित होई करी बललाय, “ एके ना पोड़लार बिद्या कसन ने आसला?”
\v 16 यीशु तिके के जवाब देला, “ मोर उपदेश मोर नुआय मातर मोके पटायबा बिता र आय |
\v 17 आवरी कोनि हातार इच्छा ने चलबा काजे चाहांयसी आचे तो हाय ये उपदेश र बारे ने जानसी की हाय महा परभु र बाटले आय की आपनार बाटले आय |
\v 18 जोन आपना बाटले काई बलुआय, हाय आपनार ची बढाई चाहाऊआय: मातर जोन आपनार पटायबा बितार बढाई चाहाउआय हाई सते आय, आवरी हाके अधरम नियाय |
\v 19 काय मूसा तोमके नियम ना देला ? तेबे बले तोमि मन ले कोनी नियम ने ना चलास | तोमि काय काजे मोके मारबा काजे चाहाय बास ?”
\v 20 लोक मन जवाब देलाय, “तोर उपरे भुत आत्मा आचे | कोन तोके मारबार काजे चाहायसी आचे ?”
\v 21 यीशु तिके जवाब देला, “मुय गोटक काम करली, आवरी तोमि सबू आचरित होयबास|
\v 22 इ काजे मूसा तोमके खतना र आज्ञा देला आचे ( ये नाई की हाय मूसा र बाटले आय मातर बाप दादा ले चलते आयसी आचे ), आवरी तोमि सबत र दिने मुनूक र खतना करुआस|
\v 23 जड़दाय सबत र दिने मुनूक र खतना करा जाऊ आय जसन की मूसा र कानून र आगया टली ना जाओ, तेबे तोमि मोर उपरे काय काजे  इ काजे रिस होऊआस की मुय सबत र दिने गोटक मुनूक के छुक छुका ले अच्छा करली |
\v 24 मुह दकिकरी निआव ना करा, मातर ठीक ठीक निआय करा |”
\v 25 तेबे कतक येरुस्लेम ने रबा लोक बलके मुराय लाय, “काय ये हाई नुआय जाके मारबा र कोशिश करा जायसी आचे ?
\v 26 मातर दका, हाय तो खुल्ला खुल्ला गोटायसी आचे आवरी कोनी ताके काय ची ना बलेत | काय मुखिया मन सत सत के जानलात की ये मसि आय ?
\v 27 एके तो हामी जानू की ये कोन ति र आय: मातर मसि जड़दाय आयसी तो कोनी ना  जानेत की हाय कोनति र आय |”
\v 28 तेबे यीशु मंदिर ने उपदेश दबा दाय बलला, “तोमि मोके जानस, आवरी ये बले जानस की मुय कोनति र आय | मुय तो आपना ले ना आसली आची, मातर मोके पटायबा बिता सते आय, हाके तोमि ना जनास |
\v 29 मुय ताके जानी कसन बलले मुय हातार बाट ले आय आवरी हाय ची मोके पटायला आचे |”
\v 30 ए उपरे हायमन हाके धरबार चायलाय, तेबे बले कोनी हातार उपरे हाथ ना डाललाय कसन बलले तार बेरा एब ले ना आई रये |
\v 31 फेर बले भीड़ थान ले खूबे असन लोक हातार उपरे बिसवास करलाय, आवरी बलके मुरायलाय, “मसि जड़दाय आयसी तेबे काय एतार ले खूबे चीन चमत्कार दकायसी जोन ए दकाय रये ?”
\v 32 फरिशी मन लोक के तिकर बारे ने ये गोट लुकाय लुकाय करते सुनलाय; आवरी बड़े याजक आवरी फरिशी मन हाके धरबा काजे पलटन पटायला |
\v 33 ये थाने यीशु बल ला, “मुय खिनिक बेर ले आवरी तोमर संगे आची, तेबे आपना पटायबा  बिता लगे जयते जीबी |
\v 34 तोमि मोके दकबास , मातर ना पा आस; आवरी जोन थाने मुय आची, हाय थाने तोमि ना आसके सकास |”
\v 35 ये थाने यहूदी मन एक दुसर के बल लाय, “ये कोन ति जायसी आचे की हामी एके ना पाऊ ? काय ये तिकर लगे जाउआय जोन यूनानी मन ने जतखत होई करी रबात, आवरी यूनानी मन के बले उपदेश देउआय ?
\v 36 ए काय गोट आय जोन हाय बलला, की मोके डगरायबास मातर ना पास,आवरी जोन थाने मुय आची हाय थाने तोमि ना आसके सकास’ ?”
\v 37 परब र सरला दिने, जोन छोम र दिन आय, यीशु ठिया होयला आवरी कोलार होई करी बलला, “अगर कोनि पियासा आचोत तो मोर लगे आसोत आवरी पियोत |
\v 38 जोन मोर उपरे बिसवास करसी, जसन पवित्र शास्त्र ने आयला आचे, “तिकर हिरदय ले जीवन र पानी र नदी बोई निकारसी’|”
\v 39 हाय ये बचन पवित्र आत्मार बारे ने बलला, जाके हातार उपरे बिसवास करबा बिता पाय बार रये; जसन की आत्मा एबे ले ना उतरी रये, कसन की यीशु एबे ले आपना महिमा के न पहुचाय रये |
\v 40 तेबे भीड़ ले कोनि कोनि  ये गोट सुनिकरी बललाय, “सते  ए हाई अगम गियानी आय |”
\v 41 दुसर बल लाय, “ये मसि आय |” मातर कोनि बल लाय, “कायकाजे ? काय मसि गलील ले आयसी ?
\v 42 काय पवित्र शास्त्र ने ये ना आयला की मसि दाउद र बस ले आवरी बेतलहम गाव ले  आयसी, जोन थाने दाउद राजा रये?”
\v 43 इ काजे हातार लागी लोक मन भीतरे फूट होयला |
\v 44 हायमन ने कतक हाके धरायबार चाहायते रओत, मातर कोनि हातार उपरे हाथ डाल के ना सकलाय |
\v 45 तेबे पुलिस मन बड़े मुखिया मन आवरी फरिशी मन लगे बहाडलाय; हायमन तिके बललाय, “तोमि कायकाजे हाके ना आनलास?”
\v 46 पुलिस मन जवाब देलाय, “कोनि  मुनूक केबी असन गोट मन ना गोटाय रये |”
\v 47 फरिशी मन ताके जवाब देलाय, “काय तोमि बले भरमाय गला आस ?
\v 48 काय मुखिया मन नोयले फरिशी मन ले कोनि बले तार उपरे विस्वास ना करलाय ?
\v 49 मातर ये लोक जोन नियम के ना जानेत, शापित आत |”
\v 50 निकुदेमुस, जोन आगे हातार लगे आई रये आवरी हाय मन ले गोटक रये, तिकर ले बलला,
\v 51 “काय हामर नियम कोनि मुनूक के,जड़दाय ले आगे हातार सुनिकरी जनि ना रओ की हायकाय करुआय,दोषी ठेबुआय ?”
\v 52 हायमन हाके जवाब देलाय, “काय तूय बले गलील र आस ? डगराव आवरी दक की गलील ले कोनि अगम गियानदका ना देओ |”
\v 53 [ तेबे सबू लोक आपना आपना घरे गलाय |
\c 8
\p \v 1 मातर यीशु जैतून र डोंगरी उपरे गला |
\v 2 सकरीया हाय फेर मंदिर ने आसला; सबू लोक उसके पास आये आवरी हाय बोसिकरी तिके उपदेश देयके मुरायला |
\v 3 तेबे शास्त्री आवरी फरिशी गोटक बायले के आनलाय जोन बेभिचार ने धरा पोड़ी रये, आवरी हाके मंजी ने ठिया करी यीशु के बललाय,
\v 4 “हे गुरु, ये बायले बेभिचार करते धरा पोडला आचे |
\v 5 नियम ने मूसा हामके आगया देला आचे की असन बायले मन उपरे पकना पोकाहा | ए काजे तूय ए बायले र बारे ने काय बोलबीयास ?”
\v 6 हायमन हाके परकबा काजे ये गोट बललाय की हातार उपरे काई दोष पाओत | मातर यीशु लोइकरी अन्डकी ले भुई ने लिकके मुरायला |
\v 7 जड़ दाय हाय मन टेक पूछते ची रलाय, तेबे हाय सीदा होइकरी हाय मन के बलला, “तोमि मन ले जोन काई पाप ना करलार आचे, हाय आगे हाके पकना मारो |”
\v 8 आवरी फेर लोइकरी भुई उपरे अंडकी ले लिक के मुरायला |
\v 9 मातर हायमन ये सुनिकरी बड़े ले धरी करी शुरू लोक तक,गोटक गोटक करी निकरलाय,आवरी यीशु एकला ची रला, आवरी बायले हाई थाने मंजी ने ठिया उठी रई गला|
\v 10 यीशु सीदा होयिकरी टेक बलला, “हे बायले, हाय मन केने गलाय ? काय कोनि तोके दंड र आगया ना देलाय ?”
\v 11 हाय बलला, “हे परभु, कोनि ची नाई |” यीशु बलला, “मुय बले तोर उपरे दंड र आज्ञा ना देई: जा, आवरी फेर ले पाप ना कर |”]
\v 12 यीशु मसि लोक मन के बलला, “ सवसार र उजर मुय आय: जोन मोर पिटी बाटे होयसी हाय अन्दारे ना हिंडे, मातर जीवन र उजर पायसी |”
\v 13 फरिशी मन ताके बललाय, “तूय आपना गवाई खुद देउआस, तोर गवाई ठीक नुआय |”
\v 14 यीशु तिके जवाब देला, “भले मुय आपनार गवाई आपनी देउआय, फेर बले मोर गवाई ठीक आय, कसन बलले मुय जानी की मुय कोनति ले आयली आची आवरी कोन थाने जाउआय ? मातर तोमि ना जानास की मुय कोंती ले आउआय आउर कोन ति जाउआय |
\v 15 तोमि गागर र असन नियाय करुआस: मुय कहारी नियाय ना करी |
\v 16 आवरी जसन मुय नियाय करले ची बले, मोर नियाय सत आय: कसन की मुय एकला नुआय, मातर मुय आवरी बुआ आव जोन मोके पटायला आचे |
\v 17 तमर नियम ने बले लिकला आचे की दूय झनर गवाई मिसिकरी अच्छा होऊ आय:
\v 18 गोटक तो मुय खुद आपनार गवाई देउआय, आवरी दुसर बुआ मोर गवाई देउआय जोन मोके पटायला आचे |”
\v 19 हायमन हाके  बल लाय तोर बुआ कोन लगे आचे ?” यीशु जवाब देला, “ना  तोमि मोके जानास, ना मोर बुआ के, आवरी मोके जानतास तो मोर बुआ के बले जानतास |”
\v 20 ये गोट हाय मंदिर ने उपदेश देबा  दाय भण्डार घर ने बल ला आवरी कोनि  ताके ना धरलाय, कसन बल ले हतर बेरा एबे ले ना होई रये |
\v 21 हांय पाचे ताके बलला “ मुय जानबी आची आवरी तोमि मोकेडगरायबा आस आवरी आपना पाप ने मोरबास; जोन थाने मूय जाऊ आय हांय थाने तोमि ना आयके सकास |”
\v 22 ई काचे यहूदी मन बललाय “ काय ये आपना र निज के मारी पोकायसी, जोन बलुआय, ‘ जोन थाने मूय जाऊ आय हांय थाने तोमि ना जायके सकास’?”
\v 23 हांय तिके बलला “तोमि तलर आस, मूय उपर र आय;  तोमि सोसार र आस मूय सोसार र नुआय |
\v 24 ई काचे मूय तोमके बालली की तोमि आपना र पाप ने मोरबास, कसन की अगर तोमि बिसबास ना करास की मूय हाई आय तो आपना पाप ने मोरबास |”
\v 25 हांय मन ताके बललाय, “तूय कोन आस ?” यीशु तिके बलला, “ हाई आय जोन मुरले तोमके बलते आयली आची |
\v 26 तोमर बारे ने मोके खूबे काई बलबार आवरी निर्णय करबार आय; मातर मोर पटायला बिता सत आय, आवरी जोन मूय हांय थानले सुनली आची हाई सोसार ने बलु आय |”
\v 27 ये मन हांय ना समझेत की हामर थाने बाबा बारे ने बलसी आचे |
\v 28 तेबे यीशु बलला, “ जड़ दाय तोमि मुनुकर बेटा के उपरे चेगायबास तेबे जानबास की मुय हाई आय, मुय आपना निज ले काई ना करी मातर जसन मोर बाबा सीखायला असनी ची ये गोट बलबी आची |
\v 29 मोर पटायबा बिता मोर संगे आचे: हांय मोके एकला ना छाड़ला कसन की मुय सबू दाय हाई काम ‘करू आय जोन थानले हाय हरिक होऊ आय |”
\v 30 हांय ये गोट के बलते ची रला खूबे ने हातार उपरे बिसबास करलाय |
\v 31 एबे यीशु हांय यहूदी मनर जोन मन हांय उपरे बिसबास करी रयेत बललाय,” अगर तोमि मोर बचन ने बनी रु आस, तो सते मोर चेला होयबास |
\v 32 तोमि सत के जानबास, आवरी सत तोमके छाड़ायसी |”
\v 33 हांय मन हाके जबाब देलाय, “ हामी तो अब्राहम र बंस र आव, आवरी केबी काहरी दास ना होयले |आवरी तूय कसन बलबी आस की तोमि चाडाय होई जीबास ?”
\v 34 यीशु तिके जबाब देला, “मुय तोमके सत सत बल बी आची की जोन कोनी पाप करुआय हाय पाप र दास आय |
\v 35 दास सबू घर ने ना रये; बेटा सबू दाय रहाय |
\v 36 इ काजे अगर बेटा तोमके चाडायसी, तेबे सते तोमि चाडाय होई जिबास |
\v 37 मुय जानबी  आची की तोमि अबराहम र बस ले आस; तेबे मोर बचन तोमर हिरदय ने जगा ना पाए, इ काजे तोमि मोके मारबा काजे होयबास  |
\v 38 मुय इ बलबी आची, जोन आपना बाबा के ए थाने द्क्ला आचे; आवरी तोमि हाई करते रहूआस जोन तोमि आपना बाबा ले सुनलास |”
\v 39 हाय मन ताके जवाब देलाय, “हामर बाबा तो अबराहम आय |” यीशु तिके बलला, “ अगर तोमि अबराहम र बेटा होय तास, तेबे अबराहम र असन काम करतास  |
\v 40 मातर एबे तोमि मुय जसन मुनूक मारबा काजे होयबास,जोन तोमके हाय सत बचन सुनायला जोन महापरबू  ले सुनला; असनि तो अबराहम ना करी रये |
\v 41 तोमि आपना बाबा र असन काम करुआस |” हाय मन हाके बल लाय, “हामी बेभिचार ले ना जनमु, हामर गोटकी बाबा आय जसन की महापरभु |”
\v 42 यीशु तिके बल ला, “अगर महापरबू तमर बाबा होयता, तेबे तोमि मोके माया करतास; जसन की मुय महापरबू बाटल आयली आची | मुय निज ले ना आयली, मातर हाई मोके पटायला|
\v 43 तोमि मोर गोट के कसन ना समझास ? इ काजे की तोमि मोर बचन सुनके ना सकास |
\v 44 तोमि आपना बाबा शैतान ले आस आवरी आपना बाबा र लालच के पूरा करबार चाहायबास | हाय तो मुर ले हत्यारा आय आवरी सत उपरे मनडी ना रये, कसन की सत हाय थाने नियाय | जड़ दाय हाय झूट बोलुआय, तेबे आपना स्वभाव ले ची बोलुआय; कसन की हाय झुटा आय मातर झुट र बाबा आय |
\v 45 मातर मुय जोन सत बोलुआय, इ काजे तोमि मोर बिसवास ना करास |
\v 46 तमर ठान ले कोन मोके पापी ठेबाउआय ? अगर मुय सत बोलुआय तेबे तोमि मोर बिसवास कसन ना करास ?
\v 47 जोन महापरबू ले होऊआय, हाय महापरबू र गोट के सुनुआय; आवरी तोमि इ काजे ना सुनास की महापरबू र बात ले नुआस,”
\v 48 ए सुनी यहूदी मन ताके बल लाय, “काय हामी ठीक ना बोलबू आचू की तूय सामरी आस, आवरी तोर थाने भुत आत्मा आचे ?”
\v 49 यीशु जवाब देला, “मोर थाने भुत आत्मा नियाय; मातर मुय आपना बाबा र मान करुआय, आवरी तोमि मोर ना मान करुआस |
\v 50 मातर मुय आपना प्रतिसठा ना चाहायी; हां, गोटक आय जोन चाहाउआय आवरी निआय करुआय |
\v 51 मुय तोमके सत सत बलबी आची की अगर कोनि  मुनूक मोर बचन ने चल सी, तेबे हाय जूग जूग र काल ले मुरतु के ना दके |”
\v 52 यहूदी मन हाके बल लाय, “ एबे हामी जानलू  की तोर थाने भुत आत्मा आचे | अबराहम मोरी गला, आवरी अगम गियानी बले मोरी गलाय, आवरी तूय बलबी आस, “अगर कोनी मोर बचन उपरे चलुआय हाय जूग जूग र काल ले मुरतु र सुआद के ना चाके |’
\v 53 हामर बाबा अबराहम तो मोरला | काय तूय हातार ले बड़े आस ?”आवरी अगम गियानी मन बले मोरी गलाय तूय आपना के काय ठेबायबी आस  ?”
\v 54 यीशु जवाब देला, “अगर मुय आपना र ची महिमा कारबी, तो मोर महिमा काई नुआय, मातर मोर महिमा करबा बिता मोर बाब आय, जोनके तोमि बोलुआस की हाय तमर महापरबू आय |
\v 55 तोमि तो हाके ना जनास; मातर मुय हाके जानी | अगर मुय बल बी की मुय हाके ना जनि, तो मुय तमर असन झुटा ठेबाय जीबी; मातर मुय हाके जानी आवरी हातार बचन उपरे चलबी आची |
\v 56 तमर बाबा अबराहम  मोर दी दकबा  काजे आसा ले खूबे मंगन रये; आवरी हाय दकला आउर हरिक होयला |”
\v 57 यहूदी मन हाके बललाय, “एबे तूय पचास बरस र नियास, आवरी बले तूय अबराहम के दकलिआस  ?”
\v 58 यीशु तिके बलला, “ मुय तमके सते सते बलबी आची, की आगे एतार की अबराहम जनमला, मुय आय |”
\v 59 तेबे हाय मन हाके मारबा काजे पकना उटायला , मातर यीशु लुकी करी मंदिर ले निकरी गला |
\c 9
\p \v 1 जिबा दाय हाय गोटक मुनूक के दकला जोन जनम ले काना रये |
\v 2 हातार चेला मन हाके पचारलाय, “हे रब्बी, कोन पाप करी रये की ये काना जनमला, ये मुनूक की हातार आया बुआ?”
\v 3 यीशु जवाब देला, “ना तो ये पाप करी रये, ना एतार आया बुआ; मातर ये इकाजे होयला की महापरबू र काम एथाने दका देओ |
\v 4 जोन मोके पटायला आचे, हामके हातार काम दिन ची दिन ने करबार जरुरी आय; हाय राती आयसी आचे जोंटी कोणी काम करके ना सकेत |
\v 5 जड़दाय ले मूय सवसार ने आची, तेबे तक मुय सवसार र उजर आय”
\v 6 . ये बोलिकरी हाय भुई ने थुकला, आवरी हाय थूक केमाटीसंगेमिसायला, आवरी हाय माटी हाय काना र आकी ने लगायकरी
\v 7 हाके बलला,जा शीलोह र कुंड ने धोई हो” (शथ‘पटायलारहाय”)|आय जायिकरी धोयला आवरी दखते बहाड़ी आयलाय |
\v 8 तेबे पड़ोसी आवरी जोन मन आगे ताके बीक मांग बा दायदकी रहेत ,बोलके मुरायलाय , “काय ऐ हांय नुआय,जोन बसी करी भिक मांगते रये ?”
\v 9 कोनी कोनी बललाय, “ ये हाई आय,” आवरी उजवा बलला,” नाई, मातर एतार ची असन आय,” हांय बलला, “ मुय हाई आय |”
\v 10 तेबे हांय मन ताके पचारके मुराय लाय, “तोर आकी कसन ने उगाड़ी होयला ?”
\v 11 . हांय तिके जबाब देला, “ यीशु नावर गोटक माने थूक संगे माटी के चटकला; आवरी मोर आकी ने लगायला आवरी मोके बलला, ‘सिलोह ने जाई करी धोई हो; मातर: मुय गली आवरी धोयली आवरी दकके मुरायली |”
\v 12 हांय मन ताके पचारलाय, “ हांय कोन लगे आचे ?” हांय बलला, “ मुय ना जानी |
\v 13 लोक हाके जोन आगे आंधा रये,फरिसी मन कटा नेलाय |
\v 14 जोन दीने हांय माटी के चटकी करी तार आकी के उगाड़ी रये हांय हफ्ता र दीन रये |
\v 15 आवरी फरिसी मन पने ताके पचार लाय की हातार आकी कसन ने उगाड़ी होयला |हांय तिके बलला, “ हांय मोर आकी ने माटी चटकी करी लगायला; आवरी मुय धोई होयली; आवरी मुय तेबे दकबी आची |”
\v 16 ये थाने कोनी कोनी फरिसी मन बलके मुराय लाय,”ये माने माहा परभू र बाटले नाई; कसन बलले हांय हफ्ता र दीन के ना माने |” आवरी उजवा बलला, “पापी माने असन चीना कसन करी दकाय के सके मातर: हांय थाने धरा धरी होई गलाय |
\v 17 हांय मन आय आंधा ले पचार लाय,” हांय तोर आकी के उगाडला आचे |तूय तार बारे ने काय बलबी आस ?” हांय बलला, “ हांय अगम गिआनी आय |
\v 18 मातर यहूदी मन के बिसबास ना लागला की ये आंधा रये आवरी सबू के दकते रये, जड़ दाय ले हातार, जाहार आकी उगाड़ी होई रये, तार आया बाबा हाग देई करी
\v 19 हांय मनके पचार लाय, “ काय ये तोमर बेटा आय, जोनके बलते राहास की आंधा जनमला आचे ?तो अबर कसन ने दकसी आचे ? “
\v 20 हातार आया बाबा मन जबाब देलाय, “ हामी तो जानबु आचू की ये हामर बेटा आय, आवरी आंधा जनमी रये;
\v 21 मातर हामी ये ना जानू की अबर कसन ने दकसी आचे, आवरी ना जानू की कोन एतार आकी के उगाड़ला; हांय चमत कारी आय ताके ची पचारा; हांय आपना र बारे ने खुद शाकी देसी,”
\v 22 ये गोट के हातार आया बाबा हांय काचे बललाय की यहूदी मन के डरते रयेत, कसन बलले यहूदा मन गोटक मन होई करी रयेत की कोनी बलबाय की मुय मसीह आय, तो पारतना गुड़ी ले निकराय देबाय |
\v 23 हांय काचे हातार आया बाबा मन बललाय हांय कोन आय आले ताके ची पचारा |”
\v 24 तेबे हांय मन हांय माने के जोन आंधा रये दुसरा हार आवरी हाग देई करी बललाय, “माहा परभू र गीत गाहा भजन कर हामी तो जानू की हांय माने पापी आय | “
\v 25 हांय तिके बलला,” मुय ना जानी की हांय पापी आय की नूआय; मुय गोट के जानी की मुय आंधा रई मातर अबर दकबी आची |”
\v 26 हांय मन ताके आवरी बललाय “पचार ला,”की हांय तोर संगे काय करला ? आवरी कसन करी तोर आकी के दकायला |”
\v 27 हांय तिके बलला, “ मुय तो तोमके  सांगी सरायली, आवरी तोमि नता ची सुनास; आवरी दुसरा हार आवरी काय काचे सांगायके बलबा आस ?काय तोमि पने तार चेला होयबार डगरायबा आस ? “
\v 28 तेबे हांय मन घिन घिना गेत गेता बली करी बललाय, “ तूय ची तार चेला आस, हामी तो मुसा र चेला आव |
\v 29 हामी जानू की माहा परभू मुसा संगे गोटायला; मातर ये माने के ना जानू की ये कोंतिर र आय |”
\v 30 हांय हांय मन के जबाब देला, “ ये तो भोकवा होयबा गोट आय की तोमि ना जानास की ये कोंतिर आय, तेबे पने मोर आकी के उगाड़ी देला |
\v 31 हामी जानबु आचू की माहा परभू पापी मनर ना सुने मातर कोनी पने माहा परभू र सेवा कारी होओं आवरी हातार मन ने ना हिंडे हांय, तेबे हांय हातार सुनु आय |
\v 32 सोसार सुरु ले आय सुनके केबी ना आयला की जनम र आंधार र आकी उगाड़ी देओ |
\v 33 " हांय मन ताके जबाब देलाय, ""तुय तो बिलकुल पाप ने जनमली आस, तुय हामके काय सिकायबी आस ?""आवरी हांय मन ताके बाहरे निकराय देलाय |"
\v 34 "यीशु सुनला की हांय मन ताके बाहरे निकराय देला आत, आवरी जड़ दाय हातार संगे   भेट होयलाअगर हांय मुनूक माहा परभु बाटले ना होयता, तो काई बले ना करके सकता |"""
\v 35 "य तो बललाय, "" काय तुय माहा परभुर बेटा उपरे विशवास करबी आस ?"""
\v 36 "हांय जबाब देला, ""हे परभु हांय कोन आय, की मुय तार उपरे विशवास करबी ?"""
\v 37 "यीशु ताके बलला,""तुय ताके दकली बले आस, आवरी जोन तोर संगे गोटायसी आचे हांय ई आय |"""
\v 38 "हांय  बलला, ""हे परभु, मुय विशवास करबी आची |""आवरी ताके दंडवत करला |"
\v 39 "तेबे यीशु बलला, ""मुय ये जगत ने निआय  काचे आयली आची, कसन की जोन ना दकेत हांय मन दकोत, आवरी जोन द्कुआत हांय मन काना होई जाओत |"""
\v 40 "जोन फरिसी मन तार संगे रयेत हांय मन ये गोट मनके सूनी करी ताके बललाय, ""काय हामी बले काना आव ?"""
\v 41 "यीशु ताके बलला, ""अगर तोमी काना होयतास तो पापी ना होयतास; मातर अबरबलबा आस की हामी दकु आव, ई काचे तोमर पाप बनी रऊ आय |"
\c 10
\p \v 1 मय तमके सत सत बलबी आची की जोन कोनी दुआर ले मेंडा सारे ने ना ओले मातर कोनी दुसरा बाट ले चेगुआय, हाय चोर आवरी डाकू आय |
\v 2 मातर जोन दुआर ले भीतरे ओलुआय हाय मेंडा मनर चरवाहा आय|
\v 3 हातर काजे दुआर र राका रबा बिता कपाट उगाड़ी देउआय, आवरी मेंडा मन हातार गोत सुनुआत,आवरी हाय आपना मेंडा मन र नाव धरी हाग देउआय,आवरी बाहरे नेउआय |
\v 4 जड़दाय हाय आपना साबू मेंडा मन के बाहरे निकराय दी रउआय,तेबे तिकर छोमे छोमे हिनडूआय,आवरी मेंडा मन हातर पीटी पिटी होऊआत, कसन बलले  हाय मन हातर गोट के चिताउआत |
\v 5 मातर हाय मन दुसरा लोक र पिटी ना जायेत,मातर हाय मन ले पोरायबाय,कसन बलले हाय मन दुसरा लोक र गोट के ना चितायेत |”
\v 6 येशु हायमन के ये कहाका बलला मातर हायमन ना समझलाय की ये काय गोट आय जोन हाय हामके बलसी आचे |
\v 7 तेबे येशु हाय मन के फेर बलला, “मुय तमके सत सत बलबी आची,मेंडा मन र बाट मुय आय |
\v 8 जतक मोर ले पयले आयलाय हाय सबु चोर आवरी डाकू आत,मातर मेंडा मन तिकर ना सुनलाय |
\v 9 बाट मुय आय अगर कोनी मोर भीतरे ओलबाय,तेबे उद्धार पायबाय आवरी भीतरे बहारे आयबाय जिबाय आवरी चारा पायसी |
\v 10 चोर काई आवरी काम काजे नाई मातर चोरबा काजे आवरी घात करबा काजे आवरी नास करबा काजे आउआय ; मुय इ काजे आयली आची की हाय मन जीवना पाओत,आवरी खुबे ले पाओत |
\v 11 अच्छा चरवाहा मुय आय; अच्छा चरवाहा मेंडा मन काजे आपना जीव देउआय |
\v 12 काम करबा बिता जोन चरवाहा नुआय आवरी ना मेंडा मन र मालिक आय,कोलिया मन के आयते दकी करी मेंडा मन के छाडी पोराउआय ; आवरी कोलिया तिके धरी करी तितर बितर करी देउआय |
\v 13 हाय इ काजे पोराउआय की हाय काम करबा बिता आय,आवरी हाके मेंडा मन र चिंता निआय |
\v 14 अच्छा चरवाहा मुय आय; मुय आपना मेंडा मन के जानी,आवरी मोर मेंडा मन मोके जानेत |
\v 15 जसन बुआ मोके जाने आवरी मुय बुआ के जानी - आवरी मुय मेंडा मन काजे आपना जीव देउआय 
\v 16 मोर आवरी बले मेंडा मन आचेत,जोन ये मेंडा सार र नुआत | मोके तिकर बले आनबार जरूरी आय |हाय मन मोर गोट सुनबाय,तेबे गोटोक ची झुण्ड आवरी गोटोक ची चरवाहा होयसी |
\v 17 बुआ इ काजे मोर संगे मया सोन्गाउआय की मुय आपना जीव देउआय की हाके फेर धरबी |
\v 18 कोनी हाके मोर ले झिक के सकेत, मातर मुय हाके आपना ची देउआय | मोके हातर देबार बले अधिकार आय : ये आगया मोके मोर बुआ ले मिरला आचे |”
\v 19 ये गोट मन र कारण यहूदी मन ने फेर फुट पोड्ला |
\v 20 हाय मन ने खुबे लोक बलके मूरायलाय, “हातार ने भुत आत्मा आचे, आवरी हाय बोया आय ; हातार कायकाजे सुनुआस ?”
\v 21 दुसरा लोक मन बललाय, “ये गोट मन असन मुनुक र नाई जहार ने भुत आत्मा आचे | काय भुत आत्मा काना मन र आकी उगाडके सके ?”
\v 22 येरुसलेम ने स्थापना परब बनायते रयेत ; आवरी शीतकाल रये|
\v 23 येशु मंदिर ने सुलेमान र ओसार ने हिंडा बुला होयते रये |
\v 24 तेबे यहूदी मन ताके आई करी घेरा लगायलाय आवरी पचारलाय, “तुय हामर मन के केबे ले दुविधा ने सोंगाऊआस ? अगर तुय मसि आस तेबे हामके सीदा सीदा बोली देस |”
\v 25 येशु तिके जवाब देला, “मुय तमके बोली देली  मातर तमी बिसवास करास ची नाई |जोन काम मुय आपना बुआ र नाव ने करुआय हाय मन ची मोर गवा आत,
\v 26 मातर तमि इ काजे बिस्वास ना करास कसन बलले मोर मेंडा मन ले नुआस |
\v 27 मोर मेंडा मन मोर गोट सुनुआत ; मुय तिके जनि,आवरी हाय मन मोर पिटी पिटी हिनडूआत;
\v 28 आवरी मुय तिके जग जग र जीव देबी आची |हाय मन केबी नास ना होयेत, आवरी कोनी तिके मोर हाथ ले झिक के ना सके |
\v 29 मोर बुआ जोन तिके मोके देला आचे,सबुले बड़े आय आवरी कोनी तिके बुआ र हाथ ले झिक के ना सकेत |
\v 30 मुय आवरी बुआ गोटोक आव |”
\v 31 यहूदी मन हातर उपरे पकना पोकायबा काजे फेर पकनाउठायलाय |
\v 32 इ गोट ने येशु तिके बलला, “मुय तमके आपना बुआ र बाटले खुबे असन अच्छा काम दकायली आची ;हायमन ने काय काम काजे तमि मोर उपरे पकना पोकयबास ?”
\v 33 यहूदी मन हाके जवाब देलाय, “अच्छा काम काजे हामी तोर उपरे पकना ना पोकाऊ मातर महापरबू र निंदा कारबा र लागी ; आवरी इ काजे की तुय मुनुक होयिकरी आपना के महापरबू बनाउआस |”
\v 34 येशु तिके जवाब देला, “काय तमर नियम ने ना लिकलार आचे, 'मुय बलली,तमि महापरु आस'?
\v 35 अगर हाय तिके  महापरु बलला जहार लगे महापरबू र बचन पहुचला (आवरी पवित्र शास्त्र र गोट झूट ना होयके सके ),
\v 36 तेबे जाके बुआ पवित्र ठेबाय करी सोव्सार ने पटायला आचे, तमि हाके बलबास, 'तुय निंदा करुआस, 'इ काजे की मुय बलली, 'मुयमहापरबू र बेटा आय'?
\v 37 अगर मुय आपना बुआ र काम ना करति, तेबे मोर बिस्वास ना करा |
\v 38 मातर अगर मुय कारबी आची,तेबे चाहा मोर बिस्वास ना बले करा, मातर हाय काम मन र तो बिसवास  करा,की तमि जाना आवरी समझा की बुआ मोर ने आचे आवरी मुय बुआ ने आची |”
\v 39 तेबे हायमन फेर हाके धरबा काजे कोशिश करलाय मातर हाय तिकर हाथ ले निकरी गला |
\v 40 फेर हाय यरदन र हाय पाक हाय जगा ने गला, जोनथाने यहुना पयले बपतिस्मा देयते रये, आवरी हाय थाने  रला |
\v 41 खुबे असन लोक तार लगे आई करी बलते रयेत, “यहुन्ना तो काई चीन ना दकायला, मातर जोन काई यहुन्ना एतार विषय ने बोली रये हाय सबु सत रए |”
\v 42 आवरी हाय थाने  खुबे  लोक मन येशु उपरे बिसवास करलाय |
\c 11
\p \v 1 मरियम आवरी हातार बहिन मारथा र गाँव बैतनिय्याह र लाजर नाव र गोटोक मुनुक  बीमार रये |
\v 2 ये हाई मरियम रये जोन परबू  उपरे इतर डालीकरी  हातर गोड के आपना बाल ले फुची रए, एतारी भाई लाजर बीमार रए |
\v 3 इ काजे हातार बहिन मन हाके बोली पटायलाय, “हे परबू ,दक, जहार ले तुय मया सोनगाउआस ,हाय बीमार आचे |”
\v 4 ये सुनिकरी येशु बलला, “ये बिमारी मिरतु र नाई; मातर महापरबू र महिमा काजे आय, की हातार बाटले महापरबुर बेटा र महिमा हो |”
\v 5 येशु मारथा आवरी हातार बहिन आवरी लाजर ले मया सोंगायते रये |
\v 6 फेर बले जड़ दाय हाय सुनला की हाय बीमार आचे, तेबे जोन जगा ने हाय रये, हाय थाने दुय दिन आवरी ठेबला |
\v 7 "एतार पाचे हाय चेला मन के बलला, ""आसा, हामी यहूदिया  ने जाऊ |”"
\v 8 चेला मन हाके बललाय, “हे रब्बी, एबे तो यहूदी मन तोर उपरे पकना पोकायबार चाहायते रओत, आवरी काय तुय फेर बले हाय थाने जाऊआस?”
\v 9 येशु जवाब देला, “काय दिन र बार घंटा ना होए ?अगर कोनी दिन ने हिनडले तेबे ठठाय ना होए, कसन बलले इ सोवसार  र उजर के दकुआय |
\v 10 मातर कोनी राती बेरा हिनडले ठठाय होऊआत,कसन बलले हातार  ने उजर निआय |”
\v 11 हाय इ गोट मन बलला,आवरी एतार पाचे हायमन ले बलके मुरायला, “हामर मित लाजर सोयला आचे,मातर मुय हाके चेताय के जिबिआची |”
\v 12 तेबे चेला मन हाके बललाय, “हे परबू,अगर हाय सोयला आचे,तेबे अच्छा होई जायसी |”
\v 13 येशु तो हातार मिरतु र विषय ने बली रये, मातर हायमन सम्झलाय की हाय झुमरा ले सोयबार विषय ने बलला |
\v 14 "तेबे येशु हाय मन ले सीदा सीदा बली देला,""लाजर मरला आचे ;"
\v 15 आवरी मुय तमर कारन हरिक ने आची की मुय हाय थाने ना रई जहार ले तमि बिस्वास करा | मातर एबे आसा,हामी हातार लगे जो |”
\v 16 तेबे थोमा जोन दिदमुस बोला जाऊआय, अपना संग र चेला मन ले बलला, “आसा,हामी बले हातर संगे मोरबा काजे जो |”
\v 17 हाय थाने पहुचलार पाचे येशु के ये जान पोडला की लाजर के मोड़ाभाटी ने सोंगायलार चार दिन होयला आचे |
\v 18 बैत्निय्याह येरुसलेम लगे खिनडिक दुय मिल र दूरिया ने रए |
\v 19 खुबे असन यहूदी मारथा आवरी मरियम लगे तिकर भाई र मिरतु उपरे शान्ति देबा काजे आई रओत |
\v 20 जड़ दाय  मारथा येशु र आयबा समाचार सुनला तेबे हातार संगे मिसबा काजे गला, मातर मरियम घर ने बोसी रये |
\v 21 "मारथा येशु के बलला, ""हे परबू, अगर तुय एथाने रयतिस तेबे मोर भाई केबी ना मोरता |"
\v 22 आवरी एबे बले मुय जनि की जोन काई तुय महापरबू ले मानगबिस,महापरबू तोके देसी |”
\v 23 येशु हाके बलला, “तोर भाई फेर जीव उठसी |”
\v 24 मारथा हाके बलला, “मुय जानी की आखरी दिन ने दुसरा जीवन  र समया ने हाय जीव उठसी |”
\v 25 येशु तिके बलला, “दूसरा जीवन आवरी जीवन मुय ची आय ; जोन कोनी मोर उपरे बिसवास करुआय हाय अगर मोरी बले गले तेबे बले जीयसी,
\v 26 आवरी जोन कोनी जीव आचे आवरी मोरउपरेबिसवासकरुआय,हाय जग जग ले ना मोरसी | काय तुय ये गोट उपरे बिसवास करुआस ?”
\v 27 हाय ताके बलला, “हव हे परभू ,मुय बिसवास करुआय की महापरबू र बेटा मसि जोन सोवसार ने आयबार रये  हाय तुय ची आस |”
\v 28 ये बोलिकरी हाय जायते गला, आवरी आपना बहिन मरियम के हाग देई करी धीरे ले बलला, “गुरु इ ची आय आवरी तोके हाग देसी आचे |”
\v 29 ये सुनी ची करी हाय तुरते उठिकरी हातार लगे आयला |
\v 30 येशु एबे गाँव ने ना पहुची रये मातर हाई जगा ने  रये जोन थाने मारथा हातार संगे मिसी रये |
\v 31 तेबे जोन यहूदी हातर संगे घर ने रयेत आवरी हाके शान्ति देते रयेत,ये दकिकरी की मरियम तुरते उठी करी बाहरे गला आचे ये समझलाय  की हाय मोड़ाभाटी ने कानदबा काजे जायसी आचे,तेबे हातार पीटी होयलाय |
\v 32 जड़दाय मरियम हाय लगे पहुचला जों थाने येशु रए, तेबे हाके द्की ची करी हातार गोड उपरे घसरी गला आवरी बलला, “हे परभू , अगर तुय एथाने रयतिस तो मोर भाई ना मोरता |”
\v 33 जड़ दाय येशु हाके आवरी हाय यहूदी मन के जोंन हातार संगे आई रयेत, कान्दते द्कला, तेबे आत्मा ने खुबे निरास आवरी व्याकुल होयला,
\v 34 आवरी बलला, “तुय हाके कोन लगे सोंगायली  आस ?” हायमन ताके बललाय, “हे परबू, आयिकरी द्की दक |”
\v 35 येशु कांदला |
\v 36 तेबे यहूदी मन बलके मुरायलाय, “दका,हाय हातार संगे कतक मया सोनगाउआय|”
\v 37 मातर हाय मन ले खिनडिक बललाय, “काय ये जोंन काना र आकी उगाडला,ये बले ना करके सकला की ये मुनुक ना मोरता ?”
\v 38 येशु मन ने फेर खुबे निरास होई करी मोड़ाभाटी ने आयला | हाय गोटोक गुडा रए आवरी गोटोक पकना हातार उपरे सोंगायलार  रये |
\v 39 येशु बलला, “पकना गुचाहा |” हाय मोरलार बहिन मारथा हाके बलके मुरायला, “हे परबू, हायथानले तो एबे बास आयसी आचे, कसन बल ले हातार मोर्लार चार दिन होयला आचे |”
\v 40 येशु हाके बल ला, “काय मुय तोके ना बोली रई की अगर तुय बिसवास करबीस, तेबे महापरबू र महिमा के दकबिस |”
\v 41 तेबे हाय मन हाय पकना के गुचायलाय | येशु आकी उठाय्करी बलला, “हे बुआ, मुय तोर धनेबाद करबी आची की तुय मोर सुनलिस |
\v 42 मुय जानते रई की तुय हरमेशा मोर सुनुआस, मातर जोन लोक कूड़ा इ कटा कटा ठिया आचोत, तिकर लागी मुय इ बल ली,जहार ले की हाय मन बिसवास स करोत की तुय मोके पटायलिआस |”
\v 43 ये बोलिकरी हाय बड़े सबद ले हागदेला, “हे लाजर, निकरी आव !”
\v 44 जोन मोरी रए हाय मोड़ी ढापला फटी  ले हाथ गोड बांदी होय्लार निकरी आयला,आवरी हातार मुह अन्गोची ले लेपटलार रए | येशु तिके बलला, “हाके खोली दियास आवरी जायके दियास |”
\v 45 तेबे जोन यहूदी मरियम लगे आसी रओत आवरी हातार ये काम द्की रयेत,हाय मन ले खुबे लोक मन हातार उपरे बिसवास करलाय |
\v 46 मातर हाय मन ले खिनडिक लोक फरिशी मन लगे जाई करी येशु र काम मन र समाचार देलाय |
\v 47 इ गोट ने परधान याजक मन आवरी फरिशी मन महा सभा  हागदेलाय, आवरी बललाय, “हामी काय करबू आचू ? ये मुनुक तो खुबे चीन दकाउआय |
\v 48 अगर हामी हाके असनि छाडी देबू, तो सबू हातार उपरे बिसवास आनबाय,आवरी रोमी आइकरी हामर जगा आवरी जाती दुनो उपरे अधिकार करबाय |”
\v 49 तेबे हाय मन ले काइफा नावर गोटोक माने जोन हाय बरस र महा याजक रए , तिकर ले बल ला, “तमि कई बले ना जानास ;
\v 50 आवरी ना ये समझास की तमर काजे ये अच्छा आय की हामार लोक मन काजे गोटोक मुनुक मोरो,आवरी सबु जाती नास ना हो |”
\v 51 ये गोट हाय आपना बाट ले ना बल ला, मातर हाय बरस र महा याजक होयिकरी भाविस्य्वानी कारला की येशु हाय जाती काजे मोरसी ;
\v 52 आवरी ना खाली हाय जाती काजे, मातर इ काजे बले की महापरबू र तितर बितर बेटाबेटी मन के गोटोक करी देओ |
\v 53 इ काजे हाई दिन ले हाय मन ताके मारी देबार चाल चलके मुरायलाय |
\v 54 इ काजे येशु हाय समया ले यहूदी मन ने परगट होयिकरी ना गला मातर हाय थान ले झार र लगर प्रदेश र इफ्राइम नावर गोटोक नगर ने गला ; आवरी आपना चेला मन संगे हाई थाने रय्के मुरायला |
\v 55 यहूदी मन र धान काटबा र परब लगे रए,आवरी खुबे असन लोक धान काटबा ले पयले देहात ले येरुस्लेम के गलाय की आपना के सुध करोत |
\v 56 इ काजे हाय मन येशु के डगराय के मुरायलाय आवरी मंदिर ने ठिया उठी एक दुसरा के बलके मुरायलाय, “तमि काय सोचबास ? काय हाय परब ने ना आयसी ?”
\v 57 परधान याजक मन आवरी फरिशी मन ये हुकुम दी रओत की अगर कोनी ये जानो की येशु कोन  थाने आचे तेबे सांगो की हाय मन ताके धरके सकोत |
\c 12
\p \v 1 येशु धान काटबा परब ले छय दिन पयले बैतनियाह ने आयला जोन्ति लाजर रए,जाके येशु मोरला थान ले जियाय रए |
\v 2 हाय थाने हाय मन हातार काजे भात तियार करलाय; आवरी मारथा सेवा करते रए,आवरी लाजर हाय मन ले गोटोक रए जोन हातर संगे भोजन कारबा काजे बोसी रयेत |
\v 3 तेबे मरियम जटामांसी र आधा भाग खुबे मोल बीती इतर धरिकरी येशु र गोडे डालला, आवरी आपना बाल ले हातार गोड के फुचला;आवरी इतर र बॉस ले घर खुसबू बीती होयला |
\v 4 मातर हातार चेला मन ले यहूदा इस्करीयोति नाव र गोटोक चेला जोन हाके धरायबा ने रए,बोलके मुरायला,
\v 5 ये इतर तीन सौ दीनार ने बिकी करी कंगाल मन के काय काजे ना दिया गला ?”
\v 6 हाय ये गोट इ काजे ना बल ला की हाके कंगाल मन र चिंता रये मातर इ काजे की हाय चोर रए, आवरी तार लगे तिकर थैली रए आवरी हाय थाने जोन काई बले डाली जायते रए, हाय निकराय ते रए |
\v 7 येशु बल ला, “हाके रहके दियास |हाके ये मोर गाड़ी जिबा दिन काजे सोंगाय के दियास |
\v 8 कसन बल ले कंगाल तो तमर संगे सबूदाय  रउआत,मातर मुय तमर संगे स्बुदाय ना रबी |”
\v 9 जड़ दाय यहूदी मन र बड़े कूड़ा जानला की हाय हाय लगे आचे, तेबे हाय मन ना खाली येशु र लागी आयलाय मातर इ काजे बले की लाजर के द्कोत,जेक हाय मोरला थान ले जियाय रए |
\v 10 तेबे परधान याजक मन लाजर के बले मारी देबार चाल चललाय |
\v 11 कसन बल ले हातार लागी खुबे असन यहूदी गलाय आवरी येशु उपरे बिस्वास करलाय |
\v 12 दुसर दिन खुबे असन लोक मन ने जोन परब ने आई रओत ये सुनलाय  की  येशु येरुस्लेम ने आयसी आचे |
\v 13 इ काजे हाय मन खजूर र खेंदा मन धरलाय आवरी हातार संगे मिस्बा काजे निकरलाय, आवरी चिचाय के मुरायलाय, “होसन्ना ! धन्य इसराइल र राजा, जोन परभू र नाव ले आऊआय |”
\v 14 जड़ दाय येशु के गधा र गोटोक पिला मिरला ; तेबे हाय हातार उपरे बोसला, जसन लिकलार आचे,
\v 15 """हे सिय्योंन र बेटी ना डर; दक,तोर राजा गधा र पिला उपरे चेग्लार आयसी आचे |”"
\v 16 हातार चेला मन ये गोट मन पयले ना समझी रओत,मातर जड़ दाय येशु र महिमा परगट होयला तबे तिके  सुरता आयला की ये गोट मन हातार विषय ने लिक्लार रए आवरी लोक मन हातार संगे इ परकार र वयवहार करी र ओत |
\v 17 तेबे कूड़ा र हाय लोक मन गवाई देलाय,जोन मन हाय समया ने हातार संगे रओत जड़ दाय हाय लाजर के मोड़ा भाटी ले हाग देई करी मोरला थान ले जियाय रए |
\v 18 इ काजे लोक मन हातार संगे मिस्बा काजे आई रओत कसन बलले हाय मन सुनी रओत की हाय ये अचरच र काम दकायला आचे |
\v 19 तेबे फरिशी मन एक दुसरा ले बललाय, “ सोचा तो खिनिक की तमर ले काई ना बनके पोडे |दका सोवसार हातार पिटी हीला आचे |”
\v 20 जोन लोक हाय परब ने आराधना करके आई रओत हाय मन ले खिनिक लोक यूनानी रयेत |
\v 21 हाय मन गालील र बैतसैदा र रबा लोक फिल्लिपुस र लगे आयिकरी हातार ले बिनती करला, “श्रीमान,हामी येशु ले मिसबार चाहायबू  आचू |”
\v 22 फिलिपुस आई करी अन्द्रिआस के बल्ला, तेबे अन्द्रिआस आवरी फिलिपुस जाई करी येशु के बलला  |
\v 23 इ थाने येशु तिके बल्ला, “हाय समया आयला आचे की मुनुक र बेटा र महिमा हो |
\v 24 मुय तमके सत सत बलबी आची की जड़ दाय ले गेऊ र बीचा भुई ने पोड़ी करी मोरी ना जाए ,हाय एक्ला रउ आय; मातर जड़ दाय हाय मोरी जाऊ आय तेबे हाय खुबे पाक आनुआय |
\v 25 जोन आपना जीव के अदिक मया करुआय,हाय ताके हाजाय देऊआय ; आवरी जोन ए सोवसार  ने आपना जीव के अदिक मया ना करे, हाय जग जग र जीवना काजे हाके बचायसी |
\v 26 अगर कोनी मोर सेवा करोत,तो मोर पिटी होई जाओ ; आवरी जोन थाने मुय आची हाय थाने मोर सेवक बले होय्सी |अगर कोनी मोर सेवा करोत,तेबे बुआ हातार आदर करसी |
\v 27 """एबे मोर जीव व्याकुल आचे |इ काजे एबे मुय काय बलबी ? 'हे बुआ, मोके इ बेरा ले बाचाव ?' नाई,कसन बल्ले मुय इ कारन इ समया ने पहुचली  आची |"
\v 28 हे बुआ,आपना नाव र महिमा कर |” तेबे ये आकास्वानी होयला , “मुय हातार महिमा करली आची, आवरी फेर बले करबी |”
\v 29 तेबे जोन लोक ठिया उठी सुनते रओत हाय मन बललाय की बादरी गरजला | दूसरा लोक बललाय, “कोनी सरग दूत हाके बल्ला |”
\v 30 ये थाने येशु बल्ला, “ये सबद मोर काजे नाइ,मातर तमर काजे आयला आचे |
\v 31 एबे इ सोव्सार र नियाय होऊआय,एबे इ सोव्सार र मुखिया निकराय दी जायसी ;
\v 32 आवरी अगर मुय धरतनी ऊपर ले उचा ने चेगाय जीबी,तेबे सबु के आपना लगे झिकबी |”
\v 33 असन बोलिकरी हाय ये परगट करी देला की हाय कसन मिरतु ले मोरसी |
\v 34 इ थाने लोक मन हाके बललाय, “हामी नियम र ये गोट सुन्लू आछु की मसी सबुदाय रयसी, फेर तुय काय काजे बल्बिआस की मुनुक र बेटा के उचा ने चेगाय जिबार जरुरी  आय ? ये मुनुक र बेटा कोन आय ?”
\v 35 येशु तिके बल्ला, “उजर एबे खिनिक बेर काजे  तमर मंजी आचे | जड़ दाय ले उजर तमर संगे आचे तेब ले हिनडते रहा,असन न हो की अनदार तमके आई करी घेरा लगाओ ; जोन अनदार ने हिनडूआय   हाय ना जाने की कोन बाटे जाऊ आय |
\v 36 जड़ दाय ले उजर तमर संगे आचे, उजर उपरे बिसवास  करा की तमि उजर र बेटा बेटी बना |” ये गोट मन बोली येशु गला आवरी तिकर ले लुकी रए |
\v 37 हाय हाय मन र छोमे अतक चीन दकायला, तेबे बले हाय मन हातार उपरे बिसवास  ना करलाय ;
\v 38 की यशायाह अगमगियानी र बचन पूरा हो जोन हाय बल्ला : “हे परभू , हामार समाचार र कोन बिसवास  करलात ? आवरी परभू र भुजबल कहार उपरे परगट होयला आचे ?”
\v 39 इ कारण हाय मन बिसवास  ना करके सकलाय, कसन बल्ले यशायाह ये बले बोली रए :
\v 40 """हाय तिकर आकी काना,आवरी मन कठोर करी देला आचे ;असन ना हो की हाय मन आकी ले दकोत, आवरी मन ले समझोत, आवरी बदलोत, आवरी मुय तिके अच्छा करबी |”"
\v 41 यसायाह ये गोट मन इ काजे बल्ला की हाय हातार महिमा दकला, आवरी हाय हातार विषय ने गोठायला |
\v 42 तेबे बले अधिकारी मन ले खुबे असन हातार उपरे बिस्वास करलाय, मातर फरिशी मन  र लागी परगट ने ना मानते रओत, असन ना हो की हाय मन पार्थना घर मन ले निकराय जाओत :
\v 43 कसन बल्ले मुनुक मन  बाटले बढाई  तिके महापरबू र बाटले बढाई र विपरीत अदिक मया र लागते रए |
\v 44 येशु चिचाय करी बल्ला, “जोन मोर उपरे बिस्वास करुआय, हाय मोर उपरे नाइ मातर मोर पटायबा  बिता उपरे बिसवास  करुआय |
\v 45 आवरी जोन मोके द्कुआय, हाय मोर पटायबा बिता  के द्कुआय |
\v 46 मुय सोवसार ने उजर होयिकरी आयली आची, की जोन कोनी मोर उपरे बिसवास करोत हाय अनदार ने ना रओ |
\v 47 अगर कोनी मोर गोट सुनिकरी ना माने, तेबे मुय हाके दोषी ना ठेबायी ;कसन बल्ले मुय सोवसार  के दोषी ठेबाय बा काजे नाइ, मातर सोवसार  र उद्धार करबा काजे आयली आची |
\v 48 जोन मोके घिन जानूआय आवरी मोर गोटमन ना अपनाए हाके दोषी ठेबायबा बिता तो गोटोक आय : जसन की जोन बचन मुय बल्ली आची, हाई पिछला दिन ने हाके दोषी ठेबायला  आचे |
\v 49 कसन बल्ले मुय आपना बाटले गोट ना गोठायली; मातर बुआ जोन मोके पटायला आचे हाई ची मोके आज्ञा देला आचे की काय काय बलबी  आवरी काय काय गोठायबी  ?
\v 50 एबर मुय जानी की हातार आगया जग जग र जीवना आय |इ काजे मुय जोन कई बोलुआय, हाय जसन बुआ मोके बल्ला आचे असनि ची बोलुआय |”
\c 13
\p \v 1 धान काटबा परब ले पइले, जड़ दाय येशु जान ला की मोर हाय समया आई पहुचला  आचे की सोवसार  के छाडी करी बुआ लगे जाऊ आय, तेबे आपना लोक मन ले जोन सोवसार  ने रयेत जसन मया हाय सोंगायते रये,सरोत ले असनि ची मया हाय सोंगायते रये |
\v 2 जड़ दाय शैतान समोन र बेटा यहूदा इस्करीयोती र मने ये डाली रये की हाके धराओं, तेबे भात खायबा  समया
\v 3 येशु,ये जनि करी की बुआ सबु के मोर हाथ ने करी देला आचे आवरी मुय महापरबू र लग ले आयली आची आवरी महापरबू लगे जीबी आची,
\v 4 भात खायबा  थान ले उठीकरी आपना र उपरर फटी के निकराय देला,आवरी अन्गोची धरी करी आपना आटा के बांधला |
\v 5 तेबे बरतन ने पानी भोरिकरी चेला मन र गोड धोय्बार आवरी जोन अन्गोची ले हातार आटा बादी  होई रये हातारी ने फुचके मुरायला |
\v 6 जड़ दाय हाय समोन पतरस लगे आयला, तेबे पतरस हाके बल्ला, “हे परबू, काय तुय मोर गोड धोउआस ?”
\v 7 येशु ताके जवाब देला, “जोन मुय करबी आची, तुय एबे हाके ना जानिस मातर एतार पाचे समझबीस |”
\v 8 पतरस हाके बल्ला, “तुय मोर गोड केबी धोय्के ना पय्बिस !” ये सुनी करी येशु हाके बल्ला, “अगर मुय तोके ना धोयी, तेबे मोर संगे तोर काई बले साझा नुआय |”
\v 9 समोन पतरस हाके बल्ला, “हे परभू, तेबे मोर गोड ची नाइ, मातर हाथ आवरी मुंड बले धोयी देस |”
\v 10 येशु हाके बल्ला, “जोन नहाय्ला आचे हाके गोड र सिवा आवरी काई धोय्बार जरुरत निआय, मातर हाय बिलकुल सुध आय ; आवरी तमि सुध आस,मातर सबु र सबु नाइ |”
\v 11 हाय तो आपना धरायबा  बिता के जानते रये इ काजे हाय बल्ला, “तमि सबु र सबु सुध नुआस |”
\v 12 जड़ दाय हाय तिकर  गोड धोयी सारला, आवरी आपना फटी फिंदी करी फेर बोसला, तेबे तिकर ले बलके मुरायला, “काय तमि समझलाय  की मुय तमर संगे काय करली ?
\v 13 तमि मोके गुरु आवरी परबू बोलुआस,आवरी अच्छा ची बोलुआस, कसन की मुय हाई आय |
\v 14 अगर मुय परभू आवरी गुरु होई करी तमर गोड धोय्ली, तेबे तमके बले एक दुसर र गोड धोयबार  आय |
\v 15 कसन की मुय तमके नमूना द्काय्ली आची की जसन मुय तमर संगे करली आची,तमि बले असनि ची करा |
\v 16 मुय तमके सत सत बलबी आची, दास आपना मालिक ले बड़े नुआय, आवरी ना पटायबार आपना पटायबा  बिता ले |
\v 17 तमि ये गोट मन जानास, आवरी अगर हाय मन उपरे चलबास तेबे धन्य आस |
\v 18 मुय तमि सबु र विषय ने ना बलि ; जोन मन के मुय चुनली आची, तिके मुय जानी ; मातर ये इ काजे आय की पवित्र शास्त्र र ये बचन पूरा हो, 'जोन मोर रोटी खाऊआय हाय मोर उपरे लात उठायला |'
\v 19 एबे मुय हातर होयबा र पयले तमके चेताय देबी आची की जड़ दाय ये होई जायसी तेबे तमि बिसवास  करा की मुय हाई आय |
\v 20 मुय तमके सत सत बलबी आची जोन मोर पटायला बिता के अपनाउआय, हाय मोके आपनाउआय ; आवरी जोन मोके आपनाउआय,हाय मोर पटायला बिता के आपनाउआय |”
\v 21 ये गोट मन बोली करी येशी आत्मा ने व्याकुल होयला आवरी य गवाई देला, “मुय तमके सत सत बलबी आची की तमि मन ले गोटोक मोके धरायसी |”
\v 22 चेला मन संदेह ले, की हाय कहार बारे ने बलसी आचे, एक दुसर बाटे द्कके मुरायलाय  |
\v 23 हातार चेला मन ने गोटोक जेक येशु मया सोंगायते  रए, येशु र छाती बाटे लोई बोसी रए |
\v 24 सामोन पतरस हातार बाटे इशारा करी हाके पुछला, “सांग तो, हाय कहार बारे ने बलसी आचे ?”
\v 25 तेबे हाय असनि ची येशु र छाती बाटे लोई करी हाके पुछला, “हे परभू, हाय कोन आय ?”
\v 26 येशु जवाब देला, “जाके मुय ये रोटी र गोंदा चोब्ड़ीकरी  देबी हाई आय |”आवरी हाय गोंदा के चोबडीकरी सामोन इस्करीयोती र बेटा यहूदा के देला |
\v 27 गोंदा धरते ची शैतान हातार उपरे समायला  | तेबे येशु हाके बल्ला, “जोन तुय करबीआस, तुरते कर |”
\v 28 मातर बोसला  लोक मन  ने कोनी ना जानलाय की हाय ये गोट हातार ले काय काजे बलला  |
\v 29 यहूदा लगे थैली रबार आय, इकाजे कोनी कोनी समझलाय  की येशु हाके बलसी आचे की जोन काई हांके परब काजे जरुरत आय हाके घेन, नोय्ले ये की कंगाल मन के कई दी देस |
\v 30 इ काजे हाय गोंदा धरी करी तुरते बाहारे गला; आवरी ये राती र समया रए |
\v 31 जड़ दद्दी हाय बाहारे गला तेबे येशु बल्ला, “एबर मुनुक र बेटा र महिमा होयला आचे ;
\v 32 [अगर हायथाने महापरबू र महिमा होयला आचे,] तेबे महापरबू बले आपना ने हातार महिमा करसी आवरी तुरते करसी |
\v 33 हे पिला मन, मुय आवरी खिनिक बेर काजे तमर लगे आची :फेर तमि मोके डगराय बास, आवरी जसन मुय यहूदी मन के बल्ली, 'जों थाने मुय जीबी आची हाय थाने तमि ना आसके सकास,' असनि ची मुय एबे तमके बलबी आची |
\v 34 मुय तमके गोटोक नुआ आज्ञा देबी आची एक दुसर ले मया सोंगाहा ;जसन मुय तमर संगे मया सोंगायली  आची, असनि ची तमि बले एक दुसर ले मया सोंगाहा |
\v 35 अगर आपस ने मया सोंगात बास, तेबे इ ले सबु जानबाय की तमि मोर चेला मन आस |”
\v 36 सामोन पतरस हाके बल्ला, “हे परभू, तुय कोंती जिबिआस ?” येशु जवाब देला,”जोंती मुय जीबी आची हाय थाने तुय एबे मोर पिटी आयके ना सकिस ; मातर एतार पाचे मोर पिटी आयबीस |”
\v 37 पतरस हाके बल्ला, “हे परबू , एबे मुय तोर पिटी काय काजे ना आसके सकी ? मुय तो तोर काजे आपना जीव बले दी देबी |”
\v 38 येशु जवाब देला, “काय तुय मोर काजे आपना जीव देबिस ? मुय तोके सत सत बलबी आची की कुकड़ा र बांग ना देसी जड़ दाय ले तुय तीन हार मोर इनकार ना करबीस  |
\c 14
\p \v 1 """तमर मन व्याकुल ना हो ; महापरबू  उपरे  बिस्वास सोंगाहा आवरी मोर उपरे बले बिसवास  सोंगाहा |"
\v 2 मोर बुआ र घर ने खुबे रबा काजे जगा आचे, अगर ना रयता तेबे मुय तमके बोली देती ; कसन बल्ले मुय तमर काजे जगा तियार करबा काजे जीबी आची |
\v 3 आवरी अगर मुय जाई करी तमर काजे जगा तियार करबी,तेबे फेर आई करी तमके आपना थाने नबी की जोन थाने मुय रबी हाय थाने तमि बले रहा |
\v 4 जोन थाने मुय जाऊ आय तमि हाय थानर बाट के जानास |”
\v 5 थोमा हाके बल्ला, “हे परभू, हामी ना जानू की तुय कोन  थाने जिबिआस ;तो बाट के कसन जानबु ?”
\v 6 येशु हाके बल्ला, “बाट आवरी सत आवरी जीवना मुय ची आय ; बिना मोर द्वारा कोनी बुआ लगे ना पहुच्के सके |
\v 7 अगर तमि मोके जानी रतास तेबे मोर बुआ के बले जान्तास ; आवरी एबे हाके जनास, आवरी हाके द्क्ला बले आस |”
\v 8 फिल्लिपुस हाके बल्ला, “हे परभू,बुआ के हांके द्काय देस,ये हामार काजे खुबे आय |”
\v 9 येशु हाके बल्ला, “हे फिलिपुस, मुय अतक दिन ले तमर संगे आची,आवरी काय तुय मोके ना जानिस ? जोन मोके द्क्ला आचे हाय बुआ के बले द्क्ला आचे | तुय काय काजे बलबी आस की बुआ के हांके द्काव ?
\v 10 काय तुय बिस्वास ना करिस की मुय बुआ ने आची आवरी बुआ मोर ने आय ? ये गोट मन जोन मुय तमके बलबी आची, आपना बाट ले ना बोली, मातर बुआ मोर ने रई करी आपना काम करुआय |
\v 11 मोर बिस्वास करा की मुय बुआ ने आची आवरी बुआ मोर ने आय ; नोय्ले काम मनर काजे मोर बिस्वास करा |
\v 12 """मुय तमके सत सत बलबी बोल्बी आची की जोन मोर उपरे बिस्वास सोंगाऊ आय, इ काम जोन मुय करबी  आची हाय बले करसी,मातर एतार ले बले बड़े काम करसी, कसन बल्ले मउय बुआ लगे जीबी आची |"
\v 13 जोन काई तमि मोर नाव ले मांग बास,हाय मुय कर्रबी की बेटा    र बाट ले बुआ र महिमा हो |
\v 14 अगर तमि मोर ले मोर नाव ने काई मांग बास, तेबे मुय हाके करबी |
\v 15 """अगर तमि मोर ले मया सोंगाऊआस, तेबे मोर आगया मन के मान्बास |"
\v 16 मुय बुआ ले बिनती करबी, आवरी हाय तमके गोटोक संगवारी देसी की हाय सबु दाय तमर संगे रओ  |
\v 17 जसन की सतर आत्मा, जाके सोव्सार ना अपनाए, कसन बल्ले हाय ना हाके द्कुआय आवरी ना हाके जाने ; तमि हाके जानास, कसन बल्ले हाय तमर संगे रहूआय, आवरी हाय तमर ने होय्सी |
\v 18 """मुय तमके अनाथ ना छाडी; मुय तमर लगे आस्बी आची |"
\v 19 आवरी खिनिक बेर बाचाला आचे की फेर सोव्सार मोके ना द्क्सी, मातर तमि मोके द्क्बास ; इ काजे की मुय जीवता आची, तमि बले जीवता रबास |
\v 20 हाय दिन तमि जान बॉस की मुय आपना बुआ ने आची,आवरी तमि मोर ने, आवरी मुय तमर ने |
\v 21 जहार लगे मोर आज्ञा मन आचे आवरी हाय तिके मानुआय, हाय मोर संगे मया सोन्गाउआय ; आवरी जोन मोर संगे मया सोन्गाउआय हातार ले मोर बुआ मया सोंगाय्सी, आवरी मुय हातर ले मया सोंगाय्बी आवरी आपना के हातार उपरे परगट करबी |”
\v 22 हाय यहूदा जोन इस्करीयोती ना रये, हातार ले बल्ला, “हे परभू,काय होयला की तुय आपना के हामर उपरे परगट कारबार चाहायबिआस आवरी सोव्सार उपरे नाइ ?
\v 23 येशु हाके जवाब देला, “अगर कोनी मोर मया सोंगाय्सी तेबे हाय मोर बचन मानसी, आवरी मोर बुआ हातर ले मया सोंगाय्सी, आवरी हामी हातार लगे आस्बू आवरी हातार संगे बास करबू |
\v 24 जोन मोर ले मया ना सोंगाये, हाय मोर बचन ना माने ; आवरी जोन बचन तमि सुनुआस हाय मोर नाइ मातर बुआ र आय, जों मोके पटायला |
\v 25 """ये गोट मन मुय तमर संगे रई करी तमके बल्ली |"
\v 26 मातर संगवारी जसन की पवित्र आत्मा जाके बुआ मोर नाव ले पटाय्सी, हाय तमके सबु गोट मन सिकाय्सी, आवरी जोन काई मुय तमके बल्ली  आची,हाय सबु तमके सुरता कराय्सी |
\v 27 मुय तमके शांति दी करी जीबी आची, आपना शांति तमके देबी आची ; जसं सोव्सार देउआय, मुय तमके ना देई : तमर मन व्याकुल ना हो आवरी ना डरो |
\v 28 तमि सुन्लास की मुय तमके बल्ली, 'मुय जीबी आची ;आवरी तमर लगे फेर आयबी |' अगर तमि मोर ले मया सोंगाय्तास, तेबे इ गोट ले हरिक होय्तास की मुय बुआ र लगे जीबी आची, कसन बल्ले बुआ मोर ले बड़े आय |
\v 29 आवरी मुय एबे एतार होय्बार पयले तमके बोली डेली आची, की जड़ दाय हाय होई जायसी,तेबे तमि बिस्वास करा |
\v 30 मुय एबर तमर संगे आवरी  खुबे गोट ना गोटायबी, कसन बल्ले ये सोव्सार र मुखिया आयसी आचे |मोर उपरे हातार  काई अधिकार नाइ ;
\v 31 मातर इ काजे होऊआय की सोव्सार जानो की मुय बुआ ले मया सोंगाऊ आय, आवरी जसन बुआ मोके आगया देला मुय असनि ची करुआय| उठा, ये थान ले जो |
\c 15
\p \v 1 सतेर दाखलता मुय आय, आवरी मोर बुआ बेड़ा कमाऊ आय |
\v 2 जोन खेंदा मोर ने आचे आवरी ना पाके, हाके हाय काटी देउआय ; आवरी जोन पाकुआय, हाके हाय बाचुआय की आवरी पाको |
\v 3 तमि तो हाय बचन र लागी जोन मुय तमके बल्ली आची, सुध आचास |
\v 4 तमि मोर ने बनी रहा, आवरी मुय तमर ने | जसन  खेंदा अगर दाखलता ने बनी ना रए तेबे आपना ले ना पाक के सके, असनि ची तमि बले अगर मोर ने ना बनी राहास तेबे ना फलके सकास |
\v 5 मुय दाखलता आय :तमि खेंदा मन आस | जोन मोर ने बनी रउआय आवरी मुय हातार ने,आवरी हाय खुबे पाकुआय, कसन बल्ले मोर ले अलगे होयिकरी तमि काई बले ना करके सकास |
\v 6 अगर कोनी मोर ने ना बनी रयसी, तेबे  हाय खेंदा मन र असन पोकाय दी जायता, आवरी सुकी जाऊआय ;आवरी लोक मन हाय के कूड़ा करी जोय ने पोडाय देऊआत,आवरी हाय पोड़ी जाऊआय |
\v 7 अगर तमि मोर ने बनी रबास आवरी मोर बचन तमर ने बनी रयसी, तेबे जोन चायबास मांगा आवरी हाय तमर काजे होई जायसी |
\v 8 मोर बुआ र महिमा इ थाने ची  होऊआय की तमि खुबे असनपाक आना, तेबे ची तमि मोर चेला ठेबबास |
\v 9 जसन बुआ मोर संगे मया सोंगायला, असनि ची मुय तमर संगे मया सोंगायली; मोर मया ने बनी रहा |
\v 10 अगर तमि मोर आज्ञा मन के मानबास, तेबे मोर मया ने बनी रबास ; जसन की मुय आपना बुआ र आज्ञा के मानली आची, आवरी हातार मया ने बनी रबी आची |
\v 11 मुय इ गोट मन तमके इ काजे बल्ली आची, की मोर हरिक तमरने बनी रओ, आवरी तमर हरिक पूरा होई जाओ |
\v 12 मोर आज्ञा ये आय की जसन मुय तमर संगे मया सोंगाय्ली, असनि ची तमि बले एक दुसर संगे मया सोंगहा |
\v 13 एतार ले बड़े मया कहारी नुआय की कोनी  आपना संगवारी मन काजे आपना जीव देओ |
\v 14 जोन आगया मुय तमके देऊआय अगर हाके मानबॉस तेबे तमि मोर संगवारी आस |
\v 15 एबले मुय तमके दास ना बलबी कसन बल्ले दास ना जाने की हातर मालिक काय करूआय, मातर मुय तमके संगवारी बल्ली आची,कसन बल्ले मुय जोन गोट मन आपना बुआ ले सुनली, हाय सबु तमके सांगी देली |
\v 16 तमि मोके ना चुन्लास मातर मुय तमके चुनली आची आवरी तमके अधिकार देली आची की तमि जाई करी पाक आना आवरी तमर पाक बनी रओ, की तमि मोर नाव ले जोन काई बुआ ले मांगबॉस, हाय तमके देओ |
\v 17 इ गोट मन र आज्ञा मुय तमके इ काजे देबी आची की तमि एक दुसर ले मया सोंगाहा |
\v 18 """अगर सोव्सार तमर ले बइर सोंगाउ आय, तेबे तमि जानास की हाय तमर ले पयले मोर संगे बइर सोंगायला |"
\v 19 अगर तमि सोव्सार र होय्तास, तेबे सोव्सार आपना मन ले मया सोंगायता : मातर इ लागी की तमि सोव्सार र नुआस, मातर मुय तमके सोव्सार ले चुनली आची, इ काजे सोव्सार तमर  बइर सोंगाऊआय |
\v 20 जोन गोट मुय तमके बोली रई, 'दास आपना मालिक ले बड़े ना होए ,' हाके सुरता ने सोंगाहा | अगर हायमन मोके सतायलाय, तेबे तमके बले सतायबाय : अगर हाय्मन मोर गोट मानबाय,तेबे तमर बले मानबाय |
\v 21 मातर इ सबु काई हायमन मोर नाव र लागी तमर संगे करबाय, कसन बल्ले हायमन मोर पटायला बिता के ना जानोत |
\v 22 अगर मुय ना आयती आवरी तिक्र संगे ना गोठायती, तेबे हाय्मन पापी ना ठेबताय; मातर एबे तिके तिकर पाप काजे काई बहाना निआय |
\v 23 जोन मोर ले बइर सोंगाऊआय, हाय मोर बुआ ले बले बइर सोंगाउआय |
\v 24 अगर मुय तिकर ने हाय काम ना करती जोन आवरी कोनी ना करलाय,तेबे हाय मन पापी ना ठेबताय; मातर एबे तो हाय मन मोके आवरी मोर बुआ दुनो के द्कलाय आवरी दुनो ले बइर करलाय |
\v 25 ए इ काजे होयला की हाय बचन पूरा हो, जोन तिकर नियम ने लिक्लार आचे,'हाय मन मोर ले फकाहा बइर करलात |'
\v 26 मातर जड़ दाय हाय संगवारी आयसी, जाके मुय तमर लगे बुआ बाटले पटाय्बी, जसन की सत र आत्मा जोन बुआ र बाटले निकरुआय, तेबे हाय मोर गवाई देसी;
\v 27 आवरी तमि बले मोर गवा आस कसन बल्ले तमि पईल ले मोर संगे रलास |
\c 16
\p \v 1 ये गोट मनके मूय तोमके ई काचे बलली की तोमि धोका ना खाहा |
\v 2 हांय मन तोमके मण्डली घर ले निकराय देबा, मातर हांय समेया आयसी आचे, की जोन कोनी तोमके मारसी हांय समझसी की मूय माहा परभु र सेवा करू आय |
\v 3 असन हांय मन ई काचे करबाय की हांटी मन ना बुआ के जानला आत आवरी ना मोके जानेत |
\v 4 "मातर गोट मनके मूय ई काचे तोमके बलली, की जड़ दाय ईकर समेया आयसी तेबे सुरता आयसी की मूय तोमर ले आगे ची बली रली | ""मूय सुरु ले ये गोट मनके ई काचे बलली कसन की मूय तोमर संगे रई |"
\v 5 मातर अबर मूय आपना पटायबा बिता लगे जीबी आची; आवरी तोमि मनले कोनी मोके ना पुचेत, 'तूय केने जीबी आस ?'
\v 6 मातर मूय जोन ये गोट मनके तोमकी बलली आची, ई तोमर मन दुःख ले भरी गला आचे |
\v 7 तेबे बले मूय तोमके सते सांगबी आची की मोर जीबार तोमर काचे अच्छा आय, कसन की अगर मूय ना जाई तो हांय साहयक तोमर लगे ना आसे; मातर अगर मूय जीबी तो ताके तोमर लगे पटायबी |
\v 8 हांय आई करी सोसार के पाप आवरी धरमर आवरी निआय र बारे ने निरुत्तर करसी |
\v 9 पापर बारे ने ई काचे की हांय मन मोर उपरे विशवास ना करेत;
\v 10 आवरी धरमर बारे ने ई काचे की मूय बुआ लगे जीबी आची, आवरी तोमि मोके आवरी ना दकास;
\v 11 निआयर बारे ने ई काचे की सोसार र सरदार दोषी कराय गला आचे |
\v 12 """मोके तोमर संगे आवरी बले खूबे गोट मनके बलबार आचे, मातर एबे तोमि हांय मनके सहके ना सकास |"
\v 13 मातर जड़ दाय हांय माने सतर आतमा आयसी, तो तोमके ये सतर बाट सांगसी, कसन की हांय आपना बाटले ना बलसी मातर जोन काई सुनसी हाई के बलसी, आवरी आयबा गोट मनके तोमके सांगसी |
\v 14 हांय मोर महिमा करसी, कसन की हांय मोर गोट मनके धरी तोमके सांगसी |
\v 15 जोन काई बले बुआर आय, हांय सबू मोर आय; हाई काचे मूय बलली की हांय मोर गोट मनले धरी करी तोमके सांगसी |
\v 16 """खिनिक बेर ने तोमि मोके ना दकास, आवरी आवरी फेर खिनिक बेर ने मोके दकबास |"""
\v 17 "तेबे हातार खिनिकमाँ चेला मन एक दूसर के बललाय, ""ये काय आय जोन हांय हामके बलसी आचे, 'डनडक ने तोमि मोके ना दकास, आवरी फेर खिनिक बेर ने मोके दकबास ?'आवरी ये 'ई काचे की मूय बुआ लगे जीबी आची'?"""
\v 18 "तेबे हांय मन बललाय, ""ये 'खिनिक बेर ने' जोन हांय बलु आय, काय गोट आय ?हामी ना जानू की हांय काय बलसी आचे |"""
\v 19 "यीशु ये जानी करी की हांय मन मोके पूचबार चायबा आत, हांय मनके बलली, ""काय तोमि एक दुसर ने मोर ये गोटर बारे ने पुच ताच करू आस, 'खिनिक बेर ने तोमि मोके ना दकास,आवरी फेर डनडक ने मोके दकबास'?"
\v 20 मूय तोमके सते बलबी आची की तोमि कान्दबास आवरी बिलक बास, मातर सोसार हरिक होयसी;तोमके दुःख होयसी, मातर तोमर दुःख हरिक ने बदली जायसी |
\v 21 नगत होयबा दाय बायले के दुःख होऊ आय, कसन की हातार दुःख र घड़ी आयला आचे, मातर जड़ दाय हांय पिला के जन्माऊ आय, तो ये हरिक ले की सोसार ने गोटक मुनूक जन्मला, हांय संकट के आवरी सुरता ना करे |
\v 22 हाई असनी तोमके बले अबर तो दुःख आय, मातर मूय तोमर संगे आवरी भेट होयबीआवरी तोमर मन हरिक ले भरी जायसी; आवरी तोमर हरिक कोनी तोमर ले ना झिके |
\v 23 हाई दीने मोके काई ना पूचास |मूय तोमके सते सते बलबी आची, अगर बुआ ले काई मांगबास, तो हांय मोर नावले तोमके देसी |
\v 24 एबेले तोमि मोर नावले काई ना मांगला आस; मांगले,ले पायबास की तोमर हरिक पूरा होओं |
\v 25 """मूय ये गोट मनके तोमि मनले दुषटान्त ले बलली आची, मातर हांय समेया आयसी आचे की मूय तोमर ले आवरी दुष्टान्त ले ना बली, मातर उगाड़ी करी तोमके बुआ र बारे ने सांगबी |"
\v 26 हाई दीने तोमि मोर नावले मांगबास; आवरी मूय तोमके ये ना बली की मूय तोमर काचे बिन्ती करबी;
\v 27 कसन की बुआ तो आपनी तोमर संगे मया सोंगाऊ आय, ई काचे की तोमि मोके मया करला आस आवरी ये बले विशवास करला आस की मूय बुआर बाटले आयली |
\v 28 "मूय बुआ बाटले जग ने आयली आची; मूय आवरी जग के छाड़ी करी बुआ लगे जीबी आची |"""
\v 29 "हातार चेला मन बललाय, ""दक, अबर तो तूय उगाड़ी करी बलबी आस, आवरी कोनी दूस्टांत ना बलिस |"
\v 30 "अबर हामी जानी गलू आचू की तूय सब बानीके जानिस, आवरी एतार काम निआय की कोनी तोके काई पूचोत; एतार ले हामी विशवास करबू आचू की तूय माहा परभु र बाटले आयली आस |"""
\v 31 "ये सूनी करी यीशु तिके बलला, ""काय तोमि अबर विशवास करबा आस ?"
\v 32 दका, हांय समेया आयसी आचे मातर आयला आचे की तोमि सबू एने हाने होई करी आपना आपना बाट धरबास, आवरी मोके एकला छाड़ी देबास; तेबे बले मूय एकला निआय कसन की बुआ मोर संगे आचे
\v 33 "मूय ये गोट मन के तोमके ई काचे बलली आची की तोमके मोरने शान्ति मिरो |सोसार ने तोमके दुःख होऊ आय, मातर ढाढस बांदा, मूय सोसार के जीतली आची |"""
\c 17
\p \v 1 "यीशु ये गोट मनके बलला आवरी आपना आकी मनके बादरी उपरे उठाय करी बलला, ""हे बुआ, हांय समेया आयला आचे; आपना बेटार महिमा कर की बेटा बले तोर महिमा करो,"
\v 2 कसन की तूय हातार सबू जीव मन उपरे अधिकार देलिस, की जोन मनके तूय हायके देली आस हांय सबूके हांय अनंत जीवना देओं |
\v 3 आवरी अनंत जीवना ये आय की हांय तूय गोटकी सत माहा परभु के आवरी यीशु मसीह के, जोनके तूय पटायली आस, जानोत |
\v 4 जोन काम तूय मोके करबा काचे देई रईस, हाके पूरा करी मूय धरतनी ने तोर महिमा करली आची |
\v 5 अबर हे बुआ, तूय आपना संगे मोर महिमा हांय महिमा ले कर जोन जगतर बनाला दाय ले, मोर तोर संगे रये |
\v 6 """मूय तोर नाव हांय मुनूक मन ने आनली आची जोन मनके तूय जगत ले मोके देलिस |हांय मन तोर रयेत आवरी तूय हांय मनके मोके देलिस, आवरी हांय मन तोर बचन के मानला आत |"
\v 7 अबर हांय मन जानी गला आत की जोन बले तूय मोके देली आस हांय सबू तोर बाटले आय;
\v 8 कसन की जोन बचन तूय मोके देलिस, मूय हायके तिके पऊचाय देली; आवरी हांय मन तिके आपनाय लाय, आवरी सत सत जानली आची की मूय तोर बाटले आयली आची, आवरी विशवास करली आची की तूय ची मोके पटायली आस |
\v 9 मूय तिकर काचे बिन्ती करबी आची; सोसार काचे बिन्ती ना करी मातर हाई मन काचे जोन मनके तूय मोके देली आस, कसन की हांय मन तोर आत;
\v 10 आवरी जोन बले मोर आय हांय सबू तोर आय, आवरी जोन तोर आय हांय मोर आय, आवरी ये मनले मोर महिमा छमे आयला आचे |
\v 11 मूय अबर जगने ना रई, मातर ये मन जगने रबाय, आवरी मूय तोर लगे आयबी आची |हे पबितर बुआ, आपना हांय नावले जोन तूय मोके देली आस, हांय मनर राका कर की हांय मन हामर असन गोटक होओत |
\v 12 जड़ दाय मूय तिकर संगे रई, तो मूय तोर हांय नावले, जोन तूय मोके देली आस हांय मनर राका करली |मूय तिकर चोकसी करली, आवरी बिनाश र बेटा के छाड़ी हांय मनले कोनी नाश ना होयलाय,हाई काचे की पबितर शास्त्र ने जोन बला गला हांय पूरा होओं |
\v 13 अबर मूय तोर लगे आयबी आची, आवरी ये गोट मनके जगत ने बलबी आची ,की हांय मोर हरिक आपना मनने पाओत |
\v 14 मूय तोर बचन हांय मनके पोवचाय देली आची; आवरी सोसार हांय मनले बयरी होयला, कसन की जसन मूय सोसार र नुआय, असनी ची हांय मन बले सोसार नुआत |
\v 15 . मूय ये बिन्ती ना करी की तूय हांय मनके जगत ले उठाव; मातर ये की तूय हांय मनके हांय दुष्टमनले बाचाय सोंगाव |
\v 16 जसन मूय सोसार र नुआय, असनी ची हांय मन बले सोसार र नुआत |
\v 17 सतर बाटले हांय मनके पबितर कर :तोर बचन सत आय |
\v 18 जसन तूय मोके जग ने पटायलीस, असनी ची मूय बले हांय मनके जगत ने पटायली;
\v 19 आवरी तिकर काचे मूय आपना के पबितर करबी आची, की हांय मन बले सतर बाटले पबितर करा जाओत |
\v 20 """मूय सिरिप ई मन काचे ची बिन्ती ना करी, मातर हांय मन काचे जोन ईकर बचन र बाटले मोर उपरे विशवास करबाय,"
\v 21 की हांय सबू गोटक होओत; जसन तूय हे बुआ मोर उपरे आचिस, आवरी मूय तोर ने आची, असनी ची हांय मन बले हामर ने रओत, जाहार ले सोसार विशवास करो की तूय ची मोके पटायली आस |
\v 22 हांय महिमा जोन तूय मोके देलीस मूय तिके देली आची, की हांय मन असनी ची गोटक होओत जसन की हामी गोटक आचू,
\v 23 मूय हांय मन ने आवरी तूय मोर ने की हांय मन सीध होई करी गोटक होई जाओत, आवरी सोसार जानो की तूय ची मोके पटायलीस, आवरी जसन तूय मोके मया करलीस असनी ची हांय मनके मया करलीस |
\v 24 . हे बुआ, मूय चायबी आची की जोन मनके तूय मोके देली आस, जोनती मूय आची हायती हांय मन बले मोर संगे रओत, की हांय मन मोर हांय महिमा के दकोत जोनके तूय मोके देली आस, कसन की तूय जगत र बनला आगले मोके मया करलीस
\v 25 हे धरम बुआ, सोसार मोके ना जानला, मातर मूय तोके जानली; आवरी हांय मन बले जानलाय की तूय ची मोके पटायली आस |
\v 26 "मूय तोर नाव हांय मन सागली आवरी सांगते रबी की जोन मया तोके मोर ले रये हांय हांय मन ने रओ, आवरी मूय हांय मन ने रबी |"""
\c 18
\p \v 1 यीशु ये गोट मन के बली करी आपना चेला मन संगे किद्रोन नालार हांय पाक गला | हायती गोटक बाड़ी रये, जोनती हांय आवरी तार चेला मन गलाय |
\v 2 हाके धरायबा बिता यहूदा बले हांय जगाके जानते रये, कसन की यीशु आपना चेला मन संगे हायती जीबार आय |
\v 3 तेबे यहूदा, पाईक मनर गोटक दल के गोटक बड़े मुखिया आवरी फरिसी मन बाटले प्याद मनके धरी करी, दीया आवरी मसाल मन आवरी मारबाटा मनके धरी करी हायती आयला |
\v 4 "तेबे यीशु, हांय सबू गोट मनके जोन हातार उपरे आयबा बीती रये जानी करी, निकरला आवरी हांय मनके बलला, ""काके डगरायबा आस ?"""
\v 5 "हांय मन ताके जबाब देलाय, ""यीशु नासरी के |""यीशु तिके बलला, ""मूय आय |""ताके धरायबा बिता यहूदा बले तिकर संगे ठिया रये |"
\v 6 "हातार ये बलते ची, ""मूय आय, ""हांय मन पीटी बाटे गूची करी भई ने घसरलाय |"
\v 7 "तेबे हांय आवरी तिके पुचला, ""तोमि काके डगरायबा आस |""हांय मन बललाय, ""यीशु नासरी के |"""
\v 8 "यीशु जबाब देला, ""मूय तो तोमके बली सरायली आची की मूय आय, अगर मोके डगरायबा आस आले ये मनके जायके दीयास |"""
\v 9 "ये ई काचे होयला की हांय बचन पूरा होओं जोन हांय बली रये :""जोंन मनके तूय मोके देलीस हांय मनले मूय गोटक के बले ना भुलकली |"""
\v 10 तेबे शमोन पतरस खण्डा, जोन तार लगे रये, झिकला आवरी बड़े मखिया र दास उपरे मारी करी हातार बुजनी कान के उड़ाय देला |हांय दासर नाव मलखुस रये |
\v 11 "तेबे यीशु पतरस के बलला, ""आपना खण्डा के नाराने सोंगाव |जोन बोटका बुआ तोके देला आचे, काय मूय ताके ना पीई ?"""
\v 12 तेबे पाईक मन आवरी तिकर सूबेदार आवरी येहुदी मनर प्यादों मन यीशु के धरी करी बान्दलाय
\v 13 आवरी आगे ताके हन्ना लगे नेलाय, कसन की हांय हांय बरसर बड़े मुखिया काईफा र सुसरा रये |
\v 14 ये हाई काईफा आय, जोन यहूदी मनके उआट सांगी रये की हामर लोक मन काचे गोटक मानेर मोरबार अच्छा आय |
\v 15 शमोन पतरस आवरी गोटक दूसरा चेला बले यीशु र पीटी बाटे होयला |ये चेला बड़े मुखिया र जान पयचान रये, हाई काचे हांय यीशु संगे बड़े मुखिया र दुआर ने गला,
\v 16 मातर पतरस बाहरे दुआर ने ठिया रये |तेबे हांय दूसरा चेला जोन बड़े मुखिया र जान पयचान रये, बाहरे निकरला आवरी बाट रऊ के बली करी पतरस के भीतरे धरी आयला |
\v 17 "हांय दासी जोन बाटे रऊ रये, पतरस के बलला, ""केनी तूय बले ये मुनुक र चेला मन ले तो नुआस ?""हांय बलला, ""मूय नुआय |"""
\v 18 दास आवरी प्यादा मन सीतर लागी मोसी के धराय करी ठिया होई जोय छेकते रयेत, आवरी पतरस बले हांय मन संगे ठिया होई जोय छेकते रये |
\v 19 तेबे बड़े मुखिया यीशु ले तार चेला मनर बारे ने आवरी तार उपदेस र बारे ने पुच पचार करला |
\v 20 "यीशु तिके जबाब देला, ""मूय सोसार ले उगाड़ी करी गोट करली;मूय मण्डली घर मन ने आवरी मंदीर ने, जोनती सबू यहूदी मन रुंडा होऊ आत, सबू दाय उपदेस करली आवरी ना जानते काई बले ना बलली |"
\v 21 "तूय मोके काय काचे पुचबी आस ?सुनबा लोक के पुच की मूय हांय मनके काय बलली |दक, हांय मन जानेत की मूय काय काय बलली |"""
\v 22 "तेबे हांय ये बलला, तो प्यादा मन ले गोटक जोन लगे ठिया रये, यीशु के चापड़ मारी करी बलला, ""काय तूय बड़े मुखिया के ये परकार जबाब देबी आस ?"""
\v 23 "यीशु ताके जबाब देला, ""अगर मूय गलत बलली आले हांय गलती र गवा देस; मातर अगर अच्छा बलली, तो मोके काय काचे मारबी आस ?"""
\v 24 हन्ना ताके बांदला काईफा बड़े मुखिया लगे पटाय देला |
\v 25 "शमोन पतरस ठिया होई जोय छेकते रये |तेबे हांय मन ताके बललाय, ""केनी तूय बले हातार चेला मन संगर तो नुआस ?""हांय नाई बली बलला, ""मूय नुआय |"""
\v 26 "बड़े मुखिया र दास मनले गोटक जोन हातार कुटुंब र रये जाहार कान के पतरस काटी रये, बलला, ""काय मूय तोके हातार संगे ना दकी रई ?"""
\v 27 पतरस आवरी नाई बलला, आवरी अड़की ची दाय कुकड़ा डाकला |
\v 28 तेबे हांय मन यीशु के काईफा र लगले किला बाटे नेलाय, आवरी झील पुल अंधार र समेया रये, मातर हांय मन किलार भीतरे ना गलाय की अशुद ना होओत मातर फसल खायके सकोत |
\v 29 "तेबे पिलातुस हांय मन लगे बाहरे निकरी आयला आवरी बलला, ""तोमि ये मुनूक उपरे कोन गोटर निदा करबा आस ?"""
\v 30 "हांय मन हाके जबाब देलाय, ""अगर हांय कुकरम करू ना होयता तो हामी ताके तोर हाथे ना सोपतु |"""
\v 31 "पिलातुस तिके बलला, ""तोमि ची एके नेई करी आपना बेबसता र अनुसार तार नियाय करा |""यहूदी मन ताके बललाय, ""हामके अधिकार नियाय की काहरी जीव के धरु |"""
\v 32 ये ई काचे होयला की यीशु र हांय गोट पूरा होओं जोन हांय ये चीना देयते बली रये की तार मोरना कसन होयसी |
\v 33 "तेबे पिलातुस आवरी किलार भीतरे गला, आवरी यीशु के हाग देई करी हाके पचारला, ""काय तूय येहुदी मनर राजा आस ?"""
\v 34 "यीशु जबाब देला, ""काय तूय ये गोट आपना बाटले बलबी आस की दुसरा लोक मोर बारे ने तोके ये बलला आत ?"""
\v 35 "पिलातुस जबाब देला, ""काय मूय यहूदी आय ?तोर ची जाति आवरी बड़े मुखिया मन तोके मोर हाथे सोपला आत |तूय काय करली आस ?"
\v 36 "यीशु बलला, ""मोर राज ये सोसार नुआय; अगर मोर राज ये सोसार वर होयता, तो मोर सेवक मन लड़ताय की मूय यहूदी मनरहाथे सोपा ना जायती :मातर मोर राज ईतीर नुआय |"""
\v 37 "पिलातुस ताके बलला, ""तो काय तूय राजा आस ?""यीशु जबाब देला ""तूय बलबी आस की मूय राजा आय |मूय ई काचे जनम धरली आवरी ई काचे सोसार ने आयली आची की सतर गवा देबी |जोन कोनी सतर आय, हांय मोर गोट के सुनू आय |"""
\v 38 ". पिलातुस ताके बलला, ""सत काय आय ?""ये बली बली करी हांय आवरी यहूदी मन लगे निकरी गला आवरी हांय मनके बलला, ""मूय तो तार ने काई दोष ना पाई |"
\v 39 "मातर तोमर ये निती आय की मूय फसल ने तोमर काचे गोटक मुनूक के छाड़ी देबी |तेबे: काय तोमि चायबा आस की मूय तोमर काचे यहूदी मनर राजा के छाड़ी देबी ?"""
\v 40 "तेबे हांय मन आवरी चिचाय करी बललाय, ""इके नाई, मातर हामर काचे बरअब्बा के छाड़ी देस |""आवरी बरअब्बा डाकू रये |"
\c 19
\p \v 1 तेबे पिलातुस यीशु के कोड़ा ने मारायला |
\v 2 पाईक मन काटार मुकूट गुथी करी तार मुंड उपरे सोंगाय लाय, आवरी हाके बैंजनी फटई पिंदाय लाय,
\v 3 "आवरी हातार लगे आई करी बलके मुराय लाय, ""हे यहुदीर राजा, जूहार !""आवरी ताके थापड़ बले मारलाय |"
\v 4 "तेबे पिलातुस आवरी बाहरे निकरी करी लोक मनके बलला, ""दका, मूय हाके तोमर लगे आवरी बाहरे आनबी आची; की तोमि जाना की मूय तार ने काई बले दोष ना पाई |"""
\v 5 "तेबे यीशु काटा र मुकूट आवरी बैंजनी फटई पीनी बाहरे निकरला; आवरी पिलातुस हांय मनके बलला, ""दका, ये मुनूक !"""
\v 6 "जड़ दाय बड़े मुखिया मन आवरी प्यादा मन ताके दकलाय, तो चिचाय करी बललाय, ""ताके कुरूस ने चेगाव, कुरूस ने !""पिलातुस हांय मनके बलला, ""तोमि ची ताके नेई करी कुरूस ने चेगाहा, कसन की तार उपरे मूय काई दोष ना पाई |"""
\v 7 "यहूदी मन ताके जबाब देलाय,""हामर बले बेबसता आय आवरी हांय बेबसता र अनुसार हांय मारा जीबार लाईग आय, कसन की हांय आपना के माहा परभु र बेटा बनायला |"""
\v 8 जड़ दाय पिलातुस ये गोट के सुनला तो आवरी बले डरी गला,
\v 9 "आवरी फेर किलार भीतरे गला आवरी यीशु के बलला, ""तूय कोंती र आस ?""मातर यीशु ताके काई बले ना बलला |"
\v 10 "तेबे पिलातुस ताके बलला, ""मोके काय काचे ना सान्गीस ?काय तूय ना जानिस की तोके छाड़ी देबार अधिकार मोके आचे, आवरी तोके कुरूस ने चेगाय बार बले अधिकार मोके आचे |"""
\v 11 "यीशु जबाब देला, ""अगर मोके उपर ले ना देयताय, तो तोर उपरे मोर काई अधिकार ना होयता; हाई काचे जोन मोके तोर हाथे धरायला आचे हातार पाप खूबे आचे |"""
\v 12 "तेबे पिलातुस ताके छाड़ बार चायला, मातर यहूदी मन चिचाय चिचाय करी बललाय, ""अगर तूय एके छाड़ी देबीस, तो तोर भक्ति कैसर बाटे  निआय |जोन कोनी आपना के राजा बनाऊ आय हांय कैसर र सामना करू आय |"""
\v 13 ये गोट मनके सूनी करी पिलातुस यीशु के बाहरे आनला आवरी हांय जगा ने गोटक चबूतरा रये जोन इब्रानी ने 'गब्ब्ता' बलाय होऊ आय, आवरी हांयती नियाय आसन ने बसला |
\v 14 "ये फसल र तिआर र दीन रये, आवरी छय घंटार लगे रये |तेबे हांय यहूदी मनके बलला, ""दका तोमर राजा |"""
\v 15 "मातर हांय मन चिचाय लाय, ""नेव !नेव !हाके कुरूस ने चेगाव !""पिलातुस तिके बलला, ""काय मूय तोमर राजा केकुरूस ने चेगाऊ आय ?""बड़े मुखिया मन जबाब देलाय, ""कैसर के छाड़ी आवरी कोनी हामर राजा नुआय |"""
\v 16 तेबे हांय ताके तिकर हाथे सोपी देला की हांय कुरूस ने चेगाया जाओ|
\v 17 तेबे हांय मन यीशु के नेलाय, आवरी हाय आपना कुरूस के उठाय करी हांय जगा तक बाहरे गला, जोन 'खोपड़ी र जगा' बलाय होऊ आय आवरी इब्रानी ने 'गुलगुता' |
\v 18 हायती हांय मन ताके आवरी तार संगे आवरी दूयटा मुनूक के कुरूस ने चेगाय लाय, गोटक एने आवरी गोटक के हाने, आवरी मंजीगता यीशुके|
\v 19 "पिलातुस गोटक दोष चीटी लिकी करी कुरूस ने लगाय देला, आवरी हायती ये लिकलार रये, ""यीशु नासरी यहूदी मनर राजा |"" "
\v 20 ये दोष चीटी खूबे यहूदी मन पड़ल लाय, कसन की हांय जगा जोंती यीशु कुरूस ने चेगाय जाई रये नगर लगे रये; आवरी चीटी इब्रानी आवरी लतीनी आवरी यूनानी ने लिक लार रये |
\v 21 "तेबे यहूदी मनर बड़े मुखिया मन पिलातुस के बललाय,""यहूदी मनर राजा' ना लिक मातर ये की 'हांय बलला, मूय यहूदी मनर राजा आय |"""
\v 22 "पिलातुस जबाब देला, ""मूय जोन लिकी देली, हांय लिकी देली |"""
\v 23 जड़ दाय पाईक मन यीशु के कुरूस ने चेगाय लाय, तो तार फटई के धरी करी चार भाग करलाय, सबू पाईक मन काचे गोटक भाग, आवरी कुड़ता के बले धरलाय, मातर कुड़ता बीना सीलन र उपर ले धरी तले तक बुनलार रये |
\v 24 "हाई काचे हांय मन एक दूसर के बललाय, ""हामी एके ना चीरू, मातर एतार काचे चीटी उठाऊ की ये काहार होयसी |""ये ई काचे होयला की पबितर शास्त्र ने जोन बला गला आचे हांय पूरा होओं, ""हांय मन मोर फटई एक दुसर ने बाटलाय आवरी मोर फटई काचे चीटी उठाय लाय |"""
\v 25 तेबे: पाईक मन असनी ची करलाय |यीशु र कुरूस लगे तार आया, आवरी तार आया र बहिन, क्लोपास र बायले मरियम, आवरी मरियम मगदलीनी ठिया रये |
\v 26 "जड़ दाय यीशु आपना माय, आवरी हांय चेला मनके जोन मनके हांय मया करते रये लगे रलार दकला तो आपना माय के बलला, ""हे नारी,दक, ये तोर बेटा आय |"""
\v 27 "तेबे हांय चेला मनके बलला, ""ये तोर आया आय |""आवरी अड़की दाय ले हांय चेला ताके आपना घरे नेला |"
\v 28 "एतार पाचे यीशु ये जानी करी की अबर सब बानी पूरा होयला, ई काचे की पबितर शास्त्र ने जोन बला गला हांय पूरा होओं, बलला, ""मूय प्यासा आय |"""
\v 29 हायती सिरका ले भरलार गोटक बरतन सोंगाय रलार रये, तेबे: हांय मन सिरका ने भिजायला स्पंज जुफे ने सोंगाय करी तार मुहने टेकायलाय |
\v 30 "जड़ दाय यीशु ये सिरका धरला, तो बलला, ""पूरा होयला"", आवरी मुंड के तले लुआय करी जीव के छाड़ी देला |"
\v 31 ई काचे की हांय तिआरी र दीन रये, यहूदी मन पिलातुस के बिनती करलाय तिकर गोड़ मन के टुटाय दीया जाओ आवरी हांय मन उतराय जाओत, की हफ्ता र दीने हाय मन कुरूस मन ने ना रओत, कसन की हांय हफ्ता र दीन बड़े दीन रये |
\v 32 तेबे: पाईक मन आई करी हांय मुनूक मन ले पईलर गोड़ के टूटायलाय तेबे दुसरा र बले, जोन हातार संगे कुरूस ने चेगाय जाई रयेत;
\v 33 मातर जड़ दाय यीशु लगे आई करी दकली की हांय मोरला आचे, तो तार गोड़ के ना टूटायलाय |
\v 34 मातर पाईक मन ले गोटक भाला ले तार पांजरा के छेदा करला,आवरी हायती ले अड़की ची दाय लोउ आवरी पानी निकरला |
\v 35 जोन ये दकला, हांय गवाई देला आचे, आवरी तार गवाई सते आय; आवरी हांय जाने की हांय सते बलसी आचे की तोमि बले विशवास करा
\v 36 "ये गोट मन ई काचे होयला की पबितर शास्त्र ने जोन बला गला हांय पूरा होओं, ""तार कोनी हाड़ा टूटाय ना जाये |"""
\v 37 "आवरी गोटक जगा ने ये लिकला आचे, ""जोनके जोन मन भेदला आत, हांय मनके हांय दकसी |"""
\v 38 ये गोट मनर पाचे अरमतिया र युसुफ जोन यीशु र चेला रये, मातर यहूदी मनर डरले ये गोट के लुकाय सोंगायते रये, पिलातुस के बिन्ती करलाय की काय हांय यीशु र गागर के नेयके सके |पिलातुस तार बिन्ती के सुनला, आवरी हांय आई करी तार गागर के नेला |
\v 39 नीकुदेमुस बले, जोन आगे यीशु लगे राती बेरा जाई रये, पचास सेरर आस पास मिसलार गन्धरस आवरी एलवा धरी आयला |
\v 40 तेबे हां य मन यीशु गागर के धरलाय, आवरी यहूदी मनर गाड़ बार नीती र अनुसार हाके सुगंध तीज संगे कफन संगे गुड़ाय लाय |
\v 41 हांय जगा ने जोन्ती यीशु कुरूस ने चेगाय जाई रये, गोटक बाड़ी रये, आवरी हांय बाड़ी ने गोटक नुआ कबर रये जोन्ती केबी कोनी ना सोंगाय रयेत |
\v 42 हाई काचे यहूदी मनर तिआरी र दीनर लागी हांय मन यीशु के हाई थाने सोंगाय लाय, कसन की हांय कबर लगे रये |
\c 20
\p \v 1 हफ्ता र पईल दीने मरियम मगदलीनी बड़े सकरेया अंधार रबा दाय ची मोड़ा लगे आयला, आवरी पोकना के कबर ले गुचलार दकला |
\v 2 "तेबे हांय परायला आवरी शमोन पतरस आवरी हांय दुसरा चेला मन लगे जोनके यीशु मया करते रये, आई करी बलला, ""हांय मन परभु के कबर ले निकराय करी नेला आत, आवरी हामी ना जानू की हाके कोंती सोंगायला आत |"""
\v 3 तेबे पतरस आवरी हांय दुसरा चेला निकरी करी कबर बाटे गलाय |
\v 4 हांय मन दुनो संगे संगे परायते रयेत, मातर दुसरा चेला पतरस ले छमे जाई करी कबर लगे आगे पऊचला;
\v 5 आवरी लोई करी फटई घसरलार दकला, तेबे बले हांय भीतरे ना गला |
\v 6 तेबे शमोन पतरस हातार पीटी पीटी पोऊचला, आवरी कबर र भीतरे गला आवरी फटई घसरलार दकला;
\v 7 आवरी हांय ओंगची जोन तार मुंडे बांदी होई रये, फटई मन संगे मिसलार नाई, मातर अलगे गोटक जगा ने गूड़ायकरी सोंगाय लार दकला |
\v 8 तेबे दूसरा चेला बले जोन कबर ने आगे आई रये, भीतरे गला आवरी दकी करी विशवास करला |
\v 9 हांय मन तो एबले पबितर शास्त्र र हांय गोट के ना समझि रयेत की हाके मोरला थानले जीव उठके पड़सी |
\v 10 तेबे हांय चेला मन आपना घरे जायते गलाय |
\v 11 मातर मरियम कान्दते कबर लगे ची बाहरे ठिया रये, आवरी कांदी कांदी कबर बाटे लोई करी,
\v 12 दुयता सरग दूत मनके उजर फटई पिन्दलार गोटक के मुंड बाटे आवरी दुसरा के गोड़ बाटे बसलार दकला, जोंती यीशु र गागर के सोंगाय रयेत |
\v 13 "हांय मन हाके बललाय, "" हे बायले, तूय काय काचे कान्दबी आस ?""हांय तिके बलला, "" हांय मन मोर परभु के उठाय नेलाय आवरी मूय ना जानी की ताके कोंती सोंगायला आत |"""
\v 14 असन बली करी हांय पीटी करला आवरी यीशु के ठिया उठलार दकला, मातर ना चितायला की ये यीशु आय |
\v 15 "यीशु ताके बलला, ""हे बायले, तूय काय काचे कान्दबी आस ?काके डगरायबी आस ?""हांय माली समझि करी ताके बलला, ""हे माहाराज, अगर तूय ताके उठायली आस तो मोके साग की ताके कोंती सोंगायली आस, आवरी मूय ताके नेऊ आय |"""
\v 16 "यीशु ताके बलला, ""मरियम !""हांय पीटी बाटे उल्टी करी  हाके इब्रानी ने बलला, ""रब्बुनी !""तेबे 'हे गुरु' |"
\v 17 "यीशु ताके बलला, ""मोके ना छीव,कसन की मूय एबले बुआ लगे ना गली आची, मातर मोर भाई मन लगे जाई करी हांय मनके बली देस, की मूय आपना बुआ आवरी तोमर बुआ, आवरी माहा परभु आवरी तोमर माहा परभु लगे उपरे जीबी आची |"""
\v 18 "मरियम मगदलीनी जाई करी चेला मनके सांगला, ""मूय परभु के दकली, आवरी हांय मोके ये गोट मनके बलला |"""
\v 19 "हाई दीने जोन हफ्ता र पईल दीन रये, संझ बेरा जड़ दाय हायती र बाट जोंती चेला मन रयेत, यहूदी मनर डरर लागी ढापी होई रयेत, तेबे यीशु आयला आवरी तिकर मंजी ने ठिया होई करी हांय मनके बलला, ""तोमके शान्ति मिरो |"""
\v 20 आवरी असन बली करी हांय आपना हाथ आवरी आपना पांजरा के दकायला |तेबे चेला मन परभु के दकी करी हरिक होयलाय |
\v 21 "यीशु आवरी तिके बलला,""तोमके शान्ति मिरो; जसन बुआ मोके पटायला आचे, असनी ची मूय बले तोमके पटायबी आची  |"""
\v 22 "असन बली करी हांय तिकर उपरे फुकला आवरी हांय मनके बलला, ""पबितर आतमा धरा |"
\v 23 "जाहार पाप तोमि छमा करबास, हांय तिकर काचे छमा करा गला आत; जोन मनके तोमि सोंगाय बास, हांय सोंगाय गला आत |"""
\v 24 मातर बारा झन मनले गोटक, माने थोमा जोन दिदुमुसबलाय होऊ आय, जड़ दाय यीशु आयला तो तिकर संगे ना रये |
\v 25 "जड़ दाय दुसरा चेला मन ताके बलके मुराय लाय, "" हामी परभु के दकलू आचू,"" तेबे हांय तिके बलला,"" जड़ दायले मूय तार हाथ मनने खुटी र छेदा ना दकी, आवरी खुटीर छेदा ने आपना अंडकी के ना ओलाय दकी, आवरी तार पांजरा ने मोर हाथ के ना ओलाय दकी, तेबे तक मूय विशवास ना करी |"""
\v 26 "आठ दीनर पाचे तार चेला मन आवरी घर भीतरे रयेत, आवरी थोमा तिकर संगे रये; आवरी बाट बंद रये, तेबे यीशु आयला आवरी हांय मनर मंजी ने ठिया होई करी बलला,"" तोमके शान्ति मिरो |"""
\v 27 "तेबे हांय थोमा के बलला, आपना अंडकी एलगे आनी करी मोर हाथ मनके दक आवरी आपना हाथ आनी करी मोर पांजरा ने ओलाव, आवरी विश्वासी नाई मातर विश्वासी हो |"""
\v 28 "असन सूनी करी थोमा बलला, ""हे मोर परभु, हे मोर माहा परभु !"""
\v 29 "यीशु हाके बलला, 'तूय मोके दकली आस, काय ई काचे विशवास करली आस ?धन्य हांय मन आत जोन मन ना दकी करी विशवास करलाय |"""
\v 30 यीशु आवरी बले खूबे असन चीना चेला मनर छमे दकायला, जोन ये पुस्तक ने लिका ना गला आचे; 
\v 31 मातर ये सबू ई काचे लिका गला आचे की तोमि विशवास करा की यीशु ची माहा परभु र बेटा मसीह यीशु आय, आवरी विशवास करी हातार नाव ले जीवना पाहा | 
\c 21
\p \v 1 ये गोट मनर पाचे यीशु आपना के तिबिरियास नदी रेटे चेला मन लगे आयला, आवरी असनी निती ले आयला :
\v 2 शमोन पतरस, आवरी थोमा जोन दिदुमुस बलाय होऊ आय, आवरी गलील र काना नगर र नतनएल, आवरी जबदीर बेटा, आवरी हातार चेला मन ले दुयटा आवरी लोक रुंडा रयेत |
\v 3 "शमोन पतरस हांय मनके बलला, "" मूय माच धरके जीबी आची |""हांय मन हाके बललाय, "" हामी बले तोर संगे जीबू |""तेबे: हांय मन निकरी करी डोंगा ने चेगलाय, मातर हाय राति काई बले ना धरला |"
\v 4 सकरेया होयते खन यीशु रेटे आई ठिया होयला; तेबे बले चेला मन ना चिताय लाय की ये यीशु आय |
\v 5 "तेबे यीशु तिके बलला, "" हे पिला मन काय तोमर लगे खिनिक माच आचे ?""हांय मन जबाब देलाय, ""निआय |"""
\v 6 "हांय तिके बलला, ""डोंगा र बुजनी बाटे जाल पोकाहा तेबे पायबास |""तेबे: हांय मन जाल पोकायलाय, आवरी अबर माच खूबे होयबा लागी हाके झिकके ना सकलाय |"
\v 7 "तेबे हांय चेला जोनके यीशु मया करते रये, पतरस के बलला, "" ये तो परभु आय !""शमोन पतरस ये सूनी करी की हांय परभु आय, आटा ने गागर ने कसला, कसन की हांय नांगा रये, आवरी नदी ने डोगायला |"
\v 8 मातर दूसरा चेला मन डोंगा ने माच मनले भोरला जाल झीकते आयलाय, कसन की हांय मन रेटे ले खूबे दूर नियात, मातर दूय सो हाथ ने रयेत |
\v 9 जड़ दाय हांय मन रेटे उतर लाय, तो हांय मन कोयला र जोय आवरी हायती माच सोंगाय लार, आवरी रोटी दकला |
\v 10 "यीशु तिके बलला, ""जोन माच मनके तोमि धरला आस, हायती ले खिनिकमाँ आना |"""
\v 11 तो शमोन पतरस डोंगी ने चेगी करी एक सो तीरपन बड़े माच मनले भोरला जाल के रेटे झिकलाय, आवरी अतक माच होयबा लागी बले जाल ना फाटला |
\v 12 "यीशु तिके बलला, ""आसा भोजन करा |""चेला मनले कोनी के दम ना होयला की हाके पुचताय, ""तूय कोन आस ?"" कसन की हांय मन जानते रयेत की ये परभु ची आय |"
\v 13 यीशु आयला आवरी रोटी धरी करी हांय मनके देला, आवरी असनी ची माच बले |
\v 14 ये तीसरा हार आय की यीशु मोरला मनले जीव उठबार पाचे चेला मनके दका देला |
\v 15 "भोजन करलार पाचे यीशु शमोन पतरस के बलला, "" हे शमोन, युहन्ना र बेटा, काय तूय एमनले खूबे मोके मया करू आस ?""हांय तिके बलला, "" हव, परभु; तूय तो जानीस की मूय तोके मया करू आय |""हांय हाके बलला, ""मोर मेंडी मनके चराव |"""
\v 16 "हांय आवरी दूसरा हार हाके बलला, "" हे शमोन, यहुन्ना र बेटा, काय तूय मोके मया करू आस ?"" हांय ताके बलला, ""हव, परभु; तूय जानिस की मूय तोके मया करू आय |""हांय हाके बलला, "" मोर छेली मेंडीर राका कर |"""
\v 17 "हांय तीसरा हार हाके बलला, "" हे शमोन, यहुन्ना र बेटा, काय तूय मोके मया करू आस ?""पतरस मुरमुरा होयला की हांय ताके तीसरा हार असन बलला, "" काय तूय मोके मया करू आस ?""आवरी हाके बलला, "" हे परभु, तूय तो सबूके जानिस; तूय ये जानिस की मूय तोके मया करू आय |""यीशु हाके बलला, "" मोर छेली मेंडी मनके चराव |"
\v 18 "मूय तोके सते सते बलबी आची, जड़ दाय तूय जुआन रईस तो आपना आटा के बांदी करी जोंती मन करते रये हायती जायते रईस; मातर जड़ दाय तूय डोकरा होयबीस तो आपना हाथ के फयलायबीस, आवरी दूसर तोर आटा के बांदी करी जोंती तूय ना चाहयबीस हायती तोके नेयसी |"""
\v 19 ". हांय ये गोट मनले ईसारा देला की पतरस कसन मोरना ले माहा परभु र महिमा करसी |आवरी तेबे हांय ताके बलला, "" मोर पीटी बाटे हो |"""
\v 20 "पतरस उल्टी करी हांय चेला के पीटी बाटे आयबार दकला, जोनके यीशु मया करते रये, आवरी जोन भोजन र समेया ने हातार छाती बाटे लोई करी पुची रये, "" हे परभु, तोके धरायबा बिता कोन आय ?"""
\v 21 "हाके दकी करी पतरस यीशु के बलला, "" हे परभु, एतार काय हाल होयसी ?"""
\v 22 "यीशु ताके बलला, "" अगर मूय चायबी की हांय मोरआओतले थेबी रओं, तो तोके एतार ले काय आय ?तूय मोर पीटी बाटे हो |"""
\v 23 "हाई काचे भाई मन मूय ये गोट फयली गला की हांय चेला ना मरसी; तेबे बले यीशु ताके ये ना बलला की हांय ना मरे, मातर ये की "" अगर मूय चायबी की हांय मोर आयबा दायले ठेबी रओं, तो मोके एतार ले काय आय ?"""
\v 24 . ये हाई चेला आय जोन ये गोट मनर गवाई देऊ आय आवरी जोन ये गोट मनके लिकला आचे, आवरी हामी जानू की हातार गवाई सते आय |
\v 25 आवरी बले खूबे असन काम आचे, जोन यीशु करला; अगर हांय गोटक गोटक करी लिका जायता, तो मूय समझबी आची की पुस्तक मन जोन लिका जायता हांय सोसार ने बले ना धरता |
