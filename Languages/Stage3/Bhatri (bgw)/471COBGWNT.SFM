\id 1CO
\ide UTF-8 
\rem Copyright Information: Creative Commons Attribution-ShareAlike 4.0 License 
\h  1 कुरिन्थियों
\toc1  1 कुरिन्थियों
\toc2  1 कुरिन्थियों
\mt1  1 Corinthians
\mt1 1 कुरिन्थियों
\c 1
\p \v 1 पोलुस र बाटले जोन माहा परबु र मन ले यीशु मसीह र पेरिरित होयबा काचे हाग दिया गला आचे आवरी भई सोस्थिनेस र बाटले, 
\v 2 माहा परबु र हांय कलीसिया र नाव जो कुरिन्थुस  ने आचे अरथात तिकर नाव जोन मसीह ने पवित्र करा गला आचे, आवरी पवित्र होयबा काचे हाग दिया गला आचे : आवरी हांय सबु र नाव बले जोन सबु जगा हामर आवरी आपना परबु यीशु मसीह र नाव ले परतना करू आंव |
\v 3 हामर बुआ माहा परबु आवरी परबु यीशु मसीह र, बाटले तमके अनुग्रह आवरी शान्ति मिरते रयेत |
\v 4 मुय तमर बिसय ने आपना माहा परबु र धन्यवाद सबु दिन करबी आची ये काचे की माहा परबु र ये अनुग्रह तमर उपरे मसीह यीशु ने होयला
\v 5 हांय थाने होई करी तमि सबु गोटक ने अरथात सबु वचन आवरी सबु गियान ने धनी करा गला -
\v 6 की मसीह र गवई तमर थान ले पक्का निकरो -
\v 7 ये लगले की कोनी बरदान ले तमके घाटा नाई, आवरी तमि हामर परबु यीशु मसीह र प्रगट होयबार बाट दकते रऊ आत |
\v 8 हांय तमके अनन्त दाय ले बरसक बले करसी की तमि हामर परबु यीशु मसीह र दिन ने निर्दोष ठेबा |
\v 9 माहा परबु सते  आय जोन तमके आपना बेटा हामर यीशु मसीह र संगेले हाग देला आचे |
\v 10 हे भाई मन  मुय तमके परबु यीशु मसीह र नाव ले बिनाबी आची की तमि सबु गोटक ची गोट बोला आवरी तमर थाने फुट ना होओ, मातर गोटक ची मन आवरी गोटक मत होई करी मिसी राहा |
\v 11 कसन की ये मोर भाई मन, खलोए र घराने र लोक मोके तमर बिसय ने सांगला आत की तमि ने झगड़ा होयसी आहे |
\v 12 "मोर बोलबार अरत ते आय की तमर ले कोनी आपना के "" पोलुस र "" कोनी "" अपलोस र ""कोनी "" कैफा र, '' तो कोनी ""मसीह र ""बोलू आत |"
\v 13 काय मसीह बाटा गला आचे ? काय पोलुस र तमर काचे कुरूस उपरे चेगाय गला ? काय तमके पोलुस र नाव ने बपतिस्मा मिरला ?
\v 14 मुय माहा परबु र धन्यवाद कारबी आची की क्रिस्पुस आवरी गयुश के छाड़ी मुय तमर ले कोनी के बले बपतिस्मा ना देली |
\v 15 कोनी थाने असन ना होओत की कोनी बोलोत की तमके मोर नाव ने बपतिस्मा मिरला |
\v 16 आवरी हां मुय स्तिफनास र घराना के बले बपतिस्मा देली : तिके छाड़ी मुय ना जानी की मुय आवरी कोनी के बपतिस्मा देली आची |
\v 17 कसन की मसीह मोके बपतिस्मा देबा काचे नाई मातर सुसमाचार सुनायबा काचे पटायला आचे, ये बले सबद र गियान र अनुसार नाई, असन ना होओ की मसीह र कुरूस अरत ठेबो |
\v 18 कसन की कुरूस र कथा नाश होयबा लोक काचे मुरकता आय, मातर हामि उद्दार पायबा लोक काचे माहा पारबु र सामरत आय |
\v 19 कसन की लिकला आचे, “ मुय गियानवान र काचे गियान के नष्ट करबी आवरी समझदार र समझ के हीन करी देबी |”
\v 20 कोनती रला गियानवान ? कोनती रला शाष्त्री ? कोनती आचेत ये सोंसार र बिवादी ? काय माहा परबु सोंसार र गियान के मुरकता ना ठेबाला ?
\v 21 कसन की जड़दाय माहा परबु र गियान र अनुसार सोंसार र गियान ले माहा परबु के ना जानला, तेबे ये माहा परबु के ये अच्छा लागला की ये परचार र मुरकता बाटले बिश्वास करबा लोक के उद्दार देओ |
\v 22 यहूदी तो चिन डगराऊ आत, आवरी यूनानी गियान र खोज ने आचेत,
\v 23 मातर हामि तो हांय कुरूस उपरे चेगायलार मसीह र परचार कंरू आंव, जोन यहूदी मन काचे ठोकर नार लागी आवरी अन्य जाति मन काचे मुरकता आय |
\v 24 मातर जोन हाग देलार आचे, काय यहूदी काय यूनानी, तिकर लगे मसीह माहा परबु र सामरत आवरी माहा परबु र गियान आचे |
\v 25 कसन की माहा परबु र मुरकता मनुकर गियान ले गियानवान आय, आवरी माहा परबु र निरबलता मनुक र बल ले खुबे बलवान आय |
\v 26 ये भाई मन, आपना के हाग देला टा के तो सोचा की गागर र अनुसार खुबे गियानवान, आवरी ना खुबे सामरती, आवरी ना खुबे कुलीन, हाग दिया गला |
\v 27 मातर माहा परबु जगत र मुरक मन के बाचला आचे की गियानवान मन के लाज करोत ;
\v 28 आवरी माहा परबु जगत र निच आवरी तुच्छ के मातर जोन आचे बले नाई हांके चुनला की तिके जोन आय, व्यरत ठेबालाय |
\v 29 ताकि कोनी जिव माहा परबु र छोमे घमण्ड करके ना पओत |
\v 30 मातर हांय बाटले तमि मसीह यीशु ने आचास, जोन माहा परबु र बाटले हामर काचे गियान ठेबला, अरथात धरम आवरी पवित्रता आवरी, छुटकारा ;
\v 31 ताकि लिकला आचे असनि ची होओ, “जोन घमण्ड करले परबु ने घमण्ड करा |”
\c 2
\p \v 1  ये भाई मन जड़ दाय मुय माहा परभू र भेद सूनी करी तमर लगे आयली आची, तेबे सबद नोयले गीयान र उत्मता संगे ना आयला |
\v 2 कसन की मुय ये ठानी रली की तमर मोंजी यीशु मसीह मातर कुरूस उपरे चेगाय लार मसीह के छाड़ी आवरी कोनी गोट के ना जानु |
\v 3 मुय निर्बलता आवरी भय संगे, आवरी खुबे थर -थराय होई तमर संगे रला ;
\v 4 आवरी मोर वचन, आवरी मोर परचार ने गियान लबाव बीती गोत नाई, मातर आतमा आवरी सामरत र प्रमाण रये,
\v 5 ये काजे की तमर विश्वास मनुक र गियान उपरे नाई, मातर माहा परुभु र सामरत उपरे भरसा आय |
\v 6 आवरी बले सिद लोक ने हामी गियान सुनाऊ आंव, मातर ये सोंसार र आवरी ये सोंसार र नाश होयबा बीती अधिकारी र गियान नाई ;
\v 7 मातर हामी माहा परुभु हांय मन र गियान, भेद  र नीती ने गोटायते रऊ आत, जोन माहा परुभु र सनातन ले हामर महिमा काजे ठेबायला |
\v 8 जोन ये सोंसार र अधिकारी मन ले कोनी ना जान लाय, कसन की यदि हांय मन जानताय तो तेज मय परुभुर कुरूस उपरे ना चेगाय ताय |
\v 9 मातर जसन लिखला आचे, “जोन गोट आंकी ने ना दखलू आवरी कान ने ना सुनलू, आवरी जोन गोत मनुकर चेत ने ना चेगे, हांय मन ची आय जोन माहा परुभु आपना मया करबा काजे तियार करला आचे |”
\v 10 मातर माहा परुभु हांय मन के आपना र आतमा बाटले हामर उपरे प्रगट करला, कसन की आतमा सबु गोट, मातर माहा परुभु र गड़ गोट के बले जांचू आय |
\v 11 मनुक मन ले कोन काहरी मनुकर गोट जानू आय, केवल मनुकर आतमा जोन हांय थाने ?आसनी ची माहा परुभु र गोंट बले कोनी ना जानेत केवल माहा परुभु र आतमा |
\v 12 मातर हामी सोंसार र आतमा नाई, मातर हांय आतमा पायला आहास जोन माहा परुभु र बाटले आय कि हामी हांय गोट के जाना जोन माहा परुभु र हामके देला आचे |
\v 13 जोन के हामी मनुक मन र गियान के सीखाय लार गोट नाई, मातर आतमा र सिखाय लार गोट ने, आत्मिक गोट आत्मिक गोट मिसाय -मिसाय करी सुनाऊ आत |
\v 14 मातर शारीरिक मनुक माहा परुभु र आतमा र गोट ना अपनायेत, कसन की हांय मन हातार नजर ने मुरकता गोट आय, आवरी ना हांय मन तिके जानके सकुआत कसन की तिकर जांच आत्मिक रिती ले हौऊ आय |
\v 15 आत्मिक लोक सबु काई जांचू आय, मातर हांय आपना काहरी ले जांचा ना जाऐ |
\v 16 ''कसन की परुभु र मन के कोन जानला आचे कि हांके?”  मातर हामर ले मसीह मन आय |
\c 3
\p \v 1 ये भाई मन, मुय तमके ये रिती ले गोटाय के ना सकली जसन आत्मिक लोक ले, मातर जसन शारिरिक लोक ले, आवरी हांय मन ले जोन मसीह ने पिला आचोत |
\v 2 मुय तमके गोरस खुयाली, भात ना खुंवाई, कसन की तमी ताके ना खायके सकते रहास; मातर येबे ले बले ना खायके सकवा आस, 
\v 3 कसन की येबे ले बले शारिरिक आचास |ये काजे की जड़दाय तमर लगे डाहा आवरी झगड़ा आचे, तो काय तमी शारिरिक नुआहा ? आवरी काय मनुकर रिती उपरे ना चलू आहस ?
\v 4 कसन की जड़दाय गोतक बोलू आय, “ मुय पोलुस र आय, ” आवरी दुसर, “मुय अपुल्लोस र आंय, ” तेबे काय तमी माने नुआहास ?
\v 5 अपुलोस काय आय ?आवरी पोलुस काय आय केवल सेवक, जोन बाटले तमे विश्वास करलास,  जसन सबु के परुभु देला |
\v 6 मुय लगायली, अपुलोस चिचला, मातर माहा परुभु बड़ाय ला |
\v 7 ये काजे नाई लगाय ला बीता काई आय आवरी नाई चिचला बीता, मातर माहा परुभु ची सब कुच आय जोन बाड़ायबा बीता आय |
\v 8 लगायबा बिता आवरी चिचला बीता दुनो गोटक आत; मातर सबु गोटक माने आपना ची काम र अनुसार आपना ची भूती पायसी |
\v 9 कसन की हामी माहा परुभु र संगे रलालोक आंव; तमी माहा परुभु र खेती आवरी माहा परुभु र बनाय लार आहास |
\v 10 माहा परुभु र हांय  अनुग्रह अनुसार जोन मके दिया गला, मुय बुदिमान राज मिश्त्री र समान पाया देली आवरी दुसर हांय उपरे रदा सोंगाय लाय मातर सबु गोटक मनुक बरकस रहा की हांय थाने कसन रदा सोंगाऊ आय |
\v 11 कसन की हांय पाया के छाड़ी जोन पड़ला आचे आवरी हांय यीशु मसीह र आय, कोनी दुसर पाया भरके ना सकेत |
\v 12 अगर कोनी ये पाया उपरे सोन नोयले चांदी नोयले खुबे मोल बीती पकना नोयले गच नोयले चारा नोयले फूल र रदा मडांयत,
\v 13 तेबे सबु गोटक र काम प्रगट होई जायसी; कसन की हांय दिन हांके सांगोत,ये काजे की जोयर संगे प्रगट होयसी आवरी हांय जोय सबु गोटक र परकसी की कसन आय |
\v 14 जांहार काम हांतार उपरे बनला आचे स्तिर रयसी, हांय भूती पायसी |
\v 15 अगर कोनी र काम पोड़ी जायसी, तो हांय हानी उठायसी, मातर आपना बाची जायसी, मातर पोड़ू- पोड़ू |
\v 16 काय तमी ना जानास की तमी माहा परुभु र मन्दिर  आहास आवरी माहा परुभु र आतमा तमर ने बोसू आय ?
\v 17 अगर कोनी माहा परुभु र मन्दिर के नास करू आय तेबे माहा परुभु हांके नास करसी; कसन की माहा परुभु र मन्दिर पवितर आय, आवरी हांय तमी आहास |
\v 18 कोनी आपना के धोका ना दियास अगर तमी ले कोनी ये सोंसार ने आपना के गियानी समझू आहास, तो मुरख बना की गियानी होई जाहा |
\v 19 कसन की ये सोंसार र गियान माहा परुभु र लगे मुरखता आय, जसन की लिकला आचे , “हांय गियानी मन के तिकर चलाक ने फासी देऊ आय, ”
\v 20 "आवरी -आवरी, "" परुभु गियानी मनर विचार के जानसी आचे की हांय मन व्यर्त आय |”"
\v 21 ये काजे मनुक मन उपरे कोनी घमंड ना करा, कसन की सबु कांई तमर आय :
\v 22 काय पोलुस, काय अपुल्लोस, काय कैफा, काय जगत, काय जीवन, काय मरन, काय येबे, काय पाचे सबु कुछ तमर आय,
\v 23 आवरी तमी मसीह र आहास, आवरी मसीह माहा परुभु र आहास |
\c 4
\p \v 1 मनुक हामके मसीहर सेवक आवरी माहा परुभु र भेदर के भंडारी समझू आत |
\v 2 आवरी हांय भंडारी ने ये गोट दका जाऊ आय की हांय विसवास लाईगर आहास |
\v 3 मातर मोर नजर ने ये खुबे सुरु गोट आय की तमी नोयले मनुक मन ले न्यायी मोके परकतो मातर मुय खुद आपना के ना परकी |
\v 4 कसन की मोर मन मोके कोनी गोट ने दोषी ना ठेबाये, कसन मोर क परखबा बिता परुभु आय |
\v 5 ये काजे जड़दाय ले परुभु ना आसे, समेया ले पहले कोनी गोट र न्याय ना करा  : हांय अंधार र लुकला गोट उजर ने दखायसी, आवरी मनर अविप्राय परगट करसी, तेबे माहा परुभु र बाटले सबु गोटकर प्रंससा होयसी |
\v 6 ये भाई मन, मुय ये गोट ने तमर काजे आपना आवरी अपुल्लोस र गोट दुष्टान्त र रिती ने करला आचे, ये काजे की मुय हमर बाटले ये सिखाय की लिखला थानले छोमे ना जाहा, आवरी गोट बाटे आवरी दुसरार विरोध ने गर्व ना करा |
\v 7 कसन की तमके आवरी दूसरा ने कोन भेद करू आय ?आवरी तोर लगे काय आचे जोन तुय (दुसर ले  ) ना पायलीस ? आवरी जड़दाय की तुय (  दुसर ले ) पायला आचे, तो असन घमंड कसन करबी आस कि माना ना पायला ?
\v 8 तमी तो तृप्त होई गलास, तमी धनी होई गलास, तमी हामर नोयलार राज करला; मातर भला होयता कि तमी राज की हामी बले तमर संगे राज करलास | 
\v 9 मोर समझ ने माहा परभु हामी पेरिरित मनके सबु ले पाचे हांय लोकर समान ठेबायला आचे, जाहार  मिरतु र आगिया होयला आचे; कसन कि हामी जगत आवरी सरग दूत मनुक मन काजे गोटक तमासा ठेबे ठेबू आय |
\v 10 हामी मसीह काजे मुरक आंव, मातर तमी मसीह ने बुदिमान आहास ; हामी निर्बल आंव, मातर तमी बल बीता आहस |तमी मान पौ, मातर हामी ना मान पौ आंव |
\v 11 हामी हांय घड़ी ले भुकाहा प्यासा आवरी फटीह नोयलार आचू, आवरी मुटका मार खाऊ आंव लुकुर -लुकुर बुलते रऊ आंव ;
\v 12 आवरी आपना हाथ ले काम करी परिश्रम करू आंव |लोक हामके अडरा बोलू आत, हामी आषीस दे आंव; हांय मन सताऊ आत, हामी सहन करू करू आंव |
\v 13 हांय मन बदनाम करू आत, हामी बिनाऊ करू आंव | हामी आजी तक जगत र कचरा आवरी सबु चीजर खरचन र असन ठेबू आंव |
\v 14 मुय तमके लाज पायबा काजे ये सबु गोट ना सिखायबी आची, मातर आपना -आपना पिला जानी करी तमके चेतायबी आची |
\v 15 कसन अगर मसीह ने तमर सिखायबा लोक दस हजार बले होयताय, तेबे बले तमर बुआ खुबे नाई; ये काजे की मसीह यीशु ने सुसामाचार बाटले मुय तमर बुआ आंय |
\v 16 ये काजे मुय तमके विनती करबी आची की मोर आसन चाल चला |
\v 17 ये काजे मुय तीमुथियुस के जोन परभू ने मोर असन आपना आवरी विश्वास लायगर बेटा आय, तमर लगे पटायला आचे | हांय तमके मोए चलन हेत कराऊ आय,  जसन कि मुय सबु जगा गोटक कलिसिया ने उपदेस करू आंय |
\v 18 कोनी तो असन फुलला आत, माना मुय तमर लगे आयबार ची नाई |
\v 19 मातर परभू चाहला तो मुय तमर लगे झटके ची आयबी, आवरी हांय फुलला लोक के गोटके नाई, मातर हांतार सामरत के जानबी |
\v 20 कसन कि माहा परभू राज गोट ने नाई मातर सामरत ने आचे |
\v 21 तमी काय चाहबा आस ? काय मुय डांग धरी करी तमर लगे आयबी नोयले मया आवरी नम्रता र  आतमा र संगे ?
\c 5
\p \v 1 ये थाने सूना आयसी आचे कि तमर ले व्यविचार होऊ आय, मातर व्यविचार जोन अन्य जाति मन ने बले ना होए कि गोटक मनुक आपना बापर बायले के सोंगाऊ आय |
\v 2 आवरी तमी नाराज ना हुआस, जोन थाने आसन काम करबा बीता तमर मंजी ले निकराय जाऊ आय,मातर घमण्ड करू आहास |
\v 3 मुय तो गागर र भाव ले दूर रई, मातर आतमा र भाव ले तमर संगे होई करी माना उपसथित दशा ने असन काम बरबा लोकर विषय ने ये आतमा देई देली आची
\v 4 कि जड़दाय तमी आवरी मोर आतमा, हामर परभू यीशु सामरत संगे कूड़ा होंवा तो असन मनुक हामर परभू यीशु र नाव ले
\v 5 गागर र विनास काजे शेतान के सोपा जाओ, ताकी हांतार आतमा परभू यीशु र दिन ने उधार पाओत |
\v 6 तमर घमण्ड करबार आच्छा नुआंय; काय तमी ना जानास कि खिनिक मा खमीर सबु चटकला आटा के खमीर बनाय देऊ आय |
\v 7 तमर घमण्ड करबार आच्छा नुआंय; काय तमी ना जानास कि खिनिक मा खमीर सबु चटकला आटा के खमीर बनाय देऊ आय |
\v 8 येई काजे आसा, हामी हरिक ने आनंद बनाऊ, ना तो जुना खमीर ले आवरी ना अडरा आवरी दुष्टता र खमीर ले मातर सिदा आवरी सत के अखमिरी रोटी ले |
\v 9 मुय आपना चिट्टी ने तमके लिखली आची की व्यविचारिन, मनर संगे ना करा |
\v 10 हांय नाई कि तमी बिलकुल ये जगतर व्यविचारनी, मन नोयले लबायबा लोक नोयले अंधार करबा बीता रयेत मुरती पूजा कार्बा बीता र संगती ना करा ; कसन की ये दसा ने तो तमके जगत ले निकरी जीबार होयके पड़सी |
\v 11 मातर मोर बोलबार ये आय कि अगर कोनी भाई बलाय करी, व्यविचारी, नोयले लोबी, नोयले मुरती सेवा नोयले झगड़ा करबा बिता, नोयले पियकड़,  नोयले उदार करबा बिता आचोत तो तिकर संगती ना करा मातर असन मनुक संगे भात बले ना खाहा |
\v 12 कसन कि मोके बाहर विवार न्याय करले काय काम ? काय तमी भीतर -विवार न्याय ना करास ?
\v 13 मातर बाहर र विवार न्याय के माहा परभू करू आय |ये काजे हांय कुकरमी आपना मोंजी ले निकराय दियास |
\c 6
\p \v 1 काय तोमि मन काकई ये हियाव आचे की जेबे दूसरा र संगे झगड़ा होओं, तेबे फयसला काजे धरमी मन लगे जाहा आवरी पवितर लोक मन लगे ना जाहा ?
\v 2 काय तोमी ना जानास की पवितर लोक जगत र निआय कर बाय ? हांई काचे तोमाके जगतर निआय कर बार आय, तो काय तोमी शुरू ले शुरू झगड़ा मनर विचार करबार लाईक निआस ?
\v 3 काय तोमि ना जानास की हामी सरग दूत मनर निआय करबू ? तो काय सोंसार र गोट मनर फयसला ना कंरू ?
\v 4 अगर तोमके सोंसार र गोट मनर फयसला कारबार होओ, तो तिके ची बसाय बास जोन कलीसिया ने काई ना समझेत ?
\v 5 मय तोमके लाज करबा काचे ये बलबी आची |काय सत्ते तोमर ने गोटक बले बुधीमान ना मिरे, जोन आपना भाई मनर फयसला करके सके ?
\v 6 तोमि मन ने भाई -भाई मन ने मुकदमा होऊ आय, आवरी हांय बले अविश्वासी मनर छमे |
\v 7 मातर सत्ते तोमर ने बड़े दोष तो ये आय की एक दुसर ने मुकदमा करू आस | अन्याय काय काचे ना साहास ?आपनार घाटा काय काचे ना सयके सकास ?
\v 8 मातर तोमि तो खुद ची अन्याय करू आस आवरी नुकसान पंहुचाऊ आस, आवरी हांय बले भाई मन के |
\v 9 काय तोमि ना जानास की अन्याय करू लोक मन माहा परभू र राज र बेटा बेटी ना होयेत ? धोका ना खाहा ; ना वेशवापन, ना मुरती पुजारी, ना दूसरा बायले गमन, ना लुच्चा, ना मनुक गमन,
\v 10 ना चोरी, ना लोभ करू, ना मोंदहा, ना झगड़ा करू लोक, ना अंधार करबा लोक माहा परभू र राजर बेटा बेटी होयबाय |
\v 11 आवरी तोमि मनले कतक असनी ची रयते, मातर तोमि परभू यशु मसीह र नवले हमर महा परभुर आतमा ले धूआय गलाय आवरी पवित्र होयलाय आवरी धरमी होयलाय |
\v 12 सबु चीज मोर काजे अच्चा तो आय, मातर सबु चिज लाभ र नुआय; सबु चिज मोर काजे अच्चा आय, मातर मय कोनी गोट र तले ना होंई |
\v 13 भोजन पेट काचे, आवरी पेट भोजन काचे आय, मातर माहा परभू एके आवरी हांके दुनो के नास करसि |
\v 14 माहा परभू आपन र सामरत ले परभू के जिआयला, आवरी हामके बले जिआयसी |
\v 15 काय तोमि ना जानास की तोमर गागर मसीह र अंग आय ? तो मय मसीह र अंग धरी करी तिके वेश्वा र अंग बनायबी ? केबई नाई |
\v 16 काय तमी ना जानास की जोन कोनी वेश्वा र संगे रऊ हांय तार संगे गोटकी गागर होऊ आय ? कसन की लिकला आचे : “हांय दुनो गोटकी गागर होयबाय |”
\v 17 आवरी जोन परभू र संगे रऊ आय, हांय तार संगे गोटकी आतमा होऊ आय |
\v 18 बेबिचार ले बाची राहा |जतक दूसरा पाप मनुक करू आय हांय गागर र बाहरे आचे, मातर बेबिचार कारबा  बिता आपनार ची गागर र विरुध ने पाप करू आय |
\v 19 काय तमि ना जानास की तोमर गागर पवित्र आतमा र मन्दिरआय, जोन तोमर ने बसला आचे आवरी तोमाके माहा परभू र बाटले मिरला आचे; आवरी तमि हामर नुआस?
\v 20 कसन की पयसा देई करी घेना गला आस, हांई काचे आपनार गागर र बाटले माहा परभू र महिमा करा |
\c 7
\p \v 1 ए गोटर र बारे ने जोन के तोमि लिकलास, ये मन आचे मुनुक बायले के ना छीओं |
\v 2 मातर बेबिचार डर ले सबु मुनुकर बायले, आवरी सबु बायले र मुनूक रओ |
\v 3 मुनूक आपना र बायले र हक के पूरा करो ; आवरी असनी ची बायले बले आपना र मुनूकर |
\v 4 बायले के आपना र गागर उपरे अधिकार निआय मातर हांतार मुनुक कर अधिकार आचे; असनि ची मुनुक के बले आपनार गागर उपरे अधिकार निआय, मातर बायले र आय|
\v 5 तोमि एक दुसर ले अलगे ना राहा ; मातर सिरिफ खिनिक मा दायले दुनोर मनले की परातना करबा काजे गोटक पाहार मिलो, आवरी पाचे गोटक संगे रहा, असन ना होओ की तोमर धीरज नोयबा लागी सयतान तोमाके परको |
\v 6 मातर मय जोन ये बलु आंय ये अनुमती आय की आगेया आय |
\v 7 मय असन चायबी आची की जसन मय आंय, आसनी ची सबु माने मन होओत ; मातर सबु के माहा परभू बाटले जरुरी- जरुरी बरदान मिरला आचे, कोनी के कोनी असन आवरी कोनी के कोनी दुसर असन |
\v 8 मातर मय बिआ ना होयला आवरी राण्डी मनर बारे ने बलु आंय की तिकर काजे असनि ची रबार अच्छा आय, जसन मय आची |
\v 9 मातर अगर हांय मन खुद ना रयके सकेत,  तो बिआ करोत ; कसन की बिआ करबा र कामातुर रबा ले अच्छा आय |
\v 10 जाहार बिआ होयला आचे, हांय मन के मय नाई मातर परभू र आगेया देऊ आय की बायले आपना र मुनूक ले अलग ना होओ -
\v 11 आवरी अगर अलग होई गले बले, तो दूसरा बिआ ना करी रओत ;नोयले आपनार मुनुक संगे आवरी मिली रओ ना मुनूक आपनार बायले के छाड़ो |
\v 12 दुसर मनके परभू नाई मातर मय ची बलबि आची, अगर कोनी भाई र बायले विश्वास ना करे आवरी तार संगे रबा काजे हरिक होयसी तो ताके ना छाड़ो |
\v 13 जोन बायले र मुनूक विशवास ना करे, आवरी तार संगे रबा काजे हरिक ने आचे ;  हांय मुनूक के ना छाड़ो |
\v 14 कसन की असन मुनूक जोन विशवास ना करे, हांय बायले र लागी पवित्र होऊ आय ;  आवरी असन बायले जोन विशवास ना करे, मुनूक र लागी पवित्र होऊ आय ; नोयले तोमर पिला -टोकी अशुद होयबाय, मातर अबर तो पवित्र आत |
\v 15 मातर जोन मुनूक विशवास ना करे, अगर हांय अलग होऊ आय आले अलग होयके दिआस, असन हाल ने कोनी भाई नोयले बहिन बांधा निआत |माहा परभू हामके भेट -घाट होयबा काचे हाग देला आचे |
\v 16 कसन की हे बायले, तुय काय जानिस की आपना र मुनूक र उधार कराय के सकीस ? आवरी हे मुनूक, तुय काय जानिस की तुय आपनार बायले र उधार कराय के सकीस ?
\v 17 जसन परभू सबु के बाटला आचे, आवरी जसन माहा परभू सबु के हाग देला आचे, आसनी ची हांय मन चलोत | मय सबु कलीसिया मनके आसनी ची ठहराऊ आय |
\v 18 जोन खतना करला र हाग दियाय गला आचे, हांय खतना रहित ना बनो | जोन खतना रहित हाग दिया गला आचे, हांय खतना ना कराओ |
\v 19 ना खतना काई आय आवरी ना ना खतना रहित, मातर माहा परभू र आगिया मन के मानबा र ची सबु आय |
\v 20 सबु जन जोन हाल ने हाग दिआय गला आत,  हांई हाल ने रओत |
\v 21 अगर तुय दास र हाल ने हाग दिआय गलि आस आले चिंता ना कर ; मातर अगर तुय आजाद होयके सकिस, तोआसनी ची काम कर |
\v 22 कसन की जोन दासर हाल ने परभू हाग दिआय गला आचे, हांय परभू र आजाद कराय गला बिता आय |असनी ची जोन आजाद र हाल ने हाग दिया गला आचे, हांय मसीह र दास आय |
\v 23 तमि पयसा देई करी घेना गला आस ; माने लोकर दास बना |
\v 24 हे भाई मन, जोन कोनी जोन हाल ने हाग दिया गला आचे, हांय हांई थाने माहा परभू र संगे रओ |
\v 25 कुवारी मन बारे ने परभू र काई आगेया मोके ना मिरे, मातर विशवास र लाईग र होयबा काचे जसन दया परभू मोर उपरे करला आचे, हातारी असन सहमती देऊ आंय |
\v 26 मोर समझ ने ये अच्छा आय की आजी काली दुखर लागी, लोक मन जसन आत असनी ची रोओत |
\v 27 अगर तोर बायले आय, तो हांतार अलग होयबार कोशिस ना कर |
\v 28 मातर अगर तुय बिआ बले करबिस, तो पाप नुआय, अगर कुवारी बिआ होयसी तो काई पाप नुआय |मातर असन लोक के गागर र दुख होयसी, आवरी मय बाचाय बार चायबी आची |
\v 29 यहे भाई मन, मय ए बलबि आची की समया कम करा गला आचे, हांई काचे होयबार आचे की जाहार बायले आचेत, हांय मन असन होओत जसन तिकर बायले नोआत ;
\v 30 आवरी कांदबा लोक असन होओत, जसन ना कांदेत ;  आवरी हरिक करबा लोक असन होओत, जसन हरिक ना करेत; आवरी घेनबा लोक असन होओत, जसन तिकर लगे काई आचे ची नाई |
\v 31 आवरी ये जग संगे बेवार करबा लोक असन हओत की जग र चीना होई जाओत ;  कसन की ये जगर निति आवरी बेवार बदलते रऊ आय |
\v 32 जसन, मय ये चायबी आची की तोमके चिन्ता ना होओ | बिआ ना होयला मुनूक परभू र गोट र चिन्ता ने रऊ आय परभू के कसन हरिक ने सोंगायबू |
\v 33 मातर बिआ होयला मुनूक जगर गोट मनर चिन्ता ने रऊ आय की आपना र बायले के कोन निति ले हरिक सोंगायसी |
\v 34 बिआ होऊ आवरी बिआ ना होऊ मन ने बले फरक आचे : बिआ ना होऊ परभू र चिन्ता ने रऊ आय की हांय गागर आवरी आतमा दुनो ने पवित्र होओ, मातर बिआ होयला जगर चिन्ता ने रऊ आय की आपना र मुनूक के हरिक सोंगाओ |
\v 35 मय ये गोट के तोमर ची लाभ काचे बलबी आची, ए नाई की फसायबा काचे, मातर हांई काचे की जसन सोभा देऊ आय असनी ची करा जाओ, की तोमि गोटक मन होई परभू र सेवा ने लगी राहा |
\v 36 अगर कोनी ये समझ बात की आपनार हांय कुंवारी र हक के मारबी आची, जांहार जुआन ऊमर उतरसी आचे, आवरी जरूरत बले होओ, तो जसन चायले असन करोत, इति पाप निआय, हांय तार बिआ होयके देओ | 
\v 37 मातर जोन मन ने मजबूत रऊ आय, आवरी ताके जरूरत ना होओ, मातर आपनार मन ने अधिकार सोंगाओ, आवरी आपनार मन ने ये गोट के धरि रहो की हांय  आपनार कुंवारी टोकी के बिआ ना करी सोंगायसी, हांय अच्छा करू आय ,|
\v 38 हांई काचे जोन आपना कुंवारी र बिआ करी देऊ आय, हांय अच्छा करू आय, आवरी जोन बिआ ना करी देये, हांय आवरी बाले करू आय |
\v 39 जेबे तक कोनी बायले र मुनूक जीव रऊ आय तेबे तक हांय हांतार संगे बांधी होयला आचे ;मातर अगर हांतार मुनूक मरि जायसी तो जांहार संगे चायल बिआ करके सके, मातर सिरिप परभू ने |
\v 40 मातर जसं आय अगर उसनी ची रओ, तो मोर बिचार ने आवरी बाले धन्य आय; आवरी मय समझ बी आची की माहा परभू र आतमा मोर लगे पने आचे |
\c 8
\p \v 1 अबर मुरती मनर छमे बली देलार तीज मनर बारे ने - हामि जानू की हामि सबु के गियान आचे |गियान घमण्ड के आनु आय, मातर मयाले उन्नति होऊ आय |
\v 2 अगर कोनी समझोत की मय काई जानी, तो जसन जानबार आय असन एबले बले ना जानी |
\v 3 मातर अगर कोनी माहा परभू ने मया करू आय, तो माहा परभू ताके चिताऊ आय |
\v 4 जसन मुरती मनर छमे बलि देला तिज मनर खायबार बारे ने - हामी जानू की मुरती जगत ने काई चिन्ता नुआय, आवरी गोटक के छाड़ी आवरी कोनी माहा परभू निआय | 
\v 5 यधपि बादरी ने आवरी धरतनी ने खुबे असन भगवान बलाय होऊ आत - जसन की खुबे असन भगवान आवरी खुबे असन परभू आचेत -
\v 6 तेबे पने हामर काचे तो गोटकी माहा परभू आय : जसन बुआ जाहार बाटले साबू तिज आय, आवरी हामी ताहारी काजे आंव |आवरी गोटक ची परभू आचे जसन की यीशु मसीह जाहार बाटले सबु तिज होयला, आवरी हामी बले ताहरी बाटले आंव |
\v 7 मातर साबू के ये गियान निआय, मातर कोनी तो एबले पने मुरती के काई समझ बार लागी मुरती मनर छमे बली देलार तिज मन के काई समझी करी खाऊ आत, आवरी तिकर बिवेक  बल ना होयबा लागी अशुद होऊ आय |
\v 8 भात हामके माहा परभू र लगे ना नेये अगर हामी ना खायलु आले हामर काई घाटा नुआय, आवरी अगर खायलु आले काई लाभ निआय |
\v 9 मातर सावधान ! असन ना होओ की तोमर ये आजादी कतक कमजोर लोक काचे बूगत बार कारन  होयसी |
\v 10 कसन की अगर कोनी तुय गिआनि के मुरतीर मन्दिर ने भात खायबा दकले आवरी हांय कमजोर लोक होयसी, तो काय हातार अकल करे मुरतिर छमे बली देला तिज के खायबार साहास ना होये |
\v 11 असनी निति ले तोर गियान लागी हांय कमजोर भाई जाहार काचे मसीह मरला, नाश होई जायसी |
\v 12 असनी ची भाई मन र बाटे अपराध करले आवरी तिकर कमजोर अकल के घाव देले तमि मसीह र बिरुध ने अपराध करू आस |
\v 13 एतार लागी अगर भात मोर भाई के भुकतायसी, तो केबई कोनी निति ले माऊस ना खांई, ना होओ की मय मोर भाई काचे भुगत बार कारन बनबि |
\c 9
\p \v 1 काय मय आजाद निआय ? काय मय पेरित नुआय ? काय मय यीशु के जोन हामर परभू आय, ना दकी ?              काय तमि परभू मोर बनाय लार नुआस 
\v 2 अगर मय दुसर मन काचे पेरित नुआय, तेबले पने तोमर काचे तो आंय; कसन की तमि परभू ने मोर पेरिताई ने छापा आस |
\v 3 जोन मके जाचु आत, तिकर आचे एची मोर उत्तर आय |
\v 4 काय हामके खायबा पियबार अधिकार निआय ?
\v 5 काय ये अधिकार निआय, की कोनी मसीह बहिन संगे बिआ करी हांके धरी जाऊ, जसन दूसरा पेरित आवरी परभू र भाई कैफा करू आत ?
\v 6 काय सिरिप मके आवरी बरन बास के ची अधिकार नुआय की कमाई कारबार छाड़ू |
\v 7 कोन केबई आपनार गिरह ले खाई करी सिपाई र काम करू आय ?कोन दाखर बाड़ी लगाय करी फल ना खाये ?कोन छेली मेंडीर राका करी तिकर दूध ना पिये ?
\v 8 काय मय ये गोट मनके माने मनर ची निती ने बलु आंय ?
\v 9 काय बेबसता बले ये ना बले ?कसन की मुसार बेबसता ने लिकला आचे, “  दावते दाय हिंडबादाय बईलर मुह ना बांधा |” काय माहा परभू बईल मनर ची चीनता करू आय ?
\v 10 नोयले सबु ले हामर काचे बलु आय | हव, हामर ची काचे लिका गला, कसन की अच्छा आय की जोतबा बिता आशा करी जोतो आवरी दावबा बिता भागी होयबार आशा ने दाव नी करो |
\v 11 तेबे: जेबे की हामी तोमर काचे आतमिक तिज मन के बुनलू, तो काय ये कोनी बड़े गोट आय की तोमर गागर र बाटर तिज मनर फसल काटो |
\v 12 जेबे दूसरा र तोमर उपरे ये अधिकार आचे, तो काय हामर एतार खुबे ना होये ?मातर हामी ये अधिकार काम ने ना आनलू ; मातर सबु के सहन करू आत की हामर बाटले मसीह र सुसमाचार ने काई रुकावट ना होओ |
\v 13 काय तमि ना जानास की जोन मन्दिर ने सेवा करू आत, हांय मन मन्दिर ने खाऊ आत ?
\v 14 असनि निति ले परभू बले बनायला की जोन लोक सुसमाचार सुनाऊ आत, तिकर जिवना सुसमाचार बाटले होओ |
\v 15 मातर मय ए मनले कोनी बले गोट काम ने ना आनली, आवरी मय ये गोट मनके ई काचे ना लिकली की मोर कचे असन करा जाओ, कसन की एतार ले तो मोर मरबार ची अच्छा आय की कोनी मोर घमण्ड के फोकाहा बनाओ |
\v 16 अगर मय सुसमाचार सुनायबी, तो मर काचे काई घमण्ड र गोट निआय ; कसन की ये तो मोर काचे जररी आय |अगर मय सुसमाचार ना सुनाई तो मोर उपरे हाय !
\v 17 कसन की अगर आपनार मन ले ये बलबी तो भूती मोके मिरू आय, आवरी अगर आपनार मनले ना करे तेबले बले भण्डार राका रबार मोके सोपा गला आचे |
\v 18 तो मोर कोन बिती मजदूरी आय ? ये की सुसमाचार सुनायबा ने मय मसीह र सुसमाचार सेत -मेत करबी ऐ लगले की सुसमाचार ने जोन मोर अधिकार आचे ताके बले मय सबु निति ले काम ने ना आनी |
\v 19 कसन की सबुले आजाद होयबा ने पने मय खुद के सबु र दास बनायली आची की खुबे लोक के झिकी आनबि |
\v 20 मय यहूदी मन काचे यहूदी बनली की यहूदी मम के झिकी आनबि |जोन लोक बेबसता र अधिन आचेत तिकर काचे मय बेबसता काचे अधिन ना होयबा काचे बले बेबसता र अधिन बनली की जोन बेबसता र  अधिन आचेत, झिकी आनबि |
\v 21 बेबसता नोयले लोक के मय - जोन माहा परभू र बेबसता ले हिन निआय मातर मसीह र बेबसता र अधीन आची - बेबसता हिन असन बनली की बेबसता हिन मनके झिकी आनबी |
\v 22 मय बल नोयला लोक काचे बल नोयला बिता बनली की बल नोयला लोक के झिकी आनबी |मय सबु लोक मन काचे सबु बनली की कोनी ना कोनी निति ले गोटक र बले उधार करायबी |
\v 23 मय ये सबू सुसमाचार काचे करू आंय की दूसरा मन संगे तिकर भागी होयबी बली |
\v 24 काय तोमि ना जानास की पयराबा ने पराऊ तो सबू आत मातर  ईनाम गोटक ची नेऊ आय ?तोमि असनी ची पराहा की जीता |
\v 25 सबू पयल बान सबु बाटर संयम करू आय ; हांय तो गोटक मुरझबा मुकुट के पायबा काचे ए सबु करू आय, मातर हामि तो हांय मुकुट काचे करू आंव जोन ना मुरझाये |
\v 26 हांई काचे मय तो असनि निति ले पराऊ आंय, मातर लक्ष ना छाडी, मय बले असनि निति ले मुटका ले लडू आंय, मातर हांतार असन नाई जोन लेहरा के उडायते लडू आय |
\v 27 मातर, मय अपनार गागर के मारू आंय कोटू आंय आवरी आपनार बस ने आनु आंय, असन ना होओ की दूसरा मन के परचार करी आपनी ची कोनी निति ले काई काम इ ना रई |
\c 10
\p \v 1 हे भाई मन मय ना चाहयबी आची की तोमी ए गोट ले खबर राहा की हामर बुआ दादी मन बादरी र तले रयेत, आवरी सबु के सबु समुन्दर मंजी ले नाक लाय;
\v 2 आवरी सबु बादरी ने अखरी समुन्द ने, मुसा र बपतिसमा धरलाय ;
\v 3 आवरी सबु गोटक ची आतमार भात खायलाय ;
\v 4 आवरी सबु गोटक ची आतमार पानी पियलाय,  कसन की हांय मन हांय आतमार पकना ले पियते रयेत जोन तिकर संगे- संगे चलते रये, आवरी हांय पकना मसीह रये |
\v 5 मातर माहा परभू तिकर ले खुबे लोक ले हरिक ना होयला, हांई काचे हांय मन झारे पड़ी रयेत |
\v 6 ये गोट मन हामर काचे दुसटांत होयला, की जसन हांय मन लालच कर लाय  असनि हामि खराब तिज मनके लालच ना करू, 
\v 7 आवरी ना तोमि मुरती पूजा करू बना जसन की हांय मन ने कतक बनी रयेत,जसन लिकला आचे, “ लोक खायके पियके बसलाय, आवरी खेलके कुदके उठायला |”
\v 8 आवरी ना हामि बेबिचार करु, जसन की हांय मन ने कतक लोक करलाय; आवरी गोटक दिन ने तेबिस हजार मोरलाय |
\v 9 आवरी ना हामि परभू के परखू, जसन हांय मन ने कतक लोक करलाय, आवरी साप मनर संगे नास करा गलाय |
\v 10 आवरी ना तोमि कूड़-कूड़ाहा, जोन निति ले हांय मन ने कतक लोक कूड़-कूड़ायलाय आवरी नास करबा लोकर बाटले नास करा गलाय |
\v 11 मातर ये सबु गोट, जोन हांय मन उपरे पड़ला, दुष्टांतर निति ले रये;  आवरी हांय मन हामर चेतावनी काचे जोन जगतर सरा -सरी दाय ले रऊ आत लिखा गला आचे |
\v 12 "हांय काचे जोन समझू आय "" मय गोटकी लगे आची,"" हांय मन चेत रओत की कोनी ना हासोत |"
\v 13 तोमि कोनी असन परीछा ने ना पड़ाला आस, जोन तोमर सहन ले बाहर आय | माहा परभू सत  आय आवरी हांय तोमके सामरत ले बाहरे परीछा ने ना पड़के देये, मातर परीछा संगे रयली बले सयके सका |
\v 14 एतार लागी हे मोर अच्छा लोक मन, मुरती पूजा ले बाची राहा |
\v 15 मय बुधिमान समझी करी तोमके बलबी आची, हांके तोमि परखा |
\v 16 हांय धन्यवाद र बटका, जोन थाने हामि धन्यवाद करू आंव, काय मसीर र लहू र हक निआय ?हांय रोटी जोनके टूटाऊ आंव, काय हांय मसीह र गागर र हक मिआय ?
\v 17 हांय काचे की गोटकी ची रोटी आचे आले हामि बले जोन खुबे आचे, गोटक गागर आंव : कसन की हामि सबु हांई गोटक रोटी ने भाग धरु आंव |
\v 18 जोन गागर र भाव ले एसाएली आय तिके दका: काय बलिदान करला ताके खायबा लोक बेदी र भागी नुआत ?
\v 19 पाचे मय काय बलु आंय ? काय की मुरती ने चड़ाय गला बलिदान कांई आय, की मुरती कांई आय ?
\v 20 नाई, मातर ये की दूसरा जाति र लोक जोन बलिदान करू आत: हांय मन माहा परभू मन काचे नाई मातर दुष्ट आतमा मन |काचे बलिदान करू आत आवरी मय ना चाहई की दुष्ट आतमा र सहभागी हुआ |
\v 21 तोमि परभू र बोटका आवरी दुष्ट आतमा र बोटका मन दुनो ने ना पियके सकास |तोमि परभू र मेज आवरी दुष्ट आतमा मनर मेज दुनो र बाटे होयके ना सकास |
\v 22 काय हामि परभू के रिस चेगाऊ आंव ? काय हामि तार ले ताकत वर आंव ?
\v 23 सबु तिज मोर काचे ठीक तो आय, मातर सबु लाभ र नुआय : सबु तिज मोर ठीक तो आय, मातर सबु तिज ले उन्नति नाई |
\v 24 कोनी आपना र ची भलाई के नाई, मातर दूसरा मनर भलाई के डगराहा |
\v 25 जोन काई कसाई मन लगे बिकु आय, हांके खाहा आवरी विवेक  कर लागी काई ना पचारा ?
\v 26 “कसन की धरतनी आवरी तार भर पुरी परभू र आय|”
\v 27 अगर विशवास ना करू मन ले तोमके कोनी नेवता देबाय, आवरी तोमि जिबार चाहायबास, तो जोन बले तोमर छमे सोंगायबाय हांकीह खाहा, आवरी विवेक र लागी काई ना पचारा |
\v 28 मातर अगर कोनी तोमके बलसी, “ऐ तो मुरती के बली देला तिज आय, ”तो हाई संगबा बिता र लागी आवरीविवेक र लागी ना खाहा |
\v 29 मोर मतलब तोर विवेक नुआय, मातर हांय दूसरा |भला, मोर आजादी दूसरा र बिचार ले काय काचे परखी जायसी ?
\v 30 अगर मय धन्यवाद् देई करी साहसी होऊ आय,तो जाके मय धन्यवाद करू आंय हातार लागी मोर बदनामी काय काचे होऊ आय ?
\v 31 हाई काचे तोमि चायले खाहा,चायले पिया,चायले जोन बले करा,सबु बानी माहा परभुर महिमा काचे करा |
\v 32 तोमि ना यहूदी मन,ना यूनानी मन,आवरी ना माहा परभुर कलीसिया काचे बदनामी र कारन बन |
\v 33 जसन मय बले सबु गोट मनने सबुके हरिक सोंगाऊ आंय,आवरी मोर नाई मातर खुबे लोकर लाभ दगराऊ आय की हने हाय मन उद्धार पाओत |
\c 11
\p \v 1 तोमि मोर असन चाल चला जसन मय मसीह असन चाल चलुआंय |
\v 2 हे भाई मन मय तोमके सहराऊआंय की सबु गोट ने तोमि मके सुरता करूआहास, आवरी जोन रिती रिवाज के मय तोमके सोपली आची, हांके मानु आहास |
\v 3 मातर मय चायबी आची की तोमि एके जाना की सबु मनुकर मुंड मसीह आय आवरी बायले मुंड मनुक र आय, आवरी मसीह र मुंड माहा परभू आय |
\v 4 जोन मनुक मुंड के ढाकी करी पारतना नोयले भविष्यवानी करू आय, हांय आपनार मुंदर अपमान करू आय |
\v 5 मातर जोन बायले मुंड के ना ढाकीकरी पारतना नोयले भविष्यवानी करू आय, हांय आपना र मुंडर अपमान करू आय, कसन की हांय मुंडी रला असन आय |
\v 6 आवरी बायले ओड़नी ना ओड़े आले बाल के बले कटाओ : आवरी बायले काचे बाल कटायबार या बाल उतरायबार लाजर गोट आय, आले ओड़नी ओड़ी रओ |
\v 7 मातर मनुक के आपनार मुंड के ढाकबार उचित नुआय, कसन बलले हांय माहा परभू  र असन आवरी महिमा आय, मातर बायले मनुक  र महिमा आय |
\v 8 कसन बलले मनुक बायले ले ना होयला, मातर बायले मनुक ले होयला आचे ;
\v 9 आवरी मनुक के बायले काचे ना बनायला आचे, मातर बायले के मनुक र काचे बनायला र आचे |
\v 10 इ काचे सरग र दूत मनर लागी करी उचित आय की हक  आपनार मुंडे सोंगायबार |
\v 11 तेबे बले परभू ने नाई तो बायले बिना मनुक आवरी ना मनुक नोयलार बायलेर आय |
\v 12 कसन बलले जसन बायले मनुक र आय, असनि मनुक बायले बाटर आय; मातर सबु जमक माहा परभू र आय |
\v 13 तोमि आपनीची विचार करा काय बायले के मुंड ना ढाकलार पारतना करबार अच्छा दका देऊ आय ?
\v 14 काय सादारन रीति ले तोमि ना जानास कि मनुक खुबे बाल सोंगायले, तार काचे सरमर गोट आय |
\v 15 मातर अगर बायले खुबे बाल सोंगायले तार काचे शोभा आय, कसन बलले बाल तार ओड़नी काचे देला आचे |
\v 16 कोनी बले विवाद करबार चाहायसी, आचे तो ये हांय जानो की ना हामर आवरी ना परमेश्वर र कलीसिया मन र असनी रीति आय |
\v 17 मातार ये आगिया देई करी मय तोमके ना सहरायी, हांयी काचे की तोमर कूड़ा होयले भलाई ना होऐ, मातर घाटा होऊ आय |
\v 18 कसन बलले पहले तो मय ये सुनु आंय की जेबे तोमि कलीसिया ने कूड़ा होऊ आस तो तोमर ने दुश्मनी बले होउआय, आवरी मय ऐ तार ने खिंडीक-खिंडीक विश्वास बले करू आंय |
\v 19 कसं बलले दलबंदी बले तोमके होय्सी ची, हांय काचे की जोन लोक तोमर ने सीधा आचे हांय लोक प्रकट होयसी |
\v 20 अत: तोमि जोन गोटक कूड़ा होउ आस तो परभू भोज खायबा काचे नाई,
\v 21 कसं बलले खायबा दाय एक दुसर ले पहले आपना भोज खाऊआय, असनि परकार कोनी तो भूखे रउ आय आवरी कोनी मत बिता होऊ आय |
\v 22 काय खायबा पियबा काचे तोमर घर निआय, या परमेश्वर र कलीसिया के घिनाव आस ? हांय मनके तोमि लाज कराऊ आस ?मय तोमके काय बलुआंय ? काय ये गोट ने तोमके सहराऊ आंय ?नाई मय तोमके ना सहरांयी |
\v 23 कसन बले ऐ गोट मोके परभू बाटले पहुंचला |आवरी मय तोमके बले पहुंचायली की परभू यीशु जोन राती धरायागला, धरला,
\v 24 आवरी धन्यवाद देई करी हांके तोड़ला आवरी  बालला,  “ये मोर देह आय, जोन तोमर काचे आय : मोके सुरता करबा काचे असनी करा,”
\v 25 "येई र्रिति ले बियारी र पीटीबाटे बोटका बले धरला आवरी बलला ""ये बोटका मोर लहू ने नुवा वाचा  आय: जेबे केभी तोमि पिया, तो मोके सुरता करबा काचे असनि करा|”"
\v 26 कसन बलले जेबे केभी तोमि ये रोटी खाववास आवरी ये बोटका थानले पिउआस, तो परभू र मोरला टाके जड़दाय ले हांय ना आचे, परचार करते राहा |
\v 27 हांय काचे जोन कोनी गलत रीति ले परभू र रोटी खायसी या बोटका थानले पियसी, हांय परभू र देह र आवरी लहू र अपराधी होयसी |
\v 28 हांयी काचे माने आपना के जांचो आवरी ऐई रीति ले हांय रोटी थानले खायसी, आवरी ये बोटका थानले पीयो |
\v 29 कसन बलले जोन खायबा पियबा दाय परभू र देह के ना चितायेत, हांय ऐके खायले आवरी पीयले आपना उपरे दण्ड के आनुवाय |
\v 30 इकाचे तोमि खुबे निर्बल आवरी रोगी आस, आवरी खुबे लोक सोयलाय |
\v 31 अगर हामि आपना के जांचतू तो दण्ड ना पायतु |
\v 32 मातर परभू हामके दण्ड देयीकरी हामर ताड़ना करबाय हांयकाचे की हामि सोंसार संगे दोषी ना ठहरसी |
\v 33 हांयी काचे, हे मोर भाई मन जड़दाय तमी खायबा काचे कूड़ा होउ आस तो एक दूसरा काचे टाकीराहा |
\v 34 येदी कोनी भूके आचे तो आपना घरे खाओ, हायने तोमर कूड़ा होयबार दण्डर कारण न होये |  बाचला गोट के मय आइ करी अच्छा करबी |                                               
\c 12
\p \v 1 हे भाई मन, मय ना चाहायबी आची की तोमि आत्मिक वरदान र बारे ने अनजान रहा |
\v 2 तोमि जानास की जड़दाय तोमि अन्यजाती राहास, तेबे कोंदी मुरती र पिटी बाटे जसन हिंडायते रयेत असनी हिंडते राहास |
\v 3 ई काचे मय तोमके समझायबी आची की जोन कोनी बले मापरु र आतमा अगुवाई ले बलु आय, हांय ना बले की यीशु श्रापित आय, आवरी ना कोनी पवित्र आतमा र बिना बोलके सके की यीशु परभू आय |
\v 4 वरदान तो कतक परकार र आय, मातर आतमा गोटक ची आय;
\v 5 आवरी सेवा बले कतक परकार र आय, मातर परभू गोटक ची आय;
\v 6 आवरी परभाव शाली कार्य तो कतक परकार आचे, मातर मापरू गोटकी आय, जोन सबु ने सबु परकार परभाव र जनम करू आय |
\v 7 मातर सबु के लाभ सबु के पंहुचाय बा काचे आतमार परकास देऊ आय |
\v 8 कसन बलले एक के आतमा र दवारा बुद्दी र गोट देऊ आत आवरी दूसरा के हांई आतमा र अनुसार गियान र गोट |
\v 9 काकीय तो हांई आतमा ले विसवास, आवरी काकीय हांई गोटक आतमा ले चंगा करबा वरदान देऊ आत |
\v 10 फेर काकीय सामरत र काम करबा काचे शकती आवरी भविसवानी आवरी काकीय तो आतमा मनर परक आवरी काकीय तो कतक परकार र भाषा, आवरी काकीय के भाषा मनर मतलब सांगबाय |
\v 11 मातर ये सब प्रभावशाली कार्य हांई गोटक आतमा कराउआय, आउर जोनके जोन चाहाउआय हांय हाके बाटी देउआय |
\v 12 कसनकी देह तो गोटक आय आउरी हातार अंग खुबे आय,आवरी हाय देह बहुत अंग होयले पने सबु मिसीकरी गोटकी देह आत,हाई प्रकार मसीह पने आय |
\v 13 कसन बलले हामि सबू यहूदी काय यूनानी, काय दास आय काय आजाद, गोटक आतमा र कारन गोटक देह होयबा काचे बपतिस्मा धरला आवरी हामि सबु के गोटक ची आतमा पियाला आचे
\v 14 काय काचे की देह ने गोटक अंग निआय मातर खबे आचे |
\v 15 आवरी गोड़ बोले ले, “मय हाथ नुआय हांई काचे गागर र नुआय, तो हांई काचे गागर, र नुआय ?
\v 16 आवरी कान बलले, “ आंखी नुआय, हांई काचे गागर नुआय ?
\v 17 अगर सबु गागर आंखी होयेता तो सुनबार कोंती ले होयता ?
\v 18 मातर सत्ते माहा परभू अंग आपलो इच्छा ले अनुसार गोटक गोटक करी अंग के सोंगायला ?
\v 19 आवरी ऐ सबु गोटक अंग होयले, तो गागर कोलगे होयता ?
\v 20 मातर ऐबे अंग तो खुबे आचे, मातर गागर गोटकी आचे |
\v 21 आंकी हाथ के ना बोलके सके, “मोके तोर जरूरत नियाय,” आवरी ना मुंह गोड के ना बोलके सके, “मोके तोर जरूरत नियाय ”
\v 22 मातर गागर र हांय अंग मन जोन कमजोर दूसरा ले लागुआय, खबे जरूरत आय ;
\v 23 आवरी गागर र जोन अंग मन के हामि आदर र योग्य ना समझू हांकी अदिक आदर करू आंव ; आवरी हामर शोभा नोयला अंग आवरी बले खुबे शोभायमान होऊ आय,
\v 24 फेर बले हामर शोभायमान अंग मनके एतार जरूरत निआय |मातर माहा परभू र गागर के असन बनायला आचे की जोन अंग के आदर र घटी रये हांकी ची खुबे आदर मिरो |
\v 25 जसन की गागर ने फुट ना पड़ो, मातर अंग एक दूसरा र बराबर चिन्ता करोत |
\v 26 इ काचे एक अंग अगर दुःख पाउआत, आवरी अगर बड़ाई होऊआत, तो हांतार सबु अंग आनद  मनाऊआत |
\v 27 असनि परकार तोमि सबु मिसीकरी मसीह र गागर आत, आवरी अलग- अलग हांतार अंग आस ;
\v 28 आवरी माहा परभू र कलीसिया ने अलग -अलग लोक के चुनला आचे; पहला पेरित दूसरा भविष्यकता, तीसरा शिक्षक,  फेर सामरत र काम करबा लोक, फेर चंगा करबा लोक, आवरी उपकार करबा लोक, आवरी प्रबंद करबा लोक, आवरी कतक परकार र भाषा बोलबा लोक |
\v 29 काय हांय मन सब पेरित आत ? काय सबु भविष्यक्ता आत ? काय सबु उपदेशक आत ? काय सबु सामरत र काम करबा लोक आत ?
\v 30 काय सबु के चंगा करबा वरदान मिरला आचे ? काय सबु कतक परकार र भाषा बोलुआत ?
\v 31 काय सबु अनुवाद करूआत | तोमि बड़े ले बड़े वरदान र धुन ने राहा |मातर मय तोमके आवरी बले सबले अच्छा बाट सांगबी आची |
\c 13
\p \v 1 आवरी मय मुनुक आवरी सरगदूत मनर असन बोलबी आवरी मया ना सोंगाई, तो मय ठनठनायबा बीती पीतल, आवरी झनझनायबा बीती झांझ आंय |
\v 2 आवरी अगर मय भविष्यवाणी करके सकबी, आवरी सबु भेद आवरी सबु परकार र गियान के समझके सकबी, आवरी मोके ऐ लगले पूरा विश्वास रहो की मय डोंगरी के बले गुचायबी मातर मया ना सोंगाई, तो मय मय काई बले नुआय |
\v 3 आवरी मय आपना सबु धन के कंगाल मन के खुआय देबी, नोयले आपनार गागर के जलायबा काचे देई देबी, आवरी मया ना सोंगाई, तो मोके कांई बले लाभ ना मिरे |
\v 4 मया धीरजवन्त आय, आवरी कृपालु आय; मया दाह ना करे; मया आपनार बड़ाई ना करे, आवरी ना फुले, 
\v 5 हांय अनरीति ले ना चले, हांय आपनार भलाई ना चाहे , झुंझलाउ ना, बुरा ना माने |
\v 6 गलत काम ले हरिक ना होए, मातर सत ले हरिक होऊआय |
\v 7 हांय सबु गोट के सहुआय, सबु गोट ले प्रतीति सोंगाऊआय, सबु गोट र आशा सोंगाऊआय, सबु ने गोट ने धीरज दरू आय |
\v 8 मया केबई ना टले; भविष्यवाणी मन हो, तेबे सरी जायसी; भाषा मन हो, तेबे जायते जायसी ; गियान होयले मिटी जायसी |
\v 9 कसन बलले हामर गियान अधुरा आचे, आवरी हामर भविष्यवाणी अधुरा ;
\v 10 मातर तेबे सर्वसिद आयसी, तेबे अधुरा मिटी जायसी |
\v 11 जड़दाय मय पिला रही, तेबे मय पिलामन असन बोलते रही, पिला मन असन मन रहे, पिला मन असन बुद्दी रहे; मातर जड़दाय मय समझ बिता होयली तेबे पिलामन असन गोट के छाडी देली |
\v 12 ऐबे हामके दरपन ने धुंदला असन दखा देऊआय, मातर हांय समेया आमने- सामने दकबू ;एबे मोर गियान अधूरा आचे, मातर हांय समेया ने असन पूरा रीति ले चीतायबी जसन मय चीताय होईली आची |
\v 13 मातर ऐबे बिशबास, आशा, मया ये तीनो स्थायी आय, मातर ए थान ले सबले बड़े मया आय |
\c 14
\p \v 1 मया र इजत करा, आवरी आत्मिक बर मन र धुन ने रहा, विशेष करी ये भविष्यवानी करा |
\v 2 कसन कि जोन दूसरा भाषा ने गोटाउआय हांय मनुक ले नाई मातर माहा परभू के गोटाउ आय असन बलले की हांतार गोट कोनि ना समझेत, कसन की हांय बी भेदर गोट आतमा ने होई करी बलुआय |
\v 3 मातर जोन भविष्यवानी करू आय, हांय मनुक ले बड़बा टा आवरी उदेश्य आवरी सांति र गोट गोटाऊ  आय |
\v 4 जोन दुसरा भाषा ने गोटाऊ आय, हांय आपना ची बड़ाउ मातर जोन भविष्यवाणी करू आय, हांय कलीसिया के बड़ाउ |
\v 5 मय चाहयबी आची की तोमि सबु दुसरा भाषा ने गोटाह मातर एतार ले अधिक ए चाहु आय की भविष्यवाणी करा: कसन की यदि दुसरा भाषा बलबा कलीसिया र बड़बाटा काचे अनुवाद ना करे तो भविष्यवाणी करबा बिता हांतार ले बड़ी करी आय |
\v 6 इ काचे हे भाई मन, यदि मय तोमर लगे आई करी दुसरा भाषा ने गोटायबी आवरी ऊजर गियान आवरी भविष्यवाणी आवरी उपदेस र गोट तोमके ना बली तो मोर ले तोमके काय लाभ होयसी ?
\v 7 इ परकार यदि जीव ना रला तीज बले जाहार ले आवाज निकरू आय जसन बांसुरी आवरी बिन, यदि तीकर स्वर न्र बंद ना होए तो जोन फुकबा या बजायबा जाऊआय हांय कसन चितायबा जायसी ?
\v 8 आवरी यदि तुरही र शब्द साफ ना होये तो कोन लड़ाई काचे तैयारी करू आय ?
\v 9 असन तोमि बले यदि जीभ ले साफ- साफ गोट ना गोटास, तो जोन बले काहा जाऊआय हाय के कसन समझा जायसी ? तोमि तो लेहरा ले गोटायबा लोक ठहरबास |
\v 10 जगत ने कतक परकार र भाषा काय काचे ना होये, मातर हांय मन ने कोनी बले बिना अर्थ र ना होयसी |
\v 11 इ काचे यदि मय कोनी भाषा र अर्थ के ना समझू आंय तो बलबा लोकर दकबा ने दूसरा देशर ठहरबू |
\v 12 इ काचे तोमि बले जेबे आत्मिक बरदान र धुन ने राहा, तो असन कोशिश करा की तोमर बरदान र बड़बाटा ले कलीसिया र बड़बाटा होओ |
\v 13 इ कारन, जोन दूसरा भाषा बलुआय, हांय परतना करो की हांतार अनुवाद बले करके सको
\v 14 इ काचे मय दुसरा भाषा ने परतना करबी, तो मोर आतमा परतना करू आय मातर मोर बुद्दी काम ना देये |
\v 15 अत: काय करबार आय ?आवरी बुद्दी ले बले परतना करू आय ; मय आतमा ले गांऊ आंय आवरी बुद्दी ले बले गांऊ आंय |
\v 16 नाई यदि तुय आतमा ले धन्यवाद करबिस तो फिर अगियानी तोर धन्यवाद ने आमीन कसन बलसी ? कसन बलले हांय तो ना जाने की तुय काय बलुआस ?|
\v 17 तुय तो भली-भांति धन्यवाद करू आस मातर दूसरा र बड़बाटा ना होयसी |
\v 18 मय आपनार माहा परभू र धन्यवाद करबी आची की मय तोमि सबु ले ज्यादा दुसरा भाषा ने बोलू आंव |
\v 19 मातर कलीसिया ने दुसरा भाषा ने दस हजार गोट बलले ए मोके आवरी बले अच्छा जानके पडूआय की दुसरा के सिखायबा काचे बुद्दी ले पांच गोट बलबी |
\v 20 हे भाई मन तोमि समझ ने पिला ना बना : बुराई ने तो पिला राहा, मातर समझ ने सियान बना |
\v 21 बाईबल ने लिकलार आचे की परभू बलसी आचे “मय ना जानला भाषा बलबा लोकर दावा, आवरी दूसरा र मुंह द्वारा इ मन के गोटायबी तेबे बले ए मन मोर ना सुनबाय |”
\v 22 इ काचे दूसरा भाषा विश्वासी काचे नाई, मातर अविश्वासी काचे चिना आय ; आवरी भविष्यवानी अविश्वासी काचे नाई | मातर विश्वासी काचे चिना आय |
\v 23 अत: यदि कलीसिया गोटक जगा ने रुंडाय होअत आवरी सबु के सबु दूसरा भाषा बलोत आवरी बाहर लोक या अविश्वासी लोक भीतर आयबाय तो काय हांय मन तोमके पागल ना बलेत ?
\v 24 मातर सबु भविष्यवानी करबाय, आवरी कोनीअविश्वासी बाहर र बिता मनुक भीतरे आयसी, तेबे सबुहांके दोषी ठहराबाय आवरी परखबाय ;
\v 25 आवरी हांतार मनर भेद प्रगट होयसी आवरी तेबे हांय टोंड र बल घसरी करी माहा परभू के पांय पड़सी आवरी मानसी की सत्ते माहा परभू तोमर बिच ने आचे |
\v 26 इ काचे हे भाई मन, काय करबार आय ? जड़दाय तोमि संगे होऊ आस, तेबे सबु र ह्रदय ने भजन नोयले उपदेस नोयले दूसरा भाषा नोयले परकास नोयले दूसरा भाषा र मतलब सांगबार रऊ आय |सबु झन आत्मिक बड़ोति काचे होयबार आचे |
\v 27 आवरी दुसरा भाषा ने गोटायबार आय तेबे दुय नोयले खुबे हो तेबे तीन झन दंडक-दंडक ले बलोत, आवरी गोटक मनुक अनुवाद करो |
\v 28 मातर अनुवाद करबा बिता ना रले, तेबे दुसरा भाषा बालबा बिता कलीसिया ने ओगाय रओ, आवरी आपना मन ने आवरी माहा परभू के गोटाओ |
\v 29 भविष्यवक्ता ने दुय नोयले तीन झन बलोत, आवरी बाचला लोक तीकर वचन के जांचोत |
\v 30 मातर आवरी दूसरा उपरे जोन बसला आचे, काई ईस्वर र परकास होयले तेबे पयला ओगाय होओ |
\v 31 कसन बलले तोमि सबु गोटक- गोटक लाका भविष्यवानी करके सकास, तेबे सबु सीकबाय आवरी सबु शान्ति पायबाय |
\v 32 आवरी भविष्यवक्ता र आतमा भविष्यवक्ता र बस ने रओ |
\v 33 कसन बलले माहा परभू नसायबा काचे नाई, मातर शान्ति र माहा परभू आय जसन पवित्र लोकर सबु कलीसिया ने आचे |
\v 34 बायले मन कलिसीया र सभा ने ओगाय रओत, कसन बलले तिके गोटायबार आगिआ निआय, जसन बाईबल ने लिकलार बले आचे |
\v 35 आवरी हांय मन काई सीकबार चाहेवात तेबे घर ने आपनार- आपनार मनुक के पचारोत, कसन बलले बायले र कलिसीया ने गोटायबार इज्जत र गोट आय |
\v 36 काय माहा परभू इ बचन तोमि मन ले निकरला आचे ?की तोमर ची लगे पहुंचला आचे ?
\v 37 आवरी कोनी मनुक अपना के भविष्यवक्ता नोयले आत्मिक लोक समझले, तेबे ऐ जानी रओ की जोन गोट मय तोमके लीकबी आची, हकाय परभू र आगिआ मन आय |
\v 38 मातर आवरी कोनी ऐ ना मानले तेबे हांके बले ना माना |
\v 39 इ काचे हे भाई मन, भविष्यवानी करबार धुन ने राहा आवरी दूसरा भाषा गोटायबा ने मना ना करा ;
\v 40 मातर सबु गोट शालीनता आवरी ढंग ले करोत |
\c 15
\p \v 1 हे भाई मन, एबे मय तमके हांई सुसमाचार सांगबी आची जोन के पयले सुनायली आची, जोन के तमि मानी बले राहास आवरी जोनती तमि स्थिर बले आसास |
\v 2 हांतारी बाटले तमर उद्दार बले होऊ आय, अगर हांय सुसमाचार के जोन के मय तमके सुनायी रई सुरता कारलास ; नोयले तमर बिश्वास करबार फोकाहा होयला |
\v 3 ई लागी मय सबु ले आगे तमके हांय गोट पंहुचायली, जोन मोर लगे पंहुची रये की पवित्र सासतर अनुसार यीशु मसीह हामर पाप मन काचे मरी गला,
\v 4 आवरी गाड़ा गला, आवरी पवितर सासतर अनुसार जिव बले उठला,
\v 5 आवरी कैफा के तेबे बारा मन के दका देला |आवरी हांय पांच सो ले खुबे भाई मन गोटक संगे दका देला, जोनले खुबे असन एबे बले जिव आचेत मातर कतक सोयलाय |
\v 6 जोनले खुबे असन एबे बले जिव आचेत मातर कतक सोयलाय |
\v 7 आवरी हांय याकूब के दका देला तेबे सबु पेरिरित मन के दका देला |
\v 8 सबुर पाचे मके बले दका देला, जोन माना कोंदायक दिन र जन्मला आचे |
\v 9 कसन की मय पेरिरित मन ने सबु ले शुरू आंय, मातर पेरिरित बलाय होयबार लाईग बले नुआय, कसन की मय माहा परबु र कलीसिया के गन्दराय रई |
\v 10 मातर मय जोन काई बले आय,माहा परबु र अनुग्रह ले आची | तार अनुग्रह जोन मोर उपरे होयला, हांय फकाहा ना होयला; मातर मय हांय सबु ले बड़ी करी काम बले करली : तेबे बले ये मोर बाटले ना होयला मातर माहा परबु र अनुग्रह ले जोन मोर उपरे रये |
\v 11 ई काचे बले मय होयबी बले हांय होओ, हामि ई परचार करू आंव, आवरी ई की तमि बिश्वास बले करलास |
\v 12 ई काचे की जड़ दाय मसीह र ये परचार करा जाऊ आय की हांय मरला मन ले जिव उठला, तो तमि मन ले कतक कसन बलुआत की मरी गला मनर पुनरुस्थान  आचे ची नाई ?
\v 13 अगर मरला मनर पुनरुस्थान आचे ची नाई, तो मसीह बले ना जिव पड़ला;
\v 14 आवरी अगर मसीह ना जिव पड़ला, तो हामर परचार र करबार बले फकाहा आय, आवरी तमर बिश्वास बले फकाहा आय |
\v 15 मातर हामि माहा परबु र झुटा गवा होयलु; कसन की हामि माहा परबु र बारे ने ये गवाई देलू की हांय मसीह के जिआय देला, अगर ना जिआयला अगर मरु मन ना जिव पड़ेत |
\v 16 आवरी अगर मुरदा मन ना जिव उठेत, तो मसीह बले ना जिव उठला ;
\v 17 आवरी अगर मसीह ना जिव उठला, तो तमर विशवास फकाहा आय, आवरी तमि एबले आपनार पाप मन ने फसला आस |
\v 18 मातर जोन मसीह ने सोयला आत, हांय मन बले नाश होयलाय |
\v 19 अगर तमि सिरिप ई जीवना ने मसीह ले आशा सोंगाऊ आवं तो हामि सबु मनुक मन ले खुबे अभागा आवं |
\v 20 मातर सते मसीह मोरला मन ले जिव उठला आचे आवरी जोन सोयला आत हांय मन के हांय पयला फल होयला |
\v 21 कसन की जड़ दाय मुनुक मनर बाटले मरना आयला, तो मुनुकर ची बाटले मरला मनर पुनरुस्थान बले आयला |
\v 22 जसन आदम ने सबु मरु आत, असनी ची मसीह ने सबु जिआय जीबू,
\v 23 मातर सबु आपना- आपना बारी ले: पयला फल मसीह, आवरी मसीह र आयबा ने तार लोक
\v 24 एतार पाचे अंत होयसी | हांय समेया ने हांय सबु परधानता, आवरी सबु अधिकार आवरी सामरत र अंत करी राज्य के माहा परबु बुआ र हाथ ने सोपी देयसी |
\v 25 कसन की जड़ दाय ले हांय आपना बारी मन केर आपना गोड़ तले ना धरी आसो, तेबले तार राज करबार जरूरी आय |
\v 26 सबुले सरा सरी बयरी जोन नाश करा जायसी, हांय मोरना आय |
\v 27 "कसन की ""माहा परबु र सबु बानी तार गोड़र तले करी देला,”मातर जड़ दाय हांय बलु आय की सबु बानी तार अधीन करी देली आचू तो प्रत्यक्ष आय की जोन सबु बानी के हांतार अधीन करी देला, हांय खुद अलगे रला |"
\v 28 आवरी जड़ दाय सबु बानी तार अधीन होयसी, बेटा खुद ले हांतार अधीन होयसी, जोन सबु बानी हांतार अधीन करी देला, की सबु ने माहा परबु ची सबु होओ |
\v 29 नोयले जोन लोक मरला लोक मन काचे बपतिस्मा धरु आत हांय मन काय करबाय ?अगर मुरदा मन जिव पड़ताय ची नाई तो आवरी काय काचे तिकर काचे बपतिस्मा धरु आत ?
\v 30 आवरी हामि बले काय काचे कड़की ची दाय मुस्किल ने पड़ी रऊ आवं ?
\v 31 हे भाई मन, मोके हांय घमण्ड र किरिया जोन हामर मसीह यीशु ने तमर बारे ने करू आय की मय रोजे मरु आय |
\v 32 अगर मय मुनुकर निति ने ईफिसुस ने झार पशु मन संगे लड़ली तो मके काय लाभ होयला ? अगर मुरदा मन जिव ना पड़ाय जायेत, “ तो आसा, खाऊं पिऊं, कसन की काली के तो मरी ची जिबू |”
\v 33 धोका ना खाहा, “गलत संग अच्छा आदत के नसाय देउ आय |”
\v 34 धरम काचे चेता पड़ा आवरी पाप ना करा; कसन की कतक असन आचेत जोन माहा परबु के ना जानेत |मय तमके लाज करायबा काचे ये बलबी आची |
\v 35 "अबर ये कोनी बलसी, ""मोरला मुरदा कोन रिती ले जिव पडु़आत, आवरी कसन गागर संगे रऊ आत ?”"
\v 36 हे बुद्दी नोयला ! जोन काई तुय बुनू आस, जड़ दाय ले हांय ना मरे जीआय ना जाये |
\v 37 आवरी जोन तुय बुनू आस, ये हांय गागर र नुआय जोन जनमबा बिती आय, मातर निरा दाना आय, बले गेहुर बले कोनी दूसरा बिजर |
\v 38 मातर माहा परबु आपना मनर अनुसार ताके गागर देऊ आय, आवरी सबु बेन के तार खास गागर |
\v 39 सबु गागर गोटक असन नुआय: मुनुक मनर गागर दूसरा आय; माच मनर गागर दुसरा आय |
\v 40 सरग गागर आय आवरी पारथिव गागर बले आय | मातर सरग गागर मनर तेज दुसरा आय, आवरी पारथिव मनर दुसरा |
\v 41 बेर र तेज दुसरा आय, चांद र तेज दुसरा आय, आवरी तारा गण मनर तेज दुसरा आय, ( कसन की गोटक तारा ले दुसरा तारा र  तेज ने अन्तर आय ) |
\v 42 मोरला मुरदा मनर जिव उठबार बले असनी ची आय | गागर नास होयबा हाल ने बुना जाऊ आय आवरी नास ना होयबा रूप ने जी पडू़ आय |
\v 43 हांय अनादर संगे बुना जाऊ आय, आवरी तेज संगे जिव पड़ू आय; निरबलता संगे बुना जाऊ आय, आवरी सामरत संगे जिव पड़ू आय |
\v 44 स्वाभाविक गागर बुना जाऊ आय, आवरी आतमार गागर जिव पड़ आय:जेबे की स्वाभाविक गागर आय, तो आतमा र गागर बले आय |
\v 45 "असनी ची लिकलार बले आचे, की "" पयला मुनुक जसन आदम जिव रला प्राणी बनला "" आवरी सरा सरी आदम जीवना आतमा बनला |"
\v 46 मातर आगे आतमा र ना रये मातर स्वाभाविक रये, तार पाचे आतमा र होयला |
\v 47 पयला मुनुक धरतनी ले माने माटी र रये; दुसरा मुनुक सरग र आय |
\v 48 जसन हांय माटी र रये, असनी ची हांय बले आत जोन माटीर आत; आवरी जसन हांय सरग र आय, असनी हांय बले आत जोन सरगर आत |
\v 49 आवरी जसन हामि तार रूप धरी रऊ जोन माटीर रये असनी ची हांय सरग र रूप बले धरबाय |
\v 50 हे भाई मन, मय बलबी आची की माऊस आवरी लोहू माहा परबु र राजर अधिकारी ना होयके सकेत, आवरी ना आस होयबा अविनाशिर अधिकारी होयके सके |
\v 51 दका, मय तमके भेदर गोट सांगबी आची: हामि सबु ना सोऊ, मातर सबु बदली जीबू,
\v 52 आवरी ये दण्डकी ची, आंकी लिमले ची आखरी तुरही फुकले ची होयसी | कसन की तुरही फुकी जायसी आवरी मुरदा मन नास ना होयबा हाल ने उठाया जिबाय, आवरी हामि बदली जिबू |
\v 53 कसन की जरुर आय की ये नास होयबा गागर नास ना होयबार टा के पिनो, आवरी ये मरबा गागर अमरता के पिनो |
\v 54 आवरी जड़ दाय ये नास होयबा नास ना होयबाटा के पिन्दसी, आवरी ये मरबार अमरता के पिन्दसी तेबे हांय बचन जोन लिकला आचे पूरा होयसी: “ जय मोरना के गिलला |
\v 55 हे मरना, तोर जय कोन लगे आचे ? हे मोरना तोर डंक कोन लगे आचे ?”
\v 56 मरनार डंक पाप आय, आवरी पाप र बल व्यवस्था आय |
\v 57 मातर माहा परबु र धनेबाद होओ, जोन हामर परबु यीशु मसीह द्वारा हामके जयवंत करू आय |
\v 58 ई काचे ये मोर अच्छा भाई मन, मजबूत आवरी गोटक राहा, आवरी परबु र काम ने सबु दाय बाड़ते जाहा, कसन की ये जानास की तमर मयनत परबु ने फकाहा नुआय |
\c 16
\p \v 1 एबर हांय चंदार बारे ने जोन पवित्र लोक मन काचे करू आत,जसन आगिया मय गलतिया र कलीसिया के देली, असनि ची तोमि बले करा |
\v 2 स्प्ताहर पहले दिन तोमि मन ले सबु कमानीर अनुसार काई आपना लगे छाड़ी राहा की मोर आयले चंदा ना करके पड़ो |
\v 3 आवरी जड़दाय मय आयबी, तेबे जोनके तोमि चाहबास तिके मय चिट्टी देई करी पटाय देबी की तोमर दान के यरूशलेम ने पहुंचाय दियास |
\v 4 आवरी मोर जीबार बले उचित होयसी, तो हांय मन बले मोर संगे जिबाय |
\v 5 मय मकिदुनिया होई करी तोमर लगे आयबी, कसन बलले मोके मकिदुनिया होई करी ची जिबार आय |
\v 6 मातर सम्भव आय की तोमर थाने ची ठेबबी आवरी शीत दाय तोमर थाने रबी, तेबे जोन बाटे मोर जिबार होयसी हांय बाटे तोमि मोके पहुंचाय दियास |  
\v 7 कसन बलले ऐबे बाटे मय तोमके भेंट करबा र ना चाँही ; मातर मोके आशा आचे की अगर परभू चायसी तो खिंडीक समेया ले मय तोमर संगे रबी |
\v 8 मातर मय पिन्तेकुस्त  ले एफिसिस ने रबी,
\v 9 कसन बलले मोर काचे हांयती गोटक बड़े आवरी उपयोग बिती द्वार खोललार आचे, आवरी विरोधी मन खुबे आचोत |
\v 10 आवरी तीमुथियुस आयले, तेबे दका की हांय तोमर थाने बिना डरे रहोत ; कसन बलले हांय मोर असन परभू र काम करू आय |
\v 11 इ काचे हांके कोनी ना इतराहा, मातर ताके अच्छा ले ए बाटे पहुंचाय दियास की हांय मोर लगे आसके सको ; कसन बलले मय तार बाट दकबी आची की हांय भाई मन संगे आओ |
\v 12 भाई अपुल्लोस के मय खुबे बिनती करली आची की तोमर लगे भाई मन संगे जाओ ; मातर हांय ए समेया ने जिबार इच्छा ना करला, मातर जड़दाय अवसर पायसी तेबे आयसी |
\v 13 चेत ने राहा, विशवास ने मंदी राहा, पुरुषार्त करा बलवंत हुआ |
\v 14 जोन काई बले करबास मया ने करा |
\v 15 हे भाई मन, तोमि सितफनास र घराना के जानास की हांय अखया र पहला फल आय, आवरी पवित्र लोक मनर सेवा काचे तियार रउआत |
\v 16 इ काचे मय तोमके विनती करबी आची असन मनर अधीन ना राहा, जसन सबु काचे जोन र काम ने परिश्रम आवरी संग र बिता आय |
\v 17 मय स्तिफनास आवरी फरतुनातुस आवरी अइखकुस र आयला काचे हरिक आची, कसन बलले हांय मन तोमर घटी के पूरा करला आचे |
\v 18 हांय तोमर आवरी मोर आतमा के चैन देला आचे, इ काचे असन के माना |
\v 19 आसिया र कलीसिया बाटले तोमके जुआर ; अक्विला आवरी प्रिसका र  आवरी तिकर घर र कलीसिया र बले तोमके परभू ने खुबे खुबे जुआर |
\v 20 सबु भाई मन बाटले तोमके जुआर | पवित्र चुम्बन ले आपस ने जुआर करा |
\v 21 मय पोलुस र आपना हाथ ले लिकला बीती जुआर |
\v 22 आवरी कोनी परभू ने मया ना सोंगाये तेबे हांय शापित रहो | हे हामर परभू, आव |
\v 23 परभू यीशु र अनुग्रह तोमर उपरे होयते रहो |
\v 24 मोर मया मसीह यीशु तोमि सबुर संगे रहो आमीन |
