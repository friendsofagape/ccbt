\id ROM
\ide UTF-8 
\rem Copyright Information: Creative Commons Attribution-ShareAlike 4.0 License 
\h  रोमियो
\toc1  रोमियो
\toc2  रोमियो
\mt1  Romans
\mt1 रोमियो
\c 1
\p \v 1 पवलुस बाटले जोन यीशु मसीह र दास आय, आवरी प्रेरित होयबा काचे हाग  दीआय गला, आवरी माहा परभु र हांय सुसमाचार काचे अलगे करा गला आचे
\v 2 जाहार हांय पईले ले ची आपना र भविस बकता मनर बाटले पवित्र शास्त्र ने,
\v 3 तार बेटा हामर परभु यीशु मसीह र बारे ने कीरीया करी रये ; हांय गागर हिसाब ने तो दाउद र खानदान ने जनमला
\v 4 आवरी पवित्र आत्मा र भाव ले मरला थानले जीव उटबा लागी सामर्थ संगे माहा परभु र बेटा होयला आचे |
\v 5 हातार बाटले हामके अनुगरह आवरी प्रेरीताई मीरला की हांतार नाव र लागी सबू जाति र लोक विश्वास करी हाके माना,
\v 6 जोनती ले तमी बले यीशु मसीह र होयबा काचे आसला आस |
\v 7 हांय सबू र नाव जोन रोम ने माहा परभु र लाडला आस आवरी पवित्र होयबा काचे हाग दीआय गला आस: हामार बुआ माहा परभु आवरी परभु यीशु मसीह र बाटले तमके अनुगरह आवरी शांति मिलते रहों |
\v 8 पईले मय तमी सबू काचे यीशु मसीह र बाटले आपन माहा परभु र धन्यवाद करू आंय, कसन की तमर विश्वास र गोट सबू जग ने होयसी आचे |
\v 9 माहा परभु जाहार सेवा ने आपन र आतमा ले हातार बेटा र सुसमाचार र बारे ने करू आय, हांई मोर गवा आय की मय तमके कोन असन सुरता करू आंय,
\v 10 आवरी रोजे मोर पारतना ने बिनती करू आंय की कोनी निती ले अबर तोमर लगे आयबा काचे मोर जीबा र माहा परभु र मन ले सरल होओं |
\v 11 कसन की मय तोमके मीलबार आसा करू आंय की मय तोमके कोनी आतमा र वरदान देबी जोनती ले तमी गोटकी जगा राहा;
\v 12 तेबे ये की जेबे मय तोमर मजी ने होयबी, तेबे हामी हांय विश्वास र लागी जोन मोर ने आवरी तोमर ने आचे, एक दुसरा ले प्रोत्साहन पाहा |
\v 13 हे मोर भाई मन, मय ना चाहई की तोमी एतार ले अनजान राहा की मय घन घन तोमर लगे आयबार चायली, की जसन मोके दुसरा जाति र लोक मन ने फल मीरला, असनी ची तोमर ने पने  मिलो, मातर एबे ले ठेबाय लाय |
\v 14 मय यूनानि मन आवरी दुसरा भाषा लोकर, आवरी बुधी मान आवरी नीर बुधी मनर करज दार आय |
\v 15 तेबे: मय तोमके पने जोन रोम ने रउ आस, सुसमाचार सुनाय बा काचे बरसक तिआर आची |
\v 16 कसन बलले मय सुसमाचार ले लाज ना होई,ई काचे की हांय सब गोटक विश्वास करबा लोक काचे, पईले तो येहुदी पाचे यूनानी मन काचे, उद्धार र निमित माहा प्रभु र सामर्थ आय |
\v 17 "कसन की हायती माहा प्रभु र धार्मिकता विश्वास ले आवरी वीश्बास काचे आसू आय; जसन लिकला आचे, ""विश्वास ले धर्मी लोक जीव रबाय |"""
\v 18 माहा प्रभु र रिस तो हाय लोक मनर सबू अ भक्ति आवरी अधर्म ने सरग ले आऊ आय, जोन सत के अधर्म ले चेपाय रऊ आत |
\v 19 हांय काचे की माहा प्रभु र बारे र गीआन तिकर मन ने आयला आचे, कसन की माहा प्रभु तिकर उपरे आनला आचे |
\v 20 हातार ना दकला गुन, जसन हातार सनातन सामर्थ आवरी माहा प्रभुत्व, जूग र बनला दाय ले हातार काम बाटले दकबा ने आऊ आय, इते ले पने की हांय निरुत्तर आय |
\v 21 ए लागी की माहा प्रभु के जानी करी बले हांय मन माहा प्रभु र लाईगर बड़ाई आवरी धन्यवाद ना करलाय, मातर फोकाहा विचार करके मुराय लाय, इति ले की हांय मनर निर बुधी मन अंधार होई गला |
\v 22 हांय मन खुद के बुधी मान मानी करी मुरुक बनलाय,
\v 23 आवरी अविनाशी माहा प्रभु र महीमा के नाशवान माने, आवरी चेड़े मन, आवरी चोपायों, आवरी रंगबा कीड़ा मनर मुरती र असन बदली गला |
\v 24 एतार लागी माहा परभु तिके तिकर मन र अभीलाषा र असन अशुद्ता काचे छाड़ी देला की हांय मन एक दूसर के आपन र गागर र आदर ना करेत |
\v 25 कसन की हांय मन माहा प्रभु र सत के बदली करी झूट बनाय देलाय, आवरी जग र उपास आवरी सेवा करला, नाई की हांय सीरजन हार के जोन सबू दाय धन्य आय |आमेन |
\v 26 हांई काचे माहा प्रभु तिके नीच कामना मनर वश ने छाड़ी देला;एथान ले की तिकर बायले मन पने अच्छा वेबार के हांय जोन अच्छा र बीरुद आय, बदली देला |
\v 27 असनी ची मुनूक पने बायले मन संगे अच्छा ची वेबार छाड़ी करी एक दुसर ने थर तरी करी कुचर होयते रलाय, आवरी माने मन माने मन संगे नीलज काम करी आपना र भरम र अच्छा फल पाय लाय |
\v 28 जेबे हांय मन माहा प्रभु के चीताय बार ना चाहय लाय, तेबे माहा प्रभु बले तिकर नीकमा मन ने छाड़ी देला की हांय मन अच्छा काम करोत |
\v 29 हांई काचे की हांय मन सबू असन अधरम आवरी दुष्टता, आवरी लोभ, आवरी बयर भाव ले भरी गलाय;आवरी रिस आवरी ह्तेया, आवरी झगड़ा मन, आवरी छल, आवरी कुचर ले भरी गलाय, आवरी खुद खाऊ मन,
\v 30 बदनाम करबा लोक, माहा प्रभु के घीनायबा लोक, दुसर के इजत ना करबा लोक, अभिमानी, डींग मारू, घीन घीना गोट के बनायबा लोक, आया बुआ र गोट के ना मानबा लोक,
\v 31 नीर बुधी, वीश्बास घाती, मया के छाड़ी आवरी नीर देई होयलाय |
\v 32 हांय मन तो माहा प्रभु र ये बीधी के जानेत की असन असन काम करबा लोक मोरना दंड र लाईग आत, तेबले बले नाई खूद ची असन काम करू आत जसन करबा लोक ले हरीक बले होऊ आत |
\c 2
\p \v 1 जसन: हे दोष लगायबा लोक, तूय कोनी बले हो, ;कसन की जोन गोट ने दुसरा के  दोष लगाऊ आस हांई गोट ने आपन के बले दोषी बनाऊ आस,हांई काचे की तूय खुदेचीहांय काम करू आस |
\v 2 हामि जानू की असन असन काम करबा लोक के माहा प्रभु ठीक ठीक दण्ड र आगेया होऊ आय |
\v 3 हे माने, तुय जोन असन असन काम करबा लोक के दोष लगाऊ आस आवरी खुद ची हांई काम करू आस; काय ये समझू आय की तूय माहा परभू र दण्ड र आगेया ले बाची जीबिस ?
\v 4 काय तूय हातार दया आवरी सहन शीलता, आवरी धीरज रूपी धन के तुच्छ मानुआस ? काय ये ना समझिस की माहा प्रभु र दया तोके मन बाहाड़ाय बार सिखाऊ आय ?
\v 5 मातर तूय तोर कटोर आवरी हटीला मन लागी हातार रिस र दीन काचे, जोनति माहा प्रभु र सते र नीआय छमे आयसि,आपन काचे रिस कमायसि आचे |
\v 6 हांय सबू के तिकर काम र अनुशार बदला देयसि:
\v 7 जोन सुकर काम ने रई करी महीमा,आवरी आदर, आवरी अमरता र खोज ने आचे, तिके हांय अनन्त जीवन देयसि;
\v 8 मातर जोन झगड़ा कराऊ मन आत आवरी सत ना मानेत, मातर अधरम के मानु आत, तिके रिस आवरी कोप पड़सि |
\v 9 आवरी दुःख आवरी संकट हर गोटक माने र जीव ने जोन गलत करू आय आयसि, पईले यहूदी मन के पाचे यूनानी मन के;
\v 10 मातर महीमा आवरी आदर आवरी क्ल्याण सभू झन के मिरसी, जोन भला करू आय, पईले यहूदी के पाचे यूनानी मन के |
\v 11 कसन की माहा प्रभु काहरी पालता ना होये |
\v 12 हाई काचे जोन बीना बेबसता पाय लार पाप करला आत, हांय बीना बेबसता र नाश बले होयबाय; आवरी जोन बेबसता पाई करी पाप करला, तिकर दण्ड बेबसता र असन होयसि;
\v 13 ( कसन की माहा प्रभु र थाने बेबसता के सुनबा लोक धरमी नाई, मातर बेबसता ने चलबा लोक धरमी पाया जिबाय |
\v 14  जेबे दुसरा जाति र लोक जाहार लगे बेबसता नीआय, आदत ले ची बेबसता र गोट ने चलू आत, तेबे बेबसता तिकर लगे ना होयबा ने पने हांय मन आपन काचे खुद ची बेबसता आत |
\v 15 हांय बेबसता र गोट आपन आपन र हीरदय ने लिकलार दकाऊ आत आवरी तिकर विवेक पने गवा देऊ आय, आवरी तिकर विचार परस्पर दोष लगाऊ आत नोयले तिके निर्दोष मानु आत; )
\v 16 जोन दीने माहा प्रभु मोर सुसमाचार र असन यीशु मसीह बाटले माने र लुकाय ला गोट र निआय करसि |
\v 17 अगर तूय यहूदी बलाय होऊ आस, आवरी बेबसता के भरोषा करू आस, आवरी माहा परभु र काचे घमण्ड करू आस
\v 18 आवरी तार इच्छा के जानीस आवरी बेबसता र शिक्षा पाई करी अच्छा अच्छा गोट के पिरीय जानू आय;
\v 19 आवरी आपना लोक उपरे भरोषा करू आय की मय काना मनर अगुआ, आवरी अन्धकार ने पड़ला लोक र जोति,
\v 20 आवरी बुधी हीन मन के सिकायबा, आवरी पिला टोकी र उपदेश देऊ आय; आवरी गीआन आवरी सत र नमूना, जोन बेबसता ने आचे मोके मिरला आचे |
\v 21 तेबे: काय तूय जोन दुसरा के सिकाऊ आस, खुद के ना सिकईस ?काय तूय जोन चोरी ना करबार उपदेश देऊ आस, खुद ची चोरी करू आस ?
\v 22 "तूय जोन बोलू आस, ""बेबिचार ना कर,"" काय खुद ची बेबिचार करू आस ?तूय जोन मुरती के ना मानिस, काय खुद ची मंदिर मनके लुटू आस?"
\v 23 तूय जोन बेबसता र बारे ने घमण्ड करू आस, काय बेबसता ना मानी करी माहा प्रभु र आदर ना करे ?
\v 24 " ""कसन की तोमर लागी दुसरा जाति मन ने माहा परभु र नाव के निन्दा करू आत,""जसन लिकला बले आचे |"
\v 25 अगर तूय बेबसता ने चललिस आले खतना ने लाभ तो आय, मातर अगर तूय बेबसता के ना मानिस तो तोर खतना बिना खतना र आसन होयलिस |
\v 26 हांई काचे अगर खतना रहित माने बेबसता र बिधि मन के मानसि, तेबे काय तार बिना खतना र हाल खतना र बराबर ना गिना जाये ?
\v 27 आवरी जोन मुनूक गागर र रूप ले बिना खतना र रला, अगर हांय बेबसता के पूरा करसि, केबे काय तोके जोन लेखा पायबा काचे आवरी खतना करबा काचे बले बेबसता के ना माना करेत, दोषी ना हुआ ?
\v 28 कसन की यहूदी हांय नुआय जोन आयबा यहूदी आय;आवरी ना हांय खतना आय जोन आयबा काचे आचे आवरी देह ने आचे |
\v 29 मातर यहूदी हांई आय जोन मन ले आचे;आवरी खतना हाई आय जोन मन ने आचे; आवरी खतना हांई आय जोन हिरदय ने आवरी आतमा ने आचे,नाई की लेख र: असनी मन र परसंसा माने मनर बाटले नाई, मातर माहा परभु र बाटले हऊ आय |
\c 3
\p \v 1 तेबे: यहूदी मन र काय बड़ाई नोयले खतना र काय लाभ ?
\v 2 सबू बाटले खूबे असन |पईले तो ऐ की माहा परभु र वचन तिके सोपलाय |
\v 3 अगर कोनी विशवास घाति निकर ले बले काय होयला ?काय तिकर विशवास घाति होयला काचे माहा परभु र सत फोकाहा होयसी ?
\v 4 "कबई नाई !मातर माहा प्रभु सत आवरी सबू माने लोक होओंत, जसन लिकला आचे, ""जोन्ति तूय तोर गोट ने धरमी हो आवरी निआय करबा दाय तूय जय पायबिस |"""
\v 5 हांई काचे अगर हामर अधरम माहा परभु र धार्मिकता बनाऊ आय, तो हामि काय बलबू ?काय एकेई माहा परभु जोन रिस होऊ आय अन्याई आय ?(ए तो मय माने निती ने बलु आंय ) |
\v 6 कबई नाई !नोयले माहा परभु कसन जगत र निआय करसि ?
\v 7 अगर मोर झूट र लागी माहा परभु र सत हातार महीमा काचे, अधिक करी आयला आले तो काय काचे पापी मनर असन मय दण्ड र लाईगर होऊ आय ?
\v 8 """हामि काय काचे घीन घीना काम ना करू की भलाई निकरो ?""जसन मोर उपरे ए दोष लगाया बले जाऊ आय, आवरी कोनी बलु आत की ईकर ई बलबा गोट आय |मातर असनी मनर दोषी होयबार अच्छा आय |"
\v 9 तो पाचे काय होयला ?काय हामि तिकर ले अच्छा आंव ?कबई नाई; कसन की हामि यहूदी मन आवरी यूनानी मन दुनो मन के ए दोष लागायला आत की हांय सबू के सबू पाप र बस ने आचेत |
\v 10 "जसन लिकला आचे:""कोनी धरमी निआत, गोटक बले नाई |"
\v 11 कोनी समझदार निआत; कोनी माहा परभु के डरबा बिता निआत |
\v 12 सबू भटक लाय, सबू के सबू निकम्मा बनला आत; कोनी भलाई करबा बिता निआत, गोटक बले निआत |
\v 13 . तिकर टोडरा उगाड़ी होयला कबर आय, हांय मन आपना र जीभ मन ले छल करला आत, तिकर ओटी मन ने साँप र बिस आचे |
\v 14 तिकर मुंह सराप आवरी कड़वा गोट ले भरला आचे |
\v 15 तिकर गोड़ लउ निकरायबा काचे छमे आचे,
\v 16 तिकर बाट ने नाश आवरी दुःख आचे, 
\v 17 हांय मन अच्छा बाट के ना जान लाय |
\v 18 "तिकर आंकी र छमे माहा परभु र डर निआय |"""
\v 19 हामि जानू की बेबसता जोन बलुआय तिके ची बलुआय, जोन बेबसता र अधीन आय; हांय काचे की सबूर मुंह बंद करा जाओ आवरी सबू संसार माहा परभु र दण्ड र लाईग होयसि;
\v 20 कसन की बेबसता र काम मन ले कोनी मुनूक हांतार छमे धरमी ना होये, हांय काचे की बेबसता र बाटले पाप र पईचान होऊ आय |
\v 21 मातर अबर बेबसता ले अलग माहा परभु र हांय धार्मिकता छमे आयला आचे, जाहार गवाई बेबसता आवरी भबीस बकता मन देऊ आत,
\v 22 जसन माहा परभु र हांय धार्मिकता जोन यीशु मसीह के    विश्वास करले सबू विश्वास करबा लोक आत |  कसन की काई भेद भेद निआय;
\v 23 हांई काचे की सबू पाप करला आत आवरी माहा परभु र महीमा ले दूर आचेत,
\v 24 मातर हांतार अनुगृह ले हांय छुटकारा र बाट ले जोन मसीह यीशु ने आचे, सेत मेत धरमी होऊ आत |
\v 25 हांके माहा परभु हांतार लउ र लागी गोटक असन खिसायला, जोन विश्वास करले काम करबा बिता हऊ आय, की जोन पाप पईले करलाय आवरी जोन के माहा परभु आपन र सहन करबा लागी ध्यान ना देला | तिकर बारे ने हांय आपना र धारमिकता छमे आनो |
\v 26 मातर एबी ची हातार धारमिकता छमे आसो की जसन हांय खुदे धरमी होओं, आवरी जोन यीशु के विश्वास करसि हातार बले धर्मी होओं |
\v 27 तेबे घमण्ड करबार कोन लगे आचे ?हातार काचे तो जगा ची निआय |कोन बेबसता र लागी ?काय करम र बेबसता ले ?नाई, मातर विशवास र बेबसता र लागी |
\v 28 हांई काचे हामि ए परिणाम ने पहुचबू आचू की माने बेबसता र काम ले अलगे ची, विशवास र बाटले धरमी होउ आय |
\v 29 काय माहा परभु सिरिप यहूदी मनर आय ?काय दुसरा जाति र लोक मनर नुआय ?हव, दुसरा जाति लोक मनर बले आय |
\v 30 कसन बलले गोटकी माहा परभु आय, जोन खतना लोक के विशवास ले आवरी खतना नोयला लोक बले विशवास लागी धरमी बनायसि |
\v 31 तो काय हामि बेबसता के विशवास बाटले फोकहा मानु आंव ?कबई बले नाई !मातर बेबसता के स्थिर करू आंव |
\c 4
\p \v 1 हांई काचे हामि काय बलबू हामर गागर र बुआ अब्राहम के काय मिरला ?
\v 2 कसन की अगर अब्राहम काम मन ले धरमी होयता तो हांके घमण्ड करबार जगा होयता, मातर माहा परभु र लगे नाई |
\v 3 "पवित्र शास्त्र काय बलु आय ?ए की ""अब्राहम माहा परभु र उपरे विशवास करला आवरी ये हातार काचे धारमिकता ने गेना गला |"""
\v 4 काम करबा लोक के भूती देबार दान नुआय, मातर हक समझू आत |
\v 5 . मातर जोन काम ना करेत मातर भक्ति हिन् के धरमी मानबा लोक के विशवास करू आत, हातार विशवास हातार काचे धार्मिकता ने गेना जाऊ आय |
\v 6 जोन के माहा परभु करम ना करला र धरमी होऊ आय, हांके दाउद बले धन्य बलुआय:
\v 7 """धन्य आत हांय मन जाहार अधरम र माफी होयला, आवरी जाहार पाप के ढाप लाय |"
\v 8 धन्य आय हांय माने जोनके माहा परभु पापी ना माने
\v 9 "तो ये धन्य वचन, काय खतना मनर ची आय काय खतना नोयला लोकर पने आय ?हामि ये बलु आंव, ""अब्राहम काचे तार विशवास धार्मिकता ने गेना गला |"""
\v 10 तो ये कसन गेना गला ?खतना र दाय काय खतना नोयला दाय ?खतना दाय नाई मातर खतना नोयला दाय |
\v 11 हांय खतना र चिना पायला की हांय विशवास र धारमिकता ने छापा होई जाओ जोन हांय खतना नोयला दाय सोंगाय रये,जोनति हांय हांय सबूर बुआ होओं जोन खतना नोयला दाय विशवास करू आत कसन की हांय मन बले धरमी होओत;
\v 12 आवरी हांय खतना करला लोक र बुआ होओं, जोन ना सिरिप खतना करलार आत, मातर हामार बुआ अब्राहम र हांय विशवास र लीक ने बले चलू आत जोन के हांय खतना नोयला दाय करी रये |
\v 13 कसन की ये वादा की हांय जगत र बेटा होयसि, ना अब्राहम के ना तार कुटुम र बेबसता बाटले देई रयेत, मातर विशवास र धार मिकता र बाटले मिरला |
\v 14 कसन की अगर बेबसता बिता मन बेटा आत, आले विशवास फोकाहा आवरी वादा निष्फल होयसि |
\v 15 बेबसता तो रिस के आनु आय, आवरी जोनति बेबसता निआय हांयति तार उलंघन पने निआय |
\v 16 एतार लागी वादा विशवास र संगे आचे की अनुगरह र निती ले होओं की हांय तार सबू बेटा बेटी लोक बाक काचे मजबूत होओं, नाई की सिरिप तार काचे जोन बेबसता बिता आय मातर तिकर काचे बले जोन अब्राहम र असन विशवास घाति मन आत;हाई तो हामि सबुर बुआ आय, 
\v 17 "जसन लिकला आचे,""मय तोके खुबे असन जाति मनर बुआ बनायलि आची ""हांय माहा परभु र छमे जोन के हांय विशवास करला, आवरी जोन मरला लोक के जीआउ आय, आवरी जोन गोट आचे ची नाई तिकर नाव असन धरु आय की माना जसन हांय आय |"
\v 18 "हांय निराश ने रला दाय पने आशा सोंगाय करी विशवास करला,ई काचे की हांय वचन र असन की ""तोर खान दान असन होयबाय, "" हांय खूबे जाति मनर बुआ होयसि |"
\v 19 हांय जोन एक सौ बरस र रये, आपन र मरला लोक मनले गागर आवरी सारा र पेट र मरला असन दशा के जानी करी बले विशवास ने कमजोर ना होयला,
\v 20 आवरी ना अविश्वासी होई करी माहा परभु र वादा के डाउट ना करला, मातर विशवास ने मजबूत होई माहा परभु र महीमा करला;
\v 21 आवरी सते जानला की जोन गोट र हांय वादा करला आचे, हांय ताके पूरा करबा काचे बले राजी  आचे |
\v 22 एतार लागी ये तार काचे धारमिकता ने गेना  गला |
\v 23 "आवरी ये वचन,""विशवास हातार काचे धारमिकता ने गेना गला,""ना सिरिप तार काचे लिका गला,"
\v 24 मातर हामर काचे पने जाहार काचे विशवास धारमिकता ने गेना जायसि, माने हामर काचे जोन ताके विशवास करू आत जोन हांमर परभु येशु के मरला थानले जियला |
\v 25 हांय हामर करला पाप काचे धराय गला, आवरी हामर धरमी होयबा काचे जीव बले पड़ला |
\c 5
\p \v 1 तेबे: जेबे हांमि विशवास ले धरमी होयबू, तेबे हामर परभु यीशु मसीह बाटले माहा परभु संगे मिली राहा, बनलू आचू
\v 2 जाहार बाटले विशवास र लागी हांय अनुग्रह ले जोंती हांमि , हामर पहुच बले होयला, आवरी माहा परभु र महिमा र आशा ने घमण्ड करा |
\v 3 सिरिप ई ची नाई, मातर हांमि दुःख ने पने घमण्ड करूं, ए जानी करी की दुःख ले धीरज, 
\v 4  आवरी धीरज ले खर होयबार, आवरी खरा होयले आशा जनमु आय:
\v 5 आवरी आशा ले लाज ना आसे,कसन की पवित्र आतमा जोन हामके देला र आत हातार बाटले माहा परभु र मया हामर मन ने रोकाय गला आचे |
\v 6 कसन की जेबे हांमि कमजोर रलू, तेबे मसीह अच्छा समया ने भक्तिहीन मन काचे मरला |
\v 7 कोनी धरमी माने काचे कोनी मरले, ये तो दुरलब  आय; मातर होयके सके कोनी भला मुनूक काचे कोनी मरबा काचे बले छमे आयसि |
\v 8 तर माहा परभु हामर उपरे तार मया र भलाई असनी निती छमे आनु आय की जड़ दाय हांमि पापी ची रऊ तेबे मसीह हामर काचे मरला |
\v 9 तेबे: जेबे की अबर हांमि तार लऊ र लागी धरमी होयलू, तेबे तार बाटले माहा परभु र रिस ले काय काचे ना बाचु ?
\v 10 कसन की बयरी होयबार हाल ने तार बेटा र मोरबार लागी हामर मिलबार माहा परभु संगे होयला, तेबे मिलबार होयले हातार जीव र लागी हामि उदधार काय काचे ना पाऊं ?
\v 11 सिरिप ए ची नुआय, मातर हामि हामर परभु यीशु मसीह बाटले, जाहार बाटले हामर मिलबार होयला आचे, माहा परभु ने हरिक होऊ आत |
\v 12 हांई काचे जसन गोटक मानेर बाटले पाप जग ने आयला, आवरी पाप र बाटले मोरना आयला, आवरी ए निती ले मोरना सबू लोक ने फयली गला, कसन की सबू पाप करलाय |
\v 13 बेबसता के दीया जीबा दाय ले पाप जग ने तो रये, मातर जोंती बेबसता निआय हांयति पाप गेना ना जाये |
\v 14 बे पने आदम ले धरी करी मुसा लगले मोरना हांय लोक लगले पने राज करला, जोन हांय आदम, हांय आयबा बिता र चिना आय, अपराध असन पाप ना करला |
\v 15 मातर जसन अपराध र दशा आय, असनी ची अनुग्रह र बरदान नुआय, कसन की जेबे गोटक माने र अपराध ले खूबे लोक मरबाय, तेबे माहा परभु र अनुग्रह आवरी तार जोन दान गोटक माने के, जसन यीशु मसीह र अनुग्रह ले होयला खूबे असन लोक मन ने जरुर अधिकार ले होयला |
\v 16 जसन गोटक मानेर पाप करलार फल होयला, असनी ची दान दशा नुआय, कसन की गोटकी र लागी दण्ड र आगेया र फयसला होयला, मातर खूबे असन अपराध र लागी असन बरदान जनमला की लोक धरमी होओत |
\v 17 कसन की जेबे गोटक माने र अपराध र लागी मोरना हांय गोटकी र बाटले राज करला, तेबे जोन लोक अनुग्रह आवरी भरम रूपी बरदान खूबे पाऊ आत हांय मन गोटक माने र, जसन यीशु मसीह र बाटले जरूरी ची अनन्त जीवना ने राज करबाय |
\v 18 हांई काचे जसन गोटक अपराध सबू माने मन काचे दण्ड र आगेआ लागी होयला, असनी ची गोटक धरम र काम बले सबू माने काचे जीवना र असनी धरमी होयबार लागी होयला |
\v 19 सन की जसन गोटक माने र आगेआ ना मानबा के खूबे लोक पापी होयलाय, असनी ची गोटक माने र आगेआ मान ले सबू लोक धरमी होयबाय |
\v 20 बेबसता मजी गता आयला की अपराध खूबे होओं, मातर जोंती पाप खूबे होयला हांयति अनुग्रह हातार ले पने खूबे होयला,
\v 21 की जसन पाप मोरना के फयलाय करी राज करला, असनी ची हामर परभु यीशु मसीह र बाटले अनुग्रह बले अनन्त जीवना काचे धरमी होई राज करोत |
\c 6
\p \v 1 तेबे हामी काय बलबू?  काय हामी पाप करते रबू की अनुग्रह खुबे होओं ?
\v 2 केबी नहीं |  हामी जड़ दाय पाप काजे मरी गलू तो आवरी चोमे आंय ताने कसन जीवन कटाऊं आंव ?
\v 3 काय तमी ना जानास की हामी सबू जतक लोक मन  मसीह यीशुर बपतिस्मा दरलू, हांतार मुरतुर बपतिस्मा दरलू|
\v 4 जसन आंय मुरतुर  बपतिस्मा पायबा के हामी हांतार संगे गाडागलू,  तेबे जसन की मसीह बाबार महिमा बाटले मोरला तान ले जिआय गला, असनी ची हामी पने नुआ जीवन ले चाल चलू |
\v 5 कसन की अगर हामी हांतार मुरतुर असन हांतार संगे मिसी गलू आचू, तेबे जरुर हान्तार जिव उटबार असन ने पने संगे जीबू |
\v 6 हामी जानबु आचे की हामर जुना चाल चलन के हान्तार संगे कुरूस उपरे चेगाय गला तेबे पापर गागर पकाह ना जाहो, आवरी हामी चोमेर पाप के दासत्व ने ना रहे |
\v 7 कसन की जोन मरी गला, हांय पाप ले चुटी करी धरमी तेबला |
\v 8 एइकाजे अगर हामी मसिर संगे मरी गलू, टीबी हामर विश्वास ये आय की हान्तार संगे जिव पने आंव |
\v 9 कसन की ये जानबु आचू की मसीह मरला तानले जिव उटी करी आवरी मर बार नुआय; हान्तार उपरे आवरी मुरतूर परभुता ना होए |
\v 10 कसन की हांय जोन मरला आचे तेबे पाप काजे गोटक ची आर मरी गला; मातर जोन जिव आचे तो महा परभुर काजे जिव आचे |
\v 11 असनी ची तमी पने अपना के पाप काजे मरा,  मातर महा परभू काजे मसीह यीशु ने जीवता समझा |
\v 12 एइकाजे पाप तोमर चुक चूका गागर ने राज ना करे, की तमी हान्तार लालच मनर लगे ना राहा;
\v 13 आवरी ना अपनार गागर के अधरमर हथियार होयबा काजे पाप के सोपा, मातर अपना के मरला तान ले जीव उट बार जानी करी महा परभू के सोपा आवरी अपनार गागर के धरमर हथियार होए बा काजे महा परभु के सोपा |
\v 14 तेबे तमर उपरे पापर परभुता ना होए, कसन की तमी बेवसता लगे नहीं मातर अनुगरह लगे आचास |
\v 15 तेबे काय होयला? काय हामी एइकाजे पाप करू की हामी बेवसतार लगे नाही मातर अनुगरह लगे आचु ? केबी नाही |
\v 16 काय तमी ना जानास की जोन आगेया मानबा काजे तमी अपना के दासर समान सोपी देऊ आस हान्तार दास होओं;  चायले पाप के,  जाहार अंत मूरतु आय, चायले आगेया कारीतार जाहार अंत धारमिकता आय ?
\v 17 मातर महा परभूर धन्यवाद हो की तमी जोन पापर दास राहास ये बे मन ले आंय उपदेस के मानबा बिता होयलास, जाहार चच ने रोकाय रहेत, 
\v 18 आवरी पाप ले छाड़ाय जाहि करी धरमर दास होई गलास |
\v 19 मय तमर गागर दूर बलतार लागी मानेर रीती ले बलबी आची | जसन तमी अपनार अंग के कुकरम काजे असुदता आवरी कुकरमर दास करी करी सोपी राहस, असनी हेबे अपनार अंग के पवित्रता होए बा काजे धरमर दास के सोपी दियास |
\v 20 जड़ दाय तमी पापर दास राहास,  तेबे धरम बाटले कुला राहास
\v 21 कसन की जोन गोट ले एबे तमी लाज पायी राहास आंय ताने आंय समय ने  तमी काय फल पायते राहास ? कसन की हान्तार अंत तो मुरतु आय |
\v 22 मातर एबे पाप ले छाड़ाय होई करी आवरी महा परभुर दास बनी करी त्तमके फल मिरला जोन ताने पवित्र पाऊ आस, आवरी हातार अंत ले जुग जुगर जीवना आय |
\v 23 कसन की पापर बुदी तो मुरतु आय, मातर महा परभूर बरदान हामर परभू मसीह यीशु ने जुग जुगर जीवना आय |
\c 7
\p \v 1 ये भाई मन, काय तमी ना जानास !  बेवस्तार मय बेवस्ता के जानबा बिता के बलबी आचे की जड़ दाय ले माने जीव रउ आय, अड़ दाय ले हान्तार उपरे बेवस्ता परभूता रउ आय ?
\v 2 कसन की बिहा होएला बायले बेवस्तार अनुसार अपनार माने के जीव रला दाय आंय ताने बांदेआ आचे, मातर केबीयी  माने मरी गले, तेबे हांय मानेर बेवस्ता ले छाड़ाय होऊ आय |
\v 3 एइकाजे माने जीव रउ रउ हांय कोनी दिसरार मानेर होएले भ्यविचारनी बलाय अउ आय, मातर केबियी माने मरले, तेबे हांय आंय बेवस्ता ले छाड़ाय होयला, ये तान ले केबियी काहारी दूसरा मानेर होएल पने भ्यबिचारनी ना तेबे.
\v 4 असनी ची ये मर भाई मन तमी पने मसीहर देह बाटले बेवस्ता काजे मरलार  बनलास, की हांय गोटक दूसरा होई जाहा,  जोन मरला तान ले जीव उठला की हामी महा परभू काजे फल आनु |
\v 5 कसन की जड़ दाय हामी गागर ने रऊँ  तेबे पापर अभिलाषा जोन बेवस्ता बाटले रहे, मुरतुर फल जनम करबा काजे हामर गागरे काम करते रहे |
\v 6 मातर जाहार बांदेया हामी रऊँ हान्तार काजे मरी करी एबे बेवस्ता ले असन छाड़ाय होयलू, की लिखलार जुना रिति ले नाही मातर आत्मा असन नुआ निति ने सेवा करू आस |
\v 7 तेबे हामी काय बलबू ?    काय बेवस्ता पापर आय ?   केबियी नाई |   मातर बेवस्ता नोयलार मय पाप के ना चुकाई; बेवस्ता  केबियी ना बले की, लालच ना कर तेबे मय लालच के नाजानी  |
\v 8 मातर पाप समय पायी करी आगेया बाटले मर भीतरे सबू परकार लालच जनम करला, कसन की बेवस्ता नोयलार पाप मुरदा आय |
\v 9 मय तो बेवस्ता नोयलार जीव रईं, मातर जड़ दाय आगेया आयला, तो पाप जियला, आवरी मय मरली |
\v 10 आवरी आंय आगेयार जीव काजे रहे मर काजे मुरतुर कारन तेबला |
\v 11 कसन की पाप समय पायी करी आगेया बाटले मके बहकायला आवरी हान्तार बाटले मके मारी पने देला |
\v 12 एइकाजे बेवस्ता पवित्र आय, आवरी आगेया पने टिक आवरी अच्छा आय |
\v 13 तेबे काय हाय जोन  अच्छा रहे, मर काजे मुरतु तेबला ?   केबियी नाई !  मातर पाप  आंय  अच्छा तीज बाटले मर काजे मुरतुर जनम  करबा बिता होयला की हान्तार पाप होयबार जरूरी आय,  आवरी आगेयार बाटले पाप खुबे ची पाप तेबसी |
\v 14 हामी जानबु आचु की वेवसता तो आत्मिक आय, मातर मय शारीरिक आवरी पापर हाथे बिकी होयली आचे,
\v 15 जोन मय बलबी आची हांके मय ना जानी: कसन की जोन मोके बायसी आचे हांय ना करे; मात्र जोन के मोके गिन आऊ आय हान्यके करू आंय |
\v 16 आवरी जोन मोके ना आचे आंय करू आंय, तेबे मय मानु आय की वेवसता अच्छा आय |
\v 17 तेबे असन दसा ने हान्तार करबा बिता मय नुआय मातर पाप आय जोन मोर भीतरे  बसला आचे |
\v 18 कसन की मय जानबी आची की मोर भीतरे जसन की मोर गागर ने कोनी अच्छा तीज ना बसे |  अच्छा तो मोर भीतरे आचे मातर अच्छा काम ना होए |
\v 19 कसन की जोन एक कामर दुई मन करू आंय, हांय तो ना करू आय, मातर जोन अडरा मन ना करी,  होयके करू आंय |
\v 20 जकन की अगर मय आंय करू आंय जाहार मन ना करे,  तेबे हान्तार कारबा बिता मय ना रहीं, मातर पाप जोन मोर भीतरे बसला आचे |
\v 21 ये परकार मय आंय वेवस्ता पाऊं आय की जड़ दाय भला करबा काजे मन करू आय, तेबे अडरा मोर लगे आऊ आय |
\v 22 कसन की मय बितरर माने ले तो महा परभुर वेवस्ता ले  खुबे अरिकआची |
\v 23 मातर मोके अपना गागर ने दुसरा परकारर वेवस्ता दका देऊ आय, जोन मोर बुदी वेवस्ता संगे लडू आय आवरी मोके पापर वेवस्तार बंदन ने नेऊ आय जोन मोर गागरे आचे |
\v 24 मय कसन अबागा माने आंय, मोके हे मुरतु देहले कोन छाड़ायसी?
\v 25 हामर पेभु यीशु मसीह बाटले महा परभुर धन्यवाद होओं |   येकाजे मय अपनार बुदी ले तो महा परभुर वेवस्तार,  मातर गागर र पापर वेवस्तार खांउ आंय |
\c 8
\p \v 1 असन एबे जोन मसीह यीशु ने आचे, हान्तार उपरे दण्डर आगेया निआय | [कसन की हाय गागर नुआय नाइ मातर आत्मार अनुसार आलू आत ]
\v 2 सन की जीवर आत्मार वेवस्तार मसीह यीशु ताने मोके पाप बाटे मुरतुर वेवस्ता ले छाड़ाय देला |
\v 3 कसन की जोन काम वेवस्तार गागर र लागी दुरबल होई करी ना करके सके, आंय के महा परभू करला,  मातर अपना ची बेटा के पापा मय गागर समान ने आवरी पाप बलि, होयबा काजे पटाय करी, गागर ने पाप उपरे दंड र आगेया देला | 
\v 4 इकाजे की वेवस्तार रीती हामके जोन गागर र अनुसार नाइ मातर आत्मा र अनुसार चलू आत पूरा करा जायसी |
\v 5 कसन की शारीरिक माने गागर र गोट ने मन लगाऊ आत, मातर आत्मिक आत्मार गोट उपरे मन लगाऊ आत |
\v 6 गागर ने मन  लगाय बार तो मुरतु आय, मातर आत्मा ने मन  लगाय बार जीव आवरी सांति आय |
\v 7 सन की गागर ने मन लगाय बार तो महा परभुर बहिर सोंगाय बार, कसन की ना तो  महा परभुर वेवस्ता लगे आचे आवरी ना होयके सके;
\v 8 जोन शरिरिर्क दसा ने आचे,  आंय मन महा परभुर अरिक नाकरके सकेत |
\v 9 मात्र जड़ दाय  महा परभुर आत्मा तमर उपरे बसु आय  तिबे तमी शारीरिक दसा ने नाइ मातर आत्मिक दास आचास |  मातर कोनी ताने मसीह र  आत्मा निआय तो हांय हान्तार लोक नुआय |
\v 10 मातर मसीह तमर उपरे आचे, तेबे गागर पापर लागी मोरला आचे;  मातर आत्मा धरमर लागी जीव आचे |
\v 11 मातर हान्तार आत्मा जोन ताने यीशु के मोरला तान ले जिआय ला,  हांय तमर नसर गागर के पने अपना बाट ले जोन तमर उपरे बसला आचे, जिआयसी |
\v 12 एइकाजे ये भाई मन,  हामी गागर के लागा नाइ गागर अनुसार दिन कटाहा,
\v 13 कसन की आवरी तमी गागरर अनुसार दिन कटाउ आस तो मोरबॉस आवरीआत्मा ले गागर मारबास तेबे जीव रबास |
\v 14 जतक लोक महा परभूर आत्मार चलन ने चलू आत,  हांय मन ची महा परभुर बेटा आत |
\v 15 कसन तमके दासलर आत्मा ना मिरला की आवरी डर ना होओं मातर ले पालक मनर आत्मा मिरला आचे, हामी हे अबा, हे बाबा बलि करी आग देऊँ आंव |
\v 16 आत्मा अपना हामर आत्मा सब्गे गवाही देऊ आय, की हामी महा परभुर बेटा आंव,
\v 17 आवरी हांय बेटा आस तो करबी पने, मातर महा परभुर वारिस आवरी मासिः र संगवारी र वारिस आय, जड़ दाय हामी हान्तार संगे दुक उठाय ले तो हान्तार संगे महिमा पने पाय बॉस |
\v 18 कसन की मय समझू आंय की ये समय ने दुक आवरी दंड हांय महिमार आगे, जोन हामर उपरे परकट होयबा बिता आय, काई पने नुआय |
\v 19 कसन की संसार आसा दरी नजर ले महा परभुर बेटा के परकट होयबार बाट दकसी आचे |
\v 20 कसन की संसार अपना मन ले नाइ लगे बनाय बा बिता मन बाटले, अरत तार लगे ये आसा ने करा गला आचे
\v 21 की संसार पने अपना ची नासर हासले छाड़ाय होई करी, महा परभुर बेटा मनर महिमार आजाद पायसी |
\v 22 कसन की हामी जानू आंव की सबू संसार एबे ले मिसी करी करू आय आवरी दंड ने पड़ला आचे;
\v 23 आवरी मातर हांय ची नाइ मातर हामी पने जाहार लगे आत्मार आगले फल आचे, अपनार ची अपना ले करू आय;  आवरी लेवाल होय बार, मातर अपनार गागर छाड़ बार होय बार बाट द्कबा आत |
\v 24 ये आसा बाटले हामर मुक्ति होयला आचे; मात्र जोन तिजर आसा करा जाऊ आय, जड़ दाय हांय दका देले तो आवरी आसा कोनी ताने रयसी कसन की जोन तीज कोनी दकते रउ आय हान्तार आसा काय करू आय ?
\v 25 मातर जोन तीज के हामी ना दकु आंव, मातर हान्तार आसा सोंगाउ आंव, तो दिरज ले हान्तार बाट दकु पने आंव |
\v 26 ये रीती ले आत्मा पने हामर दुरबलता ने साहारा करू आय; कसन हामी ना जानू की पारथना कसन रीती ले करबार आय, मातर आत्मा अपना ची असन आये भरी करी, जॉन बयान ले बाहारे आचे, हामर काजे बिनाऊ आय;
\v 27 आवरी मन के जानबा बिता जानू आय की आत्मार मन काय आय कसन की हांय पवित्र लोक मन काजे महा परभुर अनुसार निबाऊ आय |
\v 28 हामी जानबु आचू की जोन लोक महा परभु के मया करू आत,  हान्तार काजे सबू गोट मिसी करी अच्छा ची जनम होऊ आय मातर तिकर काजे जोन हान्तार मनर अनुसार आग दिया गला आत |
\v 29 कसन की जोन मन हांय पयेले ले जानला आचे हांय मन के पयेले ले तेबाय ला आचे की हांतार बेटार असन ची हुआ ताकि हांय खबे भाई मन फैलावोत तेबोत |
\v 30 आवरी जाहार हांय पहेले ले तेबाय ला आचे हांय मन आग देला पने आवरी जाके आग देला हांय मन के धरमी पने तेबाय ला आचे,  आवरी जाके धरमी तेबाय ला, हांय के महिमा पने तेबाय ला आचे |
\v 31 मातर: हामी ये गोटर बारे ने काय बलू आंव? अगर महा परभू हामर बाटे आय, तो हामर बिरुद कोनी होयके सकू आय?
\v 32 जोन अपनार निजर बेटा के पने ना सोंगाय ला,  मातर हांय हामर सबू काजे देई देला, हांय हान्तार संगे हामके आवरी सबू कांई कसन ना देये ?
\v 33 महा परभू ची आय जोन हाने धरमी तेबाय ला आचे |
\v 34 आवरी कोन आय जोन दंड र आगेया देयसी ?   मसीह ची आय जोन मोरी गला मातर मोरला तानले जीव पने उठला, आवरी महा परभुर भुजनी बाटे आचे, आवरी हामर काजे बिनती पने करसी आचे |
\v 35 कोन हामके मसीह र मया ले अलग करू आय का दंड,  नोयले संकट, नोयले कोलार, नोयले बुक, नोयले फटीही नोयलार, नोयले जोकिम, खंडा ?
\v 36 "जसन लिखला आचे, ""तोर काजे हामी दिन भर घात करते जाऊँ आंव: हामी पूजाय होयबा मेंडा र असन गेनला आत |"""
\v 37 मातर ये सबू गोट ने हामी हान्तार बाटले जोन हामके मया करला आचे जय वंत ले, पने बड़ी करी सस्य |
\v 38 कसन की मय जरुर जान्बी आची की ना मुरतु ना जीवन ना सरगर दूत ना मुख्यार ना एबे, ना पयिले, ना सामर्थ, ना डेग,
\v 39 ना कोदरा, आवरी संसार हामके महा परभुर मया ले जोन हामर परभू मसीह ने आचे, अलग करके सकसी |
\c 9
\p \v 1 मय मसीह ने सते बलबी आचे, मय झूट ना बलि आवरी मोर विवेक   पने पवित्र आत्मा ले गवाही देऊ आय
\v 2 की मोके बड़े दुक आय,  आवरी मोर मन कड़की ची दाय दुकते रउ आय,
\v 3 कसन की मोके हांय तानले बायते रहे की अपना भाई मन काजे जोन गागर र बाव ले मोर कुटुम आत कूद ची मसीह ने शापित होई जाऊ आय |
\v 4 हांय मन इस्त्राएली आत आवरी लेपाल कनर अधिकार आवरी महिमा    आवरी वाचा आवरी वेवस्ता आवरी उपास आवरी परतिज्ञा हांय मनर आत |
\v 5 पुरका बले हातारी आय, आवरी मसीह बले गागर र भाव ले हांय मन ले होयला |सबू र उपरे माहा परभू जूग जूग धन्य होओं | आमीन
\v 6 मातर हांय नाई की माहा परभु र बचन टली गला, ये काचे की जोन इस्राईली र बस आय, हांय मन सबू एस्राएली नुआत: 
\v 7 "आउर ना अब्राहम र बस होयबा लागी सबू हतार बेटा बेटी होयलाय, मातर लिकला आचे ""इसहाक ची ले तोर बंस बलाय होयसि |"""
\v 8 मातर गागर र बेटा माहा परभु र बेटा नाई मातर किरिया र बेटा बेटी बंस गेना जाऊ आत |
\v 9 "कसन की किरिया बचन ने आय; ""मुय ये समया र असन असनी आयबी आउर सारा र बेटा होयसि |"""
\v 10 आउर सिरीप हांय नाई, मातर जड़ दाय रिबका बले गोटक ले मातर हामर बुआ इसहाक ले पेटे थेबला, 
\v 11 आवरी एबले ना तो पिला जनमि रये, आवरी ना हांय मन काई अच्छा नोयले अड़रा करलाय; ये काजे की माहा परभु र मन जोन हातार बाचलार असन आय, काम र लागी नाई मातर हाग देलार लागी आय बनी रओ
\v 12 "हांय बलला, ""बड़े सुरु र दास होयसि |"""
\v 13 "जसन लिकला आचे ""मूय याकुब के मया करली, मातर एसाव के मया ना करली|"""
\v 14 ये काचे हांमि काय बलबू ?काय माहा परभु लगे अन्याय आय ?केबीई नाई |
\v 15 "कसन की हांय मुसा के बलसी आचे ""मुय जोन कोनी उपरे दया करके भायले हातार उपरे किरपा करूं आंय |"""
\v 16 जसन:ये ना तो भायबा बिता र, ना पराय बिता र मातर मातर दया करबा बिता माहा परभु र गोट आय |
\v 17 "कसन की पवित्र शास्त्र ने फिरोन के बली रये, ""मय तोके ई काचे ठीआ करली की तोर उपरे आपना सामरत दकायबी, आवरी मोर नाव र परचार सबू संसार उपरे होओं |"""
\v 18 ये काचे हांय जोन उपरे भाऊ आय हातार उपरे दया करू आय, आवरी जाके भाऊ आय देऊ आय |
\v 19 "जसन: तूय मोके बलु आस ""हांय आवरी काय दोस लगाऊ आय ?कोन हातार मन र सामना करू आत ?"
\v 20 "हे मुनूक अच्छा तुय कोन आस जोन माहा परभु र सामना करू आस ?काय गाड़ी होयला तिज गाड़बा बिता के बलके सकू आय ?"""
\v 21 काय कुमार माटी उपरे अधिकार ना करला गोटक ची लोंदा ले गोटक कुंडरी मानबा काचे आवरी दुसरा के ना मानबा काचे बनाय ले ?
\v 22 तो ये थान ले कोन टटका गोट आय की माहा परभु आपना रिस दकाय बार आवरी आपना सामरत छमे आनबार मन ले रिस र कुंडरी के, जोन बिनास काचे तिआर करा जाई रये, खुबे धीरज ले सते:
\v 23 आवरी दया र कुंडरी उपरे, जोन मन हातार महिमा काचे पईले ले तिआर करला आचे, आपना महिमा र धन के छमे आनबा काचे आयला ?
\v 24 जसन हांमर उपरे जोन मन हांय ना सिरीप यहूदिया मन ले मातर दुसरा जाति मन ले बले हाग देला |
\v 25 "जसन हांय होशे र किताब ने बले बलसी आचे, ""जोन मोर परजा ना रयेत हांय मनके मुय आपना परजा बलु आंय: आवरी जोन के मया ना करते रई, हांके मया करबी |"
\v 26 "आवरी असन होयसी की जोन जगा ने हांय मन ये बली रयेत की तमी मोर परजा नुआस, हांय जगा ने हांय मन जीवता माहा परभु र बेटा बलाय होयला |"""
\v 27 "आवरी यशायाह इस्राएल र बारे ने हाग देई करी बलसी आचे, ""भायले इस्राएल र बेटा बेटी मन र गेनती समुन्द र बाली असन होओं, तेबे बले हांय थानले खिनिक ची बाचबाय |"
\v 28 "कसन की परभु आपना बचन धरतनी उपरे पूरा करी धारमिकता ले झटके हांके सिध करसी |"""
\v 29 "जसन यशायाह पईले बले बली रये, ""अगर सेना मनर परभु हामर काचे काईं बंस ना छाड़ता, तो हांमी सदोम र असन होयतु, आवरी अमोरा र सदर्शहोयतु |"" "
\v 30 जसन हांमी काय बलबू ?ये की दुसरा जाति मन जोन धारमिकता के ना डगरायते रयेत, धारमिकता के पायलाय जसन हांय धारमिता के जोन विश्वास ले आचेत;
\v 31 मातर एस्राएली, जोन धरम र बेबसता के डगरायते रयेत हांय बेबसता लगले  ना पऊच लाय |
\v 32 काय काचे ? हांई काचे की हांय मन विश्वास ले नाई, मातर माना करम ले ताके डगरायते रयेत |हांय मन हांय ठटाय होयबा पकना ने ठटाय होयलाय,
\v 33 "जसन लिकला आचे, "" दका, मय सियोन ने गोटक ठटाय होयबा पकना, आवरी ठटाय होयबा पकना सोंगाऊ आयं, आवरी जोन हांके विश्वास करसी हांय लाज ना होये |"""
\c 10
\p \v 1 हे भाई मन मोर मन अभीलाषा आउर हांय मन काचे माहा परभु ले मोर पारतना आय की हांय मन उधार पाओत |
\v 2 कसन की मय तिकर गवा देबी आची की हांय मन के माहा परभु काचे धुन रऊ आय मातर बुधी संगे नाई |
\v 3 कसन की हांय मन माहा परभु र धारमिकता के ना जानी करी आउर आपना धारमिकता सोंगाय बार कोशिश करी, माहा परभु र धारमिकता लगे आयलाय |
\v 4 कसन की सबु गोटक विश्वास करबा लोक काचे धारमिकता असन मसीह बेबसता र सरबा दीन आय |
\v 5 कसन की ये लिकला आचे की जोन मुनूक हांय धारमिकता उपरे जोन बेबसता ले आय, चलू आय हांय हांय थान ले जीव रयसी |
\v 6 "मातर जोन धारमिकता विश्वास ले आय, हांय बलसी आचे, ""तूय आपना मन ने ये ना कर की सरग उपरे कोन चेगसी ?"" (जसन मसीह के उतराय आनबा काचे |)"
\v 7 "हांय ""अधोलोक ने कोन उतरसी ?"" (जसन मसीह मोरला थानले जीआय करी उपरे आनबा काचे |)"
\v 8 "मातर हांय काय बलसी आचे? ये की ""बचन तोर लगे आचे, तोर मुह ने आवरी तोर मन ने आचे ""ये हांय विश्वास र बचन आय जोन हांमी परचार करू आवं, "
\v 9 की अगर तुय आपना मुह ले यीशु के परभु जानी करी मानले, आवरी आपना मन ले विश्वास करी की माहा परभु हांके मोरला थानले जीआयला तेबे तुय जरुर उधार पायतीस |
\v 10 कसन की धारमिकता काचे मन ले विश्वास करा जाऊ आय, आउर उधार काचे मुह ले बोला जाऊ आय |
\v 11 "कसन की पवित्र शास्त्र ये बलसी आचे, ""जोन कोनी हातार उपरे विश्वास करसी हांय लाजे ना होये |"""
\v 12 यहूदिया मन आउर यूनानी मन ने काई भेट नाई ये काचे की ये सबुर परभु आय आवरी आपना सबू नाव धरबा बिता काचे उधार आय
\v 13 "कसन की "" जोन कोनी माहा परभु र नाव धरसी, हांय उधार पायसी |'"
\v 14 आवरी जोन उपरे हांय मन विश्वास ना करलाय, हांय मन हातार नाव कसन धरु आत ?आवरी जाहार बारे ने सुनलार नता हातार उपरे कसन विश्वास करबू ?आवरी परचार करू नोयलार कसन सुनबू ?
\v 15 "आवरी अगर पटाय ना जाओ, तो कसन परचार करबू ?जसन लिकला आचे, तिकर गोड़ काय सुहाना आय जोन अच्छा गोट र सुसमाचार सुनाऊ आत |"""
\v 16 "मातर सबु हांय सुसमाचार उपरे कान लगाय लाय: यशायाह बलसी आचे,"" ये परभु कोन हामर सुसमाचार उपरे विश्वास करला आत ?"""
\v 17 जसन: विश्वास सुनले आवरी सुनबार मसीह र वचन ले आऊ आय |
\v 18 "मातर मुय बलबी आची, काय हांय मन ना सुनबाय ? सुनलाय ची, कसन की लिकला आचे, तिकर सबद सबु धरतनी उपरे आवरी हातार बचन जगत र छोर ले पहुचला आचे |"""
\v 19 "मुय आवरी बलबी आची, काय एस्राएली ना जानते रयेत पईले तो मुसा बलते रये, "" मुय हातार बाटले जोन जाति नाई, तोमर मन ने कुचर के पऊचायबी; मुय गोटक मुड़ जाति र बाटले तमके रिस धरायबी |"""
\v 20 "आवरी यशायाह बड़े बरसक संगे बलु आय, "" जोन मोके ना डगरायते रयेत, हांय मन मोके पाय लाय; आवरी जोन मोके पूछते पने ना रयेत, हांय मन लगे आयली |"""
\v 21 "मातर इस्राएल र बारे ने ये बलबी आची, "" मुय सबु दिन आपना र हाथे गोटक बले आगेया ना मानबा बीती आवरी झगड़ा करबा बीती परजा बाटे उठाय रई |"""
\c 11
\p \v 1 हांई काचे मय बलबी आची, काय माहा परभु आपना परजा के तिआग देला ?केबई नाई ! मय बले तो इस्राएली आय; अब्राहम र बंस आवरी बिन्यामीन र गोत्र ले आय |
\v 2 माहा परभु आपना हांय परजा के ना तिआग ला, जोनके हांय पयले ले ची जानला | काय तमी ना जानास की पवित्र शास्त्र एलिय्याह र बारे ने काय बलसी आचे, की हांय इस्राएल र बिरुद ने माहा परभु ले बिनती करसी आचे ?
\v 3 """हे परभु, हांय मन तोर भवीसबकता मन के घात करला, आवरी तोर बेदी मन के भषड़ाय देला आचे; आवरी मय ची एकला बाचली आची, आवरी हांय मन मोर जीव के बले डगरायबा आत |"""
\v 4 "मातर माहा परभु बाटले ताके काय उतर मिरला ? ""मय आपना काचे सात हजार माने मन के सोंगाय ली आची, जोन मन बाअल र छमे मांडी खुटा ना टेकला आचे |"""
\v 5 ठीक अमति ची ए समया ने बले, अनुग्रह ले बाचला खिनीक माँ लोक बाचला आत|
\v 6 अगर ये अनुग्रह ले होयला आचे, तो पाचे करम ले नाई; नोयले अनुग्रह पाचे अनुग्रह ना रये |
\v 7 हांई काचे परिड़ाम काय होयला ? ये की इस्राएली मन जाके डगरायते रयेत, हांय तिके ना मिरला; मातर बाचला लोक के मिरला, आवरी बाचला लोक टेकहा होयलाय |
\v 8 "जसन लिकला आचे, "" माहा परभु तिके आजीर र दीने तक खुबे नींद ने सोंगायला आचे, आवरी असनी आंकी देला जोन ना दकोत आवरी असन कान जोन ना सुनोत |"""
\v 9 "आवरी दाउद बलसी आचे, "" तिकर भोज तिकर काचे जाल आवरी फांदा, आवरी टोकर आवरी दण्ड र लागी होई जाओं |"
\v 10 "तिकर आंकी ने अंधार छाड़ी जाओं कसन की ना दकोत, आवरी तुय सबूदायतिकर पीटी के लुआय सोंगाव |"""
\v 11 जसन: मय बलबी आची काय हांय मन हांई काचे ठोकर खायलाय की घसरोत ? कबई नाई !मातर तिकर घसरला लागी दुसरा जाति र लोक के उधार मिरला, की तिके कुचर लागों |
\v 12 हांई काचे अगर तिकर घसर बार जगत काचे धन आवरी तिकर घाटा दुसरा जाति मन काचे सम्पति र लागी होयला, तो तिकर भरपूरी ले काय काय ना होये |
\v 13 मय तोमि दुसरा जाति मन ले ये गोट बलबी आची | जेबे की मय दुसरा जाति मन काचे पेरीत आची, तो मय आपना सेवा र बड़ाई करूं आंय, 
\v 14 की कसनी करी बले मय आपना कुट्म मन ने कुचर कराय करी हांय मन ले कोनी गोटक र उधार करायबी |
\v 15 कसन की जेबे तिकर तिआग दिया जिबार जग र मिलबार लागी होयला, तो काय तिकर गरन करा जीबा र मोरला लोक मन ले जीव उठबा बरा बर ना होये ?
\v 16 जेबे भेट र पयला पेड़ा पवित्र होयला, तो सबू चटकला आटा बले पवित्र आय; आवरी जेबे चेर पवित्र होयला, तो खेंदा मन पने असनी ची आय |
\v 17 मातर अगर कोनी खेंदा मन के टूटाय देले, आवरी तूय झार र जेतुन होई करी हांय मन ने साटा गला, आवरी जेतुन र फिसलान र भागी होयला आचे,
\v 18 तो खेंदा मन ने घमण्ड ना करा; आवरी अगर तूय घमण्ड करबीस तो जानी रा की तूय चेर के नाई मातर चेर तोके समालु आय |
\v 19 "पाचे तूय बलबीस, "" खेंदा मन के हांई काचे टूटाय लाय की मय साटा जीबी |"""
\v 20 अच्छा आय, हांय मन तो विश्वास ना करबा लागी टूटाय लाय, मातर तूय विश्वास ले बनी रऊ आस हांई काचे अभिमानी ना हों, मातर तूय भय मान, 
\v 21 कसन की जेबे माहा परभु होयबा खेंदा मन के ना छाड़ला तो तोके बले ना छाड़े |
\v 22 हांई काचे माहा परभुर किरपा आवरी कड़ाई के दक !जोन घसर लाय हांय मन ने कड़ाई, मातर तोर उपरे किरपा, अगर तूय तार ने बनी रबीस, नोयले तूय बले काटा जीबिस |
\v 23 हांय बले अगर अविश्वास ने ना रये, तो साटा जिबाय; कसन की माहा परभु तिके आवरी साट के सके |
\v 24 कसन की अगर तूय हांय जेतून के, जोन आदत ले झारोआ आय, काटा गला आवरी आदत र बिरुद अच्छा जेतून ने साटा गला, तो ये जोन होयबा खेंदा मन आय, आपना र ची जेतून ने काय काचे ना साटा जायेत |
\v 25 हे भाई मन, केबई असन ना होओं की तोमि आपन खुद के बुधी मान समझा; हांई काचे मय ना चाहंई की तोमि ए भेद ले बेसुरता राहा की जेबे ले दुसरा जाति मन पूरा मन ले ना आसेत, तेबे ले इस्राएल र गोटक भाग असनी ची टेकहां रबाय |
\v 26 "आवरी असनी ची सबू इस्राएल उधार पायसी | जसन लिकला आचे, ""छाड़ाय बा बिता सिय्योंन ले आयसी, आवरी भक्ति के याकूब ले दुरे करसी;"
\v 27 "आवरी तिकर संगे मोर ये बाचा होयसी, जेबे की मय तिकर पाप मन के दुरे करी देबी |"""
\v 28 सुसमाचार र हिसाब ने तो तोमर काचे हांय मन माहा परभु र बयरी आत, मातर बाचला लार हिसाब ले हांय मन बुआ दादी मन र लागी अच्छा आत |
\v 29 कसन की माहा परभु र बरदान आवरी बुलाहट अटल आय |
\v 30 कसन की जसन तोमी पईले माहा परभु र आगेआ ना मानलास, मातर एबे तिकर आगेआ ना मानले तोमर उपरे दया होयला; 
\v 31 असनी ची हांय मन बले अबर आगेआ ना मानलाय, की तोमर उपरे जोन दया होऊ आय एतार ले हांय मन उपरे बले दया होओं |
\v 32 कसन की माहा परभु सबू केआगेआ ना मानबा काचे बंदी बनाय सोंगाय रये, की हांय सबू उपरे दया करो |
\v 33 आहा ! माहा परभु र धन आवरी बुधी आवरी गिआन काय गंभीर आय ! तिकर विचार कसन अथाह,  आवरी तार बाट कसन अगम आय |  
\v 34 """ परभु र बुधी के कोन जानला? नोयले तार मंतरी कोन होयला ?"
\v 35 "नोयले कोन पईले हांके कांई देला आचे जाहार बदला हांके दीआ जायसी ?"""
\v 36 कसन की ताहरी ची बाटले, आवरी ताहरी ची लागी, आवरी ताहरी काचे सबू आचे |हातार महिमा जूग जूग होयते रओ :आमेन | 
\c 12
\p \v 1 एइकाजे ये भाई मन, मय तमके महा परभुर दया सुमरी करी बिनती करू आंय की अपनार गागर के जीवता, आवरी पवित्र, आवरी महा परभू के बायबा बीती बलि दान चेगाव |  ये तोमर आत्मिक   सेवा आय |
\v 2 ये जगतर दिसीय ना बना; मातर तोमर मन नुआ होयले ले तोमर चल चलन पने बदली जाहो, जोंती तुई महा परभुर बलि, आवरी बायबार, आवरी सीदा इछा अनुबव ले जानते रहा |
\v 3 कसन की मय आंय दयार कारन जोन मके मिरला  आचे, तमर ले सबू गोटक ले बलबी आचे की जसन समझ्बार आय ताके बड़ी करी कोनी पने अपना के ना समझा;  मातर महा परभू सबू गोटक के विश्वासर अनुसार बाटी देला आचे, असनी ची अच्छा बुदी संगे समझा |
\v 4 कसन की जसन हामर गोटक गागर ने खुबे अंग आचे, आवरी सबू अंगर गोटक ची काम नुआय;
\v 5 असनी ची हामी जोन खुबे आचू, मसीह ने गोटक अंग होई करी आपस ने गोटक दुसरार अंग आय |
\v 6 जेबे की आंय दयार अनुसार जोन हामके देला आत, हामके खुबे परकार र वरदान मिरला आचे, तेबे जान्हार भविष्वानी र दान मिरला आचे, हांय विश्वासर अनुसार भविश्वानी करो;
\v 7 अगर सेवा करबा दान मिरला आचे, टीबी सेवा ने लगी रहो;  अगर कोनी सिखाय बा बिता आय, तेबे सिखायबा ने लगी रहो;
\v 8 जोन उपदेशक आय, हांय उपदेस देऊ आय; दान दबा बिता उदारताले देओ; अगवाई करुआय हांय अरिक ने करो; जोन दया करुआय हांय ख़ुशी ले करो |
\v 9 मया निपकटक हो; अडरा ले गिनाहा; भलाई ले लगे रहा |
\v 10 भाई चारा मया ले गोटक दूसरा संगे मया सोंगाहा; कड़की ची दाय आदर करबा ने गोटक दूसरा ने बड़ते जाहा |
\v 11 कोशिस करबा ने टग  ना हुआ;  आत्मिक उमाद ले भरी रहा;  परभुर सेवा करते रहा |
\v 12 आसा ने अरिक रहा; दुःख ने स्तिर रहा; परथना ने हमेसा लगे रहा |
\v 13 पवित्र लोक मन के जोन कांई पने जरुरी आय, आंय ने तिकर सहायता करा; पनायी कार्बा ने लगे रहा |
\v 14 अपना सतायबा लोक के आसीस दियास; आसीस दियास सराप ना दियास |
\v 15 अरिक करबा लोक संगे अरिक करा, कान्दायबा लोक संगे कांदा |
\v 16 आपस ने गोटक मन सोंगाहा; घमंडी ना हुआ, मातर दिन लोक संगे संगती ने रहा; अपना नजर ने बुदिमान ना हुआ |
\v 17 अडरार बदला ने काहारी संहे अडरा ना करा; जोन गोट सबू लोक लगे अच्छा आस हान्तार काजे चिंता करा |
\v 18 जोन लगले होयके सके तमी भरसक सबू माने मन संगे मिली जुली रहा |
\v 19 "ये मोर भाई बईंन मन, बदला ना दरा, मातर महा परभुर रिस के अवसर दियास, काय काजे बलले लिखलार आचे,  बदला दरबार मोर काम आय,  परभू बलुआय की मय ची बदला दरू आंय |"""
\v 20 मातर अगर तोर बैरी बुके आचे तो हांके भात कुआव, अगर पियास ने आचे तो ताके पानी कुआव;  काय काजे बलले असन करले तुई हान्तार मुंड ताने जोयर इन्गरा के कूड़ा करबिस |
\v 21 अडरा ले ना हारा, मातर भलाई ले अडरा के जीता |
\c 13
\p \v 1 सबू लोक शासकीय अधिकारी मनर लगे राहा, काय काजे बलले कोनी अधिकार असन नुआय जोन महा परभुर बाटले नुआय; आवरी जोन अधिकार आय,  आंय महा परभुर बाटले तेबाय ला बीती आय |
\v 2 एइकाजे जोन कोनी अधिकारी विरुद करुआय,  हांय महा परभुर विरुद सामना करू आय, आवरी सामना करबा लोक दंड पाऊ आत |
\v 3 काय काजे बलले मुख्या अच्छा काम काजे नुआय, मातर अडरा काम काजे डरर कारन आय; असनी अगर तुई मुख्यार निडर बनबार चायबी आस, तेबे अच्छा काम कर, आवरी हान्तार बाटले तोके सहरायसी;
\v 4 काय काजे बलले हांय तोर भलाई काजे महा परभुर सेवक आय |   मातर अगर तुई अडरा करबिस, तेबे डर काय काजे  बलले आंय कंडा के पकाहा ना दरला आचे;  आवरी महा परभुर सेवक आय की हान्तार रिस अनुसार अडरा काम करबा लोक के दंड देओ |
\v 5 एइकाजे लगे रबार ना आंय रीसर डर ले जरुरी आय,  मातर विवेक पने गवाही देऊ आय |
\v 6 एइकाजे लागा पने दियास काय काजे बलले शासन करबा लोक महा परभुर सेवक आत आवरी कड़की दाय काम ने लगी रहू आत |
\v 7 एइकाजे सबू लोकर हक चुकाहा; जोन लागा मान्गसी आचे हांके लागा दियास; जाके उसिल मांगू आत त्तिके उसिल दियास; जोन के तमके डर बार चायिए, त्तिके डरा; जाहार आदर करबार चायिए, तिकर आदर करा |
\v 8 आपसर मया के छाड़ी आवरी कोनी गोट ने कहारी करजदार ना हुआ;   काय काजे बलले जोन दूसरा संगे मया सोंगाऊ आय, हांय बेवस्ता के पूरा करला |
\v 9 "काय काजे बलले ये की "" बेविचार ना करा, हत्या ना करा, चोरी ना करा लालच ना करा,'' आवरी ये सबू के छाड़ी कोनी पने आगेया आय तेबे सबुर कावनी पाऊ आत की, '' अपनार पोड़ोसी संगे अपनार असन मया सोंगाहा|"""
\v 10 मया पोड़ोसिर कांई अडरा ना करे आई काजे मया सोंगाय बार बेवस्ता के पूरा करबाटा आय |
\v 11 समय के चिताय करी असनी करा,  कसन बलले की हेबर तमर काजे जुमरा ले उटबा समय आयला आचे; काय काजे बलले जोन समय ने हामी विश्वास करी रऊँ, आंय समयर विचार ने  अबर हामर मुक्ति लगे आचे |
\v 12 राती खुबे भितला आचे, आवरी दिन निकरू आयबे;  एइकाजे हामी अन्दारर काम के छाड़ी करी उजरर हत्यार के बांदू |
\v 13 जसन दिन के सोभा देऊ आय, असनी हामी सीदा चाल चलू, लीला कीड़ा; आवरी पियाय्बाटाने, ना बेविचार ने आवरी लुचपन ने आवरी ना झगड़ा आवरी डाह ने |
\v 14 मातर परभू यीशु मसीह के फिदा, देहर अभिलाषा के पूरा करबा उपाय ना करा |
\c 14
\p \v 1 जोन विश्वास ने कमजोर आचे,  हांके अपनार संगे दरा,  मातर हांतार संका उपरे झगड़ा करबा काजे नाई |
\v 2 गोटक के विश्वाश आचे कि सबु के खायबर अच्छा आय, मातर विश्वाश ने कमजोर आचे हायं साग बात के ची खाऊ आय |
\v 3 खयबा बीता ना खयबा बीता के ना इच्छाह , आउर ना खायबाबीता उपरे दोष ना लगाह ;  का्य काजे बलले परमेशर ताके अपनायला आचे |
\v 4 तुय कोन आस जोन दूसरार सेवकर उपरे दोष लगायबी आस ?हांतार मंडी रबार नोयले घरबार हांतार मालिकर हातर गोट आय;  मातर  हांय मंडी रहीसी,  काय काजे बलले परभू हांके तेबाय करी सोंगायसी |
\v 5 कोनी तो गोटक दिन के दूसरा ले बड़ी करी मानु आय, आवरी कोनी सबू दिन के असनी ची मानु आय |  सबू लोक अपनार मन ने जरुर करबाय |
\v 6 जोन कोनी दिन के मानु आस, हांय परभू काजे मानु आस जोन काऊ आस, हांय परभू काजे काऊ आस काय काजे बलले हांय महा परभुर धन्यवाद करू आस,   आवरी जोन ना काये, हांय परभू काजे ना काये  आवरी महा परभुर धन्यवाद करू आस |
\v 7 काय काजे बलले हामी मन ले कोनी पने अपना काजे ना जिए आवरी ना कोनी अपना काजे ना मरे |
\v 8 आवरी हामी जीव आचु, तो परभू काजे जीव आचू; आवरी जसन मरू आंव, तो  परभू काजे मरू आंव; असनी हामी जिहूँ नोयले मरू, हामी परभूर  ची आंव |
\v 9 काय काजे बलले मसीह हांय काजे मरला आवरी जिहला की हांय मरला आवरी जिह्ला दुनो लोकर परभू हो |
\v 10 तुई अपनार भाई उपरे काय काजे दोस लगायबी आस?  नोयले तुई फिर काय काजे अपनार भाई के इतराऊ आस?  हामी सबू के सबू महा परभुर निआय सिंगासनर चोमे टिन्या उटबास |
\v 11 "कसन बलले लिखला आचे, "" परभू बलसी आचे,  मोर जीवर किरिया कायबी आचे की सबुर मांडी मोर चोमे टेकबाय,  आवरी सबू जीव महा परभू के मानसी""|"
\v 12 एइकाजे हामि मन ने सबू महा परभू के अपना अपना लेखा देबाय | अपनार भाई र पाप ने गसरबा कारन ना बना
\v 13 असनी आगे हामी गोटक दूसरा उपरे दोस नालगाऊं, मातर तमी ये टानी राहा की कोनी अपनार भाईर चोमे टोकर काय बार कारन ना सोंगाओ |
\v 14 मय जानी आवरी परभू यीशु ने मके जरूरी होयला आचे की कोनी तीज अपने आप असुद निआय,  मातर जोन हांके असुद समझू आय हान्तार काजे असुद आय |
\v 15 आवरी तोर भाई तोर गोटर  कारन मुर मुरा होयसी, तेबे फिर तुई मयार रीती ले ना चलिस, जाहार काजे मसीह मरला,  हांके तुई अपनार भातर बाटले नास ना कर |
\v 16 एइकाजे तमर काजे जोन अच्छा आय हान्तार निंदा ना होयके दियास |
\v 17 काय काजे बलले महा परभुर राज कायबा पियबाटा नुआय, मातर धरम आवरी मेल मिलाप आवरी आइं अरिक आय जोन पवित्र आत्मा  बाटले अऊ आय |
\v 18 जोन कोनी पने एई रीती ले मसीहर सेवा करू आत आंय महा परभू के बाऊ आय आवरी माने मन ले अपनाय बार लाइक तेबाऊ आय |
\v 19 एइकाजे हामी आंय गोट मन ने लगी रहूँ जोनती मिला जुला आवरी गोटक दूसरार सुदार अहो |
\v 20 भात काजे महा परभुर काम के ना नसाह |    सबू तीज सूद तो आचे,  मातर   हांय माने काजे अच्छा नुआय जाके हान्तार गोट ले टोकर लगु आय |
\v 21 अच्छा तो ये आय की तुई ना तो मॉस का, ना मोंड का, ना कां ई असन कर की जोनतिले तोर भाई टोकर काहो |
\v 22 तोर जोन विश्वास आय हांके महा परभुर चोमे अपनार मन ने सोंगाव | धन्य आय हांय जोन आंय गोट ले, जोन की हांय अच्छा समझू आय, अपने आप के दोसी ना तेबाऊ आय |
\v 23 मातर जोन संका करी काऊ आय हांय दण्डर  लाइक तेबाय ला, कसन बलले हांय विश्वास ले ना काये,  आवरी जोन तीज विश्वास ले नुआय, आंय पाप आय |
\c 15
\p \v 1 कसन बलले हामी बल बीता मन के होय बार आचे की बल नोयला लोकर बल के सह्बार ना की आपना के हरीक करबार |
\v 2 हामर भीतरे सबु आपनार लगर लोकर भलाई काजे हरिक करा की हातार बढाती हो
\v 3 "कसन बलले मसीह आपना के हरीक ना करला मातर जसन लिखला आचे; "" तोर निंदा मोर मनर निंदा मोर उपरे आसी पड़ला|"""
\v 4 जतक गोट आगे ले निकरला आचे, आंय हामरी ची सिखायबा काजे लिखला आचे की हामी दिरज आवरी पवित्र शास्त्रर बड़ावा देबार आसा सोंगाय बार |
\v 5 दिरज आवरी सान्तिर दाता महा परभुर तमके ये वरदान देवो की मसीह यिशुर असन आपस ने गोटक मन राहा |
\v 6 जसन की तमी गोटक मन आवरी गोटक राग ने हामर परभू यीशु मसिहर बाबा महा परभुर स्तुति करा |
\v 7 एइकाजे जसन मसीह महा परभुर महिमा काजे तमके अपनायला आचे, असनी ची पने गोटक दूसरा के अपना |
\v 8 एइकाजे मय बलबी आचे की जोन वायदा बाप दादार के देई रहीत हांके बरकस करबा काजे मसीह, महा परभुर सतर गवाही देबा काजे, खतना होयला लोकर सेवा करबा बिता बनला;
\v 9 "आवरी दूसरा जाती मन पने दयार लागी महा परभुर स्तुति करा; जसन लिखला आचे, "" एइकाजे मय जाती जाती ने तोर धन्यवाद करबी, आवरी तोर नावर भजन गायबी |"""
\v 10 "आवरी बलला आचे, "" ये जाटी जातिर सबू लोक मन हांतार परजा संगे अरिक हुआ |"""
\v 11 "आवरी फिर ये जाती जातिर सबू लोक मन परभुर स्तुति करा; आवरी ये राज राजर सबू लोक मन हांके सहराहा |"""
\v 12 "आवरी आरक यशायाह बोलसी आचे, ""यिशैर गोटक चेर दका देयसी आवरी दूसरा जाती मनर मुख्या होयबा काजे गोटक उटसी हान्तार उपरे दूसरा जाती मन आसा सोंगाय बाय |"""
\v 13 महा परभू जोन हान्तार दाता आत तमके विश्वास कारबा ने सबू परकार र            अरिक आवरी सांति ले बर पुर करी देहो, की पवित्र आत्मार सामर्थ ले तमर आसा बड़ते जाहो |
\v 14 ये मोर भाई मन, मय अपनार बाट ले  तमर बारे ने बिल कुल जानी की तमी पने अपना ले भलाई ले भोरा आवरी परभुर ज्ञान ले बरा पुरा हुआ, आवरी गोटक दूसरा के चीताय के सकास |
\v 15 तेबे बले मय कोनी कोनी लगे सुरता करबा काजे तमके खुबे हिमत करी लिखली | ये आंय दयार कारन होयला जोन  महा परभू मोके देला आचे,
\v 16 की मय दुसरा जाती मन काजे यीशु मसीहर सेवक होई करी महा परभुर सेवा याजक असन करबी जाहार ले दुसरा जाती मन जसन चड़ाया जाहू आत,  पवित्र आत्मा ले पवित्र होई करी अपनाय बार जाए |
\v 17 एइकाजे आंय गोटर बारे ने जोन महा परभू ले बनी करी आचे, मय मसीह यीशु ने बड़पन करके सकी |
\v 18 कसन बलले आंय गोट के छाड़ी करी मोके आवरी कांही ची गोटर बारे ने बल बारे ने हिमत निआय आवरी करम काम,
\v 19 आवरी चीन  मन आवरी अद बुत कामर सामर्थ ले,  आवरी पवित्र आत्मार सामर्थ ले मोर ची बाटले देला;  ये लगले की मय यरूशलेम ले दरी करी चारोबाटलइल्लुरिकुम लगले मसिहर सुसमाचार पूरा पूरा परचार करली |
\v 20 मातर मोर मन र अरिक ये आय की जोन जोन ताने मसीह र नाव ना दरला आत, आय ताने सुसमाचार सुनायबी असन ना हो की दुसरार पाया कोडला ताने घर बनायबी |
\v 21 "मातर जसन लिखलार आचे असनी ची हो, "" जाके हांतार सुसमाचार ना पहुँचला आचे हांय मन दक बाय आवरी जोन मन ना सुनला आत हांय मन ची समझाय बाय |"""
\v 22 एइकाजे मय तमर बाटे आसबा काजे गन गन तेबी रहीं |
\v 23 मातर एबे ये देश मन ने मोर काम करबा काजे आवरी जगा निआय, आवरी खुबे बरस ले मोके तमर लगे आसबा हिचा आचे |
\v 24 एइकाजे जड़ दाय मय स्पेन ने जीबी तो तोमर बाट ले होयके जीबी, कसन बलले मोके आसा आचे की आंय बाटे जिबा दाय तमर संगे भेट के होयसी,  आवरी जड़ दाय तमर संगे मोर मन बरसी तेबे तमी मोके किन्डिक दूर आगे पहुंचाय दियास |
\v 25 मातर एबे तो मय पवित्र लोकर सेवा करबा काजे यरूशलेम जीबी आची |
\v 26 कसन बलले मोके दुनियार लोकर आवरी यकतार लोक मनर ये अच्छा लागला की यरूशलेम र  पवित्र लोक ने धन नोयला लोक काजे किन्डिक चंदा कर |
\v 27 हांय मन के अच्छा तो लागला मातर हांय  मन तिकर लागा पने कायला आत, कसन बलले जसन दूसरा जाती तिकर आत्मिक गोट ने बागी होयला आत;   तो तीके पने उचित आय की शारीरिक गोट ने पने तिकर सेवा करोत |
\v 28 एइकाजे मय ये काम के पूरा करी आवरी तीके चंदा सोपी करी तमर बाटले होयते स्पेन ने जाहू आंय |
\v 29 आवरी मय जाती की जड़ दाय मय तमर लगे आसबी तो मसीहर सबू आसीस संगे आऊ आय |
\v 30 ये भाई मन,  हामर परभू यीशु मसीहर आवरी पवित्र आत्मार मयार सुरता कराय मय तमके बिनती करबी आची, की मोर काजे महा परभू ले परथना करबा काजे मोर संगे मिसी करी लोव लीं राहा |
\v 31 की मय यहुदियार अविश्वासी मन ले बाची रबी आवरी मोर आंय सेवा जोन यरूशलेम काजे आय, पवित्र लोक मन के बाहों;
\v 32 आवरी मय महा परभूर हिचा ले तमर लगे अरिक संगे आसी करी तमर संगे बिसाय बी |
\v 33 सान्तिर महा परभू तमी सबुर संगे रहो | आमीन |
\c 16
\p \v 1 मय तमके फिबे काजे जोन हाम्र बहिन आवरी किंखियार सेवा करबा बीती आय,  बिनती करबी आचे
\v 2 तमी, जसन की पवित्र लोक मन के होयबार आचे, हांके परभू ने अपनाहा;  आवरी जोन कोनी गोट ने हांके तमर जरूरत पोड़सी, हान्तार साहायता करा, कसन बलले हांय पने खुबे लोकर आवरी मोर पने उपकार करबा बीती रला
\v 3 प्रीस्का आवरी अक्विला के जोन मसीह यीशु ने मोर संगे रहू आत जिबार |
\v 4 हांय मन मोर जीव काजे अपनार ची जीव के मश्किल ने डाली देला; आवरी मय ची नाई, मातर दुसरा जाती मनर सबू कलसिया मन पने हान्तार धन्यवाद करू आत |
\v 5 हांय कलीसिया के पने जुआर जोन तिकर घरे आचे मोर प्रिय इपैनितुस काजे जोन मसीहर काजे असियार आगर फल आय, जुआर |
\v 6 मरियम के, जोन तमर काजे खुबे बुता करला जुआर |
\v 7 अंद्रुनिकुस आवरी युनिआस जोन मोर कुटुम्बी आत,  आवरी जोनमोरसंगेकयदनेरहेत आवरी प्रेरितों ने नाव आचे,  आवरी मोर ले आगे मसीह होई रहेत,  जुआर |
\v 8 अम्पलियातुस के, जोन परभू ने मोर प्रिय आय,  जुआर |
\v 9 उबानुस के जोन मसीह ने हामर संगे आचे, आवरी मोर प्रिय इस्तखुस के जुआर |
\v 10 अरपिलेस के जोन मसीह ने करा उतरला, जुआर अरिस्तुबुलुसर घराना के जुआर |
\v 11 मोर कुटुम्बी हेरोदियोन के जुआर | नरकिस्सुस र घराना के जोन लोक परभू ने आचेत तीके जुआर |
\v 12 युफेना आवरी उफोसा के जोन परभू ने खुबे बुता करला, जुआर | प्रिय पिरसिस के,  जोन परभू ने खुबे बुता करला,  जुआर |
\v 13 रुफ्रुस के जोन परभू ने चुनलार आचे आवरी तार आया के,  जोन मोर पने आया आय, दुनो के जुआर |
\v 14 असुक्रितुस आवरी फिलगोन आवरी हिर्मेस आवरी पयुबास आवरी हिर्मास आवरी हान्तार संगर भाई मन के जुआर |
\v 15 फिलुलुगुस आवरी युलिया आवरी नेर्युस आवरी हान्तार बहिन, आवरी उलुम्पास आवरी तिकर संगर सबू पवित्र लोक मन के जुआर |
\v 16 आपस ले पवित्र चूमन ले जुआर करा | तमके मसिहर सबू कलीसिया बाटले जुआर|
\v 17 एबर ये भाई मन, मय तमके बिनती करबी आची की जोन लोक आंय सिचार उल्टा,  जोन तमी पायला आस, झगड़ा कर बार आवरी टोकर कुआय बार कारन अऊ आस,  हांके जानी रहा आवरी हान्तार ले लगले राहा |
\v 18 कसन बलले असनी लोक हामर परभू यीशुर नाई, मातर अपनार पेटर सेवा करू आत; आवरी पुसाय करी सीदा सादा मन के बकाऊ आत |
\v 19 तमर आगेया आन बार गोट सबू लोक मन लगे फैलाय ला आचे,  एइकाजे मय तमर बारे ने आरी करबी आची, मात्र मय ये चाहाबी आची की तमी बलाई काजे बुदिमान मातर अडरा काम काजे सीदा सादा बनी राहा |
\v 20 सान्तिर महा परभू सैतान के तमर गोड तले झटके रमदायसी |  हामर परभू मसीह यिशुर दया तमर उपरे रसी |
\v 21 मोर स्संगर तीमुथियुस र,  आवरी मोर कुटम्बीलुकियुस आवरी यासोन आवरी सोसिपगुसर तमके जुआर |
\v 22 मय पतरी के लिखबा बिता तिरतियुस के,  परभू ने तमके जुआर |
\v 23 गयुस जोन मोर आवरी कलिसियार पहुनाई करबा बिता आय,  हान्तार तमके जार
\v 24 इरास्तुस जोन नगर र भंडारी आय,  आवरी भाई क्वासुस र तमके जुआर |
\v 25 एबर जोन त्म्क्र मोर सुसमाचार माने यीशु मसीह र संदेस परचार अनुसार टिन्या सोंगायके सके भेदर  परकासर अनुसार जोन सनातन ले लुकी रहे,
\v 26 मातर ये परकट होई करी सनातन महा परभूर आगेया ले भबिश्बकतार पुस्तकर  बाटले सबू जाती म के सांगलाआत की हांय मन विश्वास ने आगेया मान बा लोक होई जाओत,
\v 27 हांय ची गोटक बुदिमान महा परभू यीशु मसीह र बाटले हमेसा महिमा होयते रहो | आमीन |
