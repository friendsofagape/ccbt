\id 2PE
  \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 पतरस
\toc1  2 पतरस
\toc2  2 पतरस
\mt1  2 Peter
\mt1 2 पतरस
\c 1
\p \v 1 शमोन पतरस र बाटले, जोन यीशु मसीह र दास आवरी परित आय, हांय लोक मनर नावं जोन मन हामर माहा परभु आवरी उधार करू यीशु मसीह र धरम बाटले हामर असन खुबे मोल र विश्वास मिराय ला आचे |
\v 2 माहा परभु बाटे हामर परभु यीशु र चिना बाटले अनुगरह आवरी शान्ति तोमर ने खुबे बाड़ते जाओ |
\v 3 कसन की तार ईश्वरी सामरत सबु बानी जोन जीवना आवरी भक्ति ले नाता सोंगाऊ आय, हामके तार चिताय बार लागी देला आचे, जोन हामके आपनार ची महीमा आवरी अच्छा गुन लागी हाग देला आचे |
\v 4 जाहार बाटले हांय हामके खुबे मोल आवरी खुबे बड़े कीरिया देला आचे: की ईकर बाटले तमी हांय  सड़ाहट ले छाड़ी करी, जोन संसार ने खराब लालच ले होऊ आय, ईश्वरी आदत र भागी हुआ |
\v 5 ई लागी तमी सबु परकार र कोशिश करी आपना विश्वास ने अच्छा गुन, आवरी अच्छा गुन ने समझ,
\v 6 आवरी समझ ने संयम, आवरी संयम ने धीरज, आवरी धीरज ने भक्ति,
\v 7 आवरी भक्ति ने भाई चारा र लगाव आवरी भाई चारा र लगाव ने मया के बाड़ायते जाहा |
\v 8 कसन की अगर ये गोट मन तमर ने पईलर असन रयसी आवरी बाड़ते जायसी, तो तमके हामर परभु यीशु मसीह र चीताय बा ने काई काम र नाई आवरी फल ना आनु होयके ना देये |
\v 9 कसन की जोनती ये गोट मन निआय, हांय काना आय आवरी झावर झावर दकू आय, आवरी आपना र आगर पाप मन ले धोई करी शुध होयबा काचे भुलक ला आचे |
\v 10 ई लागी हे भाई मन, हामके हाग दिआय, जीबा ने आवरी बाचा जीबा काचे शिध करबा र सोची समझी करी कोशिश करते जाहा, कसन की अगर असन करबास तो कबई बले ठोकर ना खाहास; 
\v 11 आवरी तमी ये निती ले तमी हामर परभु आवरी उधार करू यीशु मसीह र अनन्त राज ने बड़े आदर संगे आयके सकबास |
\v 12 ई काचे अगर तमी ये गोट मन के जानास, आवरी जोन सत बचन तमके मिरला आचे हायती बनी रऊ आस, तेबे बले मय तमके ये गोट मनर शुधी दीआयबा काचे सबु दाय तिआर रबी
\v 13 मय ये आपना काचे अच्छा समझू आय की जड़ दाय ले मय ये डेरा ने आची, अडकी दाय ले मय तमके शुधी दिआय दिआय करी बाड़ायते रबी |
\v 14 कसन की ये जानी की मोर डेरा के घसरायबा समेया झटके आऊ आय बे, जसन की हामर परभु यीशु मसीह मोर ने परगट करला आचे |
\v 15 ई काचे मय असन कोशिश करबी की मोर कुच करला पाचे तमी ये सबू गोट मन के सबू दाय सुरता करके सका |
\v 16 कसन की जड़ दाय हामी तमके हामर परभु यीशु मसीह र सामरत र आवरी आयबा र समाचार देई रऊँ, तो हाय चतुराई ले गड़ला कहनी मन र मतलब ना रये मातर हामी खुदे तार परताप के दकी रऊँ |
\v 17 "कसन जड़ दाय माहा परभु बुआ ले आदर आवरी महीमा पायला आवरी हांय परताप मय महीमा ले ये शबद आयला,  ""ये मोर अच्छा बेटा आय, जाहार ले मय हरीक आची |"""
\v 18  तेबे हामी हातार संगे पबितर डोंगरी ने रऊँ आवरी सरग ले ई वाडी आयबार सुनलू |
\v 19 हामर लगे जोन भाभिस बकता मनर बचन आचे, हांय ये घटना ले मजबूत होयला |तमी ये अच्छा करू आस जोन ये समझी करी तार उपरे धिआन करू आस की हांय गोटक दीआ आय, जोन अंधार जगा ने हांय समेया ले उजर देयते रऊ आय जड़ दाय ले की सकार ना पाये आवरी बड़े सकरेया र तारा तमर जीव ने ना चमके |
\v 20 मातर पयले ये जाना की पबितर शास्त्र र कोनी भभिश बानी काहरी आपनार ची विचार धारा र आधार ने पूरा ना होये,
\v 21 कसन की कोनी बले भविष बानी मुनूक र मन ले कबे ना होये, मातर भगत जन पबितर आतमा बाटले निकरी जाई करी माहा परभु र बाटले बलते रयेत |
\c 2
\p \v 1 जोन परकार हांय लोक ने झुटा भविष बकता रयेत, ई परकार तमर थाने बले झुटा उपदेशक होयबाय, जोन नाश करबा बिता पाखंड र उदघाटन लुकी लुकी करी करबाय, आवरी हांय मालिक र जोन तिके घेनला आचे इनकार करबाय, आवरी आपना नीज के झटके बिनाश ने सोंगाय देबू |
\v 2 खुबे हातार असन लुच पन करबाय, जाहार लागी सत र बाट बाटर निंदा करबाय |
\v 3 हांय मन लोक काचे गोट बनाय करी तमके आपना लाभ र कारन बनाय बाय, आवरी जोन दंड र आगेआ तिकर उपरे पईल ले होयला आचे हातार आयबा काचे खिनीक बले बेर निआय, आवरी तिकर बिनाश सोउ नुआय |
\v 4 कसन की जड़ दाय माहा परभु हांय सरग दूत मन के जोन मन पाप करलाय ना चाड़ला, मातर नरक ने पटाय करी अंधार कुंड ने पकाय देला की निआवं र दीन ले बंदी रओत ;
\v 5 आवरी पाचर जुग र सोशार र बले ना छाड़ला मातर भक्ति हीन सोसार उपरे बड़े जल परलय पटायला, मातर धरम र परचारक नूह संगे आट लोक के बाचाय ला ;
\v 6  आवरी सदम आवरी अमोरा र नगर के बिनाश र असन दण्ड देला की ताके भसम करी लाकड़ी ने मिसाय देला की हांय मन आयबा बिती भक्ति हीन लोक के शिखिया काचे गोटक कह्का बना,
\v 7 आवरी धरमी लूत के जोन अधरमी मनर असुध चाल चलन ले खुबे दुखी रये छुटकारा देला |
\v 8 .  ( कसन की हांय धरमी तिकर मंजी ने रई करी बले आवरी तिकर अधरम र काम के दकी दकी करी आवरी सूनी सूनी करी, सबु दीने सत मन के दण्ड करते रयेत | )
\v 9 तेबे परभु र भक्त मन के परीख्या ले निकराव आवरी अधरमी मन के निआव र दीन दाययले दण्ड र दसा ने सोंगाय के बले जाने,
\v 10 ख़ास करी तिके जोन अशुद अभिलाषा मन र पिटी बाटर गागर र अनुसार चलू आत आवरी परभुता के छुत जानू आत | हांय मन टेक, आवरी हटी आत, आवरी बड़े पद लोक के अडरा भला बलबा काचे ना डरेत,
\v 11 तेबे सरग दूत जोन सक्ति आवरी सामरत ने हातार ले बड़े आत, परभु र छमें तिके अडरा भला बली करी दोष ना लगायेत |
\v 12 मातर हांय लोक निरबुधि पशु मन असन आत, जोन धरा जिबा र आवरी नाश होयबा काचे जनम होयला आचे ; आवरी जोन गोट के जानास ची नाई हातार बारे ने दुसर के अडरा भला बलुआस, हांय मन आपनी कुयला थाने नीजे कुई जिबाय |
\v 13 दुसर के अडरा करले पलटा ने तिकरी ची अडरा होऊ आय |तिके दीन दुय पाहार खायबा - पियबा अच्छा कारबार अच्छा लागू आय |ये कलंक आवरी दोष आय ; जड़ दाय हांय मन तमर संगे  खायते - पीयते रऊ आत, तेबे आपना बाटले मया र भोझ करी भोग बिलाश करू आत |
\v 14 तिकर आकी ने बेविचार बसला आचे, आवरी हांय मन पाप ना करलार थबके ना सकेत |हांय मन चंचल मन बिता के फूसाऊ आत |तिकर मन के लोभ करबार अभेआस होयला आचे ; हांय मन संताप र बेटा आय |
\v 15 हांय मन शिधा बाट के छाड़ी करी भुलकला आत , आवरी बओर र बेटा विलाम र बाट ने होयला आत, जोन अधरम र भूती के आपनाय ला ;
\v 16 मातर हातार अपराध र बारे ने उलहाना दिया गला,हांय थान ले की ना गोटाय बा गधई मुनूक र गोट ले हांय भविषबकता के हातार बोया पन ले थेबाय ला |
\v 17 ये लोक सुकला चुआ, आवरी लेहरा उड़ायला बादरी आत ;तिकर काचे अनन्त अंधार सोंगाय गला आचे |
\v 18 हांय मन फोकाहा घमण्ड र गोट मन गटाय गोटाय लुच पन र काम र लागी, हांय लोक मन के गागर र अभिलाषा मन ने फशाऊ आत जोन भटकला लोक मन ने ले एबे निकरबा से आत |
\v 19 हांय मन तिके छाड़ी देबार किरीआ तो करू आत, मातर आपना ची कुयला र दास आत ; कसन की जोन मुनूक जोन थान ले हारला आचे, हांय हातार बनू आय |
\v 20 जड़ दाय हांय मन परभु आवरी उधार करू यीशु मसीह र चीना बाटले सौसार र नाना परकार र  अशुद्ता ले बाची निकर लाय, आवरी पाचे हांय थाने लटकी करी हारलाय, तेबे हातार पाचर दशा पई ल ले बले अडरा होयला आचे |
\v 21 कसन की धरम र बाट के ना जानबार ची तिकर काचे एतार ले अच्छा होयता की हांके जानी करी, हांय पवितर आगेआ ले बाहड़ी जायताय जोन तिके सोपला आचे |
\v 22 तिकर उपरे हांय कहनी ठीक बसु आय, की कूकुर आपना छाट र बाटले धुआय करी बराहा चीकल ने घोंडर बा काचे बाहड़ी जाऊ आय |
\c 3
\p \v 1 हे पिरीय मन, अबर मय तमके ये दुसरा पतरी लिकबी आची, आवरी दुनो ने शुधि दिआय करी तमर शुध मन के दकाय बी आची,
\v 2 की तमी हांय गोट मन के जोन पवितर भविष बकता मन ने पईले ले बलला आचे, आवरी परभु आवरी उधार करू र हांय आगेया के सुरता करा जोन तमर पेरिरीत मन र बाटले दिया जाई रये |
\v 3 पईले ये जाना की सरा सरी दीने हासी उड़ाय बा लोक आयबाय जोन आपना ची अभिलाषा मनर अनुशार चल बाय 
\v 4 "आवरी बलबाय, ""हातार आयबार परतिग्या केने गला ? कसन की जड़ दाय ले पाप दादी सोयला आत, सबु काई असनी ची आय जसन पूर्ती र मुर ले रये ?"""
\v 5 हांय मन तो जानी बुझी करी भुलकी गलाय की माहा परभु र बचन र बाटले आकाश पईल जुग ले आगले आचे आवरी धरतनी बले पानी थान ले बनी आवरी पानी ने मंडला आचे, 
\v 6 ई लागी हांय जुग र जगत पानी ने बूड़ी करी नाश होयला |
\v 7 मातर एबर जुग र आकाश आवरी धरतनी ये बचन र बाटले ई काचे सोंगाय गला आचे की पड़ाय दिया जाओ ; आवरी ये भक्ति हीन मुनूक र निआवं आवरी नाश होयबा दीन दाय ले असनी ची सोंगाय ररबाय |
\v 8 हे पिरीय मन, ये गोट तमर थान ले लुकी ना रओ की परभु र ये थाने गोटक दीन हजार बरस र असन आय, आवरी हजार बरस गोटक दीन असन आय |
\v 9 परभु आपना वायदा बारे बेर ना करे, जसन बेर कोनी लोक समझू आत ; मातर तमर बारे ने धीरज धरु आय आवरी ना चाहये की कोनी नाश ना होओत, मातर ये की सबू मन बाहाड़ाय बार समेया मिरो |
\v 10 मातर परभु र दीन चोर असन आयसी, हांय दीने बादरी बड़े गरजन संगे जायते रयसी तत्व खुबे ची तप्त होई करी पिगली जायसी आवरी पुरती आवरी हांय उपर र काम पड़ी जायसी |
\v 11 जड़ दाय ये सबू तीज ये रिती ले पिगलबा बीती आय, तो तमके पवितर चाल - चलन आवरी भक्ति ने कसन मुनूक होयबार चाहये,
\v 12 आवरी माहा परभु र हांय दीन र बाट कोन निती ले जोत बार आय आवरी तार झटके आयबा काचे कसन कोशिश कारबार आय, जाहार लागी आकाश जोय पिगली जायसी, आवरी आकाश र गण खूबे भरी गली जिबाय |
\v 13 मातर तार किरिया र अनुसार हामी गोटक नुआ आकाश आवरी नुआ पुरती र आस दकु आवं जोन मन ने धार मिकता डेरा धरसी |
\v 14 ई काचे हे पिरीय मन, जेबे की तमी ये गोट मनर आस दकु आस, तो कोशिश करा की तमी शान्ति ले हातार छमे निष्कलंक आवरी निर्दोष हुआ,
\v 15 आवरी हामर परभु र धीरज के उधार समझा, जसन हामर पिरीय भाई पौलुस बले हांय गिआन र असन जोन ताके मिरला, तमके लिकला आचे |
\v 16 असनी ची हांय आपना सबू बेटी मन ने बले ये गोट मन के उबजायला आचे, जोन्ति कतक गोट मन असन आय जाहार समझ बार मुसकिल आय, आवरी अनपड़ आवरी चंचल लोक तिकर अरथ मन के बले पवित्र शास्त्र र दुसरा गोट मनर असन उरा पूरा करी आपनार ची नाश र कारण बनाऊ आत |
\v 17 ई काचे हे पिरीय मन, तमी पयले ले ची ये गोट मन के जानी करी चेत ने राहा, की अधरमी मनर भरम ने फसी करी आपना र जगा के केनई भुलकी ना दीआस |
\v 18 मातर हामर परभु आवरी उधार करू यीशु मसीह र अनुगरह आवरी पयचान ने बाड़ते जाहा |हातार ची महीमा अबर बले होओं, आवरी जुग जुग होयते रओ |आमेन |
