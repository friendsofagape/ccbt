\id MAT
\ide UTF-8 
\rem Copyright Information: Creative Commons Attribution-ShareAlike 4.0 License 
\h मत्ती 
\toc1 मत्ती का सुसमाचार 
\toc2 मत्ती 
\mt1 MATTHEW 
\mt1 मत्ती
\c 1
\p \v 1 अब्राहमर बंस दाऊदर बस, यीशु मसीह;
\v 2 अब्राहम ले हिसाक जनमला, हिसाक याकूब जन्म ला,याकूब ले यहुदा; आवरी हां तार बाही जनमल लाय,
\v 3 यहूदा आवरी तामार ले फिरिस आवरी जोरह  जनम लाय, फिरिस ले  हिस्त्रोन   जनम ला, आवरी  हिस्त्रोन ले एराम जनम ला,
\v 4 इराम ले अमिनादाब जनम ला,अमिनादाब ले नहशोन ले,आवरी नह्शोन ले सलमोन जनम ला,
\v 5 सलमोन आवरी राह्ब ले बोअज जनम ला, बोअज आवरी रुत ले ओबेद  जनम ला,आवरी ओबेद ले यिशे जनम ला,
\v 6 आवरी यिशे ले दाऊद राजा जनम ला| आवरी दाऊद  ले सुलैमान हांय बायले ले जनम ला, जोन पइले उरीय्याहर बायले राहे,
\v 7 सुलैमान ले रहबाब जनम ला,रहबाब ले अबिय्याह जनम ला, आवरी अबिय्याह ले आसा जनम ला,
\v 8 आसा ले यहोशाफात जनम ला, यहोशाफात ले योराम जनम ला,आवरी योराम ले उज्जियाह जनम ला,
\v 9 उज्जियाह ले योताम जनम ला,योताम ले आहाज जनम ला,आवरी आहाज ले  हिजकिय्याह जनम ला,
\v 10 हिजकिय्याह ले मनश्शिह जनम ला,मनश्शिह ले आमोन जनम ला,आवरी आमोन ले योशिय्याह जनम ला;
\v 11 आवरी बंदी होइ करी बेबीलोन जीबा समया ने योशिय्याह ले यकुन्याह , आवरी हां तार भाई नम जनम लाय |
\v 12 बंदी होही करी बेबीलोन पहुंचाय जीबार पाचे यकुन्याह ले शालतिएल जनम ला, आवरी शालतिएल ले जरुब्बाबिल जनम ला,
\v 13 जरुब्बाबिल ले अबीहुद जनम ला,अबीहुद ले इल्याकीम जनम ला,आवरी इल्याकीम ले अजोर जनम ला,
\v 14 अजोर ले सदोक जनम ला ,सदोक ले अखीम जनम ला,आवरी अखीम ले इलीहूद जनम ला,
\v 15 इलीहूद ले इलियाजार जनम ला,इलियाजार ले मत्तान जनम ला,आवरी मत्तान ले याकूब जनम ला,
\v 16 याकूब ले युसुफ जनम ला,जोन मरीयमर मुनुक रये,आवरी मरियम ले यीशु जोन मसीह बालाय हउ आय जनम ला |
\v 17 इतार असन अब्राहम ले दाऊद दाय ले चोहुदा पीड़ी आय ला,आवरी दाऊद ले बेबीलोन के बंदी होई करी पहुंचाय जीबा दाय ले  चोवदा पीड़ी, आवरी बंदी होई  करी बेबीलोन के पहुंचाय जीबा समया ले मसीहर लगले चोवदा पीड़ी होयला |
\v 18 यीशु  मसीहर जनम असन होयला, कि जड दाय तार आया मरियमरमंगनी युसुफर संगे होयला,तेबे तीकर कुड़ा होयबार पइले हि हांय पवित्र आत्मा बाटले पेटे थेबला |
\v 19 जसन कि तार मुनुस युसुफ जोन धरमी रला आवरी ताके निंदा ना करबार चाहेते रहे, हांके लुकी करी चाडबा काचे विचार करला |
\v 20 जड दाय हांय ये गोट मनर सोच ने रहे तेबे  परभुर सरगदूत हांके सपना ने दका देई करी बलला, हे युसुफ | दाऊदर बेटा,तुई तोर बायले मरियम के तोर ताने आनबा काचे  ना डर, कसन बलले जोन हातारपेटे आछे,  हांय पवित्र आत्मा बाटले आचे |
\v 21 हांय बेटा जनम सी आवरी तुई हातार नाव यीशुसोंगाव,कसन बलले हांय आपनार लोग के तिकर पाप ले उदार करसी |
\v 22 हे सबू एइकाजे होयला की जॉनसन बचन परभू भविस्बकता बाटले बलि रहे,  हांय पूरा अहो;
\v 23 दका | गोटक कुहांरी पेटे तेबसी आवरी गोटक बेटा जनमायसी, आवरी हातार नाव इम्मानुएल सोंगाय बाय, जाहार अरत आय - महा परभू हामर संगे आचे|
\v 24 तेबे यीशु नींद ले उटिकरी परभुर दूतर आगेयार  अनुसार आपना बायले के  आपना घरे नेला;
\v 25 आवरी जेबे तक बेटा ना जनम तेबे तक हांय हातार लगे ना गला; आवरी हांय हातार नाव यीशु सोंगाय ला |
\c 2
\p \v 1 हेरोदेस राजार दिन ने जेबे यहूदियार बैतलेहम ने यीशुर जनम होयला, तेबे पूरब ले कतक उजर यरूशलेहम ने आईकरी पचार लाय,
\v 2 रयहुदिर राजा जान्हार जनम होयला आचे कोलगे आचे? कसन की आमी पूरब ने तार तारा दकलुआचे आवरी ताके सरन करके आयलू आचे |
\v 3 हे सुनीकरी करी हेरोदेस राजा आवरी तार संगर सबू यरुशलेहम घबरायला |
\v 4 तेबे आंय लोगर सबू बड़े याजक मन के आवरी शास्त्री मन के कूड़ा करी पचार ल, मसीहर जनम कोनती होयबार आचे ?
\v 5 हांय मन ताके बलाय,यहूदियार बैतलेह्म ने, कसन की भविस्बकता मनर बाटले हे लिखला आत;
\v 6 ये बैतलहम, जोन यहुदार परदेस ने आचीस, कोनी रिती ले यहुदार मुख्या मन ले सबू ले सुरु नुहास;कसन कि तोर ले गोटक अधिपती नीकर सी, जोन मर परजा के दक रक करसी|
\v 7 तेबे हेरोदेस बामन के लुकीकरी आग देला कि तारा कोन समय दका देई रहे,
\v 8 आवरी हांय बलि करी बैतलहम पटाय ला,जआ,हांय पिलार बारे ने अचा अचा  मालूम करा,आवरी जेबे हांय मिला आले मके समाचार दिया कसन कि मै पणे आई करी सरन करबी
\v 9 हांय मन राजार गोट सुनीकरी गलाय,आवरी जोन तारा हांय मन पुरब ले दकी रहेत आय तीकर चोमे चोमे गला; आवरी जोन ताने पिला रहे,हांय जगार उपरे पौंची करी तेबेलाय |
\v 10 आय तारा के दकी करी हांय मन कुबे अरिक होयलाय |
\v 11 हांय मन आय घर ने जाई करी हांय पिला के तार आया मरियम संगे दकलाय,आवरी मुंर बल ने गसरी करी पिला के  सरन करलाय, आवरी अपनार अपनार तैली उगाडी करी ताके सोना,आवरी लोबान, गधरसर भेट चेगाय लाय |
\v 12 तेबे सपना ने हे सांगबी आचे आवरी कि हेरोदेस लगे आवरी ना जा,हांय मन दुसरा बाट ले अपनार देश ने गलाय |
\v 13 ; तीकर गलार पाचे परभूर गोटक सरग दूत अपना ने युसुफ के द्काय होई करी बलला,  उट, हांय पिला के आवरी हातार आया के दरी करी मिस्र देश ने जा; आवरी जेबे तक मै तोकेना बली,तेबे तक  आयंती रा;कसन कि हेरोदेस हांय पिला के डगरासी आचे कि ताके मारबा काजे |
\v 14 तेबे हांय राती ने हि उटी करी हांय पिला के आ री तार आया के दरी करी मिस्र देश ने गला,
\v 15 आवरी हेरोदेसर मरबा तक आंई ताने रला | ऐकाजे कि हांय बचन के जोन परभुर भविस्बकता बाटले बली रहेत पुरा अहो; मै मर बेटा के मिस्र ले आग देली|
\v 16 जेबे हेरोदेस| हे द्कला कि बामन मन तार संगेधोकादेलाआत,तेबेहांयरीसहोयला,आवरी लोह मन के पटाय करी बामन मन बलार बाटले अचा अचा बललार समयर अनुसार बैतलहम आवरी तार लगर लगर जगा ने सबू बाट मन ने जोन दुई बरस सर आवरी तारले सुरु रहेत, मारला |
\v 17 तेबे जोन बचन यिर्मयाह भबिस्बकता बाटले बली रहे,आय  पुरा होयला;
\v 18 ; रामह ने गोटक  करुणा सुना देला नाद सुना देला,कांदबार आवरी बडे दुख;राहेल अपनार पिला मन काजे कांदते रला,आवरी होगाय होयबार ना चायते रहे,कसन कि हांय हेबे निआय |
\v 19 हेरोदेसर मरलार बाद,परभुर दूत मिस्र ने युसुफ के सपना देकाय होई बललाय,
\v 20 उट,पिला आवरी तार आया के दरी करी इस्त्राएल देश ने जा,कसन कि जोन पिलार जीव दरबा काजे होई रहे,हांय मरला आचे
\v 21 हांय उटाय ला, आवरी पिला आवरी तार आय संगे दरी करी इस्त्राएल देश ने आयला |
\v 22 मांतर हे सुनी करी कि अरकिलाउस अपनार बाबा हेरोदेसर जगा यहुदीया ने  राज करसी आचे, हांय ताने जीबा काजे डरला |
\v 23 आवरी सपना ने परमेश्वर ले बललार पाई करी  गलील देश ने गला, आवरी नासरत नावर नगर ने जाई बसलाय,जसन कि हांय बचन पुरा अहो,जोन भविस्बकतार बाटले बली रहेत;हांय  नासरी बलायसी|
\c 3
\p \v 1 आंय दिन समया ने यूहना बापतीस्मा देबा बिता आई करी यहुदियार झार ने  ऐ परचार करके मुरायला;
\v 2 मनके बाहाड़ाहा, कसन बलले सरगर राज लगे असला  आचे |
\v 3 ऐ हांइ  आय जाहार गोट के याशायाह बविश्बकता  बाट लेहोई रला ;  झारे गोटक हाग देबा बितार शबद होयसी आचे, कि परभुर बाट के तीयार करा,  तार बाट के सलकाहा |
\v 4 ऐ यूह्नार ऊटर बालर फटीई पिंदी रये,आवरी आपनार  आंटा चामड़ार पटटा के बांदी हांई रये | हातार खायबार,थापा आवरी झार ओंडार  रये |
\v 5 तेबे यरूशलेम आवरी सबू यहुदिया, आवरी यरदनर आली पालीर सबू जगार लोग हातार लगे निकरी आस लाय |
\v 6 हांय मन आपना आपनार पाप मन के मानी करी यरदन नदी ने हातार हाथ ले बपतीस्मा दरलाय |
\v 7 जड दाय हांय खुबे फरीसी आवरी सदुकी मन के बपतीस्मा काचे आपनार आसबा टा के दकला, तेबे तिके बलला,हे सापर पिला मन, तोमके कोन सांगी देला कि आसबार रीस ले पराहा ?
\v 8 हांइ काचे मनके बाहाडायबा, लाइगर फल आना,
\v 9 आवरी आपना आपनार मन ने ये विचार ना करा  कि हामर बुआ अब्राहम आय; कसन बलले मय तोमके बलबी आची  कि महा परभू ऐ पकना मन ले अब्राहम काचे पिला निकराय के सके |
\v 10 ऐबे कुड़ार के गच मनर चेर थाने सोन्गायलार आचे,इ काचे जोन जोन गच फोर ना धरे,हांके गोन्दू आत आवरी जोय ने मेडाउ आत |
\v 11 मुय पानी ने तमके मन के बाहाडायबार  बपतीस्मा देऊ आय, मांतर जोन मर पाचे आसबा बीटा आय हांय मोरले बपू बिता आय; मुय  तार पनई के उटाय बा लाईगर नुहाय |  हांय तमके पवित्र आवरी जोय ने बपतीस्मा देईसी |
\v 12 हातार कुला हातार हाथ आचे,आउर  हायं आपनार कोटार के अच्छा ले शाफ करसी, आउर आपनार गउ के तो कोटार ने कूड़ा करसी, मातर भूसा के हांय जोय ने धरायसी जोन लिबे नाई |
\v 13 हांय समया ने यीशु गलील ले यरदन रेटे लगे बपतिस्मा दर के आसला |
\v 14 मातर यूहना ये बली करी ताके ठेबायते रये, मोके तो तोर हाथ ले बपतिश्मा धरबार जरुरत आचे,आउर तुय मोर लगे आयली आचीस ?
\v 15 यीशु ताके जवाब देला एबे तो असनि चीहोयके देस, कसन बलले असनि ची सबू धरम के पूरा करबार उचित आय| तेबे हांय हातार गोट केमानला |
\v 16 आउर यीशु बपतिश्मा धरिकरी तुरते पानी ले उपरे आयला,आउर दखा तार काचे बादरी उगाड़ी होयला, आउर हांय महापरभुर आतमा के परवा असन उतरबार आउर आपनार उपरे आसबा टाके दकला |
\v 17 आवरी  दखा, ए बादरी ले शबद होयला;ए मोर मया करबा बेटा आय,  जाहर ले मय खुबे हरिक आची |
\c 4
\p \v 1 तेबे आत्मा यीशु के कमन  नेला कसन की शैतान ले तार परीक्षा हओ|
\v 2 हांय चालिस दीन,आउर चालिस राती, ना खाई रये, तेबे ताके भूक लागला |
\v 3 तेबे परखबा बिता लगे आसी करी ताके बलला,सते तुय मानेर बेटा आस आले,तो बलि देस ए पकना मन रोटी होई जाओ |
\v 4 यीशु  बलला; लिखला आचे, मुनूक केवल रोटी ची ने नाई, मातर सबू हर गोटक बचन ले जोन महापरभुर मुह ले निकरू आय, जीव रहुआय |
\v 5 तेबे शैतान ताके पवित्र नगर ने नेला आवरी मन्दिरर उपरे ठिया उठायला ,
\v 6 आवरी ताके बलला, सते तुय महापरभुर बेटा आस आले,अपना के तले घसराय देस; कसन बलले लिकला आचे: की हांय तोर बारे ने अपनार सरगदुत के सांगसी, आवरी हाय मन तोके  हाथे हाथ उठायबाय ; केबे असन ना होओं की तोर गोड़ मनके पकना ले उठाय बाय; |
\v 7 यीशु हांके बलला, ऐ बले लिकला आचे; तुय परभू अपनार महापरभुर परीक्षा ना कर |
\v 8 आवरी सैतान ताके गोटक कुबे बड़े डोंगरी ने नेला आवरी जगतर राजर आवरी हां तार वैभव दकाय करी;
\v 9 ; हांके बलला, आवरी तुय घसरी करी मके पांय पडबिस,  तेबे मुंय सबु के तोके देई देबी |
\v 10 तेबे यीशु ताके बलला, हे सैतान दूर ने जा , कसन बलले लिखला आचे; तुय परभु आपनार महा परभू के पांय पड़, आवरी हातारी ची उपवास कर |
\v 11 तेबे सैतान हातार लगले जायते गला, आवरी दका, सरगर दूत आसी करी हातार  सेवा करके मुरायलाय| 
\v 12 जड़ दाय हाँय ये सुनला की यूहना के बंदी बनायला आत, तेबे हांय गलील ने गला |
\v 13 आवरी हांय नासरत के छाडी करी कफर नहूम ने, जोन समुंद रेटे  जबुलुन  आवरी नप्तालीर देश ने आचे, जाई करी रयते रये;
\v 14 जसन की यशायाह बविस्बता बाटले बली रये, आंय पूरा होओं;
\v 15 जबलुन आवरी नप्तालीर देश,संमुद बाटले यरदनर आंय पाट, बी जाती  मनर गलील
\v 16 जोन लोक अन्दारे बसी रयेत,हांय मन बड़े उजर के दकलाय; आवरी जोन मोर बार देश आवरी छांये बसी रयेत,तिकर उपरे उजर चमक ला |
\v 17 हाई समया ले यीशु परचार करबार आवरी हे सान्गाके मुरायला,मन के बाहा डाहा कसन बलले सरगर राज लगे आसला आचे |
\v 18 गलीलर समुंद रेटे बुलबा दाय हांय दूय भाई मन जोन की सिमोन के जोन पतरस बलाऊ आय,आवरी हातार भाई अन्द्रियास के समुंद ने जाल पकाय बा टाके दकला; कसन बलले हांय मन माच दरू मन रयेत |
\v 19 यीशु तिके बलला,  मोर पिटी हिंडी आसा, तेबे मुय तोमके मुनुक मन के दरबा बिता बनायबी|
\v 20 हांय मन तुरते जाल मन के चाड़ी करी तार पिटी बाटे होयलाय |
\v 21 हांतिले  आगे बड़ी करी, यीशु आवरी दूय भाई मन जोन की जबदीर बेटा याकूब आवरी हातार भाई यूहना के दकला | हां मन अपनार बुआ जबदी संगे डोंगा ताने आपनर जाल के बनायते रयेत हांय तिके बले आग देला |
\v 22 हांय मन तुरते डोंगा आवरी आपनार बुआ के छाड़ी करी हातार पिटी बाटे होयलाय |
\v 23 यीशु सबू गलील ने बुली बुली करी तिकर मंडली घर मन ने उपदेस करते,   आवरी राजर अच्छा गोट के सांगते रये आवरी लोक मनर सबू परकारर बीमार    आवरी ताकत नोयला लोक के निकरायते रयेत |
\v 24 आवरी सबू सीरिया देश ने तार गोट बात पयली गला; आवरी लोक सबू बीमार के, जोन नाना प्रकारर बिमारी मन  आवरी दुःख ने पड़ी रयेत,आवरी जाहार बितरे सैतानर आत्मा रये आवरी बापूर आवरी लकवा मारला रोगी मन के, हातार लगे आनलाय आवरी हांय तिके छाड़ाय ला |
\v 25 गलील आवरी दिकापुलिस,  यरुशलेम,, यहूदिया आवरी यरदन नदीर हांय बाट ले कूड़ा कूड़ा हातार पिटी होयलाय |
\c 5
\p \v 1 हांय ये  कूड़ा के दकी करी डोंगरी ने चेगला, आवरी जेबे बसला तेबे तार चेला मन तार लगे आयलाय |
\v 2 आवरी हांय आपनार मुह उगाड़ी करी तीके हांय उपदेश देला;
\v 3 धन्य आत हांय मन, जोन मनर सीधा आत कसन की सरगर राज तिकर आय |
\v 4 धन्य आत हांय मन ,जोन पश्ताऊ आत, कसन की हाय मन शांति पायबाय|
\v 5 धन्य आत हांय मन, जोन सोज आत कसन की हांय मन धरतनिर हकदार           होयबाय|
\v 6 धन्य आत हांय मन,जोन धरमर भूके प्यास आत कसन की हांय मन संतुस्ट होयबाय |
\v 7 धन्य आत हांय मन,  जोन दयालु आत कसन की तिके दया करबाय |
\v 8 धन्य आत हांय  मन, जाहार मन सुध आचे, कसन की हांय  मन महापरभु के दकबाय |
\v 9 धन्य आत हांय मन, जोन  मिलायबा बिता आत, कसन की हांय मन महापरभूर बेटा बोलायबाय |
\v 10 धन्य आत हांय मन, जोन धरमर कारन  दंड पाउआत, कसन की सरगर राज तीकर आय |
\v 11 धन्य आस तमि, जेबे माने मन मोर काचे तोमर निंदा करबाय, आवरी दंड आवरी झूट बोली बोली करी तोमर बिरुद ने सबु परकारर गलत गोट बलबाय |
\v 12 तेबे हरिक आवरी धुंद हुआ, कसन की तोमर काचे सरगने बड़े फल आचे |एई काचे की हांय मन हांय भबिश्बकता मनर जोन तोमर ले आगे रयेत हाई रीती ले दंड देई रयेत |
\v 13 तोमि धरतनिर नोन आस; मातर अगर नोनर सुआद नससी, तेबे हांय  आवरी काई कामर नुआय, मातर हांके की बाहरे पकाउआत आवरी माने मनर गोड़ तले लगडू आत |
\v 14 तोमि जगतर उजर आअस| जोन नगर डोंगरी ने बसला आचे हांय लुक्के  ना सके|
\v 15 आवरी लोक मन दीया धराय करी पयमानेर तले नाई मातर दीया सोंगायबा थाने सोंगाउ आत, तेबे हांयले घर ने सबू लोक काचे उजर देउआय |
\v 16 हाई परकार तोमर उजर माने मनर छोमे चमको की हांय तोमर अच्छा काम मनके दकी करी तोमर बुआ के, जोन सरग ने आचे, सहराहा|
\v 17 ये ना समझा, की मय व्यवस्थार नोयले भविस्बकता मनर पुस्तक के लोप  करके आयली आची, लोप करबा काचे नाई, मातर पूरा करबा काचे आयली आची
\v 18 जसन की मय तोमके सते बलबी आची,की जेबे तक ले बादरी आवरी धरतनि टले,    तेबले व्यवस्थार ले गोटक बले शबद नोयले गोटक बिंदु पने पूरा ना होयलार ना टले
\v 19 एइकाजे जोन कोनी सुरु सुरु आगेया मन ने कोनी गोटक के टुटाव,आवरी असनी ही लोग मनके सिखाव,  हांय सरगर राज ने सबुले सुरु बलायसी; मात्र जोन कोनी हांय आगेया के पालसी करसी आवरी तिके सिखायसी,हांय सरगर राज मने महान बलायसी |
\v 20 कसन की मय तोके बलबी आचे,की अगर तमर दरमिकता शास्त्री मन आवरी फरीसी मनर दरमिकता  ले बड़ी करी ना अहो,तेबे तमि सरगर राज ने केबी जायके ना सकास |
\v 21 तमि सुनला आत,की आगर समय ने लोग मन ले बोली रहेत की ह्त्या ना कर,  आवरी जोन कोनी ह्त्या करू आय हांय कचहरी ने दंडर योग होयसी |
\v 22 मातर मय तमर ले हे बोलू आय,की जोन कोनी अपनार भाई के रिस अहोआत, हाय कचहरी ने डंडर योग होयसी, आवरी जोन कोनी अपनार भाई के  तले करू आय हांय महा शभा ने दंडर योग होयसी;आवरी जोन कोनी बलु आत हे मुर्क हांय नरकर जोयर दण्डर योग होयसी |
\v 23 एइकाजे अगर तुई अपनार भेट वेदी ने आनु आस,आवरी आय ताने उई स्मरण करी,की तोर भाईर मन ने तोर काजे कांइ रिस आय,
\v 24 तेबे अपनार भेट आय वदिर चोमे चादी देस,आवरी जाई करी अपनार भाई संगे मिस आवरी तेबे आई करी अपनार भेट चेगाव |
\v 25 जेबे तक तुई अपनार    मुदहीर   संगे,  तार संगे जटके मिसी करी काई असन ना हो की मुदही तोके  मुख्या के सोपसी,आवरी मुख्या तोके सेना मन ले सोपीदेसी,आवरी तुई बंदी घर ने सोंगाय बाय |
\v 26 मै तोर ले सते बलबी आची की जेबे तुई कोडी कोडी ना भरी देहिस तेबे तक हाय तान ले  निकर के ना सकिबीस |
\v 27 तोमी सुनला आस की बल्ला आत,वेबिचार ना कर |
\v 28 मातर मै तोमके हे बालू आय, की जोन कोनि कोनी बायले के गलत दकु आय हाय अपना मनर तीके दकु आय  वेविचार बलाऊ आय |
\v 29 अगर भुजनी आंकी टोकर कुआऊ आय,तेबे ताके निकराय करी पकाव;कसन की तोर काजे हे ही अच्छा आय की तोर शरीर ले गोटक नस्ट होयसी आवरी तोर सबू शरीर नरक ने पकायत |
\v 30 अगर तोर भुजनी हाथ तोके टोकर कायसी,तेबे ताके काटी करी पकाय देस;कसन की तोर काजे यही अच्छा आय की तोर शरीर ले गोटक नस्ट होयसी आवरी तोर सबू शरीर नरक ने ना पकायबाय |
\v 31 पने बलि रहेत, जोन कोनी अपनार बायले के तलाक देबार चाउ आय, तो ताके त्याग पत्र देस,|
\v 32 मातर  मै तोमर ले हे बालू आय की जोन कोनी अपनार बायले के वेविचारर चाडी कोनी आवरी कारन ने तलाक देऊ आय,तो हांय ताके वेविचार कराउ आय;जोन कोनी चाडला टाके विहा करू आय, हांय वेविचार करू आय |
\v 33 आवरी तोमी सुनला आत की आगर कालर लोग बला आत, जुट किरिया ना का,मात्र पराभू काजे अपनार किरिया के पूरा कर |
\v 34 मातर मै तोमर ले हे बलु आय की केबी किरिया ना का, ना तो सरगर, कसन की आय परमेश्वरर सिंगासन आय;
\v 35 ना धरतीर,कसन की आय तार गोडर चौकी आय; ना यरूशलेम मर,कसन की आंय महाराजार नगर आय |
\v 36 अपनार मुंडर पने किरिया ना का कसन की तुई गोटक बाल के पने ना उजर, ना करिया करके सकिस |
\v 37 मातर तोमर बोत हा की हा, नुहाय की नुहाय ना अहो;कसन की जोन पने एतार ले अदिक अउ आय आय गलत ले अउ आय |
\v 38 टोमी सुनला आत की बलला आत, आंकिर बदला ने आंकी आवरी दातर बदला ने दात |
\v 39 मातर मै तोमके हे बलबी आचे की गलतर सामना ना कर;मातर जोन कोनी तोर भुजनी गाल ने तापड मारोत, तो तार बाटे दूसरा गाल के पने देस |
\v 40 अगर कोनी तोर ले नालिश करी तोर उडाता ने बार चाऊ आत,तो ताके दोहर पने देस |
\v 41 जोन कोनी तोके कोस भर ने बेगार ने उआय,तेबे तार संगे दुई कोस गलला |
\v 42 जोन कोनि तोर ले मांगू आय,आयके देस; आवरी जोन कोनी उदार दरू आत, ताके देस मुं ना मोड़ |
\v 43 तोमि सुनला आत की बलला आचे,अपनार घर लगर लोक मन के मया कर,आवरी अपना ले बैर ले बैर सोंगाव |
\v 44 मांतर मै तोके हे बलूआयं की अपनार बैरी मन ले मया सोंगाव आवरी अपनार दुसमन मन काजे पराथना कर,
\v 45 जोन ले तोमि अपनार सरगर बाबार बेटा रबास कसन हांय अपनार अच्छा  आवरी नोयलार दुनो ने अपनार बेर उदाऊ आय, आवरी  धरमी आवरी अधरमी दुनो के पानी माराऊ आय |
\v 46 कसन कीअगर  तोमि अपनार ही मया सोंगाय बा लोक ही ले मया सोंगाय बास,  तेबे तो तोमर काजे काय फल होयसी ?  काय करजा दरबा बिता असन ही ना करेत ?
\v 47 अगर तोमि अपनार भाई मन के ही नमस्कार करू आस,तेबे कोन ले बड़े काम करू आस ? काय दूसरा जाती पने असनि ना करेत ?
\v 48 एइकाजे तोमि सीदा हुआ, जसन तोमर सरगर बाबा सीदा आय |
\c 6
\p \v 1  सावदान राहा| तमि माने मन के दकायबा काजे अपनार धरम काम ना करा, नोयले अपनार सरगर बाप ले कान्हीची फल ना पायबास |
\v 2 एइकाजे जेबे तुई दान करुआस,तेबे अपने चोमे तुरी ना बजाव,जसन कपटी, सभा मनर आवरी गलील ने करते रहेत,असन की लोग तिकर बड़ाई करोत |मै तमर ले सते बोलबी आचे की हांय मन अपनार फल पायला आत |
\v 3 मान्तर जेबे तुई दान करूआस, जेबे जोन तोर भुजनी हाथ करू आय,आयके तोर डेबरी हाथ ना जानके सको |
\v 4 जसन की तोर दान गुपत ने रहो,आवरी तेबे तोर बाबा जोन गुपत ने दकु आय,तोके फल देसी |
\v 5 जेबे तुई पराथना करू आस,तेबे कपटी मनर सामान ना अहो, कसन की लोग मन के दकाय बा काजे मण्डली ने आवरी बाट मोड़  मन ने टीयां होहिकरी पराथना करबार आंय मन के अच्छा लागु आय |  मै तोमके सते बोलबी आचे की हांय मन अपनार फल पायला आत |
\v 6 ; मान्तर जेबे तुई पराथना करू आस,तेबे अपनार घर बितरे जा; आवरी  कपाट बंद आरी अपनार बाबा संगे जोन गुपत्त ने आचे पराथना कर |   से तेबे तोर बाबा जोन गुपतने दकु आय,तोके फल देसी|
\v 7 पराथना करबा दाय दूसरा जाती  मनर समान किची किची  ना कर, कसन की तिकर बोलबा ने तिकर सुनबाय |
\v 8 एइकाजे तुई तिकर समान ना बन, जसनकी तमर बाबा तमर मांगला ले आगे ले जानते रहे की तोर काय काय जरूरत आय |
\v 9 अबर; तुय असन रीती ले परथना करते रहा :  , हे आमर बाबा, जसन तुई सरग ने आचिश; तोर नाव पवित्र मानी जायसी |
\v 10 तोर राज्य आय तोर जशन इच्छा सरग ने पूरा ओयसी | असनी धरती बले हओ |
\v 11 हामर दिन भरर रोटी आजी आमके देस|
\v 12 आवरी जसन परकार हामी ने अपने अपराधियो के माफ़ करला आचे, असनि तुई बले हामर गलती के माफ़ कर |
\v 13 आवरी हामके परीछा ने ना  मान्तर बुराई ले बचाव; (जसकी राज्य आवरी पराक्रम आवरी महिमा रोजे तोर ही आत | आमीन)
\v 14 असनि आबर तुई आदमीर गलती के छमा करबिस, तेबे तोर श्वर्गीय बाबा बले तोके माफ़ करसी|
\v 15 आवरी तुई आदमीर गलती के छमा ना करले तो तोर बाबा बले तोर गलती के छमा ना करे |
\v 16 जेबे तुई उपास करू आस, कपटी मनर असन तोमर मुं नीरास ना रहो,कसन की हांय मन अपनार मुं के बनाय रऊ आत,कसन की लोग  तिके उपास आचे बोली जानत | मै तोमके सते बोलबी आचे की हांय मन अपनार फल पायला आत |
\v 17 मान्तर जेबे तूइ  उपास करू आस तेबे अपनार मुंड ने तेल लगाव आवरी मुं दो, जसन की लोग नाही मान्तर तोर बाबा जोन गुपत आचे,तोके उपास जानो |
\v 18 हे दसा ने तोर बाबा जोन गुपत ने दखु आय, तोके फल देसी |
\v 19 अपनार काजे धरती ने धन ना कुडाव,जोनके कीड़ा माकडा नासाऊ आत,आवरी जोनता ने चोर सेंद लगाय करी चोरु आत |
\v 20 मान्तर अपनार काजे सरग ने धन सोंगाव,जोनता ने कीड़ा माकडा ना कायत,आवरी जोनता ने चोर सेंड लगायत आवरी ना चोरेत |
\v 21 जसन की जोन ताने तोर धन आचे आंय ताने तोर मन पने लगी रसी |
\v 22 शरीरर दिया आंकी आय:आंय काजे अगर तोर आंकी पियोर आचे, तेबे तोर सबू शरीरर ने उजर होयसी |
\v 23 मान्तर तोर आंकी गलत आय,तेबे तोर सबू श्रीर अनदार होयसी ; येही कारन आंय उजर तोके आचे अगर अनदार आय तो आंय अनदार कड़क बड़े होयसी |
\v 24 कोनी माने दुयटा सामी के सेवा ना करके सके,कसन की हांय गोटक ले रिस आवरी गोटक ले माय सोंगाय सी नोयले गोटक संगे मिलिरसी आवरी दूसरा संगे नाही|टोमी परमेश्वरर आवरी धन संगे दुनो के सेवा ना करके सकास |
\v 25 एइकाजे मै तोमके बोलबी आचे की अपनार जिव काजी चिंता ना करा, की आमी काय कायबू आवरी काय पियबू ; आवरी नाही गागर काजे की काय पिंदु आंव | काय जिव बात ले,आवरी शरीर पटीहि ले बड़ी करीनही?
\v 26 बादरीर छेड़े मन  के दका |  हांय मन ना कमाऊ आत,ना काटू आत ना खेती ने बुनुआत;मान्तर  तोमर सरगर बाबा तिके कुआउ आय | काय तोमी तिकर ले कुबे मोल ना सोंगाऊ आस ?
\v 27 तमि ने कोन आचे, जोन चिंता करी अपनार उमर ने गोटक समय पने बड़ा के सके?
\v 28 आवरी पटीहि काजे काय काजी चिंता करू आस ?   कमनर  बीजा ने दियान करा की हांय मन कसन बाडू आत; हांय मन ना तो काम करू आत, ना काटू आत |
\v 29 तेबे मै तमर ले बोलबी आची की सुलैमान पने, अपनार सबू वैभव  ने हांय मन ले काहरी असन  फटीही पिंदी ची ना रला |
\v 30 हांय काजे जड दाय महा परभू बाटार चारा के जोन आजी आचे आवरी काली के जोय ने पकाय बाय, असन फटइ पिंदाउ आय, तो हे अलप विश्वासी मन,तोमके हांय तीकर ले बडी करी कसन ना पिंदाये?
\v 31 एइकाजे  तोमी चिंता करी ऐ ना बोला कि हामी काय खायबू,नोयले काय पियबू,  नोयले काय पिंदबु | 
\v 32 कसन कि  बि जाती हे सबू  तिजर कोज ने राहु आत, मांतर तोमर सरगर बुआ जाने कि तोमके हे सबू तिजर जरुरत  आचे |
\v 33 एइकाजे पइले तोमी महा परभुर राजर आवरी हांय तार धरमर कोज करा तेबे हांय सबू तिज बले तोमके मिलसी |
\v 34 जसन कि: कालीर चिंता ना करा, कसन कि कालीर दिन खुदर चिंता खुद करसी; आजी काचे आजीर ची दुक खुबे आय
\c 7
\p \v 1 दोस ना लगाहा की,तोमके बले दोस ना लगा ओत|
\v 2 कसन की तोमि दोस लगाऊ आत,असनि तोमके पने दोस लगाय बाय,आवरी जोन नाप ने तुई नापू आस,हाय नाप ले तोमर काजे नाप बाय |
\v 3 तुई काय काजे तोर भाईर चिपड़ा के दकबी आस,आवरी तोर आंकिर चिपड़ा के ना दका देहे.?
\v 4 जेबे तोर ची आंकी ने चिपड़ा आचे,तो तुई तोर,भाई के कसन बोलके सकिस की आन मै तोर आंकी ले चिपड़ा निकराय देबी
\v 5 हे कपटी आगे तोर आंकिले चिपड़ा निकराव,तेबे तुई तोर भाईर आंकिर चिपड़ा अच्छा ले दखी करी निकराय के सकबिस |
\v 6 पवित्र तीज के कुकुर मन के ना दियास,आवरी तोमर मोती बरहा चोमे ना रोकाहा,असन ना अहो की आय तिके गड तले रोमदो आवरी उलटी करी तोमके चिरी देहो|
\v 7 मांगले तोमके दिया जायसी,डगरायलेतोमी पाय बास,टकटक काय ले तोमर काजे उगाडी जायसी,
\v 8 कसन बलले जोन मांगू आय,आंके मिलु आय,आवरी जोन डगराऊ आय,आय पाउआय आय,आवरी जोन टकटक काऊ आय,हातार काजे कोलबाय |
\v 9 तोमि मन ले असन कोन माने आचे की हातार बेटा ताके रोटी मांगले तो ताके पकना देयसी
\v 10 नोयले माच मांगले तो ताके साप देयसी|
\v 11 तेबे:जेबे तोमि घिन घिना होई करी,तोमर पिला टोकी के अच्छा तीज मन के देबार जानास,तो तोमर सरगर बाबा अपनार मांगला लोक के अच्छा तीज कसन ना देये?
\v 12 एतार लागी जोन बले तोमि चाउ  आस  की माने तोमर संगे करो,तोमि पने हातार संगे असनि ची करा कसन की वेवसता  आवरी अनतर जानू  मनर सीखय  बार असनि ची आय|
\v 13 सुरु कपाट ले जाहा कसन की होसार आय हांय कपाट आवरी सीदा आय हांय बाट,जोन विनास के  पोंउचाउ आय; आवरी खुबे आचेत जोन हांयति ले जाऊ आत |
\v 14 कसन की सुरु आय हांय कपाट आवरी कटीन आय आय बाट जोन जीवन लगे नेउआय,आवरी किन्डिक मा आचेत जोन ताके पाऊ आत |
\v 15 जुटा भविस्बकता मन ले सावधान राहा जोन बोक्डार भेस ने तोमर लगे आऊ आत,मातर सतने चिरबा बोकडा आत|
\v 16 तिकर फल ले तोमि  हांके जानबास |  काय लोग गचले अंगूर नोयले काटा कूड़ाले अंजीर टुटाउ आत |
\v 17 हातारी असन सबू अच्छा गच अच्छा फल आनुआत,आवरी घिन घिना गच गच घिन घिना फल आनुआत |
\v 18 अच्छा गच घिन घिना फल ना आनके सके, आवरी ना घिन घिना गच अच्छा फल आनके सके |
\v 19 जोन गच अच्छा फल ना आनके सके, हांय के काटी करी जोय ने पकाउआत
\v 20 असनी तीकर फल ले तीकर फल ले तोमी हांके चिताय  बास |
\v 21 जोन मके हे परभु हे परभु बलुआय हांय मन ले कोनी सबु सरगर राज ने सकेत, मातर हांई जोन मोर सरगर बुआर इच्छा ने चलुआय |
\v 22 हांय दीने खूबे लोक मके बलबाय, हे परभु हे परभु काय हामी तोर नाम ने भाबिस्बानी ना करलू, आवरी तोर नाम ले दुस्टात्मा मनके ना निकरायलू, आवरी तोर नाम ले, खुबे ना होयबा काम के बले ना करलू ?
\v 23 तेबे तिके खुली करी बलबी, मय तोमके केबी ना जानी | हे कुकरम करबा लोक, मोर लगले जायते जाहा |
\v 24 हांई काचे जोन कोनी पने मोर ये गोट के सुनी करी गोट के मानुआय, हांय असन बुद्धिमान मुनुक समान होयसी, जोन तार घर के पकना डेंगे बनायला आचे |
\v 25 आवरी पानी घसरला, आवरी पुर आयला आवरी लेहरा आयला, आवरी हांय घर ले ठटाय होयला, तेबले पने हांय ना घसरला, कसन की तार पाया पकना उपरे बनाय रला
\v 26 मातर जोन कोनी मोर गोट के सुनुआय आवरी गोट ने ना चले, हांय बुधी नोयला माने असन होयसी, जोन तार घर के बाली ने बनायला आचे,|
\v 27 आवरी पानी मारला आवरी पुर आयला आवरी लेहरा आयला, आवरी हांय घर के ठटाय होयला आवरी हांय घसरी करी सतेयानास होयला |
\v 28 जड़ दाय यीशु ये गोट बली सरायला, तेबे असन होयला की तार परचार ले अकचकित होयलाय,
\v 29 कसन की हांय तीकर सास्त्री असन नाई मातर अधिकार असन उपदेश देयते रये |
\c 8
\p \v 1 जड़ दाय हांय डोंरी ले उतर ला तेबे गोटक बड़े बारी भीड़ हातर पिटी बाटे होयलाय |
\v 2 आवरी दका गोटक कोड़ी लगे,आसी करी हांके पांय पडलाय आवरी बोलला,हे परभू अगर तुई चायलीस बलले, मके सूद करके सकिस |
\v 3 यीशु हाथ के चोमे करी ताके चिंयला,आवरी बोलला,यह चायबी आची तुई सूद हो,|आवरी हांय अड़की ची दाय कोड़ ले सूद होयला |
\v 4 यीशु ताके बोलला,दक काकी बले ना सांग, मातर जाई करी खुद के याजक के  दकाव आवरी जोन चड़ावा मुसा थेबाय ला  आचे हांके चेगाव की लोक काचे गवाई होओं |
\v 5 जेबे हांय कपरनहुम ने आयला तेबे गोटक सुबिदार  तिकर लगे आसी हांके  बिनती करला,
\v 6 हे परभू मोर सेवक घरे लकवा रोग ले खुबे दुखी आचे |
\v 7 हांय ताके बोलला, मय आसी करी हांके अच्छा करबी |
\v 8 सूबेदार बोलला हे परभू,मय हांय लायक नुआंय की तुई मोर घर ओसना तले  आव मातर सिरिप मुंह ले बोली देस तो मोर सेवक अच्छा होयसी |
\v 9 कसन की मय बले पराधीन  मुनुक आंय, आवरी सेना मन मोर अधीन आचेत | जड़ दाय मय गोटक के बोलू आंय जा | तो हांय जाऊ आय, आवरी  दूसरा के आव,तो आऊ आय,आवरी जेबे तार मोर दास के बोलू आंय,एके कर  तो करू आय |
\v 10 ऐ सुनी करी यीशु के चकित लागला,आवरी जोन तार पिटी आयते रयेत तिके बोलला,मय तोमके सते बलबी आची की मय इस्राएल ने पने, असन विश्वास ना पायलू |
\v 11 आवरी मय तोमके सांगबी आची की पूरब आवरी पकचिम ले खुबे लोक आई करी,अब्राहम आवरी इसहाक आवरी याकूब संगे सरग राज ने बसबू |
\v 12 मातर राजर  बेटा बेटी बाहारे अन्दार ने डाला जिबाय, आंयती कांदबार आवरी दात के क़तर बार होयसी |
\v 13 तेबे यीशु सूबेदार  के बोलला जा जसन तोर विश्वास आय, असनि ची तोर संगे होओं | आवरी तार सेवक अड़की ची दाय अच्छा होयला |
\v 14 यीशु जेबे पतरस घरे आयला,तेबे हांय हातार सतरी जर ले पड़लार दकला |
\v 15 हांय तार हाथ के चिंयला, आवरी तार जर उतरी गला,आवरी हांय उठी करी  हातार सेवा करके मुरयला |
\v 16 जड़ दाय तेबे हातार लगे खुबे असन लोक के आनलाय जोन के दुष्ट आत्मा रला, आवरी आंय, हांय दुष्ट आत्मा के तार बचन ले निकराय देला; आवरी सबू बिमारी के अच्छा करला |
\v 17 की जोन बचन याशायाह भविस्बकतार बाटले बोली रला,आंय पूरा होओं: आंय  खुद हामर दूरबलता के दरला, आवरी  हामर बिमारी के उठाय ला |
\v 18 यीशु जड़ दाय तार चारो बाटे गोटक बड़े भीड़ दकला, तो नदीर आंय पाट जिबार आगेया देला,|
\v 19 तेबे गोटक साश्त्री लगे आसी करी ताके बोलला,हे गुरु जोन लगे तुई जिबिस, मय तोर पिटी होयबी, | आगेया देला,|  तेबे गोटक सासतरी लगे आसी करी ताके बोलला,हे गुरु जोन लगे तुई जिबिस,मै जिबार तोर पिटी होयबी |
\v 20 यीशु हांके बोलआगेया देला,|  तेबे गोटक सासतरी लगे आसी करी ताके बोलला,हे गुरु जोन लगे तुई जिबिस,मै जिबार तोर पिटी होयबी |
\v 21 यीशु हांके बोलला कोलियार बाट आवरी बादरीर छेड़े मनर रबा जगा तो रउ     आंय;मातर मानेर बेटा काजे मुंड के दरबा काजे पने जगा निहाय |  ला कोलियार बाट आवरी बादरीर छेड़े मनर रबा जगा तो रउ आंय;मातर मानेर बेटा काजे मुंड के दरबा काजे पने जगा निहाय |
\v 22 ; गोटक आवरी चेलला ताके बोलला हे,परभू.मोके पहिले जाहेके जपके दे,की तार बाप के गाडी देबी |
\v 23 जड़ दाय हांय डोंगा ने चेगला तो तार चेला मन पिटी बाटे होयलाय |
\v 24 आवरी दका झल ने गोटक असन लेअरा उठला आचे,की डोंगा लेहरा ले डाकि होयला, आवरी हांय सोयते रहे |
\v 25 तेबे चेला मन लगे आसी करी ताके चेताय लाय आवरी बोलाय, हे परभू आमके बाचाव,हामी नस्ट होयबू आचु |
\v 26 हांय तिके  बोलला, हे आदा विश्वास करबा लोग काय काजे डरबा आस? तेबे हांय उठीकरी लेहरा आवरी पानी के जगडा लागला, आवरी सबू होगाय होगाय होयलाय,|
\v 27 आवरी हांय मन चकित होई बोललाय, हे कसन माने आय, की लेहरा आवरी पानी के पने तार आगेया मानु आत |
\v 28 जेबे हांय, आंय पाट गदरे निओ मनर देश ने पोंचला तो दुई टा माने जाके दुष्ट आत्मा रला मोड़ा ले निकरी ताके बेटतलाय,हांय मन अतक परचंड रहेत,की कोनी आंय बाटले जायके ना सकते रहेत,|
\v 29 हांय मन कोलार होई बोललाय,हे महा परभूर बेटाहामर तोर ले काय काम? काय तुई समया ले पहिले हामके दुक देहेके आयली आस?
\v 30 हांय मन ले की किनीक दूर कुबे असन बरहा जुंड चरते रहेत |
\v 31 दुष्ट आत्मा मन ताके हे बोली करी बिन्ती करलाय की अगर तुई हामके निकराहू आस तो बरहा मन के जुंड ने पटाय देस|
\v 32 हांय तिके बोलला जाहा,आवरी हांय निकरी करी बरहा मन नेबसला आवरी दका सबू जुंड कटाले हापटी करी पानी ने गला, आवरी बुड़ी मर ला |
\v 33 तिकर चराउ मन पराय लाय आवरी नगर ने जाई करी आंय सबू गोट आवरी  जाके दुष्ट आत्मा रला तिकर सबू गोट के सांगला |
\v 34 तेबे सबू नगरर लोक यीशु के भेट करबा काजे नीकरी आयलाय,आवरी ताके दकी करी बिनती करलाय की हामर सीमा ले बाहारे जा|
\c 9
\p \v 1 आवरी हांय डोंगा ने चेगी करी हांय पात गला, आपनार गाव ने आयला |
\v 2 आवरी दका कतक लोक लकवार गोटक बिमारी के खट्या ने संगाय करी हातार लगे आनलाय | यीशु तार विश्वास के दकी करी हांय लकवार बीमार के बोलला, हे बेटा, बरसक हो; तोर पाप छमा होयला |
\v 3 ऐ गोट ने कतक शास्त्री मन विचार करलाय,ए तो मापरूर निंदा करुआय |
\v 4 यीशु तीकर मनर गोट के जानी करी बलला, तमि अपना अपना मन ने गलत विचार काय काचे करबा आचास ?
\v 5 सरल काय आय ? ए बलबाके तोर पाप छमा होयला ; आवरी ए बलबार उठ आवरी हिंडा बुला हो |
\v 6 मातर एतार काचे जाना की मुनुकर बेटा के संसार ने पाप छमा करबार अधिकार आचे | तेबे हांय  लकवार बीमार के बलला, उठ, तोर खटिया के उठाव आवरी तोर घरे जा |
\v 7 उठी करी तार घरे गला |
\v 8 लोक एके दकी करी डरलाय आवरी माहपरभुर बड़ाई करलायजोन माने के असन अधिकार देला आचे |
\v 9 हांय थान ले आगे बड़ी करी यीशु मती नामर मुनुक के मह्सुलर चौकीने बसलार दकला आवरी ताके बलला, मोर पीटी बाटे आसा हांय उठी करी तार पिटी बाटे गला |
\v 10 जड़ दाय हांय घरे भात खायबा काचे बसला तेबे खुबे महसूल धरबा लोक आवरी पापी आई करी यीशु आवरी तार चेला संगे खायके बसलाय |
\v 11 ए दकी करी फरेसी मन तार चेला मन के बलला,तोर गुरु महसूल धरबा लोक आवरी पापी मन संगे कसं आयसी आचे ?
\v 12 ऐ सुनी करी यीशु तीके बलला, बैध भला चंगा लोक काचे नाई मातर बीमार काचे जरुरी आय |
\v 13 ऐ काचे तमी जाई करी तार अरथ सिखी राहा: मय बलिदान नाई मातर दया आची |  कसन की मय धरमी लोक के नाई मातर पापी मन के हाग देबा काचे आयली आची |
\v 14 तेबे यूहनार चेला मन तार लगे आई करी बलला, काय गोट आय की हामी आवरी फरीसी अतक उपास करुआव, मातर तार चेला उपास ना करेत ?
\v 15 यीशु तीके बलला, काय बाराती जड़क दाय ले दुल्हातीकर संगे आचे, दुःख होयके सकेत ? मातर हांय दीन आयसी दुल्हा तीकर ले अलग करबाय, हांय समय ने हांय मन उपास करबाय |
\v 16 सादा फटईर काप जुना फटिही ने कोनी ना लगायेत, कसन बलले हांय काप हांय फटई ले काई आउर झिकुआय, आउर हांय अदीक पाटू आय |
\v 17 आवरी लोक नुआ दाखरस जुना हांडी ने ना भरेत, कसंन की असन करले हांडी फूटी जायसी आवरी गच रस बाहरे जायसी आउर हांडी फुटसी ;मातर नुआ गच रस के नुआ हांडी ने भरुआत आवरी हांय दुनो बाची करी रहुआत |
\v 18 हांय ताके ताके ऐ गोट सागते ची रये की, दका गोटक सरदार आई करी ताके पाय पड़ला आउर बलला, मोर बेटी ऐबे ना मरला आचे मातर हीन्डी करी आपनार हाथ के सोंगाव तेबे हांय जीयसी |
\v 19 यीशु उठी करी अपना चेला मन  संगे हातार पीटी बाटे होयला |
\v 20 आउर दका गोटक बायले जाके बारा बरस ले लहू निकरबा बीमार रये पीटी बाटले आई करी तार आचल के छीयला |
\v 21 कसन बलले हांय तार मन ने बलते रला अगर मय तार आचल के छियली आले अच्छा होयबी |
\v 22 २२;  यीशु उलटी करी दकला आउर बलला, बेटी बरकस हो';तोर बिसबाव तोके चंगा करला आचे |आवरी हांय  बायले अड़की दाय अच्छा होयला |
\v 23 जड़क दाय यीशु हांय सरदार घरे पोचला आउर बाउसी बजाय बा लोक के आउरभीड के कोलार होयबा टा के दकला,
\v 24 तेबे बलला, गूचा टोकी ना मरला आचे मातर सोयला आचे | हांय गोट ने हासलाय |
\v 25 मातर जड़ दाय भीड़ निकरलाय, तेबे हांय भीतरे जाई करी टोकीर हाथ के धरला आवरी हांय जीव उठला |
\v 26 आउर ऐ गोट बात सबू देश ने पहुचला |
\v 27 जड़ दाय यीशु हांय लगले छमे गला तेबे दुयटा काना मन हातार पिटी हांग देयते गलाय, ऐ दाऊदर बेटा हमर उपरे दया कर |
\v 28 जड़ दाय हांय घरे   पहुँचला तेबे काना मन तार लगे आसी करी, आवरी यीशु तिके बलला, काय तोमके विश्वास आचे की काय मै ये करके सकी? हांय मन ताके बललाय, हां परभू |
\v 29 तेबे तार आंकी के ची करी बलला,तमर विश्वास असन तमर काजे हो |
\v 30 आवरी तार आंकी खुली गला |  यीशु तिके चिताय करी बलला '' जागरत रहा,कोनी ऐ  गोट के ना जानेत|''
\v 31 मातर हांय मन निकरी करी सबू देश ने गोट के सांगी देलाय|
\v 32 जड़क दाय हांय मन बाहरे जायते रलाय,तेबे दका लोक गोटक कोंदा के जाहार उपरे दुष्ट आत्मा रहे,हातार लगे आंलाय;
\v 33 आवरी जड़ दाय दुष्ट आत्मा निकराय देला कोंदा गोटाला |  आवरी चकित होई करी बलला , इस्राएल ने असन केबी ना दकी रलू |''
\v 34 मातर  फरीसी मन ,   बलालय,हे तो बुत आत्मा मनर सायता ने बुत आत्मा मन के निकराहू आय |''
\v 35 यीशु सबू नगर मन ने आवरी गांव मन  ने बुलते रहे आवरी हातार मंडली घर मन ने उपदेस करते रहे, आवरी राजरसुसमाचार आवरी परचार करते,आवरी  सबू परकारर बिमारी आवरी निबल के दूर करते रहे |
\v 36 जड़ दाय भीड़ के दकला तेबे हांके लोक उपरे दया आयला,कसन की हांय तिकर मंडी मनर असन जाहार कोनी राका करबा बिता निआत,बयाकुल आवरी बुलकला असन रहेत |
\v 37 तेबे हांय आपनार चेला मन के बोलला,  ''पाकला बेड़ा तो खुबे आचे मातर कमाऊ लोक किंडीक मा आचेत |
\v 38 एइकाजे खेतीर मालिक के  बिनती करा की हांय अपनार खेत काटबा काजे  मजदूर पटाओ |
\c 10
\p \v 1 आवरी हांय अपनार बारा चेला मन के लगे आग देयी करी,तिके अशुद आत्मा मन ने अधिकार देला की तिके निकरावत आवरी सबू परकार बेमार मनकेआवरी सबू परकारर निरबल के गुचावत |
\v 2 ये बारा प्रेरित मनर नाव हे आय:  पहिले शमौन, जोन पतरस बलाऊ आय, आवरी तार भाई अन्द्रियास; जबदीर बेटा याकुब, आवरी तार भाई युहना;
\v 3 फिलिप्पुस,आवरी बरतुल्मै, थोमा, आवरी उसिल करबा बिता मती, हलफईर बेटा  याकूब,आवरी तछै,
\v 4 शमौन कनानी,आवरी यहूदा इस्करियोती जोन ताके दरायला |
\v 5 ये बारा मन के यीशु ये आगेया देई करी पटायला:'' दूसरा जाती मन बाटे ना जाहा, आवरी सामरीर कोनी नगर मन ने ना ओला |
\v 6 मातर इस्राएलर घरर हाजला मेंडी मन जाहा |
\v 7 आवरी हिंडते हिंडते ये परचार करा: सरग राज लगे आयला आचे |
\v 8 बेमार मन के चंगा करा,मोरला लोक के जिआहा, कोड़ी मन के शुद करा | दुष्ट आत्मा के निकराहा | तमि फकाहा पायला आस | पकाह ने दियास |
\v 9 आपनार तुआल ने ना सोना,आवरी ना रूपा,आवरी ना तांबा सोंगाहा;
\v 10 बाट काजे ना झोला दरा आवरी ना दुईटा कूड़ता, ना पनही आवरी ना टेंगा दरा, कसन बलले काम करू के तार भात मिरबार आचे |
\v 11 '' जोन कोनी नगर या गांव ने जाहा,तो पचारा की कोन लाईगर आय |  आवरी जड़ दाय ले, हाँती ले ना निकरास, पकना ने राहा |
\v 12 घरे होली करी ताके आशीर्वाद देस |
\v 13 आवरी हांय लोक लाईगर होयबाय तो तोमर आशीर्वाद तिकर लगे अमर सी,मातर हांय मन लाईगर ना होयले तमर लगे बाहड़ी आयसी |
\v 14 जोन कोनी तोमके ना अपनायत आवरी तमर गोट के ना सुनेत,आयं घर आवरी नगर ले निकरबा दाय अपना गोड़र धुरला के पापड़ी दियास |
\v 15 मै तमके सते बोलबी आचे की नियांर दिन नेआंय नगरर दसा ले सदोम आवरी अमोरा देशर दसा अधिक सहेबा लाईगर होयसी |
\v 16 दका,मैं तमके मेंडा मन असन कोलिया मनर मंजी पटायबी आची,  हांय काजे साप मनर असन चलाक आवरी परवां मनर असन सीदा - सीदा बना |
\v 17 मातर हांय लोक ले जागरत राहा,कसन बलले तमके हांय मन खुबे सभा लगे सोंगाय बाय,आवरी अपनार पंचायत ने तमके कोड़ा मार बाय |
\v 18 तमी मोर काजे मुख्या मन आवरी राजा मनर चोमे तिकर उपरे, आवरी दूसरा जाती मन लगे गवा होयबा काजे पटाया जिबास |
\v 19 जड़ दाय हांय मन तमके घबराय बाय तेबे तमी ये चिंता ना करा,की हामी कसन रीती ने काय बलबू,कसन बलले जोन बले तमके बलबाय,हांके अड़कीची दाय तमके सांग बाय |
\v 20 कसन बलले बोलबा बिता तोमि नुहास,मातर तमर बाबार आत्मातमके बोलू आय |
\v 21 ''भाई,भाई के आवरी बाप बेटा के,टाकी करी मारबा काजे सोंगयबाय, आवरी पिला टोकी तिकर विरुद ने उठी करी तिके मारबाय |
\v 22 मोर नावर कारन ने  सबू लोक तमके विरुद करबाय, मातर जोन आखरी दाय ले धिरजा दरी रसी तिकर बाटले मुक्ति होयसी |
\v 23 जड़ दाय हांय मन तमके गोटक नगर ने सताय बाय, तेबे  उजोआ बाटेजाहा | मैं तमके सते बोलबी आची, तमी इस्त्राएलर सबू नगर ने बुली ना सारिराहा की मानेर बेटा आयसी |
\v 24 '' चेला अपनार गुरु ले बड़े ना होये आवरी ना दास तार मालिक ले |
\v 25 चेला गुरु ले, आवरी दासर मालिकर बराबर होयबार खुबे आय |  जड़ दे हांय तिकर घर लोक के काय काय ना बलेत |
\v 26 '' एइकाजे मनुक के ना डर कसन बलले काई ना डाकलार आचे जोन की उगाड़ के ना होयसी, आवरी कांई ना लुकला आचे जोनके जानके ना होयसी |
\v 27 जोन मय तमके अन्दारे बलबी आची,हांके तोमि उजर ने बला; आवरी जोन काने कान सुनबा आस,हांय घर ऊपर ले परचार करा |
\v 28 जोन गागर के नुकसान पहुँचाउआत, मातर आत्मार अनुसार ये करके ना सकेत,तीके ना डर; मातर हांकी डर, जोन जोन आत्मा आवरी गागर दुनो के नरक ने नास करके सके|
\v 29 काय पयसा ने दुयटा चटिया ना बिकत? तेबे बले तमर बाबार हिचार नोयलार हांय तानले गोटक बले बूयं ने गसर के ना सके |
\v 30 तमर मुंडर बाल बले सबु गेनलार आचे |
\v 31 एइकाजे डरा नाई,तमी खुबे चटिया ले बड़ी आस
\v 32 जोन कोनी मानेर चोमे, मोके मानु आत,एइकाजे मैं बले सरगर बाबर चोमे मानु आय |
\v 33 मातर जोन कोनी मानेर चोमे मोके इनकार करू आय, हांके मुय बले सरगर बाबा चोमे इनकार करू आंय |
\v 34 ये ना समझा की मैं धरतनी मिला मिसा करबा काजे आय ली आची, मैं मिला मिसा करबा काजे नाई, मातर कंडा चलायबा काजे आयली आची
\v 35 मैं तो आयली आची'' मनुक के तार बाबा ले, आवरी बेटी के तार आया ले, बुआरी के तार सतरी ले अलग, मानेर बयरी तारची घरर लोक हियबाय|
\v 36 मानेर बयरी तारची घरर लोक होयबाय |
\v 37 जोन आया बुआ के मर ले खुबे मया करू आय ,हांय मोर लायगर नुआय |
\v 38 जोन आपना जीव के बाचावाय, हांय ताके छाड्सी,
\v 39 आवरी जोन मोर लागी करी आपना जीव के काई ना समझे, हांय ताके पायसी |
\v 40 जोन तोमके अपनाउ आय, हांय मोके अपनाऊ आय; आवरी जोन मोके अपनाऊ आय मोर पटायबा लोक के अपनाऊ आय |
\v 41 जोन भविस बकता के भविस बकता जानी करी अपनाऊ आय, हांय भविस बकतार पालटा  पायसी; आवरी जोन धर्मी के धर्मी जानी करी अपनाऊ आय, हांय धर्मिर पालटा पायसी |
\v 42 जोन कोनी ऐ शुरु सारी भीतरे गोटक के मोर चेला समझी करी गोटकी गिलास पानी पिलायसी, मय तोमके सते बलबी आची, हांय कसनी ने बले आपनार करलार फल के ना हाजाये |
\c 11
\p \v 1 जड़ दाय यीशु आपनार बारा चेला के हुकुम देई सारला, तेबे हांय तिकर नगर ने उपदेश आउर परचार करबा काचे हांय थानले गला |
\v 2 यूहना जेल घरे मसीहिर काम के समाचार सुनला आउर अपना चेला के हांय ये पचार बा काचे पटायला,
\v 3 काय आयबा बिता तुय आस, काय हामी काहरी दुसरर बाट दकुआव ?
\v 4 यीशु जबाब देला, जोन कोनी तमि सुनबा आस आवरी दकबा आस, ऐ सबु जाई करी यहुना के सांगा,
\v 5 की काना दकबा आत आवरी खोड़ेया हिंडबा बुलबा आत, कोड़ी सुधकराजाऊआत आवरी  भयरा सुनबा आत, मोरलाटा के जिहायला, आवरी कंगाल के सुसमाचार सुनाया जायसी आचे|
\v 6 आवरी धन्य आय हाय, जोन मोर लागी ठोकर ना खाय |
\v 7 जड़दाय ऐ हाय थानले गला, तेबे यीशु यहुनार हीसाब ने कोलमन के सागला, तोमी जार ने काय दके जाई रलास ? काय लहरार हलबार सरकंडे के ?
\v 8 तो तोमी पाचे काय दके जाई रहास? काय कोमल पटइ पिन्दला माने के ? दका जोन कोमल पटइ पिंदु आत, हाय राज भवन मन ने रउ  आत |
\v 9 तो काय काजे जाई रहास ? काय कोनी भवीसवक्ता के दके ? हा, मुय तोमके बलबी आची की भवीसवक्ता ले बले बड़े के |
\v 10 ऐ हाई आय जाहार हीसाब ने लिकला आचे: दक मोर दूतमन के तोर चोमे पटायबी आचे, जोन तोर चोमे तोर बाट के तियार करबाय |
\v 11 मुय तोमके सते बलबी आची की जोन बायले ले जलम ला आत, हाय मन ले यहुना बपतीसमा देबा लोक ले कोनी बड़े ना होयबाय: मातर जोन सरगर बाट ने जोन छोटे ले छोटे हाय हाय हातार ले बड़े आय|
\v 12 यहुना बपतीसमा देबा लोकर दिन ले एबेतक सरगर राज ने सकत संगे ओल सी आचे, आवरी सकत बीता हाके जिकु आत | 
\v 13 यहुना लगले सबु भबीसवकता आवरी बेवसता भबीसवाणी करते रएत |
\v 14 आवरी भायले  माना की एलिया जोन आयबा बिता रऐ हाय आय|
\v 15 जाहर सुनबा कान आचे, हाय सूना| 
\v 16 मुय हाय समयर लोक के कहार सगे कटारु आय ? ऐ हाय पिला टोकी असन आय, जोन हाट मन ने बसला लोक एक दुसर के हाग देइ करी बलु आत
\v 17 हामी तो तोमर काजे बाउसी बजायलु, आवरी तोमी ना नाजलास : हामर बीलकलू कांदलू ,आवरी तोमी छाती ना पेट लास |
\v 18 कसन की यहुना ना खायते आयला  आवरी ना पीयते, आवरी हायमन बलु आत, ताके दुष्ट आत्मा आचे |
\v 19 मुनुकर बेटा खायते पीयते आयला आवरी हायमन बलू आत दका पेटू आवरी मंदा मनुक  महसूल दरबा आवरी पापीर मीत |  मातर ज्ञान आपना काम ले सत सोंगाय देला आचे |
\v 20 तेबे हाय नगरमन ने उहाना देयते रला, जोनती हाय कुबे असन सामरतर काम करी रये, कसन की हायमन तिकर मन के ना बाहाड़ाय रलाय | 
\v 21 हाय खुराजीन!, बैतसेदा!  जोन शक्तिर  काम तमर ले करू आस,हांय मन सुर आवरी सैदा ने करू आत, तो टाट होड़ी करी, आवरी लाकड़ी ने बसी करी कबे ले मन बहाड़ाय रलाय |
\v 22 मातर मैं तोमर ले बोलबी आची की नियायर दिन ने तोमर ददशा ले उर आवरी सैदार दशा अधिक होयबार  होयसी |
\v 23 ये कफरनहुम,काय तुई सरग तक अच्छा होयबिस?तुई तो सरग लोक तले जिबिस|  जोन शक्तिर काम तोर ले करायला आचे अगर सदोम ने करलाय, तो आंय आजी ले बनी रता
\v 24 मातर मैं तोमके बोलबी आची की निहायर  दिन ने तोर दशा ले सदोमर दशा अधिक सहेबार होयसी |
\v 25 हांय  समय ने यीशु बोलला, हे बाबा सरग आवरीर धरतनिर परभू,मैं  करू आंय की तुई हे गोत मन के ज्ञानि आवरी समजदार लुकाय रहिस |
\v 26 हां, हे बाबा, कसन की तोके ये अच्छा लागला |
\v 27 मर बाबा मके सबू कुछ सपला आचे; आवरी कोनी बेटा ने ना जाने,मात्र बेटा;आवरी हांय जोन ने बेटा परकट करबार चाहयला,
\v 28 हे सबू मेहनत करबा लोक आवरी बोज ले चेपाय ला लोक,मर लगे आसा,मैं तोमके आराम देबी |
\v 29 मर जुआ अपनार उपरे उटाहा, आवरी मर ले सिका; कसन की मैं सीदा आवरी सादा मनर आंय; आवरी तोमि अपनार मन ले आराम पायबास |
\v 30 कसन की मैं जुआ सहज आवरी मर बोज हलका आय |''
\c 12
\p \v 1 आंय समय यीशु सब्दर दिन बेड़ा बाटले होई करी जायते रहे,आवरी हातर चेला मन के बुक लागला तेबे हांय केड़ के टूटाय टुटाय करी कायके मुराय लाय
\v 2 फरीसी मन ये दकी करी हांके बललाय,| “दक,तोर चेला मन ये काम करबा आत,जोन सब्दर दिन ने करबार उचित नुआय |”
\v 3 हांय आंय मन के बलला, “काय तमी ना पड़ला आह्स की दाऊद जड़ दाय हांय आवरी हातार संवारी बुक होयलाय तो काय करलाय?
\v 4 ये कसन महा परभुर गहरे गला,आवरी भेटर रोटी के कायला,जाके कायबारना तो हांके आवरी ना हांतर संगवारी मन के आवरी केवल याजक के उचित रहे?
\v 5 ये काय तमी वेवस्ता ने ना पड़ला की याजक सब्दर दिन मंदिर  ने सबदर दिनर निति के टूटाय करी बले निरदोस तेबू आत?
\v 6 आवरी मय तोमके बलबी आची की ये आंय आय जोन बले बड़े आय |
\v 7 अगर तमी हेतार अरत जानास. “मैं दया ले अरिक हाउ आय बलि दान ले नाई,”तो तमी निरदोस के दोसी ना तेबायत |
\v 8 मानेर बेटा तो सब्दर दिनर बले परभू आय|
\v 9 हेतान ले जाई करी हांय तिकर परथना घरे आयला |
\v 10 आंय ताने गोटक माने रहे जाहर हाथ सुकी रहे | हांय मन यीशु उपरे दोस लगायबा काजे हांके पचार लाय, “काय सब्दर दिन ने सभा करबार उचितआय?”
\v 11 हांय तिके बल्ला, “तमी असन कोन आस जाहर गोटक ची मेंडा आचे,आवरी हांय सब्दर दिन ने कुदरा ने गरले, तो हांय हांके दरी करी ना निकराये?
\v 12 अच्छा मानेर मोल मेंडा ले कतक बड़ी करी आय |”
\v 13 तेबे हांय मनुक के बलला, “अपना हाथ के लोमाव |” हांय लोमाय ला आवरी हांय आवरी दुसर हाथर असन अच्छा होयला  |
\v 14 तेबे फरीसी मन बहारे जाई करी हातार विरुदी मन विचार करलाय की हांके कसन करी नास करबू |
\v 15 ये जानी करी यीशु आंय तान ले गला | आवरी कुबे लोक हातार पिटी बाटे होयला, आवरी हांय सबू के चंगा करला,
\v 16 आवरी तिके चेतायला की मोके परकट ना करा,
\v 17 जसन की जोन बचन यशायाह भविश्बकता बाटले बला जाई रहे आंय पूरा होओं;
\v 18 ये मर सेवक आय जाके मैं बाचली आची; मर प्रिय,जाहार ले मोर मन अरिक आचे; मैं अपनार आत्मा की हांतार उपरे देंउ आय, आवरी हांय बी जाती मनर निआवर समाचार देयसी |
\v 19 हांय ना जागड़ा करसी आवरी ना कोलार होयासी, आवरी ना बजार ने कोनी हांतार सबद के सुन्बाय |
\v 20 आय रमदलार सरकंडा के ना टूटायसी, आवरी कुंहरा उट्बार बती के ना लिबाये जड़ दायले हांय निआव ले बरसक ना कराये |
\v 21 आवरी दूसरा जाती मन हातार नाव ने आसा  सोंगाऊ आत |”
\v 22 तेबे लोक गोटक काना- कोंदा के जाहार ताने बुत आत्मा रहे, आंतार लगे आंलाय आवरी हांय ताके अच्छा करला, आवरी हांय बलके आवरी दकके सकला |
\v 23 एतार ले सबू लोक चकित होई करी बलके मुराय लाय,  “ ये काय दाऊरबेटा|”
\v 24 मातर फरीसी मन ये सुनी करी बललाय, “ ये तो बुत आत्मार सरदार बाल जबुलर सायतार बिनार बुत आत्मा के ना निकराये |”
\v 25 हांय तिकर मनर गोट के जानी करी तिके बल्ला, “जोन कोनी राज ने पूट औउ आय,आंय उजड़ी जाऊ आय; आवरी कोनी नगर नोयले कुटुम ने जोन ताने  पुट ओऊ आय बनी ना रहे |
\v 26 आवरी अगर जसन सैतान ची सैतान के निकरायेल तो हांय अपनार ची विरुदी होयला, आवरी हान्तार राज कसन बनी रऊ आय?
\v 27 सीदा आवरी मैं सैतानर साहयता ले बुत आत्मा के निकराऊ हाय तो तमर बस कांहार साहयता ले निकराऊ आत? ये काजे आंयची तमर निआव करू आय
\v 28 अगर मैं महा परभूर आत्मार साहयता ले बुत आत्मा के निकराऊ आंय, तो महा परभुर राज तमर लगे आयला आचे |
\v 29 कसन कोनी माने कोनी बल बितार घरे होलि करी आंतार धन के जीकी नेयके सके जेबे तक की आगे  हांय बल बिता के ना बांदे? तेबे हांय हातार घर के जीकी नेयसी |
\v 30 जोन मर संगे निआत आंय मर विरुद ने आचे,आवरी जोन मर संगे ना सकले  हांय विकरू आय |
\v 31 एइकाजे मैं तमके बलबी आची की मानेर सबू परकारर पाप आवरी निंदा चमा करा जायसी,मातर पवित्र आत्मार निंदा ना चमा करा जाए|
\v 32 जोन कोनी मानेर बेटा विरुद ने कोनी गोट बलाले, हातार ये अपराद चमा करा जायसी, मातार जोन कोनी पवित्र आत्मार विरुद ने काई बलले, हान्तार अपराद ना तो ये लोक ने आवरी परलोक ने चमा करा जायसी |
\v 33 अगर गच के निकमा बलले, तो हातार फल बले निकमा  बला; कसन की  गच अपनार फल ली चिताय जाऊ आय |
\v 34 ये सापर पिला मन,तमी अडरा होई करी कसन अच्छा गोट के बलके सकू आस? कसन की जोन मन ने भरला आचे, आई मुं ने आसू आय |
\v 35 सीदा मानेर मन ले सीदा भंडार ले सीदा गोट, आवरी अडरा मानेर अडरा भंडार ले अडरा निकरु आय |
\v 36 आवरी मैं तमके बलबी आची की अडरा गोट माने बलबाय निआवर दिने हांय मन सबू आंय गोटर लेका देबाय |
\v 37 कसन की तुई अपनार गोटर लागी निरदोस, आवरी गोटर ची लागी दोसी तेबाय बाय |”
\v 38 ये ताने कोनी शास्त्री मन आवरी फरीसी मन हांके बबलाय, “ये गुरु,हामी तोरले गोटक चिना दकबा काजे होयबू आचे |
\v 39 हांय तिकी उतर देला, “ये जुगर अडरा आवरी  भेविचरी लोक चिना डग्राऊ आत, मातर यहुना भविश्बकतार चिना के छाडी कोनी आवरी चीन तिके ना देयत |
\v 40 यहूना तीन राती दिने पानी ने - जन्तुर पेट ने रला, असनि  ची  मानेर बेटा तिन राती दिने दरतनि बितरे रहेसी |
\v 41 निन्वेर लोक निआवर दिने ये जुगर लोक साव्गे उठी करी तिके दोसी टेबाय बाय, कसन की हांय मन यहुनार परचार सुनी करी मन बाहाड़ायलाय; आवरी दका, एताने आंय आय जोन यहूना ले बले बड़े आय |
\v 42 दकचिनर रानी निआवर दिने ये जुगर लोक संगे उठी करी तिके दोसी टेबायसी,कसन हांय सुलेमानर ज्ञान सुनबा काजे धरतनीर कटा ले आयला; आवरी दका,हांय ये आय जोन सुलेमान ले पने बड़े आय |
\v 43 ”जड़ दाय बुत आत्मा माने मन ले निकरी जाऊ आय, तेबे सुकला जगा ने बिसायबा काजे डगराऊ आय;आवरी पाऊ नुआय |
\v 44 तेबे बलु आय, “मैं मोर हाँइ घरे जोन ताने ले निकरी रली, बाहाड़ी जीबी |” आवरी बाहाड़ी करी हांके मेला, बाड़ा- होंडा आवरी सजायलार पाऊ आय |
\v 45 तेबे हांय जाई करी अपना असंगे आवरी अडरा सात आत्मा मन के अपनार संगे दरी आसू आय, आवरी हांय हाय ताने बसी करी हांय रउ आय, आवरी मानेर  आगर दसा आगले बाले अडरा होई जाऊ आय | ये जुगर अडरा लोकर दसा बले  असनि ची होयसी |
\v 46 जड़ दाय हांय बिड संगे गोटायते रहे, तेबे हांतार आया आवरी भाई बाहरे टिया रहेत आवरी हांके गोटयबा काजे होयते रहेत |
\v 47 कोनी हांके सांगलाय, “दक,तोर आया आवरी तोर भाई बाहरे टिया आचेत आवरी तोके गोटायबा काजे होयबा आत |”
\v 48 ये सुनी करी ताके सांगबा लोक के उतर देला, “कोन आय मोर आया?आवरी कोन आय मोर भाई?”
\v 49 आवरी चेला मन बाटे अपना हाथ लोमाय करी बल्ला, “ दका मोर आया आवरी मोर  भाई ये आत |
\v 50 कसन की जोन कोनी मोर सारगर बाबा हिचा ने चलू आत, हांयी मोर भाई आवरी बहिन, आवरी मोर आया आय |”
\c 13
\p \v 1 हांय दिने यीशु घर ले निकरी करी नदी रेटे जाई करी बलला,|
\v 2 आवरी हान्तार लगे खुबे बीड़ खुडा होयला की  हांय डोंगा ने चेगला, आब्री सबू बिड रेटे टिया रला |
\v 3 आवरी हांय तिके परचार करी खुबे असन गोट बलला; गोटक बुनबा बिता बिज बुनबा काजे निरकला |
\v 4 बुनबा दाय किन्डिक मा बिज बाटर रेटे घसरला,आवरी छेड़े मन आई करी हांके चाब लाय
\v 5 किंडीक मा बीज पतरिली भाटा घसरला, जोनती आंके खुबे माटी ना मिरला आवरी खुबे माटी ना मिरबा लागी हांय झटके बाड़ला |
\v 6 मातर बेर निकबा के हाँय जोय दरला, आवरी चेर ना दरबा के सुकी गला |
\v 7 किन्डिक मा बिज गच रेटे घसरला आवरी गच मन बाड़ी करी ताके चेपाय |
\v 8 मातर किन्डिक मा बिज अच्छा भाटा ने घसरला,आवरी फल आनला,कोनी सो गुना कोनी साट गुना,आवरी कोनी तीस गुना |
\v 9 जांहार कान आचे हांय सुना |
\v 10 चेला मन लगे आसी करी हांके बलला,तुई लोक के परचार मन ने काय काजे गोटाय बी आस?
\v 11 हाँय बलला, तोमके सरग राजर वेदर समज देला आछे, मातर ति के नुआय|
\v 12 कसन की जाहार लगे आचे, आंके दिया जायसी,,आवरी हांतार लगे खुबे होयसी; मांतर जाहार लगे कांइ  निआय, आंय ले जोन पने हातार लगे आचे, आन्यके पने दरा जायसी |
\v 13 मैं हांय मन ले परचारर आंय काजे गोटाय बीची आची की हाँयमन दकी करी ना दकेत आवरी सुनी करी ना सुनेत, आवरी ना समजेत |
\v 14 तिकर  करतूत ने यशायाहर ये भविस्वानी पूरा अऊ आय; तमी कान ले तो सुनु आस मातर ना समझास; आवरी आंकी ले तो दकबा आस मातर तमके कांई मा ना लागे |
\v 15 कसं की ये लोक मनर मन मटाव ओयला आचे, आवरी हाँय मन काने कम सुनु आत आवरी तिकर आंके के हांय मन लिमला आत;  केबी असन ना हो की हांय आंकी ले दकोत  आवरी कान ले सुनोत आवरीमनलेसमझोत,आवरीबाहाड़ोत, आवरी मैं तिके अच्छा करबी |,
\v 16 मातर धन्य आय तमर आंकी, की हांय दकुआय;  आवरी तमर कान के हांय सुनु आय,|
\v 17 कसन की मैं तमके सते बबी आची की खुबे असन भविस्वकता मन आवरी धरम करू मन चयलाय की जोन गोट तमी दकबा आस, दका, मातर ना दकी; आवरी जोन गोट तमी सुनु आस, सूना, मातर ना सुनु |
\v 18 अबर तमी बलबा लोक परचारर अरत सूना;
\v 19 जोन कोनी राजर बचन सुनी करी ना समझे, हातार मन ने जोन पने बुनी रलाय, हांके हांय दुष्ट आई करी जीकी नेहू आय | ये आंयी आय, जोन बाट रेटे बुनी रलाय |
\v 20 आवरी जोन पकना खुडा ने  बुनला आत, ये आई जोन बचन सुनी करी अड्किची दाय अरिक संगे मानु आय |
\v 21 मातार अपनार चेर ना दरबा लागी कीनिक मा दिनर आय,  आवरी जेबे बचनर लागी कलि नोयले झगड़ा दंड  अउ आय, तो तेबे अड्कीची दाय टेस काऊ आय |
\v 22 जोन गच मन लगे बुनलार आचे, ये हांय आय, जोन बचन के सुनु आय, मातर ये जुगर चिंता आवरी धनर दोका बचन के चेपाऊ आय, आवरी हांय फल  ना आने |
\v 23 जोन अच्छा भूयने बुनला आचे, ये हांय, जोन बचन के सुनी करी समझूआय, आवरी फल आनु आय; कोनी सो गुना, कोनी साट गुना, आवरी कोनी तीस गुना |
\v 24 यीशु तिके गोटक परचार देला; सरगर राज हांय मानेर असन आय जोन अपनार बेड़ा ने अच्छा बिज बुनला |
\v 25 मातर जेबे लोक सोयते रहेत तेबे हांतार सतरू गेहुंर मंजी झ्न्गली बिज बुनी करी जायते |
\v 26 जेबे गाजा निकरला आवरी बाड़के मुरायला,तेबे झारर धानर बूटा पने दका देला |
\v 27 तेबे बीसायबा जगा ने दास मन आई करी बलला,” ये सामी,काय तुई अपनार बेड़ा ने अच्छा बिज ना बुनी रलिस? आवरी झारर धानर बूटा मन आयती कोन लगले आयला?
\v 28 हांय तिके बलला,ये कोनी सतरुर काम आय |” दास मन ताके बोललाय, काय तोर मन आय,की हामी जाई करी ताके सकलबू ?
\v 29 हांय बोलला नाई, असन ना हओ झारर धानर बूटा मन के सकल बा दाय तोमि हांतार संगे गेहूं के पने जीकी आना |
\v 30 काटबा दाय ले दुनो के गोटक संगे बाड्के के दियास, आवरी काटनी दाय लेकाटबा लोक के बलबी की पहीले झारर धानर बूटा जीकी करी जरायबा काजे तिकर बारा बांदा, आवरी गंहू के मरला बेड़ा ने रुंडाआ |
\v 31 हांय तिके गोटक आवरी परचार देला; सरगर राज राईर गोटक बीजा असन आय, जोन की कोनी माने दरी करी अपनार बेड़ा ने बुनी देला |
\v 32 आंय सबू बीजा ले सुरु तो आय मातर जड़ दे बाडू आय तेबे सबू साग बाजी ले बड़े अउ आय; आवरी असन गच अउ आय बादरीर छेड़े आसी करीहांतारकेन्दा ने डेरा दरू आय |”
\v 33 हांय गोटक आवरी परचार तिके सुनायला;” सरगरराजखमीररअसनआयजोन कोनी बायले दरी करी तीन अनजरा आटा मिसाय देला  आवरी रई रई आंयसबू सरिगला |”
\v 34 ये सबू गोट यीशु परचार ने लोक मन के बलला, आवरी परचार बिना हांय तिके काई ना बलबार आय,
\v 35 कसन की जोन बचन भविस्वकतार बाटले बलाय जाई रहे, आंय पूरा हओ; मैं परचार बलले मोर मुंह कोलबी; मैं आंय गोट मनके जोन जुगर सुरु होयला दाय ले लुकला आचे चोमे आनबी |”
\v 36 तेबे हांय भीड़ के छाड़ी करी घरे आसला,  आवरी तार चेला मन तार लगे आसी करी बललाय, बेड़ार झारर बिजर परचार हामके समझाय देस |”
\v 37 हांय तिके बलला, अच्छा बीजा के बुनबा बिता मानेर बेटा आय |
\v 38 बेड़ा सओसार आय, अच्छा बीजा राजर बेटा, आवरी झार र बीजा दुष्ट र बेटा  आय |
\v 39 जोन सतरू ताके बुनला हांय सयतान आय: काटनीजुगरसरबादीनआय,आउर काटबा बीता सरग दूत आय |
\v 40 तेबे: जसन झार र बीजा सकला जाऊ आय आवरी जराया जाऊ आय असनी ची जगत र सरा सरी दीने होयसी |
\v 41 मानेर बेटा तार सरग दूत के पटायसी, आवरी हांय तार राज ले ठोकर र कारन बनू लोक के आवरी कुकरम करबा लोक के रुंडा करसी,
\v 42 आवरी तीके जोय र कुंड ने पकाय बाय, जोनती कान्द बार आवरी दात कतर बार होयसी |
\v 43 हांय दाय धर्मी आपना बुआ र राज ने बेर असन चमक बाय |जाहार कान आचे हांय सूना |
\v 44 सरग र राज बेड़ा ने लूकला धान असन आय, जोन के कोनी माने पायला आवरी लुकाय देला, आवरी खुबे हरीक होई जाई करी आपना र सबु के बिकी देला, आवरी हाय बेड़ा के घेनला |
\v 45 आउर सरग र राज गोटक बेबारी असन आय जोन अच्छा मोती र खोज ने रला |
\v 46 जेबे हाके गोटक बहु मूल्य मोती मीरला तेबे हाय जाई करी आपनार सबु के बिकी देला आवरी ताके घेनला |
\v 47 आउर सरग राज हाय बड़े जाल असन आय जोन के समुंद ने पकाय लाय आवरी सबु असन माच के सकली आन लाय
\v 48 आवरी जेबे जाल भरी गला, तेबे माच धरु मन हांके रेटे झीकी आनलाय, आवरी बसी करी अच्छा अच्छा थाली ने सकल लाय आवरी घीन घीना टा के पकाय देलाय
\v 49 जुगर आखरी ने असनी होयसी |सरग दूत आसी करी दुष्ट मन के धरमी मन ले अलग करबाय
\v 50 आवरी तीके जोयर कुण्ड ने पकाय बाय |जोनती कान्द बार आवरी दात कतर बार होयसी |
\v 51 काय तोमी ये सबु गोट के समझ लास? हांय मन ताके बललाय, “ हव|”
\v 52 हांय तीके बलला, हाई काजे सबु गोटक शास्त्री जोन सरग राजर चेला बनला आचे, हाय गरण असन आय जोन आपना भण्डार ले नुआ आवरी जुना तीजमन के नीकराऊ आय |
\v 53 जड़ दाय यीशु ये सबु परचार बली सराय ला, तेबे हांय लगले जायते गला |
\v 54 आवरी आपना र नगर ने आसी करी तीकर पारतना घरे तीके असन उपदेस देयके मुराय ला की हांयमन चकित होई करी बल लाय, एके ऐ गियान आवरी सामर्थ र काम कोण लगले मीरला?
\v 55 काय ये बड़ेई र बेटा नुआय? आवरी काय एतार आयार नाव् मरीयम आवरी एतार भाई र मनर नाव याकूब, युशुफ, शमौन आवरी येहूदा नुआय?
\v 56 आवरी काय एतार सबु बहिन मन हामर लगे ना रुऊ आत? आवरी एके ऐ सबु कोन लगले मीरला?
\v 57 एतार असन हांय मन तार लागी ठेश खायलाय,मातर यीशु तीके बलला, बविश्बक्ता आपनर देश आवरी आपनर घर के छाड़ी आवरी कोनी थाने नीरादर ना होये |
\v 58 आवरी हांय बलला तीकर विशबास नोयबा लागी खुबे असन सामर्थ र काम ना करला |
\c 14
\p \v 1 हांय समया चारटा देशर राजा हेरोदेश यीशुर गोट के सुनला,
\v 2 आवरी तार सेवक मन के बलला, “ये युहना बपतिस्मा दबा बीता आय: हाय मरला लोकले जीयला आचे, हाई काचे हांय तार ले शामर्थ र काम होऊ आय
\v 3 कसन की हेरोदेश आपनर भाई फीलीफुस र बायले हेरोदेशर लागी, युहना के धरी करी बांदी आवरी जेल घरे सोंगाय रलाय |
\v 4 कसन की युहना हांके बली रला की ताके सोंगाय बार तोर काचेअच्छानुआय |
\v 5 हाई काचे हाय ताके मारबार चाहेते रला, मातर लोक के डरते रला कसनबलले हाय मन ताके भविश्बक्ता मानते रयेत |
\v 6 मातर जेबे हेरोदेशर जनम दीन आयला, हेरोदेशर बेटी उत्सव ने नाची करी हेरोदेश के हरीक कारला |
\v 7 तार पाचे हांय कीरीया खाई करी बचन देला, जोन बाले तुय मांगबीस मयतोके देबी
\v 8 "हांय तार आया सिखाय के बलला ""युहना बपतिस्मा देबा बीतार मुंड थाली ने ई लगे मोके आनाय देस |”"
\v 9 राजा दुःख होयला, मातर तार कीरीया आवरी संगे बसला लोक र लागीआगेया देला की देई दीयास |
\v 10 आवरी हांय जेल घरे लोक के पठाय करी युहनार मुंडी के काटाय देलाय;
\v 11 आवरी तार मुंडी के थाली ने आनलाय आवरी टोकी के देलाय, जोन हांय तार आया लगे नेला |
\v 12 तेबे युहन्ना र चेला मन आयलाय आवरी हातार मुंडी के नेई करी गाड़ी देलाय, आवरी जाई करी यीशु के खबर देलाय |
\v 13 जड़ दाय यीशु ये सुनला, तेबे हांय डोंगा ने चेगी करी हायती ले कोनी चीम चाम जगा ने जायते गला |लोक ये सूनी करी नगर नगर ले हीड़ते ची तार पीटी पीटी गलाय |
\v 14 हांय नीकरी करी गोटक बड़े भारी भीड़ दकला आवरी तीकर उपरे तरस खायला, आवरी तीकर बीमारी के अच्छा करला |
\v 15 जड़ दाय संझ होयला तेबे तार चेला मन हातार लगे आसी करी बललाय, ये चीम चाम जगा आय आवरी बेर होयसी आचे;लोक के बीदा करा की हाय मन जाई करी आपना काचे भात साग घेनोत |
\v 16 मातर यीशु तीके बलला, तार जीबार जरुरी नुआय तमी ची तिके कायबाकाजे दियास |”
\v 17 हांय मन ताके बललाय, इति हामर लगे पांच टा रोटी आवरी दुई टा माछ के छाड़ी आवरी काई नियाय |”
\v 18 हांय बलला तिके इति मोर लगे आना |”
\v 19 तेबे हांय लोक मन के चारा ने बसबा काजे बलला, आवरी हांय पांच टा रोटी  आवरी दुई टा माछ के दरला;आवरी सरग बाटे दकी करी धन्य बाद देलाआवरी रोटी के गोंदा करी चेला मन के देला, आवरी चेला मन लोक के |
\v 20 जड़ दाय सबू के काई करी पेट के बर लाय, तेबे चेला मन बाचला गोंदा मन के बरला बारा टुकना उठाय लाय |
\v 21 आवरी कायबा बायले टोकी आवरी पिला टोकी के छाड़ी करी पांच हजार माने मन लग भग रलाय |
\v 22 तेबे हांय अड़की ची दाय अपनार चेला मन के डोंगा ने चेगबा काजे तेकाहा होयला की हांय हातार पहिले आय पाट जाहो, जड़ दाय ले हांय लोक मन के विदा करसी |
\v 23 हांय लोक के विदा करी, परथना करबा काजे अलगे अलगे डोंगरी ने जायते गला,  आवरी संज बेरा हांय आंयती एकला रला |
\v 24 आंय समय ने डोंगा झीलर मंजी  लेहेरा ने आलते रहे कसन बलले लेहेरा चोमे रला |
\v 25 आवरी यीशु रातीर चार पाहारे झील ने हिंडते तिकर लगे आयला |
\v 26 चेला मन ताके झील ने हिंडबार दकी चकित होयला |  आवरी बलके मुरायलाय ये बुत आय |  आवरी डरी करी कोलार होयलाय |
\v 27 तेबे यीशु अड़की ची दाय तिके गोटाय ला आवरी बलला, डाड़स बांदा |  मैं आय न डरा |
\v 28 पतरस ताके बलला ये परभू अगर तुई ची आस,  मोके तोर लगे पानी हिंडी करी आयबा काजे आगेया देस,”
\v 29 हांय बलला,  “आव |” तेबे पतरस डोंगा ले उतरी करी यशु लगे जिबा काजे पानी ने हिंडके मुरायला |
\v 30 मातर लेहेरा के दकी करी डरला, आवरी जड़ दाय बूड़के मुरायला तेबे कोलार होई बलला, ये परभू मोके बाचाव |
\v 31 यीशु अड़की दाय हाथ के चोमे करी आंके दरला आवरी ताके बलला विशवास करबा लोक,तुई काय काजे मन के दुई टा करलिस ?
\v 32 जड़ दाय हांय मन डोंगा ने चेगलाय, तेबे लेहेरा तेबला |
\v 33 तेबे हांय मन जोन डोंगा ने रलाय, ताके पांय पड़ी ताके बललाय,सटे तुईमहा परभुर बेटा आस |”
\v 34 हांय मन आंय पाट उतरी करी गनेसरत ने पंहचलाय |
\v 35 हांतिर लोक मन हांके चिताय लाय लगर लगर सबू देश ने खबर पटाय लाय,आवरी सबू बिमारी मन के हांतार लगे आनलाय,
\v 36 आवरी लोक गुहार करी बललाय की हांय तिके तोर फटीहीर घड़ी के पने चिंयके देस; आवरी जतक पने ताके चिंयलाय, हांय मन अच्छा होयलाय  |
\c 15
\p \v 1 तेबे यरूशलेमर कटक फरिसी आवरी शास्त्री मन आसी करी बलके मुरायलाय |
\v 2 '' तोर चेला मन पुरकती रीती रिवाज के काय काजे ना दरेत, की हाथ ना धोई करी रोटी के खाऊ आत ?''
\v 3 हांय तिके जबाब देला, '' तोमि बोलले अपनार रीती रिवाजकाचेपरमेश्वररआगेया टालू आस ?
\v 4 कसन की परमेश्वर बोलला आचे, अपनार बाबा आवरी अपनार आया के आदर करा आवरी जोन कोनी बोलले अपनार बाबा आवरी आया के आडरा बलले,ताके मार बाय |
\v 5 मातर तोमि बोलू आस की आवरी अपनार बाबा नोयले आया के बोलसी,जोन पने टोके मोर ले लाभ पंहचते रहे, हांय परमेश्वर के भेट चेगाय ला,
\v 6 तेबेहांय अपनार बाबा के ना माने, असनि ची तोमि अपनार रीतीरिवाजर लागी करी परमेश्वरर बचन के टाली डेलास |
\v 7 ये कपटी मन यशाया तोमर बारे ने ये भविस्वानी,टिक ची करी रहे:
\v 8 हांय मन होट ले तो मानु आत,मातर तिकर मन मोर ले दूर रउ आय |
\v 9 आवरी हांय मन फकाहा मोर उपास करू आत, कसन बलले माने मनर हिसाब के धरमर उपदेस करी करी सिखाऊ आत|
\v 10 तेबे लोक मनके अपना लगे आग देई करी तिके बोलला,सूना आवरी समझा:
\v 11 जोन मुंह ने जाऊ आय,हांय माने के अशुद नाकरे,मातर जोनमुंहले निकराऊ आय,आयं माने के अशुद करू आय |
\v 12 तेबे चेला मन आई करी ताके बोलला,,''तुई जानिस की फरीसी मन ही बचन के सुनी करी टटाय होयलाय ?''
\v 13 हांय जबाब देला, '' सबू गच जोन मोर सरगर बाबा ना लगाय ला आचे,जिखी देबाय |
\v 14 तिके जायके दियास; हांय काना मनके बाट दकाऊ आतआवरीकाना,काना के बाट दकायसी तो,दुनो खोदरा ने आस बाय |
\v 15 ऐ सुनी करी पतरस हांके बोलला, उपदेस हामके समझाय देस |
\v 16 काय तमी बलले एबले ना समझाय ला आस ?
\v 17 काय तमी ना जानास की जोन बले मुंह ने जाऊ आय हांय पेट ने पडूआय आवरी भाटा बाटले निकरी जाऊ आय ?
\v 18 मातर जोन बले मुह ले निकरू आय, हांय मन ले नीकरू आय, आवरी हांई मुनुस के अशुद करू आय |
\v 19 कसन बलले अडरा बिचार, ह्त्या, दूसरा बायले के लालच करबार,अडराबिचार, चोरी, झूठा गवाही, नींदा मन ले नीकरू आय |
\v 20 ई आय जोन मुनुक के अशुद करुआय, मातर हाथ ना धोयलारखायबारमुनुक के अशुद ना करू आय |
\v 21 यीशु हाती ले नीकरी करी सुर आवरी सयदा र परदेश बाटे जायते गला |
\v 22 हाय परदेशले गोटक कनानी बायले निकरला, आवरी चिचाय करी बलला, हे परभू |दाउदर बेटा, मोरउपरे दयाकर | मोर बेटी केभुतआत्मा खुबे कन्दरायसी आचे |
\v 23 मातर हांय ताके कांई जबाब ना देला, तेबे तार चेला मन आसी करी हांके गुआरलाय हांके जुहार करी देस, कसन बलले हाँय हामर पिटी बाटे चिचायते आयसी आचे |
\v 24 हांय जबाब देला, इस्राएलर घरर आजलार मेंडा मनके चाडी मुय काहरी लगे ना पटायलार|
\v 25 '' मातर हांय आसला आवरी यीशु के जुहार करी बलके मुरायला,''  ये परभू मोर साहारा कर | ''
\v 26 हांय जबाब देला, '' पिलामनर रोटी के दरी करी कुकुर मनर चोमे मंडाया बार अच्छा नुहाय |''
\v 27 हांय बलला, ''सटे आय परभू मातर कुकुर बलले हांके चूर चार काऊआत,जोन तिकर सौवकार टेबुल ले गसरू आय |''
\v 28 एइकाजे यीशु तीके जबाब देला, '' ये बायले तोर विशवास बड़े आय | जसन तुई चुउआस आस, तोर काजे असनि ची होओ |'' आवरी हातर बेटी अडिकी दाय अच्छा होई गला |
\v 29 यीशु हान्ती ले गलीलर सागर लगे आय ला, आवरी डोंरी ने चेगी करी बसला |
\v 30 तेबे खुबेखुडा लोक हांतार लगे आय लाय | हांय मन अपनासंगे,खोडिया,काना, कोंदा, डूनडा,खुबे लोक के तार लगे आनलाय, आवरी तिके हांतार गोड ने मंडाय देलाय, आवरी हांय तिके अच्छा करला |
\v 31 जड़ दाय लोक दकलाय की कोंदा मन गोटाय लाय, डुंडा मन अच्छाहोयलाय, आवरी कोडिया मन हिन्ड़लाय, आवरी काना मन दक लाय तेबे चकित होयी करी इस्राएलर महा परभुरर बड़पन करलाय|
\v 32 यीशु तार चेला मनके आग देला आवरी बलला '' मोके लोक कूड़ा केजीवदुःख सी आचे, कसन की हांय मन तीन दिन ले मोर संगे आचेत आवरी तिकर लगे कांई कायब काजे निहाय | मुय तिके विदा करबार ना चाहाही कसन बलले असन ना होओं की बाटे ताकि करी रही जाहो | ''
\v 33 चेला मन हांके बललाय '' हामके ये झार ने कोन लगले अतक रोटी मिरसी  की हामी अतक बड़े बिड के मन भर खुआऊ आवं?''
\v 34 यीशु तिके पचारला, '' तोमर लगे रोटी आचे? “ हांय मन बलाय, “ सात, आवरी  किंडीक असन सुरु माछ |”
\v 35 तेबे हांय लोक मनके भूईं ताने बसबार काजे आगेया देला |
\v 36 आवरी हांय सात रोटी आवरी माछ के दरला, धन्यवाद देयी टुटायला,आवरी अपनार चेला मन के देयते गला, आवरी चेला मन लोक के |
\v 37 असनि परकार सबू काई करी सनतुसट होयलाय आवरी चेला मन बाचला बीती गोंदा ले भरलार सात टुकना उठालाय|
\v 38 खायबा लोक बायले आवरी पिला मनके छाड़ी करी चार हजार मुनुक मन रयेत |
\v 39 तेबे हांय बिड के पटाय करी डोंगा ताने चेगला मकदन देशर अलकानेआयला |
\c 16
\p \v 1 फरिसीमन आवरी सदुकीमन लगे आसीकरी ताके जानबाकाजे ताकेबललाय,“ हामके सरगर कांयी चिना दकाव |”
\v 2 हांय तिके उतर देला, “संज के तमी बुलू आस,”समया अच्छा रसी, कसनबलले बादरी लाल आय,
\v 3 आवरी उजर के बुलु आस, आजी लेहरा आयसी,कसन की बादरी लाल करिया आय | तमी बादरी के दकी करी सांगके सकास, मातर समयर चिनार भेद के काय काजे ना सांगके सकास?
\v 4 ये जुगर अडरा आवरी  वेबिचार लोक चिना डगराऊ आत,मातर यहुनार चिना  के छाड़ी तिके आवरी कोनी चिना ना दिया जायसी | “आवरी हांय तिके छाड़ी करी जायसी |
\v 5 चेला मन मंदिरर हांय पात पहुँचलाय, मातर हांर मन रोटी दरबार बुलक लाय|
\v 6 यीशु हांय मनके बलला,फरिसी आवरी सदुकीर खमीर ले चलाक राहा |
\v 7 """हांय मन आपस ने विचार करलाय, “ हामी रोटी ना आनु एइकाजे हांय कसन बलसी आचे |”"
\v 8 ऐ जानी करी, यीशु तिके बलला, “ ये अविश्वासी मन ,तमी आपस ने काय काजे विचार करबा आस की हामर लगे रोटी निआय?
\v 9 काय तमी एबे तक ना समझास?काय तमके हांय पांच हजार रोटी के सुरता निआय आवरी ना एकी तमी कतक गोपा उठाय राहास?
\v 10 आवरी ना हांय सात हजारर सात रोटी,आवरी एकी तमी कतक गोपा उठाय रहास !
\v 11 तमी काय काजे ना समझास की मैं तमके रोटिर बिसय ने ना बलि, मातर एकी तमी फरीसी आवरी सदुकीर खमीर ले चलाक रहा |”
\v 12 तेबे तिके समजने आयला की हांय रोटीर खमीर ले नाई,मातर फरीसी आवरी सदुकिर सीकचा ले चलाक रबा काजे बलला आचे |
\v 13 यीशु कैसरिया फिल्लिपिर देश ने आयला,आवरी अपनार चेला मन ले पुचला, “लोक मनुकर बेटा के काय बलुआस?”
\v 14 हांय बलला,”  कोनी तो यहूना बपतिस्मा देबा बिता बलु आय, आवरी कोनी एलिय्याह आवरी कोनी यिर्मयाह या भविस्यकता ने कोनी गोटक बलुआत |”
\v 15 हांय तिके बलला,” मातर तमी मोके काय बलु आस ?”
\v 16 "शमौन पतरस उतर देला,"" तुई जीवता महा परभुर बेटा मसीहआस |”"
\v 17 यीशु हांके उतर देला,” ये शमौन यहुनार बेटा, तुई धन्य आस,” कसन बलले मॉस आवरी लउ ले नाई, मातर मोर बुआ जोन सरग ने आचे, ये गोट तोर उपरे  दखाय बी आची |
\v 18 आवरी मुय बलले तोके बलबी आची की तुई पतरसआस, आवरी मुय पकना उपरे अपनार कलीसिया बनायबी,आवरी अदोलोकर दुहार तार उपरे ना जितके सके |
\v 19 मैं तोके सरगराजर, आवरी जोन कांई तुई  धरतनीर उपरे बांदबिस, हांय सरग ने इटायबीस; आवरी जोन काई तुई धरतनी उपरे इटायबिस, आंय सरगनेइटसी|”
\v 20 तेबे हांय चेला के चेतायला काकी ना बोल की मुय मसीह आंय |
\v 21 अड्की डाले यीशु अपनार चेला के सांगके दरला,: अवसय आय की मुय यरूशलेम ने जाऊ आंय आवरी आगर लोक बड़े याजक, शास्त्री मनर हाथ ले खुबेदुकउठाऊ आंय ; आवरी मारा जांउ आंय, तीन दिन ने जिव उठू आंय |”
\v 22 एइकाजे पतरस हांके अलगे जाई करी रिस होयला,” ये परभू,महा परभू ना करो | तोर संगे असन केबे ना हो |”
\v 23 हांय उलटी करी पतरस की बलला,” ये सैतान मोर चोम ले दूर हो | तुई मोर काजे टोकरर  कारन आस, कसन की तुई महा परभूर गोट उपरे निआस,मातर मनुकर गोट उपरे मन लगाऊ आस |”
\v 24 तेबे यीशु अपनार चेला बलला, आवरी कोनी मोर पिटी बाटे आऊ आस आले तो अपना के इनकार करा आवरी अपनार कुरूस उटाआ, आवरी मोर पिटी बाटे हुआ |
\v 25 कसन की जोन कोनी अपनार बचाय बार चायसी | हांय हांके खोयसी | आवरी जोन कोनी मोर काजे अपना जिव देसी |  हांय ताके पायसी |
\v 26 अगर मनुक सबू जगत के पायसी आवरी अपनार जीवनर हानी उठाय बाय, की ताके काय लाभ होयसी?या मनुक अपनार जीवर बदला ने काय देउ आय?
\v 27 मानेर बेटा अपनार सरग दुतर मन  संगे अपनार बाबार महिमा ने आयसी, आवरी हांय समय सबू गोटक के  तिकर कामर अनुसार फल देयसी |
\v 28 मैं तोमर ले सते बलबी आची की जोन ये लगे टिया आचेत,हांय मन ले कोनी असन आचेत की हांय मन जेबे तक मानेर बेटा के तार राज ने आयबा दाय ना दखु आत,तेबे तक मिरतिऊर सुआद के केबी ना चाक बाय |”
\c 17
\p \v 1 छय दीनर पाचे यीशु पतरस आवरी याकूब आवरी तार भाई यूहन्ना के संगे नेला, आवरी तिके चीम चाम कोनी डेंग डोंगरी ने नेला |
\v 2 हांय थाने तीकर छमे हांय छाया माया होयला, आवरी तार मुह बेर असन चमक ला आवरी तार फटीई दीया असन उजर होयला |
\v 3 आवरी मुसा आवरी एलिय्याह तार संगे गोटायबा दाय तिके दका देला |
\v 4 "ए थानले पतरस यीशु ले बलला "" हे परभू हामर ये थाने रबार अच्छा आय | अगर  तोर इच्छा आचे तो मय ये थाने तीन टा मांडो बनायबी ;गोटक तोर काजे , गोटक मुसा काजे,आवरी गोटक एलिय्याह काजे |”"
\v 5 हांय बलतेही रये की गोटकउजर बादरी तीकरउपरे छांयला, आवरी हांय बादरी ले ए सब्द निकर ला: “ऐ मोर खुदर बेटा आय, जोन ले मय हरीक आची: एतार सूना |”
\v 6 चेला मन ऐ सूनी करी मुंहर बल ने घसर लाय आवरी डर लाय |
\v 7 यीशु लगे आई करी तिके छींयला आवरी बलला, “ उठ ना डर |”
\v 8 तेबे हांय मन आपनार आंखी उठाय करी आवरी यीशु के छाड़ी आवरी काकी ना दकला |
\v 9 जेबे हांय मन डोंगरी ले उतर ते रयेत तेबे यीशु तिके आगेया देला, “जेबे तक मानेर बेटा मरला थानले जीव ना उठे, तेबे तक जोन बले तोमी दखला आस काकी ना बला |”
\v 10 ऐ थानले तार चेला मन ताके पचार लाय, “ आवरी शास्त्री मन कसन बलुआत की एलिय्याहर आगे आयबार जरुरी आय ?”
\v 11 हांय उतर देला, एलिय्याह जरुर आयसी, आवरी सबू तीज के सुदरायसी |
\v 12 मातर मय तोमके बलबी आची की एलिय्याह आयला आचे, आवरी लोग मन ताके ना चीताय लाय; मातर जसन चायला असनी ची तार संगे होयला | येई रिती ले मानेर बेटा पने तार हाथ ले दुःख उठाय बाय |”
\v 13 तेबे चेला मन समझ लाय की हांय हामार ले यूहन्नार बपतिस्मा देबा मनर हिसाब ने बलला आचे |
\v 14 जेबे हांय मन भीड़ लगे पहुच लाय, तेबे गोटक माने तार लगे आयला, आवरी मांडी टेकी करी बलला,
\v 15 “ ऐ परभु, मोर बेटार उपरे दया कर!  कसन की ताके मिर्गी आउआय, आवरी हांय खुबे दुःख उठाऊ आय; आवरी घन घन जोय ने आवरी घन घन पानी ने घसरू आय | 
\v 16 मय ताके तोर चेला मन लगे आनी रंई, मातर ताके अच्छा ना करके सकलाय |”
\v 17 यीशु उतर देला, “ ऐ अविश्वासी मन आवरी डिठाहा लोग मन,  मय कबे तक तोमर संगे रऊं आं ? कबे तक तोमर सयबी ?  ताके ईति मोर लगे आना |”
\v 18 तेबे यीशु भुत आत्मा के डाटला,  आवरी हांय तार ले नीकरी गला ; आवरी पीला हाय समया ने अच्छा होयला |
\v 19 तेबे चेला मन गोटक होई करी यीशु लगे जाई बलला,हामी ताके कसन ने निकरायके ना सकू?
\v 20 हांय की तिके बलला अनपनार विश्वासर गटिर कारन,कसन की मैं तमके सते बलबी आचे, अगर तमर विशवास राईर बिजार बराबर आचे,तेबे एके डोंगरी ले बलके सकास,एतार तान ले गुची करी आंय ताने जा,तेबे आंय जायसी,आवरी कोनी गोट तमर काजे असमबव ना होयके सके |
\v 21 [मातर ये जाती बिना पराथना ले आवरी उपास ले ना निकरेत |]”
\v 22 जेबे हांय मन गलील ने रहेत,तेबे यीशु तिके बलला, “मानेर बेटा माने मनर हाथ ले दरा पड़सी;
\v 23 हांय मन ताके मार बाय,आवरी हांय तीन दिन ने जीव उटसी |”एताने हांय मन खुबे निरास होयलाय |
\v 24 जेबे हांय मन कफरनहुमने पंचलाय,तेबे मंदिरर उसिल करबा बिता मन  पतरस लगे आसी करी पचार लाय, “काय तमर गुरु मंदिरर उसिल ना देये?”
\v 25 हांय बलला, हां देऊ आय |” जेबे हांय घरे आयला, तेबे यीशु तार पचार बार ले आगे बलला, “हे शमौन, तुई काय सोचबी आस? धरतीर राजा उसिल  आवरी भेट कांर ले दरू आय?”
\v 26 पतरस ताके बलला, “गहेर ले |” यीशु ताके बलला, “तेबे बेटा बाचलास |
\v 27 तेबे एइकाजे की हामी तिके टोकर ना देबार आय, तुई नदी कटा जाई गरी पकाव, आवरी जोन माछ आगे काऊ आय, ताके दर; तार मुं उगाड़ ले ही गोटक सिका मिरसी, ताके दरी करी मोर आवरी अपनार बदला ने तिके देयी देस |”
\c 18
\p \v 1 अड़की ची दाय चेला मन यीशु लगे आइ करी पचार लाय, “सरगर राज ने बड़े कोन आय?”
\v 2 असनि हांय गोटक पिला के लगे आग देई करी तिकरमंजी गता टिया करला,
\v 3 आवरी बलला, “मैं तमके सटे बोलबी आची की जड़ दाय ले तमी ना बाहाड़ास आवरी पिलार समान ना बनास| तुई सरग राज ने होलके ना सकास |
\v 4 जोन कोनी अपना के ये पिला असन सुरु करला आले,हांय  सरग राज ने बड़े अउ आय |
\v 5 आवरी जोन कोनी मोर नाव ले असन पिला के अपनाऊ आत आंय मोके अपनाऊ आत |
\v 6 """मातर जोन कोनी ये सुरु तान ले जोन मोर उपरे  इश्वास करू आत गोटक के टोकर कुआय ले,  हांतार काजे अच्छा की बड़े चकार पाट हांतार तोडरा ने ओराय जाउ आय, आवरी हांय गडिया समुंद ने बूड़ाय |"
\v 7 टोकरर लागी संसार उपरे आय |  टोकर लागबार आय ची; मातर आय हाँय मानेर उपरे जाहर बाटले |
\v 8 ”अगर तोर हाथ तोर गोड़ टोके टोकर कुआय ले तो आंके गोंदी करी पकाय देस, डुंडा या कोड़ीया होई करी जीवन ने होल बार तोर काजे अच्छा की दुई टा हाथ या दुई टा गोड़ रई करी तुई जुग जुग गर जोय ने पकाय जाहोत |
\v 9 मातर तोर आंकी टोके टोकर ना कुआय ले, तो हांके निकराय करी पकाय देस, काना होई करी जीवन ने होल बार तोर काजे एतार ले अच्छा आय की दुई आंकी रही करी तुई नरकर जोय ने पकाय जाहोत |
\v 10 """दका, तमी ये सुरु मन ले कोनी के गिनाए ले,” कसन की मैं तमके बलबी आची की सरग ने तार दूत मोर सरगर बाबार सबू दाय दकू आय |"
\v 11 [कसन की  माने आजला लोक के बाचाय के आयला आचे |]
\v 12 """तुई काय विचार करबा आस? अगर कोनी मानेर सो मेंडा मन आचेत, आवरी आंय तान ले गोटक आजले, तो काय हाँय एक कम सो के छाड़ी करी, आवरी डोंगरी ने जाई करी,आंय आजला टाके ना डगरायसी?"
\v 13 आवरी अगर असन हो की ताके पायले,  तो मैं तमके सटे बलबी आचे की आंय हांय एक कम सो मेंडा मन काजे जोन बुलकी ना रहे,अतकअरिक ना करिस जतक की ये मेंडा काजे करू आस |
\v 14 असनी यी तमर बाबा जोन सरग ने आचे ये मन नुआय की ये सुरु तान ले पने गोटक पने नास ना होओं |
\v 15 अगर तोर भाई तोर विरुद अपराद करुआय,तेबे जा आवरी एकला ने गोटाय करी समजाव; अगर हांय तोर सुनले टी तोर भाई के पायलिस |
\v 16 अगर हांय ना सुनले, तो गोटक या दूई जन के अपना संगे आवरी ने, की सबू गोटक गोट दुई नोयले तीन गवार मुंह ले जरुर होयासी |
\v 17 अगर हांय तिकर पने ना माने, तो कलीसिया ले बलि देस,मात्रकलीसिया ले पने ना माने, तो तुई ताके दूसरा जाती मन ले आवरी उसली दरबा बिता मन असन जान |
\v 18 मैं तमके सते बलबी आचे, जोन कांई तमी धरती नी बांदस, आंय सरग ने बांदसी आवरी जोन कांइ तमी धरती ने उगाड़ बास, आंय सरग ने उगाड़ी होयसी |
\v 19 आवरी मैं तमके बलबी आचे, मातर तमिले दुई जन धरतनी उपरे कांई गोट काजे गोटक मन होई करी आंके मांगले, तो आंय मोर बाबा बाटले जोन सरग ने आचे, तिकार काजे होयसी |
\v 20 कसन की जोन ताने दुई नोयले तीन मोर नाव ले खुडा अउआत, आंय ताने मैं तिकर मंजी गता रऊँ आन्य |”
\v 21 तेबे पतरस लगे आसी करी आंके बल्ला,  “ये परभू अगर मोर भाई अपराद करते रउआय, तेबे मैं कतक आर आंके चम्मा करू आय?काय सात आर ले?”
\v 22 यीशु आंके बबला, “ मैं टोके ये ना बलबी आचे की सात आर ले पने मातर सात आरर सतर ले |
\v 23 """ एई काजर सगर गर राज हांय राजार असन आय, जोन अपनार दास ले लेखा दरके बाऊ आय |"
\v 24 जद दे हांय लेखा दरसी आचे,तेबे गोटक जन के हांतार चोमे आन लाय जोन दस हजार तोड़र करज दार रहे |
\v 25 जड़ दाय चुटबा काजे हांतार लगे कांइ ना रहे, तेबे हान्तार मालिक बलला, ये आवरी एतार बायले आवरी पिला टोकी आवरी जोन कांई पने एतार आचे सबू बिकी करी, आवरी लागा चुटी दियास,
\v 26 एयिताने हांय दास गसरी करी पांयपड़ला, आवरी बलला, ये मालिक दिरज दर मैं सबू के चुटी देबी |
\v 27 तेबे हांय दास के मालिक जीव दुकाय करी आंके देला, आवरी हान्तार लागा पने चमा करी देला |
\v 28 """मातर जड़ दाय हांय दास बाहारे निकर ला,  तेबे हातार संगे दास मन ले गोटक आंके बेटला जण आंके सो दिन नारर लागा बिता रहे, हांय ताके  दरी करी हान्तार टोडरा के चेपायला आवरी बलला, जोन कोनी तोर उपरे लागा आछे बरी देवत |"
\v 29 एइताने हांतार संगर दास गसरी करी आंके बिनती करला, दिरज दर,मैं सबू बरी देबी |
\v 30 हांय ना मानला, मातर जाई करी आंके जेयल घरे होलाय देला की जड़ दाय ले लागा ना बरी देये, अड़ दाय ले आंती रहो |
\v 31 हातार संगर दास ये जोन होई रहे दकी करी खुबे मुरमुरा होयला,आवरी  जाहिंकरी अपनार मालिक के सबू गोट के सांगला |
\v 32 तेबे हातार मालिक आंके आग देई करी बलला, ये मुरक दास तुई जोन मोके बिनती करलिस, तेबे मैं तोर आंय सबू लागा के चमा करी देली |
\v 33 एइकाजे जसन मैं तोर उपरे दया करबार ना असनी काय तुईबलेअपनार संगर दास उपरे दया करबार नारहे?
\v 34 आवरी हातार मालिक रिसेहोई आंके दंडदेबा बितारहाथनेसोपीदेला,कीजड़ दायले हांयसबू लागाके बरीना देये, अड़दायलेहातारहाथेरहो,
\v 35 """ एपरकार अगर तमर लेसबू अपनार भाई के मन ले चमा ना करास, तेबे मोर बाबा जोन सरगने आचे, तमोर लेपने असनी चीकरसी |”"
\c 19
\p \v 1 जेबे यीशु ये गोट के बलि सारला,  तेबे गलील ले जायते गला;  आवरी यरदनर आंय पाट यहुदियार देश ने आयला |
\v 2 तेबे बड़े भीड़ हांतार पिटी आयलाय,  आवरी हांय आंती अच्छा करला |
\v 3 तेबे फरीसी मन हांतार परिकचा दरबा काजे लगे आसी करी बलके मुराय लाय, “काय सबुर लागी अपनार बायले के छाड़ बार अच्छा आय ?”
\v 4 हांय बलला तमी ना पड़ला आस की जोन तिके बनायला, हांय आगले माने आवरी बायले बनाय करी बलला,
\v 5 तेबे हांय दुई नाई मातर गोटक घागर आय | आंय काजे जोन के महा परभू जोड़ ला आचे,आंय के माने मन अलगे ना करा |
\v 6 हांतार लागी माने मन अपनार आया बाबा ले अलह होई करी अपनार बायले संगे रयसी आवरी आंय दुनो गोटक घागर  होयबाय ?
\v 7 हांय मन ताके बललाय, पाचे मुसा ये काय काजे बनायला की त्याग पत्र  देई करी आंके छाड़ी देस?
\v 8 हांय तिके बलला,मुसा तमर मनर कटोरता लागी तोमके अपना अपनार बायले के छाड़ी देबार आगेया देला, मातार पहेले ले असन ना रला,
\v 9 आवरी मैं तोमके बलबी आची की जोन कोनी वेबिचार के छाड़ी आवरी काई दूसरा लागी अपनार बायले के छाडी करी दूसरा संगे बिहा होयले, हांय वेबिचार करू आय;  आवरी जोन हांय छाड़ला बायले के बिहा करसी, हांयपने वेबिचार करू आय |
\v 10 चेला मन ताके बललाय,अगर मानेर बायले संगे असन बंदन आचे, तो  बिहा करबार अच्छा नुआय
\v 11 हांय तिके बलला, सबू ये बचपन के मान के ना सकेत,  मातर आयची जोन के ये दान दिया गला आचे |
\v 12 कसन ली कतक नपुसक असन आचेत जोन आया र पेट ले ची असन जनमलाय; आवरी कतक नपूंरक असन आचेत,  जोन सरगर राज काजे खुद के नपूंरक बनाय लात |
\v 13 तेबे लोक पिला मन की हातार लगे आनलाय की हांय तिकर उपरे हाथ  सोंगाव,  आवरी परथना करो, तेबे चेला मन तिके झगड़ा कर लाय |
\v 14 यीशु बलला, पिला मन के मोर लगे आयके दियास,  आवरी तिके माना ना करा, कसन की सरगर राज असनी मनर आय |
\v 15 आवरी हांय तिकर उपरे हाथ सोंगाय करी आंयती ले जायते गला |
\v 16 गोटक माने यीशु लगे आयला आवरी ताके बलला ये गुरु,मैं कोनअच्छा काम करबी की अनन्त जीवन पायबी?
\v 17 हांय ताके बलला, तुई मोके दया विषय ने काय काजे पचारबी आस, तेबे आगेया के मानते रा |
\v 18 हांय ताके बलला, कोन आगेया के यीशु बलला,  एके मरनेनामार,वेबिचार ना कर, चोरी ना कर,झट ना बल,
\v 19 अपनार बाबा आवरी अपनार आया के आदर कर, आअवेइ अपनार घर लगर लोक के अपनार समान मया कर |
\v 20 हांय जुआन हांके बलला, ये सबू के मैं मानली आची;  अबर मोरले काय कमी आचे?
\v 21 यीशु ताके बलला, अगर तुई ची होयबार चयबी आस तोजा,अपनारसमान के जीकी करी कंगाल मन के देस, आवरी टोके सरगर धन मिरसी;  आवरी आई करी मोर पिटी बाटे हो |
\v 22 मातर हांय जुआन ये गोट के सुनी उदास होई जायते गला,  कसन की हांय खुबे धनी रला |
\v 23 तेबे यीशु अपनार चेला मन के बलला, मैं तुमके सते बलबी आची की घन वान मन  सरग राज ने जिबार मश्किल आय |
\v 24 तमके आवरी बलबी आचे की महा परभुर राज ने घन वान मन आयले ऊटर सुजिर नाक ले निकबार मश्किल आय
\v 25 ये सुनी चेला मन खुबे चकित होई करी बललाय,  आवरी कांहार मुक्ति होयसी ?
\v 26 यीशु तार बाटे दकी करी बलला,  माने मन लेतो ये होयके नासके,मातर महा परभू लेसबू होयके सके |
\v 27 पाचे पतरस ताके बलला,दख, हामी तो सबू के छाड़ी करी तोर पिटी बाटे होयलू आचे;
\v 28 यीशु तिके बलला,  मैं तमके सते बलबी आची की नुआ दुनिया ने जेबे मानेर बेटा अपनार महिमार सिंगा सन ने बससी, तेबे तमी पने जोन मोर पिटी बाटे आय लास, बारा सिंगा सन ने बसी करी एस्त्राएलर बारा गोत्रर नियाय करबास |
\v 29 आवरी जोन कोनी घर मन, नोयले भाई मन, नोयले बहिन मन , नोयले बाबा, नोयलेआया, बायले पिला टोकी,नोयले बेड़ा के मोर नावर लागी छाड़ी देऊआत, तिके सो गुना मिरू आय आवरी हांय जुग जुगर जीवनानेअधिकारी अऊ आय |
\v 30 मातर खुबे ले जोन चोमे आचेत,  पिटी बाटे होयबाय; आवरी जोन पिटी बाटे आचेत, चोमे होयबाय |
\c 20
\p \v 1 सरगर राज कोनी घर मालिक असन आय, जोन सकरिया निकर ला की अपनार दाकर बाड़ी ने  बुतियार मन के लगाय ला |
\v 2 हांय बुतियार मन के गोटक दीनार रोजे तेबाय ला आवरी तिके अपनार दाकर बाड़ी ने पटाय ला |
\v 3 आवरी गोटक पाहार दिन कटला हांय निकरी करी दूसरा लोक के बजार पकाहा टिया आचेत,
\v 4 आवरी हांय मन के बलला, तमी पने दाकर जाहा, आवरी जोन कांई अच्छा आचे, तमके देबी | जसन की हांय मन पने गलाय |
\v 5 आवरी हांय मन  दुसर आवरी तीसर पाहारर लगे निकरी करी असनि ची करलाय |
\v 6 गोटाक घंटार दिन रहे हाय आवरी निकरी करी दूसरा टिया होयलार पायला, आरी हाय बलला. तुई काय आंय दिन बर पकाहा टिया राहास ?  हांय मन हांके बलला, ये काजे की कोनी हामके बुती ना तियार लाय |
\v 7 हांय तिके बोलला, तमी पने दाकर बाड़ी ने जाहा |
\v 8 """ संज बेरा दाकर बाड़ी ने मालिक अपनार बन्डारी के बलला पहिले तक तिकर बुती देई देस |"
\v 9 जड़ दाय हांय मन आई करी जोन घनटा बर दिन रहे लगाय रहेत,  तेबे तिके  गोटक गोटक दीनर मिरला |
\v 10 जोन आय लाय तिके हांय समझला की हामके खुबे मिरसी,  मातर तिके पने  गोटक गोटक दीनार ची मिरला |
\v 11 जड़ दाय मिरला तेबे हांय मन घर मालिक उपरे कुसूर पुसुर होई करी बल लाय,
\v 12 ये पाचर गोटक ची घनटा काम करलाय, आवरी तुई तिके हामर समान बुती देलिस जोन मन दिन बरर बोझ उठाय लाय आवरी गाम के सयलाय ?
\v 13 हांय हांय मन ले गोटक के उतर देला, ये मित तोके कांई अनियाय ना करी | काय तुई ची मोके गोटक दिनर ना तेबाय रईस?
\v 14 जोन उठाव आवरी जा,  मोर मन ये आय की जतक तोके देहूंआय अतकी ची   ये पाचर लोक के पने देहूं आय |
\v 15 काय ये उचित नुआय की मैं अपनार धन ले जोन बाऊ आय आंय करू आंय ?  काय मोर सीदा होयबार काजे तुई अडरा नजर ले दखु आंय ?
\v 16 ये रीती ले जोन पाचे आचे,  हांय मन पहिले होयबाय,   जोन पहेले आत, हांय मन पिटी होयबाय |
\v 17 यीशु यरूशलेम बाटे जायते जायरे बारा चेला मन के एकांत ने नेला,आवरी बाट ने तिके बलके मुरायला,
\v 18 """दखाहामी यरूशलेम बाटे जिबू आचे; आवरी मानेर बेटा बड़े याजक मन आवरी शास्त्री मनर हाथे दरायसी, आवरी हांय मन ताके मारबा लाइक सोंगाय बाय |"
\v 19 अबर ताके दूसरा जाती मनर हाथे सोपबायकी हांय मन ताके मजाक ने उड़य बाय, आवरी कोड़ा मारबाय, आवरी कुरूस ने टांग बाय, अआव्री हांय तीन दिनर आचे जियेसी|
\v 20 तेबे जेबदिर बेटा मनर आया,  अपनार बेटा मन संगे यीशु लगे आई करी सरन करला, आवरी ताके कांई मांगके मुरायला |
\v 21 हांय तिके बललाय तुई काय चायबी आस, हांय ताके बलला,ये बचन की मोर ये दुई टा बेटा तोर राज ने गोटक तोर भजनी ने आवरी गोटक तोर डेबरी बाटे बसोत |
\v 22 यीशु बलला, तमी ना जानस की काय मांगबा आस |  जोन बटका ने मैं पियाबी,  काय तमी पीएके सकास ?  हांय मन ताके बललाय, पीएके सकू |
\v 23 हांय ताके बलला,तमी मोर बटका संगे तो पियेबास,मातर मोर भजनी आवरी डेबरी बाटे काकी बसाय बार मोर काम नुआय, मातर जाहार काजे मोरबाबाबाटले तिआर करला आचे तिकर काय आय |
\v 24 ये सुनी करी दसटा चेला मन हांय दुनो भाई मन उपरे रिस होयलाय |
\v 25 यीशु तिके लगे आग देई करी बलला, तमी जानास की दूसरा जाती मनर मुख्या हांय मन के उकसाऊ आत;आवरी जोन बड़े आत, हांय तिके हक जगाऊ आत |
\v 26 मातर तमर लगे असन ना होए; मातर जोन कोनी बड़े होयबार चायसी,हांय तोमर सेवक बनो;
\v 27 आवरी जोन तोमर मुख्या होयबार चायसी,हांय तोमर दास बनो;
\v 28 जसन की मानेर बेटा; हांय आंय काचे ना आसला की हांतार सेवा हटल करा कांई काजे आय ला की तमी सेवा हटल करा;आवरी  खुबे लोकर छाड़ायबा काजे अपनार जीव दियास |
\v 29 जेबे हांय मन यरीहो ले निकरते रहेत,तेबे बड़े भीड़ हांतार पिटी बाटे होयला|
\v 30 आवरी दुई टा काना जोन बाटर रेटे बसी रलाय, ये सुनी करी की यीशु जायसी आचे आग देई बललाय, ये परभू, दाऊदर बेटा,  हामर उपरे दया कर |
\v 31 लोक मन तिके झगड़ा लाग लाय की चुप चाप;मातर हांय मन आवरी पने कोलार होई करी बल लाय, ये परभू,दाऊदर बेटा, हामर उपरे दया कर |
\v 32 तेबे यीशु टिया होई करी, तिके आग देला आवरी बलला,तमी काय चायबा आस की मैं तमोर काजे करबी ?
\v 33 हांय मन ताके बललाय,ये परभू, ये की हामर आंकी उगाड़ी हओं |
\v 34 यीशु तरस काई करी तिकर आंकी के चिंयला, आवरी हांय मन सड़की ची दाय दखके मुरायलाय; आवरी तार पिटी बाटे गलाय |
\c 21
\p \v 1 जेबे हांय मन यरूशलेमर लगे पंहचलाय आवरी जैतून डोंगरी ले बैतफगेर लगे आय लाय, तेबे यीशु दुईटा चेला मन के ये बलि करी पटायला,
\v 2 """ छमर गांव ने जाहा |हायती पहुच ले ची गोटक गदही बांदलार, आवरी हातार संगे पीला तोमके मीलसी |हांय मन के डीली करी मोर लगे आना |"
\v 3 अगर तोमके कोनी काई बलले, तेबे बला की परभु के ऐ मनर जरुरत आय, तेबे आय अड़की ची दाय तीके पटायला |”
\v 4 ऐ हाई काचे होयला की जोन बचन र बवीस्बकता मन बाटले बली रयेत, हाय पूरा हओं:
\v 5 """सिय्योन र बेटी ले बलला, दक, तोर राजा तोर लगे आउआय; हांय सीधाआय, आवरी गदहा ने बसला आचे; आवरी गदहा र बेटा ने |”"
\v 6 चेला मन जाई करी, जसन यीशु तीके बली रये, असनी ची करलाय
\v 7 आवरी गदही आवरी पीला के आनी करी, तीके अपनार फटीई पीन्दाय लाय, आवरी हांय हायती बसला |
\v 8 तेबे खुबे लोग मन अपनार फटई के बाटले लुकाय लाय, आवरी दुसरा लोक मन गच मन ले खेंदा गोंदी करी बाटे सोंगाय लाय |
\v 9 जोन भीड़ छोमे छोमे जायते आवरी पीटी पीटी हीन्डी आयते रयेत, हाग देई हाग देई बलते रयेत, “ दाऊद र बेटा के होसाना, धन्य आय हांय जोन परभुर नाव ले आऊ आय, बादरी ने होसाना |”
\v 10 जेबे हांय येरूशलेम ने ओलला, तेबे सबु नगर ने धाक फुटला, आवरी लोक मन बललाय, ये कोन आय ?”
\v 11 लोक मन बललाय, “ ये गलील र नासरत र भविस्वकता यीशु आय |”
\v 12 यीशु महा परभुर मंदीर ने जाई करी हांय सबु के, जोन मंदीर ने लेन देन करते रयेत, नीकराय देला, आवरी संदूक र पीड़ा आवरी परवां बीकबा लोक मनर गुड़ा के उल्टायला;
\v 13 आवरी तिके बलला, “ लीखला आचे, मोर घर पारथना र घर बोलाऊ आय; मातर तमी हांके डाकू मनर घर बनाऊ आस |”
\v 14 तेबे काना आवरी कोडिया, मंदिर ले हांतार लगे आयलाय, आवरी हांय तिके चंगा करला |
\v 15 मातर जेबे बड़े याजक आवरी शास्त्री मन ने ये अद्बुत काम मन के,जोन हांय करी रहे, आवरी पिला मन के मन्दिर ने '' दाऊदर बेटाके होशाना” आग दबा बेरा दखला, तेबे हांय मन रिस होयलाय,
\v 16 आवरी हांय बलके मुराय ला; काय तुई सुनबी  आस की हांय मन कायबलबा आत?; यीशु तिके बलला,” हाँ काय तमी ये केबी ना पड़लास; पिला आवरी गोरस कायबा पिलार मुंह ले त्तुई खुबे स्तुति कराय लिस ?”
\v 17 तेबे हांय तिके छाड़ी करी नगरर बाहरे बेतनिया ने गला आवरी हांय आंय ताने राती कटायला |
\v 18 सकरिया पाहार जड़ दाय हांय नगर ने बाहाड़ते रला तेबे हांके बुख लागला |
\v 19 सड़ाक रेटे अन्जिरर गोटक गच दखी करी हांय  हांतार लगे गला, आवरी पतर के छाड़ी आंय ताने आवरी कांई ना पायला  हांके बलला, “एबे ले तुई आवरी पने फल ना दरे |” आवरी अंजीरर गच तुरते सुकी गला |
\v 20 ये दखी करी चेला मन टटका होयलाय आवरी हांय मन बलला,  “ ये अंजीरर गच तुरते कसन सुकी गला ?”
\v 21 यीशु तिके उतर देला,” मैं तमके सते बलबी आचे, मातर तमी विश्वास सोंगाह आवरी संदेह ना करा, तेबे ना आवरी ये करबास जोन ये अंजीरर गच के करा गला आचे, मातर अगर डोंगरी के पने  बलले, जीकी होई जा, आवरी समुंद ने जाई गसर, तेबे हांय होई जायसी |
\v 22 आवरी जोन कांई पने तमी परथना ने विश्वास करी मानबास आई सबूतमके मिरसी |
\v 23 हांय मंदिर ने जाई करी उपदेस देहतेरहे, तेबे बड़े याजक मन आवरी जुना लोक मन हांतार लगे आई करी पचार लाय, “तुई ये काम काहार अधिकार ले करबी आस ? आवरी टोके ये अधिकार कोन देला आचे ?”
\v 24 यीशु तिके उतर देला, “ मैं पने तमके गोटक गोट पचारबी आची, अगर हे मोके सांगा,तेबे मैं पने तमके सान्गबी की ये काम काहार अधिकार ने करबी आचे |
\v 25 यहुनार बपतिस्मा कोन तानर रहे ?  सरग बाटले नोयले माने बाटले ?” तेबे हांय मन एक दूसरा ले विबाद करके दरलाय,  “ अगर हामी बलबू सरगर आय बलले, तेबे हांय हामके बलसी, आवरी तुई हांतार विश्वास काय काजे ना करीस?
\v 26 आवरी बलले माने बाटर आय, तेबे हामके भीड़र डर आय, कसन की हांय सबू यहुना के भविस्वकता मानु आत |”
\v 27 तेबे हांय मन यीशु के उतर देलाय, “ हामी ना जानू |” हांय पने हांय मनके बलला, “तेबे मैं पने तमके ना सांगी ये काम काहर अधिकार ले करबी आचे |
\v 28 तुई काय विचार करबी आस ?  कोनी मानेर दुई जन बेटा रहेत, हांय आगर लगे जाई करी बलला, ये बेटा आजी दाकर बाड़ी ने काम कर |
\v 29 हांय उतर देला, मैं ना जांई, मातर पाचे किसाय ला |
\v 30 आवरी बाबा दूसरा लगे जाई करी असन ची बलला,  हांय उतर देला, अवजीबी मातर ना गला,
\v 31 ये दुनोले कोन बाबार मन के पूरा करला ?”  हांय मन बललाय, “आगर” यीशु हांय मन के बलला, “ मैं तमके सते बलबी आची की महसूल दरबा बिता आवरी बेसीया मन तमर ले आगे महा परभूर राज जिबाय |
\v 32 कसन की यहूना धरमर बाट के दकायते तमर लगे आयला, आवरी तमी तार विश्वास ना करलास, आवरी माह्सून आवरी बेसया मन तार विश्वास करलाय: आवरी तुई ये दखी करी पाचे पने ना पछताय लास की तार विश्वास करतास
\v 33 """गोटक आवरी कहका सुना:  गोटक घर मालिक रहे, हांय जोन दाकर बाड़ी ने लगाय रहे, हांतार चारो बाटे बाड़ी बुनी रहे,  आंय  ताने रस र कुंड कोड़ला आवरी  लाड़ी बनायला, आवरी किसान मन के तार टेका देई करी परदेस ने गला |"
\v 34 जड़ दाय फल दरबार समय लगे आयला, तेबे हांय अपनार दास मनके हाँतार फल के आनबा काजे किसान मन लगे पटायला |
\v 35 आवरी किसान मन हांतार दास मन के दरी करी कोनी पेटलाय, आवरी कोनी के मारलाय, आवरी कोनीर उपरे पकना पकायला |
\v 36 आवरी हांय आगले खुबे आवरी दास मन के पटायला,  आवरी हांय मन हांय पने असनी ची करलाय |
\v 37 पाचे हांय अपनार बेटा के तिकर लगे ये विचार करी पटायला की हांय मन मोर बेटा के मान बाय |
\v 38 मातर किसान मन बेटा के पने दकी करी एक दूसर ले गोटयलाय, “  यर तो बेटा आय, आसा, एके मारु आवरी एतार नाप दरू |”
\v 39 तेबे: हांय मन ताके दरलाय आवरी दाकर बाड़ी ले बाहरे निकराय करी मारलाय |
\v 40 एइकाजे जड़ दाय दाकर बाड़ीर सामी आयसी, तेबे हांय किसान मन संगे काय करसी ?”
\v 41 हांय मन ताके बललाय, “ हांय हांय अडरा  लोक मन के अडरा निति लेनास करसी; आवरी दाकर बाड़ीरर टेका दूसरा किसान मन के देहेसी, जोन समयलेहांके फल देबाय |”
\v 42 यीशु तिके बलला, “काय तमी केबिई पवित्र शास्त्र ने ये ना पड़ला आस: जोन पकना के राज मिसतरी मन मुरक समझी रहेत, आंई कोनार चोमर पकनाहोयला ? ये परभू बाट ले होयला,आवरी हामर दखबा ने अदबुत आय |”
\v 43 एइकाजे मैं तोमके बलबी आचे की महा परभूर राज तमर ले दरा जायसी आवरी असन जाती के जोन हांतार फल आनबाय,दिया जायसी |
\v 44 जोनये पकनाने गसरसी, आंय बिली जायसी; आवरी जाहारउपरे हांयघसरसी, हांके बिलाय देयसी |”
\v 45 मुख्या आवरी फरीसी हांतार बचन के सुनी करी समझलाय की हांय तिकर बारे ने बलसी आचे |
\v 46 आवरी हांय मन ताके दरबार चायलाय,  मातर लोक मन के डरलाय कसन की हांय मन ताके भविस्वकता मानते रहेत |
\c 22
\p \v 1 यीशु आवरी तिके बचन ने बलला,
\v 2 """ सरगर राजहांय राजर असन आय, जोन अपनार बेटार बिहा करला |"
\v 3 वरी हांय अपनार दास मन के पटायला की आग देला लोक के बिहार भोज  ने आग देवत;  मातर हांय मन आय बार ना चायलाय |
\v 4 आवरीहांय आवरी दास मनके बलिकरी पटायला,'नियोतला लोकके बला: दखा,  मैं भोज तिआर करलीआचे, मोर बयला आवरी पसला पशुके मारलाआत, आवरी सबू कांई तिआर आचे: बिहार भोज ने आसा |
\v 5 मातर हांय मन मने ना दरी करी जायते गलाय: कोनी अपनार बेड़ा बाटे| कोनी अपनार बेबार ने |
\v 6 दूसरा लोक जोन बाची रहेत तार दास मन के दरी करी  तिकर आदर ना करलाय आवरी मारलाय |
\v 7 तेबे राजा केरिस लागला,  आवरी हांय अपनार सेना के पटाय करीहांयअतिहारा मन के नास करला,आवरी तिकर नगर के पुकी देला |
\v 8 तेबे हांय अपनार दास के बलला,बिहार भोज तो टीआर आचे मातर नियोतला लोक लायकर ना रलाय |
\v 9 ई काचे खोरी बाटे जाहा आउर जतक लोक तोमके मीरले सबु के बीयार भोज ने हाग देई आना |
\v 10 हांय दास मन बाटे जाई करी काय अडरा काय अच्छा, कतक मीरलाय, सबु के रुंडायला; आवरी बीयर घर लोक मन ले भरला |
\v 11 """ जेबे राजा लोक मन के दकबा काचे भीतरे आयला, तेबे हांय थाने कोटक माने के दकला जोन बीयार फटई के ना पींदी रये |"
\v 12 हांय पचार ला, हे मीत; तुय बीयर फटई ना पीन्दी करी ऐ थाने कसन आयली आस? तार मुह बंद होयला |
\v 13 तेबे राजा सेवक मन ले बलला, एतार हात गोड़ के बांदी करी ताके बाहरे अंदार ने सोंगहां, हांय थाने कांद बार आवरी दात कड़राय बार होयसी |
\v 14 कसन की हाग देलार तो खुबे आचेत मातर बाचलार खिनिक माँ आचेत
\v 15 तेबे फरीसी मन जाई करी आपस ने विचार करलाय की ताके कोन प्रकार र गोट ने फसायबू |
\v 16 तेबे: हांय मन आपनार चेला मन के हेरोदीया र संगे तार लगे ऐ बालबा काचे पटायला, 'ऐ गुरु हामी जानू की तुय सत्ते आस, आवरी काहरी चिन्ता ना करी, कसन की तुय माने मनर मुह दकी करी ना गोटाईस |
\v 17 ई काजे हामके सांग तुय काय सोच बी आस ? कैसर ने देबार अच्छा आय की नुआय |”
\v 18 यीशु तीकर दुर्दशा जानी करी बलला, “ हे कपटी मन, ममोके काय काचे परख बा आस ?
\v 19 कमाई र सिक्का मके दकाहा |” तेबे हांय मन तार लगे गोटक मन ले आयलाय |
\v 20 हांय तीके पचार ला, “ ऐ छापा आवरी नाव कहार आय ?”
\v 21 हांय मन ताके बललाय, “ कैसर र |” तेबे हांय तीके बलला, “ जोन कैसरर  आय, हांय कैसर के ;आवरी जोन माहा परभुर आय, हांय माहा परभु के दीयास |”
\v 22 ऐ सूनी करी हांय मन चकीत होयलाय, आवरी ताके छाड़ी करी गलाय
\v 23 हाई दीने सदुकी जोन बलुआत की मरला मनर जीव उठबार आचेहीनाई,तार लगे आयलाय आवरी ताके पचार लाय,
\v 24 “ हे गुरु,मुसा बली रये की अगर कोनी माने बीना बेटार मरी जायसी, तेबे तार भाई तार बायले ले बीआ करी आपनार भाई काचे पीला टोकी जनमाहा |
\v 25 एबे हामर थाने सात भाई रयेत; आगर बीआ करी मरला, आवरी बेटा ना होयबा लागी आपनार बायले के आपनार भाई काचे चाड़ी देला |
\v 26 ई परकार दूसरा आवरी तीसरा पने करला, आवरी सातो मन ले असनी ची होयला |
\v 27 सबुर पाचे हांय बायले पने मरला |
\v 28 तेबे: जीव उटबार ने हाय सातो मन ले काहार बायले होयसी ? कसन की हांय  सबुर बायले होई रये |”
\v 29 यीशु तीके उतर देला, “ तमी पबीत्र सास्त्र आवरी माहा परभुर शामर्थ के ना जानास ;एई लागी भूल ने पड़ला आस |
\v 30 कसन की जीव उठ्बा ने हांय मन बीआ ना करेत आवरी बीआ ना देबाय मातर सरग ने माहा परभुर र दुतर मनर सामान होयबाय |
\v 31 मातर मोरला लोकर जीव उठ्बा बारे ने काय तोमी ऐ वचन ना पड़ला आस जोन माहा परभू तोमके बलला आचे :
\v 32 मय अब्राहम र माहा परभुर, आवरी इसहाक र माहा परभुर, आवरी याकुबर  माहा परभू आंय ? हांय मरला लोकर नाई, मातर जीवता मनर माहा परभू आय
\v 33 ऐ सूनी करी लोक तार परचार के चकीत होयलाय |
\v 34 जेबे फरीसी मन सुनलाय की यीशु सदुकी मनर मुह बंद करला, तेबे हांय मन कूड़ा होयलाय |
\v 35 हांय मन ले गोटक बेबसता करबा बीता ताके परक बा काचे ताके पचार ला ,
\v 36 हे गुरु, बेबसता ने कोण असन आगेया बड़े आय ?”
\v 37 हांय तीके बलला, “ तुय माहा परभू अपनार परभू ले तोर सबु मन ले आवरी अपनार सबु जीव ले आवरी अपनार सबू बुदी संगे मया सोंगाव |
\v 38 बड़े आवरी मुख्य आगेया तो ऐ आय |
\v 39 आवरी ताहरी सामान ऐ दूसरा पने आय की तुय अपनार घर लगर लोक ले पने अपना समान मया सोंगाव |
\v 40 ऐई दुय आगेया मन आय सबू बेबसता आवरी भाबिस बकता मनर बाटले आय |”
\v 41 जेबे फरीसी मन रूंडी रयेत, तेबे यीशु तीके पचारला,
\v 42 """ मसीह र बारे ने तोमी काय सोचु आस ? हांय काहार बेटा आय ?” हांय मन ताके बललाय,"
\v 43 हांय तीके पचार ला, “ तेबे दाउद र आत्मा ले होई करी ताके परभू कसन बलबा आस ?
\v 44 परभू, मोर परभू ले बलला, मोर बुजनी बाटे बस, जेबे तक की मय तोर दुश्मन मन के तोर गोड़ र तले ना करी देई |
\v 45 सीधा, जेबे दाउद ताके परभू बलुआय, तेबे हांय तार बेटा कसन ने होयला ?”
\v 46 तार उतर ने कोनी पने गोटक गोट ना बलके सकला | हांय दींन ले कोनी के आवरी ताके पचार बार साहस ना होयला |
\c 23
\p \v 1 तेबे यीशु भीड़ ले अपनार र चेला मन ले बलला,
\v 2 “शास्त्री आवरी फरीसी मुसा र गद्दी ने बसला आत;
\v 3 ऐ काचे हांय मन तोमर ले जोन कांई बलुआत हांय करा आवरी माना, मातर तीकर ले काम ना करा ; कसन की हांय मन बलु तो आत मातर ना करेत |
\v 4 हांय मन गोटक असन भारी बोझ के जोन मन उठाय बार मुसकिल आय, बांदी करी तीके माने मनर खांदे सोंगाऊ आत;मातर खुद ताके आपनार अंडकी ले पने खसकाय बार ना चाह्येत |
\v 5 हांय मन आपनार सबू काम लोक मन के दकाय बा काचे करू आत: हांय मन आपनार ताबीज मन के ओसार करी आवरी अपनार फटई र धड़ी के बड़ा ऊ आत |
\v 6 भोज ने अच्छा अच्छा जगा,  आवरी सभा ने अच्छा अच्छा आसन,
\v 7 बजार मन ने जुहार, आवरी मानेर गुरु बलाय बार तीके भाऊ आय |
\v 8 मातर तमी गुरु ना बलाई हुआ, कसन की तोमर गोटक ची गुरु आय, आवरी तमी सबू भाई मन |
\v 9 धरतनी उपरे कोनी के अपनार बाबा ना बला, कसन की तोमर गोटक ची बाबा आय, जोन सरग ने आचे |
\v 10 आवरी सामी पने ना बलाय हुआ, कसन की तोमर गोटक ची सामी आचे, जसन की मसीह |
\v 11 जोन तमर भीतरे बड़े आय हांय तमर सेवक बनला |
\v 12 जोन कोनी पने खुद के बड़े बनाउआय हांय सुरु करा जायसी;आवरी जोन कोनी अपना के सुरु बनाऊ आत ,हांय बड़े करा जायसी |
\v 13 “इ कपटी शास्त्री मन आवरी फरीसी मन तमर उपरे आय | तमी माने मन काजे सरगर राजर बाट के बंद करू आस,  ना तो खुदे आंय ताने पंचला आस आवरी ना हांय ताने पंहुचबा लोक के पंहुँच के देऊ आस |
\v 14 [हे कपटी आवरी शास्त्री मन तमर उपरे आय | तमी बिधि मनर घर के खाई देऊ आस आवरी दकायबा काजे खुबे दाय ले परथना करते रउ आस; एइकाजे तमके अधिक दंड मिरसी |]
\v 15 हे कपटी शास्त्री मन आवरी फरीसी मन तमर उपरे आस | तमी गोटक जन के अपनार मन ने आनबा काजे सबू पानी आवरी तल ने बुलुआस आवरीजड़दाय आंय मन ने आसु आत तेबे हांके अपना ले दुई भाग नरकीय बनाय  देऊ आस |
\v 16 “हे काना बाट दकाऊ मन तमर उपरे हांय !की आवरी कोनी मंदिरर किरिया काऊ आत, तेबे कांई ची नाई मातर आवरी कोनी मंदिर सोनार किरिया कायबाय तो हांय आंय ताने बादाय होयबाय |
\v 17 हे मुरक मन आवरी काना मन कोन बड़े आय; सोनार हांय मंदीर जोन ताने सोना पवित्र अउ आय ?
\v 18 आवरी बलुआस की आवरी कोनी वेदिर किरिया काऊ आत तो कांई ची नुआय मातर जोन भेट आंय ताने आचे, आवरी कोनी हांतार किरिया कायले बांदाया जिबा
\v 19 हे काना मन कोन बड़े आय, भेट आय की जाहार ले भेट पवित्र अऊआय ?
\v 20 एइकाजे जोन वेदिर किरिया काऊ आय आवरी हांतार उपर जोन कांई पने हांतार आचे तार पने किरिया काऊ आय |
\v 21 जोन मन्दिरर किरिया काऊ आय आवरी आंय ताने गाटा पने किरिया काऊ आय |
\v 22 जोन सरगर किरिया काऊ आय हांय महा परभूर आवरी हांतार ने बसबा लोकर पने किरिया काऊ आय |
\v 23 हे कपटी शास्त्री आवरी फरीसी तोमर उपरे आय ! तमी पोदीने,  आवरी सोक आवरी जिरार दसवां अंश तो देऊ आस   मातर तमी  वेवसता भितरर गोटके कसं की निआव आवरी दया आवरी विश्वास के छाड़ी देला आस, होयके सकते रहे की पने करते रयतास आवरी हांके पने ना छाड़ तास |
\v 24 हे काना मन के बाट दखायबा लोक तमी गुंडी के तो चानुआस मातर ऊटी  करी गसरू आस |
\v 25 हे कपटी शास्त्री आवरी फरीसी तमर उपरे आय |  तमी बटकी आवरी थाली के तो उपरे उपरे माजू आस मातर हाँय भितले ले अंदार आवरी दिरजा नोयलार भर ला आस |
\v 26 हे काना फरीसी बटकी आवरी थाली के भीतर ले मांज की आंय बाहार ले हुकहुका हो |
\v 27 ये कपटी शास्त्री आवरी फ्रिसी तमर उपरे आय | तमी चुना पिरलार मोड़ा बाटा असन आस जोन उपरले सुन्दर दखा देऊ आय मातर भीतरे मोरला लोकर हाड़ा आवरी परकार गिन गिना ले भरी रउआस |
\v 28 ये रीती ले तमी पने उपरले माने मन के धरमी दखा देऊ आय मातर भीतर ले कपाट आवरी अधरम ले बारला आस |
\v 29 ये शास्त्री आवरी फरीसी तमर उपरे आय |  तमी भविस्बकतार मोड़ा बाटा के सजाऊ आस आवरी धरमी लोकर मोड़ा बाटा के बनाऊ आस,
\v 30 आवरी बलु आस,आवरी हामी अपनार पुरवजर दिन ने रयतु तो भविस्बकता  हत्या ने तिकर सांझी ना होयतू |
\v 31 असन ने तो तमी अपनार उपरे खुद गवाही देऊ आस की तमी भविस्वबकता के मारलाय लोकर बेटा बेटी आस |
\v 32 तेबे: तमी अपनार पुरवजर पापर हांडी भरते भरी दियास |
\v 33 हे साप मनर,  करीत मनर पिला मन, तमी नरकर दंड ले कसन बाचबास ?
\v 34 एइकाजे दखा, मैं तमर लगे भविसवाकता मन आवरी बुदी बिता मन शास्त्री मन के पटायबी आची; आवरी तमी हांय मन ले आदो के मारी देबास आवरी कुरूस ने चेगायबॉस,  आवरी आदो के अपनार मण्डली घर मन ने कोड़ा मार बॉस आवरी गोटक नगर ले दूसरा नगर ने ओड़ गोड़ी होयते किंदरबास |
\v 35 जोन तिल धरमी हाबिल ले परिकरी परिकचा बेटा जकरयाह लगले, जाके तमी मंदिर  आवरी वेदिर मंजी मारिराआस, जतक धरमी मनर लहू धरतनि ने बाहायला आस हांय सबू तमर मुंडे पड़ला आत |
\v 36 मैं तमके सते बलबी आचे, ये सबू गोट येची समय ने लोकर उपरे आयसी पड़सी |
\v 37 """ यरुशलेम ये यरूशलेम तुई भविस्वक्ता मन के मारी देऊ आस, आवरी जोन तोर लगे पटाउ आत,  तिकर उपरे पकना पकाऊ आस, जतक आर मैं चायली ली की जसन कुकड़ा माई आपनार पिला मन के पाकटिर तले कूड़ा करू आय, असनि ची मैं पने तमर पिला मन के कूड़ा करबी,  मातर तमी ना चायलास |"
\v 38 दखा तमर घर तमर काजे उगाड़ा छाड़ी जीबी आचे |
\v 39 कसन बलले मैं तमके बलबी आचे की एबले जड़ दाय ले तमी ना बसलास, धन्य आय हांय, जोन परभुर नाव ने आऊ आय, तेबले तमी मोके केबी ना दखास,”
\c 24
\p \v 1 जड़ दाय यीशु मंदिर ने निकरी करी जायते रहे, तेबे हांतार चेला मन हांके मन्दिरर बनावट के दकाय बाकाजे लगे आय लाय |
\v 2 हांय तीके बलला, “ तमी ये सबू दकबा आस काय |  मय तमके सते बलबी आचे, एताने पोकना उपरे पोकना पने ना छाड़ा जायसी आवरी डाहा नाजायसी |”
\v 3 जड़ दाय हांय जैतून डोंगरी उपरे बसी रला, तेबे चेला मन एकला ने हांतार लगे बललाय,  “ हामके सांग की ये गोटक के केबके होयसी ? तोर आयबार आवरी जगतर अनंतर  काय चिना होयसी ?”
\v 4 यीशु तीके उतर देला,  “ सावधान राहा |  कोनी तमके ना बरमावत,
\v 5 कसन की खुबे असन होयबाय जोन मोर नाव ने आसी करी बोलबाय, “मय मसीह आंय,   आवरी खुबे के बरमाय बाय |
\v 6 तमी लड़ीई आवरी लड़ई मनर गोट के सुनबास, तेबे ग़बाराय ना जाहा कसन की एतार होयबार जरुरी आय, मातर अड़क दाय अंत ना होए |
\v 7 कसन की जाती उपरे जाती आवरी राज उपरे राज चेगसी, आवरी जगा जगा बुक पडसी, आवरी बुयं पाटसी |
\v 8 ये सबू गोट दुःख दंडर मुर होयसी |
\v 9 तेबे हांय मन कस्ट दबा काजे तमके दरायबाय, आवरी तमके मार बाय, आवरी मोर नावर लागी सबू जातिर लोक तमके बहीर करबाय |
\v 10 तेबे खुबे टोकर काय बाय, आवरी गोटक दूसरा के दराय बाय, आवरी गोटक दूसरा ले बयीर करबाय |
\v 11 खुबे जुटा अंतर जानी उठी टिन्या उट बाय, आवरी खुबे के बरमाय बाय |
\v 12 अधरम बड़ले खुबेर मया सितर पडसी,
\v 13 मातर जोन अंत तक दिरज दरी रहू आय, आतारी मुक्ति होयसी |
\v 14 आवरी राजर ये सुसमाचार परचार करा जायसी, की सबू जाती ने गवा होओं, तेबे अंत आयसी |
\v 15 """ एइकाजे जड़ दाय तमी आय उजड़ बीती गिन गिन ना तीज के जाहार गोट दानिएल अंतर जानी बात ले होई रहे, पवित्र जगा ने टिन्या उठला दका (जोन पोड़ोत आंय समझोत),"
\v 16 तेबे जोन यहूदिया आचेत हांय मन डोंगरी उपरे पराहोत |
\v 17 जोन चानी उपरे आचेत, हांय अपनार घर ने समान काजे ना उतरते;
\v 18 आवरी जोन बेड़ा ने आचेत, हांय अपनार फटीयी दरबा काजे पिटी बाटे ना बाहाड़ोत |
\v 19 आंय दिन ने जोन पेटे आचेत आवरी गोरोस कुहाऊ आय, तिकर काजेआय |
\v 20 परथना करा की तमी सितर ने नोयले सब्तर दिन ने पराय के ना पोड़ो |
\v 21 कसन की आंय समय असन बड़े मुस्किल होयसी, जसन जगत सुरुआत ले नाइ एबे तक होयला आवरी नाइ केबी होयसी |
\v 22 आवरी हांय दिन ना घटाय  नोयले कोनी जीव ना बचता, मातर चुनला लोकर कारन हांय दिन घटाय बाय |
\v 23 आंय समय अगर कोनी तोमके बोलू आय, दख,  मसीह एताने आचे !   नोयले आंय ताने आचे !  नोयले विश्वास ना करास |
\v 24 कसन की जुटा अंतर जानी आवरी जुटा मसीह उटी टिन्या होय बाय,आवरी बड़े चिना आवरी अद्बुत गोट द्काय बाय की अगर होयके सके तो चुनला मन के पने बसम करी देसी |
\v 25 दखा, मय आगले  तुमके ये सबू गोट  बलबी डेली आचे |
\v 26 एइकाजे अगर हांय मन तमके बोलुआत, देखा, हांय कमन ने आचे, तेबे बाहारे निकरी ना जा; नोयले दख,  हांय कोटरी ने आचे, तेबे विश्वास ना कर |
\v 27 """कसन की जसन बिजली बेर उदबा बाट ले निकरी करी बेर बसोत ले चमकू आय,  असनी मानेर बेटा पने चमकसी|"
\v 28 जोन ताने लोथ आचेत, आंय ताने रबना खुड़ा होय बाय |
\v 29 आंय दिन मनर दुखर अड़की ची दाय पाचे बेर अनदार होयसी, आवरी जोनर उजर जायते रयसी,  आवरी तारा मन बादरी ले गसर बाय आवरी बादरी शक्ति आल सी |
\v 30 तेबे मानेर बेटार चिना बादरी ने दखा देसी,  आवरी तेबे धरतीर सबू कूलर लोक छाती पेतबाय;आवरी मानरे बेटा के बड़े सामरत आवरी डटर  संगे सरगर बादरी ने आय बार दख बाय |
\v 31 हांय मोहरीर बड़े सबद संगे अपनार दूत मन के पटायसी, आवरी हांय बादरी हेपाट ले हांय पाट तक, चारो दिसा ले तार चुनला लोक खुडा करसी |
\v 32 """अंजीरर गच ले ये परचार सिका: जड़ दाय तार केन्दा मुलायम अउ आय आवरी पोतर निकरू आय,तो तमी जानू आस की जेट आऊ आय बे |"
\v 33 ऐई रीती ले जड़ दाय तमी ये सबू गोट के दखा, तेबे जाना की आंय  लगे आचे, मातर कपाट लगे आचे |
\v 34 मय तमके सते बोलबी आचे, जड़ दाय ले ये सबू गोट पूरा ना होए, तेबे तक  हे पीड़ीर ना सरे |
\v 35 बादरी आवरी धरतनि टल सी, मातर मोर गोत केबी ना टले |
\v 36 """ आंय दिने आवरी आंय घड़ीर बारे ने  कोनी ना जानेत, ना सरगर दूत आवरी ना बेटा मातर सिरिप बाबा जाने |"
\v 37 जसन नुहर दिन रहे असनिची मानेर बेटार आयबा दिन पने होयसी |
\v 38 कसन की जसन पुरर आगर दीन ने,  जोन दिन तक नुह जाहज ने ना चेगी रहे, आंय दिन तक लोक खायते पियतेरहेत, आवरी आंयती बिहा ना होयते रहे |
\v 39 आवरी जड़ दाय पुर आई करी हांय मन के बाह्ड़ाय ना नेला, तेबे तक त्तिके कांई ची ना जानके सकलाय असनी मानेर बेटार आयबा दिन पने होयसी |
\v 40 आंय समय ने दुई लोक बेड़ा ने रबाय, गोटक के नेसी आवरी दूसरा के छाड़ी देसी |
\v 41 दुइटा बायले जता रुचते रबाय, गोटक के नेसी आवरी दूसरा के छाड़सी |
\v 42 आंय काजे जागरत रहा, कसन की तमी ना जानास की तमर परभूकोनआयसी |
\v 43 मातर ये जाना की अगर घरर मालिक जानते रले की चोर कड़क दाय आऊ आय तेबे हांय जागरत ने रहेता, आवरी अपनार घर ने किरका ना होयके देता |
\v 44 एइकाजे तमी तियार राहा, कसन की जोन घड़ीर बारे ने तमी ना सोचला आस, आंय घड़ी ने मानेर बेटा आयसी |
\v 45 """ मातर: आंय विश्वास लाइगर आवरी चलाक दास कोन आय, जाके मालिक अपनार नोकर चाकर ले सरदार बनायला की हांय मन समय ने भात देहो ?"
\v 46 धन्य आय हांय दास, जाके तार मालिक आई  करी असन करबा दे पायसी |
\v 47 मय तमके सते बलबी आची, हांय ताके अपनार सबू धन अकदार बनायसी |
\v 48 मातर अगर हांय मुरक दास असन सोचले की मोर मालिकर आयबा ने देर आचे,
\v 49 आवरी अपनार संगर दास मन के मारले, आवरी पिहबा लोक मन संगे खायले पिहले |
\v 50 तेबे हांय दासर मालिक असन दिने आयसी, जड़ दाय हांय तार बाट ना दखते रहे, आवरी असन घड़ी ने जोनके हांय ना जानते रसी,
\v 51 तेबे हांय ताके खुबे दंड देसी आवरी तार बाग कपटी मन संगे तेबायसी:  आंय ताने कान्दबार आवरी दातर कडर बार होयसी |
\c 25
\p \v 1 सरगर राज हांय हांय दस कुआरी मन असन होयसी जोन आपना र मसाल धरी करी दुला के भेट होयबा काचे निकर लाय |
\v 2 हांयती पाच मुरुक आवरी पाच समझ दार लोक रयेत |
\v 3 मुरुक मन आपनार मसाल के तो धरलाय, मातर आपना संगे तेल नाधरलाय;
\v 4 मातर समझू मन आपनार मसाल संगे आपनार कुपी मन ने तेल बलेभरलाय;
\v 5 जड़ दाय दुला आसबा ने देर होयला, तेबे सबू झूमर के मुराय लाय आउर सोई देलाय |
\v 6 """ आधा राती धूम मचला: “ दका दुला आयसी आचे !हांके भेट होयबा काचे जो"
\v 7 तेबे हांय सबू कुआरी मन उठी करी आपनार मसाल मन के अच्छा करके मुराय लाय |
\v 8 आउर मुरुक मन समझ बार लोक मन के बललाय, तमर तेल थान ले हामके बले खीनीक माँ दीयास, कसन बलले हामर मसाल लीबसी आचे |
\v 9 मातर समझ बा  लोक जबाब देलाय, केबी पने ये हामर आउर तमर काचे पूरा ना होये; अच्छा तो ये, आय की तमी बीकू बीता मन लगे जाई करी आपनाकाचेघेना |
\v 10 जड़ दाय हांय मन घेनके जायते रयेत तेबे दुला आयला, आउर जोन तीआर रयेत, हांय मन तार संगे बीआ घरे गलाय आवरी बाट के बंद करलाय |
\v 11 हातार पाचे हांय दूसरा कुआरी मन आई करी बलके मुराय लाय, हे सुवामी हे सुआमी हामर काचे बाट के उगाड़ी देस !
\v 12 हांय बलला, मय तमके सते सांगबी आची, मय तोमके  ना जानी |
\v 13 हांय काचे चेता राहा, कसन की तोमि ना हांय दीन के जानास, ना हांय घड़ी के |
\v 14 """ कसन की ये हांय मानेर असन हाल आय जोन परदेस जीबा दाय आपनार दास मनके आग देई आपनार धन तीके देई देला |"
\v 15 हांय गोटक के पाच तोलादूसरा के दुय, आउर तीसरा के गोटक; जसन सबू झन के तीकर सकत अनुसार देला, आउरी दुसर देश गला |
\v 16 तेबे, जाके पाच तोला मीली रये, हांय अड़की ची दाय जाई करी हांय मन संगे लेन देन करला, आवरी पाच तोला आवरी कमाय ला |
\v 17 असनी ची जोन के दुय मीली रये, हांय बले दुय आवरी कमाय ला |
\v 18 मातर जाके गोटक मीली रये, हांय जाई करी माटी कोड़ ला, आवरी आपनार सामीर पयसा के लुकाय देला |
\v 19 """ खुबे दीन र पाचे हांय दास मनर सामी आई करी तीके हिसाब मांगके मुराय ला |"
\v 20 जोनके पाच तोला मीली रये, हांय पाच तोला आवरी आनी करी बलला, हे सामी, तुय मके पाच तोला सोपी रईस, दक, मय पाच तोला आवरी कमायली आची |
\v 21 हांतार मालिक ताके बलला,धन्य, हे अच्छा आउर विस्बास लाईगर दास, तुय खीनीकमा ने विस्बास लाईगर रईस; मय ताके खुबे तीज मन ने मुखियाबनायबी |आपनार मालिक हरीक ने सामील होंओ
\v 22 """आउर जाके दुय तोला मीली रये, हांय बले आई करी बलला, हे सामी, तुय मके दुय तोला सोपी रईस, दक, मय दुय तोला आवरी कमायली |"
\v 23 जाहार सामी ताके बलला, धन्य, हे अच्छा आवरी विस्बास लाईगर दास, तुय खिनिक माँ ने विस्बास र लाईक रलीस; मय तोके खूबे तीजर अधिकारी बनायबी |आपनार सामी र हरीक ने सामील होंओ
\v 24 """ तेबे जोनके एक तोला मीली रये, हांय आई करी बलला, हे सामी, मय तोके जानते रई की तुय कठोर माने आस : तुय जोन कोनी थाने ना बुनीस हायती काटू आस, आवरी जोनती ना घसरे हांयती ले सकलू आस |"
\v 25 हांई काचे मय डरी गली आवरी जाई करी तोर तोला के माटी ने लुकाय देली |दक, जोन तोर आय, हांय ऐ आय |
\v 26 हातार सामी ताके उतर देला, हे दुष्ट आवरी आलसी दास, जेबे तुय ऐ जानते रईस की जोनती मय ना बनली हांयती ले काटू आय, आवरी जोनती मय ना छाड़ी हांयती ले सकलू आय ;
\v 27 तेबे मय चायते रली की मोर रुपया के साप बीता मन के देई देय तीस, तेबे मय आई करी आपनर धन के बीयाज संगे धरती |
\v 28 हांई काचे ये तोला एतार ले धरा, आउर जहार लगे दस तोला आचे, हांके दीआस |
\v 29 कसन की जहार जहार लगे आचे, हांके आउर दीआ जायसी: आवरी तार लगे खुबे होयसी :मातर जहार लगे नीआय, हांके हांय बले जोन तार लगे आचे, धरा जायसी |
\v 30 ऐ काई काम नोयला दास के बाहर र अंधार ने भरी दीआस, जोनती कान्दबार आवरी दात पीस बार होयसी |
\v 31 """जेबे मानेर बेटा आपनार महीमा ने आयसी आवरी सबू सरग दूत हांतार संगे आयबाय, तेबे हांय आपनर महीमार राज गदी ने बससी |"
\v 32 आवरी जेबे सबू जाती मन के हातार छमे रुड़ा करबाय ; आवरी जसन चराय बा बीता बकड़ा मन के बोकड़ी मन ले अलग करू आय, असनी ची हांय तीके एक दुसरा ले अलग करसी |
\v 33 हांय बकड़ा मन के आपना र बुजनी बाटे आवरी बोकड़ी मन के डेबरी बाटे  |ठीआ करसी
\v 34 तेबे राजा आपनार बुजनी बाटर र के बलसी, हे मोर बुआ र धन्य लोक, आसा, हांय राज र अधिकारी हुआ, जोन जगत र पईले ले तोमर काचे तीआर करला आचे |
\v 35 कसन की मय भूके रई, आवरी तमी मके खायबा काचे देलास;मय पिआस ने रली, आवरी तमी मोके पानी पीआय लास; मय परदेसी रई, आवरी तमी मके आपनार घरे थेबाय लास;
\v 36 मय नांगा रई, आवरी तमी मके फटई पीन्दाय लास; मय बीमार ने रली, आवरी तमी मोके जतनाय लास, मय बंदी घर ने रई, आवरी तमी मोके भेट करके आयलास |
\v 37 """ तेबे धर्मी मन ताके उतर देबाय, हे परभु, हांमी केबे तोके भूका दकलू आवरी खुआयलू ?नोयले पीआसा दकलू आवरी पानी पीआयलू ?"
\v 38 हांमी केबे तोके परदेसी दकलू आवरी आपनार घरे थेबायलू ? नोयले नांगा दकलू आवरी फटई पीन्दायलू ?
\v 39 हांमी केबे तोके बीमार नोयले ने बंदी घरे दकलू आवरी तोके भेट होयके आयलू ?
\v 40 तेबे राजा तीके उतर देयसी, मय तोमके सते बलबी आची की तोमी जोन ऐ छोटे ले छोटे भाई मन ले कोनी गोटक संगे करलास, हांय मोर संगे ची करलास |
\v 41 """  तेबे हांय उजा हाथ र लोक के बलसी आच, हे सापीत लोक, मोर छम ले हांय अनन्त जोय ने जाहा, जोन सैतानआवरी हातार दूत मन काचे तीआर करा गला आचे |"
\v 42 कसन बलले मय भूके रई, आउर तमी मके खायबा काचे ना देलास; मय पीआस ने रई आउर तमी मोके पानी ना पीआय लास;
\v 43 मय दूर देसर रई आउर तमी मोके आपनार घर ने ना ठेबायलास;मयढूमन्डा रई आवरी तमी मोके फटई ना पीन्दाय लास; मय बेमार आवरी जेल घरे रई, आवरी तमी मोके ना पचार लास |
\v 44 """ तेबे हांय मन उतर देलाय 'हे परभु हामी तीके केबे भूके आवरी पीआसा, नोयले परदेसी, नोयले नांगा, नोयले बेमार नोयले बंदी घरे दकलू, आवरी तोर सेवा ना करलू ?"
\v 45 तेबे हांय तीके उतर देयसी,  मय तोमके सते बलबी आची की तोमी जोन ऐ सुरु ले सुरु मन ले कोनी गोटक संगे ना करलास, हांय मोर संगे बले नाकरलास |
\v 46 आवरी ये अनन्त दंड भोग बाय मातर धर्मी अनन्त जीवन ने जीबाय |”
\c 26
\p \v 1 जड़ दाय यीशु ये सबू गोटके बलि चुकला तेबे अपनार चेला मन के बलके मुरायला,
\v 2 “तमी जानास की दुई दिन पाचे फसल परब आय, आवरी मानेर बेटा कुरूस ने चेगाय जिबा काजे दराय जायसी |
\v 3 तेबे बड़े मुख्या आवरी परजार जुना काईफा नारवर बड़े मुख्या    दुहार ने कूड़ा होयलाय,
\v 4 आवरी दुनो बिचार करके मुरायलाय की यीशु के धोका ले दरी करी मारी देंउ |
\v 5 मातर हांय मन बलते रहेत, “परब दाय कांई, असन ना होओं की लोक मन लगे खबर मिलो |
\v 6 जेबे यीशु बैतनिय्याह शमौन कोटीर घरे रला,
\v 7 तेबे गोटक बायले संग मर मर ले खुबे  मोलर इत्र दरी करी तारलगेआयला,  आवरी जेबे हांय बाथ कायबा काजे बसी रला  तेबे तार मुंड ने रोकाय देला |
\v 8 ये द्की करी तार चेला मन रिस होयलाय आवरी बललाय, एतार काय काचे सतिया नास करलास ?
\v 9 एके तो अच्छा दाम ने बिकी करी कंगाल मन बाट के सकते रंउ |”
\v 10 ये जानी करी यीशु तिके बलला, बायले के काय काचे कंदरायबा आस ? हांय मोर बलाई करला आचे |
\v 11 कंगाल तो तोमर संगे सबू दाय रउ आत  मातर मैं तोमर संगे कड़कीची दाय ना रंई |
\v 12 हांय मोर गागर ने जोन ये इत्र रोकायला आचे,  हांय मोके तोपबा काजेकरला आचे |
\v 13 मय तोमके सते सान्बी आची,  की सबू जगत ने जोन कोनी ये सुसमाचार परचार करबाय, आंय ती तार ये कामर गोट बले तार सुरता ने करबाय |”
\v 14 तेबे यहूदा इस्करीयोती मन ने, जोन बारा चेला मन ले गोतक रला, बड़े मुख्या लगे जाई करी बलला,
\v 15 अगर मय हांके तोमर हाथे दराय देबी तो तेबे मोके काय देऊ आस ?”  हांय मन ताके तीस टा चान्दिर सिका तौली करी देलाय |
\v 16 आवरी हांय अड़किची दाय ले हांके दरयबा काजे मौका डगरायके मुरायला |
\v 17 अक्मोरी रोटिर परब आगर दिने, चेला मन यीशु लगे आसी पचारकेमुरायला, तुई कोंती चायबी आस की हामी तोर काजे फसल काय बार तियारी करू ?”
\v 18 हांय बलला, “नगर ने अमुक माने लगे जाई करी हांके बलला, गुरु बलसीआचे की मोर समय लगे आचे | मय मोर चेला मन संगे तोर ताने परब बनाऊ आंय |”
\v 19 तेबे: चेला मन यीशुर आगेया मानलाय आवरी फसल तियार करलाय |
\v 20 जड़ दाय संज होयला तेबे हांय बारा लोक संगे बाथ कायबा काजे बसला |
\v 21 जड़ दाय हांय मन कायते रहेत तेबे हांय बलला, “मय तोमके सते सांगबी आची टौमी मन ले गोटक मोके दरायसी |”
\v 22 तेबे हांय मन खुबे मुरमुरा होयलाय, आवरी सबू पचार के मुरायलाय,  “ये गुरु  काय हांय मय आंय ?”
\v 23 हांय बलला, “ जोन मोर संगे ताली ने हाथ सोंगाय ला आचे,  हांईमोकेधरायसी |
\v 24 मानेर बेटा तो जसन तार बारे ने लिखला आचे,  जांउची आंय; मातर हांय माने काचे दुःख आय जाहार बाटले मानेर बेटा धराया जाऊ आय:  अगर हांय मानेर जनम ची ना होयता,तेबे तार काजे अच्छा होयता |”
\v 25 "तेबे ताके धरायबा यहूदा बलला, “ये गुरु, काय हांय मय आंय ?” हांय ताके बलला ""तुई बलि सरायलीस |”"
\v 26 जेबे हांय मन खायते रहेत तेबे यीशु रोटी धरला, आवरी आशिस मांगी करी टूटायला, आवरी चेला मन के दकी करी बलला, “धरा काहा; ये मोर गागर आय |”
\v 27 हांय बोटका दरी करी धन्यवाद देला, आवरी तिके  देई करी बलला, “तमी सबू ईति ले पिआ,
\v 28 कसन की ये वाचर ये मोर लहू आय, जोन खुबे काजे पाप मनर मापिर लागी तेबाया जाऊ आय |
\v 29 मय तोमके बलबी आचि की दाकर ये रस आंय दिन तक केबी नापींई,जेबले तोमर संगे अपनार बाबार राज ने नुहा ना पींई |”
\v 30 पाचे हांय मन गीत गाई करी जैतून डोंगरी ने गलाय |
\v 31 तेबे यीशु तिके बलला, “तमी सबू आजी राती मोर लागी टोकर काय बॉस कसन की लिखला आचे: मय चराऊ के मारबी, आवरी रासीर मेंडा हेने आने होयबाय |”
\v 32 मातर मय मोर जीव पड़लार पाचे तोमर आगले गलील बाटे जीबी |”
\v 33 तेबे पतरस हांके बलला, “अगर सबू तोर लागी ने टोकर कायले काहोत, मातर मय केबी पने टोकर ना कांई |”
\v 34 यीशु ताके बलला, मय टोके सते सांगबी आचे की आजी राती कुकड़ा डाक बार आगे, तुई तीन आर मोर ना जानी बलबिस |”
\v 35 पतरस ताके बलला, “अगर मोके तोर संगे मरके पने पड़ो, तेबे पने मय टोके  केबी ना जानी ना बली |”  आवरी असनी ची सबू चेला मन बललाय |
\v 36 तेबे यीशु अपनार चेला मन संगे गतसमनी नावर गोटक जगा ने आयला आवरी अपना चेला मन के बलला, “ये लगे बसी राहा,   अड़की दाय ले मय आंय लगे जाई परथना करबी |”
\v 37 हांय पतरस आवरी जबदीर दुनो बेटा मन संगे नेला, आवरी मुरमुरा आवरी आला बुका होयते रला |
\v 38 तेबे हांय तिके बलला, “मोर जीव खुबे निरास आचे, अतक की मोर जीव निकरी जायसी आचे | तमी लगे राहा आवरी मोर संगे चेता राहा |”
\v 39 पाचे हांय किंडीक मा आवरी चोमे जाई तुत माड़ी कायला, आवरी ये परथना करला, “ये मोर बाबा, अगर होयके सकसी तेबे ये बटका मोर तानलेबाहाड़ीजाहो, तेबे पने जसन मय चाहायबी आचे असन नाइ,  मातर जसन तुई चाहायबी आस असनी ची होओं |”
\v 40 पाचे हांय चेला मन लगे आसला आवरी तिके सोयबार दखला आवरी पतरस  के बलला, “ काय तमी मोर संगे गोटक घड़ी पने चेता रहेके ना सकास ?
\v 41 चेता राहा, आत्मा तो तियार आचे,  मातर गागर टग दकायसी आचे |”
\v 42 पाचे हांय दूसरा आर जाई करी ये परथना करला की, “हे मोर बाबा, अगर हे मोर ना पिहलार ना गूच के सके तो तोर हिच्चा पूरा होओं |
\v 43 तेबे हांय आई करी तिके आवरी सोयबार दकला, कसन बलले तिकर आंकी नींद ले बरी रला |
\v 44 तिके छाड़ी हांय आवरी गला, आवरी आंय सब्द ने आवरी तीसरा आरपरथना करला की |
\v 45 तेबे हांय चेला मन लगे आसी करी त्तिके बलला, अबर सोयते राहा, आवरी बिसाहा: दखा, दिन लगे आयला आचे आवरी मानेर बेटा पापी मनर हाथे दराया जायसी |
\v 46 "उठा, जीबू "" दखा मोके धरायबा बिता लगे आयला आचे |”"
\v 47 हांय असनी बलते ची रहे यहूदा जोन बारा लोक ने गोटक रहे आयला, आवरी तार संगे बड़े मुख्या आवरी लोकर जुना लोक बाटले बड़े भीड़, कंडा मन लाटी मन दरी करी आयलाय  |
\v 48 आंके धरायबा लोक त्तिके ये चिना देई रहेत: “जोन के मय चुम्बी हांय आय: हांके दरा |”
\v 49 आवरी अड़की दाय यीशु लगे आसी करी बलला, “ये गुरु जुहार |”  आवरी ताके खुबे चुम्ला |
\v 50 यीशु ताके बलला, “ ये संग वारी, जोन काम काजे तुई आयली आस, हांके कर |” तेबे हांय मन लगे आसी करी यीशु के दरलाय |
\v 51 यीशुर संगर गोटक हाथ चोमे करी अपनार कंडा के निकरायला  आवरी बड़े मुख्यार दास के मारी कान के काटला |
\v 52 तेबे यीशु ताके बलला, अपनार कंडा के मायान ने सोंगाव कसन की जोन कंडा चलाऊ आत हांय सबू कंडा ले मारा जीबाय |
\v 53 काय तुई ना जानिस की मय मोर बाबा के गुहार करके सकी, आवरी हांय सरग दूत मनर बारा पलटन ले खुबे मोर लगे पटाय देसी ?
\v 54 मातर पवित्र शास्त्र ने आंय गोट मन के असनी ची होयबार जरुरी आय, कसन करी पुरा होयसी ?
\v 55 अड़की दाय यीशु भीड़ के बलला, “काय तमी कंडा आरी लाटी मन के दरी करी मोके डाकू मनर मा धरके निकरला आस ?  मय रोजे मंदिर ने बसी करी परचार करते रंई, आवरी तमी मोके ना दरलास |
\v 56 मातर ये सबू एइकाजे होयला की भविसवक्ता मनर बचन पूरा होओं |” तेबे  सबू चेला मन ताके छाड़ी परायलाय |
\v 57 तेबे यीशु के दरबा लोक ताके काइफा नावर बड़े मुख्या लगे नेलाय, जोनती शास्त्री आवरी जुना लोक मन रोंडा होई रलाय |
\v 58 पतरस दूर ले दूर तिकर पिटी पिटी बड़े मुख्यार दुआर लगले गला  आवरी भीतरे जाई करी सरबा दिन दखबा काजे पियादो मन सव्गे बसला |
\v 59 बड़े मुख्या आवरी सबू बड़े सभा यीशु के मारबा काजे तार विरुद ने झुटा गवा के डगरायते रहेत,
\v 60 मातर खुबे असन झुटा गवा आयबा के पने ना पायलाय |  सरासरी दाय दुई जन आय लाय,
\v 61 आवरी बललाय, हे बलला आचे की मय महा परभुर मंदिर के बसड़ायके सकी आवरी हांके तीन दिन ने बनाय के सकी |”
\v 62 तेबे बड़े मुख्या टिया उटी करी यीशु के बलला, “ काय तुई कांई उतर ना देईस ?  ये लोक तोर विरुद ने गवाही देबा आत ?”
\v 63 मातर यीशु होगाय रला |  तेबे बड़े मुख्या हांके बलला, “मय टोके जिव रुउ महा परभुर किरिया कुआयबी आचे की अगर तुई महा परभुर बेटा मसीह आस, तेबे हामके सांग |”
\v 64 यीशु ताके बलला, “ तुई खुदे ची बललिस आवरी मय तोमके ये पने बलबी आचे अबर तमी मानेर बेटा के सरब शक्तिमानर बुजनी बाटे बसबार आवरी आकासर बादरी ने आयबार दखबास |”
\v 65 तेबे बड़े मुख्या अपनार फटीई के चिरला आवरी बलला, हे महा परभुर निंदा कार्ला आचे, अबर हामके गवा मनर काय काम ?  दखा तमी एबे ये निंदा सुनला आस |
\v 66 तमी काय सोचबा आस ?”  हांय मन बललाय, “हे मरबा लाइगर आय |”
\v 67 तेबे हांय मन तार मुंह ने तुकलाय आवरी ताके मुटका मारलाय, दूसरा मन तापड़ मारी बललाय,
\v 68 """ ये मसीह, हामर भविस्वानी करी सांग की कोन तोके मारला ?”"
\v 69 पतरस बाहारे दुहार ने बसी रला की गोटक दासी तार लगे आसला आवरी बलला, तुई पने यीशु गलील संगे रलिस |”
\v 70 हांय सबुर चोमे ये बोली करी नाई बलला, “ मय ना जानी तुई काय बलबी आस |
\v 71 जड़ दाय हांय बाहारे देवनी ने गला, तेबे दूसरा दासी ताके दकी करी हांय मन के जोन आंयती रहेत बलला, “ ये पने तो यीशु नासरी संगे रला |”
\v 72 हांय किरिया काई करी आवरी नाई बलला. “मय हांय माने के ना जानी |”
\v 73 दंडकर पाचे लोक मन जोन आंयती टिया रलाय, पतरसर लगे आसी ताके बललाय, “ सते तुई पने हांय मन ले गोटक आस, कसन की तोर बलाबार तोर वेद के निकरायसी |”
\v 74 तेबे हांय परापी करी किरिया काय के मुरायला: “मय हांय माने के ना जानी |”  आवरी अड़किची दाय कुकड़ा डाकला |
\v 75 तेबे पतरस के यीशुर बलला गोट सुरता आयला: “कुकड़ा डाकबार आगे तुई तीन आर मोके ना जानी बलबीस |” आवरी हांय बाहारे जाई करी हिसकी हिसकी कांदला |
\c 27
\p \v 1 जड़ दाय सकार पायला तेबे सबू बड़े मुखियां आवरी लोक मनर पुरनी मन यीशु के बारबा काचे गुहार करलाय |
\v 2 हांय मन ताके बांद लाय आवरी नेई करी पिलातुस हांकीम र हाथे सोपी देला |
\v 3 जड़ दाय ताके धरायबा बीता येहूदा दकला की हांय दोसी माना गला आचे तेबे हांय खीशायला आवरी हांय तीस ठन चांदीर बड़े मुखियां मन लगे आवरी जुना मन लगे बाहाड़ाय आनला
\v 4 आवरी बलला, “मय नीरदोस के मारबा काचे धराय करी पाप करली आची !”हांय मन बललाय, “हांमके काय आय ? तुय ची जान |”
\v 5 जेबे हांय हांय सिक्का के मंदीर ने पकाय करी जायते गला, आवरी जाई करी आपन खुदे फासी देला |
\v 6 बड़े मुखिया मन हांय सिक्का मन के धरी करी बललाय, “एके भण्डार ने सोंगाय बार ठीक नुआय |”
\v 7 तेबे: हांय मन विचार करी दुसरा देशर लोक के गाड़बा काचे कुम्हार र बेड़ा के घेनलाय |
\v 8 हांई लागी हांय बेड़ा आजी ले पने लउर बेड़ा बलाय हऊ आय |
\v 9 तेबे जोन वचन यिर्मयाह भविष्य बकता बाटले बला जाई रये हांय पूरा  होयला: “हांय मन हाय तीस टा सिक्का जसन हांय सोंगायला मोल के (जोनके इस्राएल र बेटा मन ले कतक सोंगाय रयेत) धर लाय,
\v 10 आवरी जोन के परभु मके आगेया देई रये असनी ची हांके कुम्हार र बेड़ा र मोल देई देला |”
\v 11 जेबे यीशु हांकीम छमें ठीयां रये तेबे हांकीम ताके पुछला, “काय तुय यहूदी मनर राजा आस ?” यीशु तीके बलला, “तुय आपनी ची बलबी आस”
\v 12 जेबे बड़े मुखिया आवरी जुना मन ताके दोष लगायते रयेत, तेबे हांय काई बले उतर ना देला |
\v 13 तेबे पिलातुस ताके बलला, “काय तुय ना सुनीस की ये तोर बीरुद ने कतक गवाई मन देबा आत ?”
\v 14 मातर हांय ताके गोटक गोटर पने उतर ना देला,ईति ले की हांकिम के खुबे चकित लागला |
\v 15 हांकिम र ये नीती रये की हांय परब ने लोक काचे कोनी गोटक बंदी के जोन के हांय मन चाहते रयेत, छांड़ी देबार आय |
\v 16 हांय समया ने तीकर थाने बरअब्बा नावर गोटक सबू जानबा बंदी रये |
\v 17 तेबे: जड़ दाय हांय मन रुण्डा होयलाय, तेबे पिलातुस तीके बलला, “तोमी काके चायबा आस की मय तोमर काचे छाड़ी देबी ?बर अब्बा के, की यीशु के जोन मसीह बलाय हउ आय ?”
\v 18 कसन की हांय जानते रये की हांय मन ताके कुचर काचे धरायला आत |
\v 19 जेबे हांय नीआयर गद्दी ने बसी रये तेबे हातार बायले ताके खबर पटायला, “तुय हांय धरमी र काम ने हात ना डाला, कसन की मय आजी तार लागी खुबे दुःख उठायली आची |”
\v 20 बड़े मुखीयां मन आवरी जुना मन उकसाय लाय की हांय बरअब्बा के मांगोत, आवरी यीशु र नाश कराओत |
\v 21 हांकिम तीके पुछला, “ऐ दुनो ने काके चायबास की मय तोमर काचे छाड़ी देबी ?”हांय मन बललाय, “बर अब्बा के |”
\v 22 "पिलातुस तीके पुछला, “पाचे यीशु के जोन मसीह बलाय हउआय, काय करुआय ?”सबू ताके बललाय ""हांके क्रूस ने चेगाहा !"
\v 23 हांकिम बलला, “काय, हांय काय गलत करला आचे ?”मातर हांय मन आवरी बले कोल्हार होई होई बललाय, “हांके क्रूस ने चेगाहा |”
\v 24 जेबे पिलातुस दकला की काई ना बनसी आचे मातर मातर तार काचे कोल्हार बड़ते ची जायसी आचे, तेबे हांय पानी धरी करी भीड़ र छमे आपनार हाथ धोयला आवरी बलला, “मय ये धरमीर लउ ले नीरदोस आय:तमी ची   जाना |”
\v 25 सबू लोक मन उतर देलाय, एतार लउ हामर उपरे आवरी हामर बेटा बेटी उपरे होओं !”
\v 26 तेबे हांय बार अब्बा के तीकर काचे छाड़ी देला आचे, आवरी यीशु के कोड़ा मारी करी सोपी देला, की क्रूस ने चेगाया जाओं |
\v 27 तेबे हांकिम र सिपाई मन यीशु के कीला ने नेई करी सबू पलटन  हातार चारो बाटे रुंडा होय लाय,  
\v 28 आवरी तार फटई के नीकराय करी ताके लाल रंगर बागापीन्दायला,
\v 29 आवरी काटार मुकुट बनाय करी हातार मुंड ने सोंगाय लाय, आवरी हातार बुजनी हाथ ने खंडा देलाय आवरी तार छमे मांडी खूटा देई तार हासी उड़ाय लाय आवरी बललाय, “हे यहूदी मनर राजा जुहार !”
\v 30 आवरी तार उपरे थूक लाय;आवरी हांई खंडा के धरी करी हातार मुंड ने मारके मुराय लाय |
\v 31 जेबे हांय मन तार हासी उड़ाय सराय लाय, तेबे हांय बागा के हीटाय करी पाचे हातार ची फटई के ताके पीन्दाय लाय, आवरी क्रूस ने चेगायबा काचे  नेलाय |
\v 32 बाहरे जीबा दाय तीके शमौन नावर गोटक कुरेनी माने मीरला |हांय मन ताके बेगार ने  धरलाय की तार क्रूस के उठाय करी नेओं
\v 33 हांय जगा ने जोन गुलगुता माने खोपड़ी र जगा बलाय हउ आय, पहुची करी
\v 34 हांय मन पीत मीलाय ला दाख रस हांके पीयबा काचे देलाय,मातर हांके चाकी करी पीयबार ना चाहयला |
\v 35 तेबे हांय मन ताके क्रूस ने चेगाय लाय, आवरी चीटटी नीकराय करी हातार फटई के बाट लाय,
\v 36 आवरी हायती बसी करी हातार राका  रलाय |
\v 37 "आवरी तार दोस चीटटी के तार मुंड र उपरे लगाय, लाय की "" ये यहूदी मनर राजा यीशु आय”|"
\v 38 तेबे हातार संगे दुयटा डाकू गोटक बुजनी बाटे आवरी गोटक डेबरी बाटे, क्रूस मन ने चेगाय गलाय |
\v 39 आयबा जीबा लोक मुंडी हलाय हलाय हातार खुद खायते रयेत,
\v 40 आवरी ये बलबार आय, “हे मंदीर के भसड़ायबा बीता आवरी तीन दीन ने बनायबा बीता, आपन के तो बचाव !अगर तुय माहा परभुर बेटा आस, आले क्रूस थान ले उतरी आव |”
\v 41 आवरी ये बलबार आय, “हे मंदीर के भसड़ायबा बीता आवरी तीन दीन ने बनायबा बीता, आपन के तो बचाव !अगर तुय माहा परभुर बेटा आस, आले क्रूस थान ले उतरी आव |”
\v 42 """ हांय दुसरा लोक के बाचायला, आवरी आपन के ना बाचायके सके | ये तो  इस्राएल र राजा आय |अबर क्रूस ले उतरी आयले हांमी तार उपरे वीसबास  करबू |"
\v 43 हांय माहा परभु उपरे भरोसा कारला आचे: अगर हांय एके चाहू आय,तेबे एके छाडाओ,कसन की हांय बली रये, मय माहा परभुर बेटा आय |
\v 44 असनी ची डाकू मन बले हातार संगे क्रूस ने चेगाय जाई रयेत, हातार खुद खायते रयेत |
\v 45 दुय पाहार ले धरी तीसरा पाहार तक हांय सबू देश ने अन्दार होई रला |
\v 46 "तीसरा पाहार र लगे यीशु बड़े शब्द ले हाग देई करी बलला, “एली, एली,लमा शबक्तनी ?” तेबे ""हे मोर माहा परभु, हे मोर माहा परभु, तुय मोके काय काचे छाड़ी देलीस ?”"
\v 47 जोन हायती ठीआ रयेत, हांय मनले कतक लोक ये सूनी बललाय, ये तो एलिय्याह के हांग देयसी आचे |”
\v 48 हांय मन ले गोटक अडकी की ची दे परायला, आवरी स्पंज धरी करी सिरका ने बुडाय ला, आवरी खंडा ने सोंगाय करी ताके चुप रायलाय |
\v 49 दुसरा लोक बललाय, “राहा, दकबू एलिय्याह ताके बाचाय के आयसी की नाई |”
\v 50 तेबे यीशु आवरी बड़े शब्द ले कोल्हार होई जीव के छाड़ी देला |
\v 51 आवरी दका, मंदीर र परदा ऊपर ले धरी तलले फाटी करी दुय भाग होयला:आवरी भूई हलला आवरी डेंग पकना मन कीरका होयलाय,
\v 52 आवरी कबर मन उगाड़ी होयला, आवरी सोयला पवित्र लोक मनर खुबे असन गागर जीव पड़लाय,
\v 53 आवरी तीकर जीव उठलार पाचे हांय मन कबर ले नीकरी करी पवित्र नगर ने गलाय आवरी खुबे मन के दका देलाय |
\v 54 तेबे सूबेदार आवरी जोन तार संगे पाहरा देयते रयेत, भूकंप आवरी जोन बले होई रये हांके द्की करी खुबे डरी गलाय आवरी बललाय, “सते ये माहा परभुर बेटारये !”
\v 55 हांयती खुबे बायले मन जोन गलील ले यीशु र सेवा करते तार संगे आसी रलाय,दूर ले ये दकते रयेत |
\v 56 हांय मन ने मरीयम आवरी मगदलीनी, आवरी याकूब आवरी योसेस र आया मरीयम, आवरी जबदी र बेटा मनर आया रये |
\v 57 जेबे संझ होयला तेबे यूसुफ नाव र अरिमतीया र गोटक सावकार माने जोन आपनी यीशु र चेला रये, आयला |
\v 58 हांय पिलातुस लगे जाई करी यीशु र गागर के मांगला |तेबे पिलातुस देबा र आगेया देला |
\v 59 यूसुप गागर के धरला, हांके उजर चदर ने गुड़ायला,
\v 60 आवरी ताके तार नुआं कबर ने सोंगायला, जोन के हांय पकना उपरे कोड़ाय रये, आवरी कबर र बाटे बड़े पकना के टेकी करी जायते गला |
\v 61 मरियम मगदलीनी आवरी दुसरा मरियम हांयती कबर छमे बसी रये |
\v 62 दुसरा दीने जोन तीआरी दीन र पाचे र दीन रये, बड़े मुखीयां आवरी फरिसी मन पिलातुस लगे रुंडा होई बललाय,
\v 63 """हे माहाराज, हामके सुरता आचे की हांय भरमायबा बीता जेबे हांय जीव  रये , बली रये मय तीन दीन पाचे जीव उठबी |'"
\v 64 तेबे: आगेया देस की तीन दीन ले कबर र राका करोत, असन ना होओं की तार चेला मन आई करी हांके चोरी नेओतआवरी लोक मन के बलोत, 'हांय मोरला लोक मन ले जीव उठला आचे |'तेबे पाचर धोका आगर धोका ले बले जादा होयसी |”
\v 65 पिलातुस तीके बलला, “तोमर लगे राका रउमन तो आचेत |जाहा, आपनार समझ र असन राका करा |”
\v 66 तेबे: हांय राका रउ मनर संगे गलाय, आवरी पकना ने मोहर लगाय करी कबर राका रलाय |
\c 28
\p \v 1 हप्ता दीन पाचे सप्ता र पईले दीने पौ फाटते खन मरियम मगदलीनी आवरी दुसरा मरियम कबर के दकके आयलाय |
\v 2 आवरी दका, गोटक बड़े भूकंप आयला, कसन की प्रभुर गोटक दूत सरग ले उतरला आवरी लगे आसी करी हांय पकना के गुचाय देला, आवरी हांयती  बसला |
\v 3 हातार मुह बिजली असन आवरी तार फटई पाले असन उजर रये |
\v 4 हातार डर ले राका रउ मन थर थराय लाय, आवरी मोरला असं होयलाय |
\v 5 सरग दूत बायले मन के बलला, “ ना डरा,मय जानी की तमी यीशु के जोन क्रूस ने चेगाय जाई रये डग रायबा आस |
\v 6 हांय ए लगे निआह, मातर तार वचन र अनुसार जीव उठला आचे |आसा, ये जगा के दका, जोनती प्रभु रये,
\v 7 आवरी अड़की ची दाय जाई करी हातार चेला मन के बला की हांय मोरला थानले जीव उठला आचे, आवरी हांय तोमर ले पइले गलील बाटे जायसी आचे, हायती तार दरसन पायबास !दका मय तमके बलली |”
\v 8 हांय मन डरी करी आवरी खुबे हरीक होई कबर ले अड़की ची दाय बाहड़ी करी तार चेला मन के खबर देबा काचे परायते गला |
\v 9 "तेबे यीशु तीके मीरला |आवरी बलला, “जुहार""| हांय मन लगे आसी करी आवरी तार पाय पड़ी तार सेवा करलाय |"
\v 10 तेबे यीशु तीके बलला, “ना डरा; मोर भाई मन जाई करी बला की गलील बाटे जाहा, हायती मके दकबास |”
\v 11 हांय मन जायते ची रयेत की राका रउ मन ले कोनी नगर ने आसी करी सबू हाल बड़े मुखियां मन के सांगी सुनाय लाय |
\v 12 तेबे हांय मन जुना लोक संगे रुंडा होई विचार करलाय आवरी सिपाई मन के खुबे चांदी देई करी बलला,
\v 13 """ असन बला की राती जड़ दाय हांमी सोयते रउ, तेबे तार चेला मन आई करी हांके चोरी नेलाय |"
\v 14 आवरी अगर ये गोट हाकीम र काने सूना देयसी, अड़ दाय हांमी ताके समझायबु आवरी तोमके जोखिम ले बाचायबू |”
\v 15 तेबे: हांय मन पयसा धरी करी जसन सिकाय रयेत, असनी ची करलाय |ये गोट आजी तक यहूदी ने फयलला आचे |
\v 16 ईगारा चेला गलील र हांय डोंगरी ने गलाय, जोनती यीशु तीके सांगी रये |
\v 17 हांय मन तार दरसन पाई जुहार करलाय, मातर कोनी कोनी के विसबास ना होयला |
\v 18 यीशु तीकर लगे आसी करी बलला, “सरग आवरी धरतनी र सबू अधिकार मोके मीरला आचे |
\v 19 हांई काचे तमी जाहा, सबू जातीर लोक के चेला बनाहा;आवरी तीके बुआ आवरी बेटा, आवरी पवित्र आतमार नाव ले बपतीसमा दीआस,
\v 20 आवरी तीके सबू गोट जोनके मय तमके आगेया देली आची, मानबार सीखाहा:आवरी दका,मय जगतर सरबा दाय ले सबू दाय तोमर संगे आची |”
