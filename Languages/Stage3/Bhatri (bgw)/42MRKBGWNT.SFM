\id MRK
\ide UTF-8 
\rem Copyright Information: Creative Commons Attribution-ShareAlike 4.0 License 
\h मरकुस 
\toc1 मरकुस का सुसमाचार 
\toc2 मरकुस 
\mt1 MARK 
\mt1 मरकुस 
\c 1
\p \v 1 माहापरूर बेटा यीशू मसीर अच्छा खबर के मुराए बा टा |
\v 2 जसन येशाया भभीसर गोट के सांगू बीतार कीताब ने लिखला आचे दक, मोय मोर दूत के तोर छमे पटाय बी आची, जोन तोर काजे बाटके सुदरायसी |
\v 3 झार बिथरे गोटक हागदेबा बीतार गोट सूना देसी आचे की परबूर बाट के तियार करा, आवरी तार बाट के सलक करा |
\v 4 येहुना आयला जोन झार भीतरे बपतिस्मा देयते आवरी पापर क्षमा काजे मनके बहाड़ाय बार बपतिस्मार परचार करते रये |
\v 5 सबु यहूदि परदेसर आवरी यरूशलेमर रबा लोक निकरी करी हांतार लगे आयलाय,आवरी अपनार पाप मन के मानी करी येरदन नदी ने हांतार ले बपतिस्मा धरलाय |
\v 6 येहूना ऊटर रुआँर फटीई पिंदिकरी आवरी अपनार आंटा ने चामड़ार पटा बाँधी रबार आय आउर थापा मन आवरी झार ओन्डार खायते रला,
\v 7 आवरी ऐ परचार करते रये,  मोर पाचे हाँयबा बीता आय. जोन मोरले बले ताकत बिता आय; मय ऐलाईगर नुआय कि लोंईकरी हांतार पनीईर गटी के ढीलबी |
\v 8 मोय तो तमके पानी ले बपतिस्मा देली आचे मातर हाँय तमके पवित्र आत्मा ले बपतिस्मा देसी |''
\v 9 हांय समया ने यीशु गलीलर नासरत ले आई करी यरदन ने युहन्ना ले बप्तिस्मा धरला|
\v 10 आउर जड़कदाय हाँय पानी ले निकारी करी उपरे आयला, तो अडकी ची दाय हाँय  बादरी के उगाड़ बार आवरी आत्मा के पोरवां असन आपनार उपरे ऊतर बा टा के दकला|
\v 11 "आवरी बादरी ले गोटक शबद सूना देला,  तूई"" मोर अच्छा बेटा आस, टोरकाजे मोय अरिक आची|”"
\v 12 तेबे आत्मा ताके तुरते झार बाटे पटायला|
\v 13 झार बितरे चालीस दिन ले सैतान ताके परिक्या करला; आवरी हाँय झारर पशु मन संगे रहे.  आवरी सोरगदुत मन आंतार सेवा करते रहेत|यिशुर सेवा काम मुराय बार
\v 14 यहुना दराये होएलार पाचे यीशु गलील ने आई करी महापरुर राज्यर सुसमाचार परचार करला,
\v 15 आवरी बल्ला, “समय पूरा होएला आचे, आवरी महापरुर राज्य लगे आयला आचे;  मन के बदला आवारी सुसमाचार उपरे विश्वास करा|;
\v 16 गलील देशर सागरर रेटे रेटे जीबादाय, हाँय समोंन आउर तार भाई आंद्रियास के सागर ने झाली पकाया बा टा के दकला; कसन बल्ले आयमन माच दरु मन रहेत|
\v 17 यिशुमसी तिके बल्ला, मोर पिटी बाटे आसा; मोय तमके माने लोकर दरू बनाए बी|”
\v 18 आयमन तुरते झालमन के छाड़ी करी आन्तार पिटी पिटी गलाए|
\v 19 कतक दूर जाई करी, हांय जब्दिर बेटा याकुब, आउर  तार भाई यहुन्ना के डोंगा ताने झाल्के सिल्बा टाके दकला|
\v 20 हाँय अडकी ची दाय तिके हाग देला; आउर तार बाबा जब्दी के हाँय थाने बुतियार मन संगे डोंगा ने छाडी करी आतार पिटीपिटी गलाए|
\v 21 तेबे हांय मन कफरनहुम ने आयलाय आउर हांय अडकीदाय सब्दर  दिने मंडली घरे जाई करी उपदेस देएके मुराएला|
\v 22 आउर लोक मन आंतार उपदेस ले चकित होएलाए; कसन बल्ले हाँय तिके शास्त्री मन असन नाई, मातर अधिकारी असन उपदेस देयते रला|
\v 23 अडकीदाय, तिकर मण्डली घरे गोटक मुनुक रहे आन्तार बितरे गोटक भूत आत्मा रहे|
\v 24 "हांय चिचाय करी बल्ला, ""हे यीशु नाशरी हामोर संगे तोर काय काम आचे? काय तुए हाम्के नष्ट करके आयली आस? मोए टोके जानी,  तुय कोन आस? महापरुर पवित्र लोक आस|"
\v 25 यीशुमसी ताके चिचाय करी बल्ला, होगाए होई रा; आवरी हाँय थानले निकारी जा|”
\v 26 भूत आत्मा ताके अलट बिलट करी,  आउर खुबे जोडले चिचाय करी निकरी गला|
\v 27 "हांके दकीकरी सबु लोक चकित होई गलाय आउर आपना मन गोट बात ने दरा दरी रहेत, “ये कसन गोट आए? येतो काई नुहा उपदेस आय| येतो अधिकार संगे भूत आत्मा मन के बल्ले बल्लू आय, आउर हाँयमन तार गोटके मानुआत|"""
\v 28 आउर आतार नाव तुरते गलीलर आली पालिर सबु देस ने पहुंचला|
\v 29 हाँय अडकी ची दाय मण्डली घरले निकरी करी, याकूब आवरी युहन्ना सने सिमोन आवरी आंद्रियास घरे आयला|
\v 30 सिमोनर सतरी खुबे जर दरायते रहे, आवरी हाँय अडकी ची दाय हाँतार  बारे ने बोल लाय
\v 31 तेबे हाँय लेगे जाईकरी हाँतार हाथ के धरी करी ताके उठाय ला; आवरी हांतार जर उतर, ला आउर  हाँय तिके मानदान करला|
\v 32 सन्ज बेरा जडदाय बेर बसला तेबे लोक मन सबु बेमारी के आवरी हाँय मन के जोंन जोंन के अशुद आत्मा रहे, हांतार लगे आन लाय|
\v 33 आवरी सबु सहरर लोक दुहार ने कूड़ा होएलाय|
\v 34 यीशु खुबे रकमर बेमार तानले दण्ड पायते रला लोक के अच्छा करला,खुबे असुद आत्मा के बले निक राहे ला, आवरी असुद आत्मा मन के बोलके ना देला, कसन बल्ले हाँय मन यीशु के जानते रहेत
\v 35 बड़े सकरिया उजर होएबार पहले हाँय उठी करी निकरला, आवारी गोटक जार लगे गला अवारी हांती प्राथना करके मुराय ला|
\v 36 तेबे सिमोन आवरी आन्तार संगवारी मन यीशु के ढगरायते गलाय|
\v 37 जडदाय हाँय मिरला, तेबे हाँय मन के बल्ला, “ सबु लोक टोके ढगरायबा आत |”
\v 38 यीशु तीके बल्ला,  “ आशा आमी आवरी कोनी आली पालीर गांव ने जो, की मोय हाँय ताने बले परचार करबी, कसन बल्ले  मोय एतारी कजे आयली आचे|”
\v 39 इकजे हाँय सबु गलील ने हाँय मनर मण्डली घर ने जाई जाई करी परचार करला आवरी असुद आत्मा मन के निकाराहेते रला|
\v 40 गोटक कोड़ी रोगी हांतार लगे आयला ताके गुहारला आवारी आन्तार लगे मांण्डी खुटा देई करी हाँके बल्ला, “तोर मन होएले मोके अच्छा करके सकिस|”
\v 41 हाँय हांतार पुररे जीव दुकाय करी हाथ लमायला, आवरी ताके छिंई करी बल्ला, “ मोय मन कर बी आचे तूई चूक चूका|”
\v 42 आवरी तुरते हांतार कोड़ बेमार छाड़के मुरायला, आवरी हाँय चूक चूका होएला|
\v 43 तेबे हाँय ताके चिताय करी तुरते विदा करी देला,
\v 44 आवरी ताके बल्ला, “दक,  कोनी के काँई ची ना सांग, मतर जाईकरी खुद अपना के याजक (महापरुर पुजारी)  के दकाव, आवरी अपनार चूक चूका होएला टाके जोंन बल्ले मूसा विद्धि बनायला आचे हांके भेट चेगाव की तिकर लगे गवा होओं|”
\v 45 मतर हाँय बाहरे जाई करी एगोट के खुबे परचार करी आवरी हांयतानले सांके मुरायला की यीशु आउर लोकर दकत ने सहरे जायके ना सकला, मतर बाहरे झार कटा रहे, आवरी सबु बाटले लोक आंतार लगे आयते रालाये|
\c 2
\p \v 1 कतक दिनेर पाचे आवरी कपरनाहुम ने आयला, आवरी सुन्लाय की हाँय घरेआचे|
\v 2 आवरी अतक लोक कूड़ा होएलाय की दुहारे ने बले टान ना रहे; आवरी हाँय तीके महापरुर गोटके सान्गे रला|
\v 3 आवरी लोक मन गोटक लकवा मरला मने के चार लोक बोई करी हांतार लग्गे आन्लाय|
\v 4 मतर खुबे जप रला गुनुक हांतार लगे कटके ना सकलाए, तेबे हाँय मन हाँयछानीके जहांर तले यीशु निकाराय दलाय;  आवरी जड़दाय हांके उजड़ायलाय, तेबे हाँय कटिया जोन लकवा मारलार बेमारी सोई रहे, हाँतार लगे उतराहे देलाए|
\v 5 यीशु आंतार विश्बास दकी करी हाँय  बेमार माने के बल्ला, “हे बेटा, तोर पाप क्षमा होएला|”
\v 6 तेबे कतकी शास्त्री मन जोन हाँय लगे बसी रलाय, अपनार- अपनार मन ने विचार करलाय,
\v 7 “ऐ माने काऐ कजे असन बलसी आचे? ऐ तो महापरुर निन्दा करसी आचे| महापरू के छाडी करी आवरी कोन पाप के क्षमा करके सकु आय?; 
\v 8 येशू तुरते अपनार आत्मा ने जान ला की हाँयमन अपनार -अपनार मन ले असन विचार कारबा आत, आवरी तीके बल्ला, “ तमी अपना अपना मन ने ऐ विचार काय कजे करबा आस?
\v 9 सरल काय आय? काय लकवा बेमारी के ए बलला की तोर पाप क्षमा होएला,  की ऐ बल बार की उठ अपनार कटिया के उठाय करी इंढ बूल?
\v 10 मतर जांहार ले जानी राह की मुनुक कर बेटा के मजपुरे पाप खेमा करबा कजे बले हक़ आचे|; यीशु हाँय लकवा बेमारी के बल्ला,
\v 11 “मोय तोके  बल्बी आचे उठ, अपनार कटिया के उठाय करी अपनार घरे इंडी जा|”
\v 12 हांय उठला आवरी तुरते कटिया के उठाय करी सबुर चमेले निकारी करी गला ऐके दकी करी सबू लोक टटका होएलाए, आवरी महापरु के सहराय करी बलके मुरायलाय, “ हामी असन केबीई ना दकी रहू|”
\v 13 यीशु आवरी निकरी करी तरिई रेटे गला, आवरी खुबे लोक रुंडा होई करी आंतार लगे गलाए, आवरी यीशु हाँय मन के उपदेस देऐ के मुरायला|
\v 14 जीबादाय हाँय अल्पाईर बेटा लेवी के चोंगी नाका ने बसी रबार दकला आवरी हांके बल्ला, “मोर पिटी पिटी आव|; आवरी हाँय उती करी यिशुर पिटी पिटी गला|
\v 15 जड़दाय यीशु तीकर घरे भात खायके बसला, तेबे खुबे पट्टी धरु मन आवरी पापी, यीशु आवरी हाँतार चेला मन संगे भात खायके बसलाय; कसन बल्ले हाँय मन खुबे लोक रहेत आवरी यिशुर पिटी बटे होई रहेत|
\v 16 शास्त्री आवरी फरीसी मन ऐ दकी करी की एतो पापी मन आवरी पट्टी धरु मन संगे भात खायसी आचे, अपनार चेला मन के बल्ला, “ ऐतो पट्टी धरु मन आवरी पापी मन संगे खाऊ पिऊ आय|”
\v 17 येशु एके सुनिकरी तिके बल्ला, “अच्छा रबा लोक के बईदर काम नूहाए, मतर बेमारी कजे आय; मोय धर्मी मन के नाई मतर पापी मन के आग दबा कजे आयली आचे|”
\v 18 यहुन्नर चेला मन आवरी फरीसी मन उपास करते रलाय; आवरी हाँय मन आसी करी तीके ऐ बल्लाये, “यहुनार चेला मन आवरी फरीसी मनर चेला मन काय कजे उपास करू आत, मटर तोर चेला मन कसं उपास न करेत?;
\v 19 यीशु तीके बलला, “जड़दाय ले दूल्हा, काय हाँय उपास करके सकू आस? आवरी जड़दाय ले दूल्हा तिकर संगे रहू आय, तेबे अड्दाय ले उपास ना करके सकेत|
\v 20 मतर हांय दिन आयसी जड़दाय दूल्हा हाँय मन ले अलग होएसी; अड़कदाय हांय मन उपास करबार|
\v 21 “नुहा पटई के जुना पटई संगे काप ना बसायत; असन करले नुहा पटई गोंदा जुना पटई तानले सकड़ी करी, आवरी अधिक पट्सी कसन नुहा पटई, जुना पटई ले, आवरी आगले अधिक पाटी जायेसी|
\v 22 नुहा दाक रस के जुना आंडी थाने कोनी ना सोंगायेत, नोएले दाक रस आंडी के पुटाये सी, आवरी दाक रस आवरी आंडी नस्सी जायेसी; मतर नुहा दाक रस के नुहा आंडी भरुआत|”
\v 23 असन होएला की हाँय सुस्ताय बा दिन ने बेडा बटले होई करी जाये रहे, आवरी हाँतार चेला मन इंडी इंडी धान खेड़ के तुटाय के मुराए लाये|
\v 24 तेबे फरीसी मन तीके बल्लाय, “दक सुस्ताये बा दिने बले बुता काय कजे करुआत ऐ शोभा ना देऐ?”
\v 25 हाँय तीके बल्ला, “काय तमी केबीई ना पढला आस जड़दाय दाहुद जरूत रला, आवरी जड़दाय हाँय आवरी आंतार संग्वारी भूक होएलाय तेबे हांय काय करी रला?
\v 26 हाँय कसन अबियातर महाजकर बेरा, महापरुर भवन ने जाई करी भेटेर रोटी के काय ला जहांर खयबा टा याजक मन के छाडी करी कोनी के बले शोभा ना देऐ, आवरी अपनार संगवारी मन के बले देला?”
\v 27 तेबे हाँय तीके  बल्ला, “सुस्ताय बार दिन माने मन कजे बनाय लार आचे, ना ई माने लोक सुस्ताये बा दिन कजे|
\v 28 एतारी कजे मुनुकर बेटा सुस्ताय बार दिनर बल्ले परबू आय|”
\c 3
\p \v 1 हांय आवरी आराधनालाय ने गला; आंती गोटक माने रला जाहार हाथ सुकी रला,
\v 2 आवरी हाँय मन आंतार उपरे दोष लगाएबा कजे आंतार नुकसान करबा कजे दकते रलाय की दकबू की हाँय सुस्ताय बा दिने अच्छा करसी की नाई|
\v 3 हाँय सुकला हाथ बीता मने के बल्ला, “ मंजी गता टीया उठ|”
\v 4 आवरी तीके बल्ला, “काय सुस्ताय बा दिने अच्छा काम करबार ठीक आये की गलत, काम करबार ठीक आय, जीव के बाचाये बार की मार बार? “मतर हाँय मन होगाय रयेत|
\v 5 हाँय तिकर खड़ा मनके दकी करी मुरमुरा होएला, तीके रिस होई करी सबु बटे दकला, आवरी हाँय माने के बल्ला, “अपनार हाथ के लमाव |” हाँय हाथ लमायला, आवरी तार हाथ अच्छा होएला|
\v 6 तेबे फरीसी बाहेरे जाई करी तुरते हेरिदीयों मन संगे हांतार विरुध ने गोट बात करलाय  की ताके कसन करी नाश करबू|
\v 7 यीशु अपना चेला मन संगे तरीई बाटे गला; आवरी गललिल ले गोटक बड़े रासी लोक हाँतार पिटी बाटे गललाये;
\v 8 आवरी हुदिया, आवरी एरुसलेम, आवरी इदुमिया आवरी यरदनर हाँय पाक, आवरी सुर आवरी सयदार आली पाली ले गोटक बड़े रासी ऐ सुनी करी की हाँय अक्च्कायला मा काम करसी आचे बली, आंतार लगे आयलाय|
\v 9 यीशु अपनार चेला मन के बल्ला, “ लोक रासीर लागी गोटक सुरु डोंगा तियार करी रहा तेबे हाँय मन मेक चेपाये के ना सकोत|”
\v 10 कसन बल्ले हाँय खुबे लोक के अच्छा करी रला, एतारी कजे जतक लोक बेमार-रलाय, हाँके चियबा कजे हाँतार उपरे गसर पड़ होएते रलाय|
\v 11 असुद आत्मा मन बल्ले, जड़दाय हांके दकते रलाए, तेबे हांतार चमें गसरते रयेत, आवरी चिचाये करी बोलते रहेत की तूई महापरुर बेटा आस;
\v 12 आवरी हाँय तीके खुबे चेताये ला कि मोर बारे काकीई ना सांगा|
\v 13 आवरी हाँय डोगरी ने चेगला आवरी जोंन के चाहेते रला हांके अपना लगे आग देला; आवरी हाँय मन आंतार लगे आयलाय|
\v 14 तेबे हाँय बारा लोक के बाचला की हाँय मन आंतार संगे संगे रवत, आवरी तेबे हाँय मन के पटाय बा कजे की तार परचार करोत,
\v 15 आवरी असुद आत्मा मन के निकराये बा कजे अधिकार दरोत|
\v 16 हाँय मन एआत; सिमोन जहांर नाव हाँय पतरस सोंगायला,
\v 17 आवरी जब्दिर बेटा याकूब आवरी याकूबर भाई यहुन्ना, जहांर नाव हाँय बूनर्गिस एतार मतलब` गर्जनर बेटा` सोंगायेला,
\v 18 आवरी अन्द्रेयास, आवरी फिलिपुस, आवरी बर्तुल्मय, आवरी मती, आवरी थोमा, आउर अल्फईर बेटा, आउर तद्देय, आउर सिमोन कनानी,
\v 19 आवरी यहूदा इस्केरोती जोन दराये देला|
\v 20 तेबे हाँय घरे आसला; आवरी असन लोक रासी कूड़ा होएलाये की तीके का्य बा कजे बले समया ना मिलला|
\v 21 जड़दाय आंतार कुतुमर लोक ये सुन्लाये तेबे ताके दरबा कजे निकरलाए; कसन बल्ले हाँय मन बलते रलाए की आंतार चेत निहाए|
\v 22 "शास्त्री मन बल्ले जोन यारुसलेम मन ले आई रहेत असन बलते रहे, “ इतिसैतान आचे,” आवरी ""हाँय असुद आत्मा मनर मुकियार बल्ले असुद आत्मा मन के निकराउ आय|”"
\v 23 एई कजे हाँय तीके लगे आग देई करी हाँय मन के कह्का तान ले तीके बलला, “सैतान कसन सैतान के निकराए के सकू आये?
\v 24 जसन की कोनी राज ने सोर ना रले कसन करी तो हाँय राज कसन मंडी रहेके सकसी?
\v 25 आवरी जसन की कोनी घरे सोर निहाए तेबे हाँय घर कसन मंडी रहेके सके?
\v 26 एई कजे सैतान अपनार ची विरुधि होई करी अपना ने सोर निहाए तो तो हाँय कसन करी मंडी रहेके सके? आवरी तार राज सरी जायसी|
\v 27 “मतर कोनीं माने काहरी बल बीतार घरे होली करी आंतार जमक के जीकी नेयके ना सके, जड़दाय की हाँय पहिले हाँय बल बीता के ना बांधे; आउर तेबे तार घर के जीकी नेयसी|
\v 28 “मोए तमके सत्य बलबी आचे की मुनुक कर बेटा के सबु पाप आउर निंदा जोन हाँय मन करू आत, क्षमा मिरसी,
\v 29 मतर जोन बले पवित्र आत्मार विरुद्ध ने निंदा करू आत, हाँय केबीई बले क्षमा ना मीरे “मतर हाँय जुग जुग कजे पापर अपराधी होई रयसी”
\v 30 """ कसन बल्ले हाँय मन असन बलते रहेत की हाँके असुद आत्मा आचे|"
\v 31 तेबे आंतार आया आवरी आंतार भाई आयलाय, आवरी दुहारे टिया उठी करी आग देयके के पटाय लाय|
\v 32 "लोक रासी आंतार आली पाली बसी रहेत, आवरी हाँय मन हांके बल लाये "" दक, तोर आय आवरी तोर भाई बाहरे तोके डग राहेबा आत|”"
\v 33 यीशु तीके बलला, “ मोर आया आवरी मोर भाई कोन आय?”
\v 34 आवरी हाँय मन के जोन आंतार आली पाली ने बसी रहेत, दकी करी बल्ला, “ दका, मोर आया आवरी मोर भाई यमन आत|
\v 35 कसन बल्ले जोन कोनी महापरुर मन ने चलू आत, हाँई मन मोर भाई, आवरी बहिन, आउर आया आए|
\c 4
\p \v 1 यीशु आवरी तरीईर रेटे उपदेस देए के मुराए ला आवरी असन बड़े भीड़ आंतार लगे कूड़ा होएलाए की हांय तरीई ने गोटक डोंगा ताने चेजी करी बोसला, आवरी सबु भीड़ भुए ने तरिर रेटे टिया उठी रहेत|
\v 2 आवरी हांय मन के कह्का ने खुबे गोटके सिखाय के मुराए ला, आवरी अपनार उपदेस ने हांय मान के बल्ला,
\v 3 “सूना| गोटल बुनबा बीता जीज बुनके निकर ला|
\v 4 बुनबा दाय कतक बाट रेटे गसर ला आवरी छेड़े मन आई करी आंके खायलाय|
\v 5 कतक पकना माटी ताने गसर ला जोन्ति ताके खुबे माटी ना मिरला, आवरी खुबे माटी ना रबार लागी जटके अकरला,
\v 6 आवरी जड़दाय बेर उदला तेबे सुकी गला, आवरी चेयर ना दर बार लाकी सुकी गला|
\v 7 जतक लाटा पुटा ने गसर ला, आवरी लाटा बूटा बाड़ी करी चेपाए ला, आवरी हांय फक ना दरला|
\v 8 मतर कतक बीजा अच्छा भुए ने गसर ला, आवरी हांय अंकर ला आवरी बाड़ला खुबे दरला; आवरी कोनी तिस गुना, कोनी साट गुना आवरी कोनी सौ गुना फाक दरला|”
\v 9 तेबे हांय बल्ला, “ जहांर लगे सुनबा कजे कान आच्छे, हांय सुनोत|”
\v 10 जड़दाय हांय एक्ला रला तेबे आंतार संगवारी मन हांय बाराहा लोक संगे हांके ऐ कहकार अरथ के पचार लाए|
\v 11 हांय तीके बल्ला, “ तुमके महापरुर राजर बेधर ज्ञान मिरला आचे, मतर दुसर लोक काजे सबु गोट कह्का ने सांगु आय|
\v 12 एइकजे आयमन दकबा आत मतर ना दकबा आत आवरी तीके समझ निहाए आवरी सुनबा कजे सुनबा आत मतर ना समझ बा आत; असन ना अहो की आयमन बाहाड़ोत,  आवरी क्षमा पावत|”
\v 13 आवरी तीके बल्ला, “ काय तमी ऐ कहकार अरथ के ना समझास?  तेबे आउर सबु कह्का मन कसन करी समझ बास?
\v 14 बुनू बीता महापरुर बचन के बुनू आय|
\v 15 जोन बाट रेटर आय जोन ताने बचन बुनुआत ऐ हांय आय की जड़दाय हांय मन सुनलाये, तेबे सैतान अडकी ची दाय आसी करी बचन के जोन बुनी रलाय, उठाय करी नेहू आय|
\v 16 असनी ची जोन पोकना कूड़ा भुए ने बुनुआत ऐ मन हांयआत जोन बचन के सुनीकरी अडकी ची दाय अरिक ने अपनावात्त|
\v 17 मतर अपनार बितरे चेयर ना रबार लागी हांयमन किंडीक मा दिन कजे रुरात एतार पाचे जड़दाय बचन लागीकारी तीकर उपरे दण्ड देई कंदराए बा दाए, तेबे आयमन अडकी ची दाय चाड़ी देऊ आत|
\v 18 जोन लाटा बूटा बितरे बुनलार हांयमन आत जोन मन बचन सुनलाए,
\v 19 आवरी संसारर चिंता, आवरी धनर, आवरी दूसरा तीजर लोक तिकर बितरे बचन के चेपाऊ आय आवरी हांय फल  न दरे|
\v 20 आवरी जोन अच्छा बुए ने बनला आत, यमन हांय आत जोन बचन सुनी करी अपनाऊ आत फल आनु आत; कोनी तिस गुना, कोनी साट गुना कोनी सो गुना|”
\v 21 हांय तीके बल्ला, “ काय दीया के इक्जे आनुआत की डेन्गे काय कटियार तले सोंगाये बा कजे?
\v 22 कसन बल्ले कांई तीज ना लुक्ला आचे मतर एतारी कजे आचे की दका देओं; आवरी ना कांई लुक्ला आचे, मतर एईकजे आय की दका देओं|
\v 23 आवरी कांहरू लगे कान आचे आले तो आयमन सुनोत|”
\v 24 आवरी हांय तीके बल्ला, दियान देई राहा काय सुनबा आस| जोन नाप ले तमी नापु आस आयची ताने तमर कजे बल्ले नापा जायसी, आवरी तमके खुबे देईसी|
\v 25 कसन बल्ले जाहांर लगे आचे, आंके मिरसी आवरी जाहार लगें निआए, आयमन ले हांके बल्ले जोन तीकर लगे आचे,  दरा जायसी|
\v 26 आवरी हांय बल्ला, “ महापरुर राज असन आय, जसन कोनी माने भुए ने बीजा के बिकरू आय,
\v 27 आवरी रात बेरा सोएला आवरी मजने उठला, आवरी हांय बीजा सन अंकर ला आवरी बाडला की ताके जानी ना होएला|
\v 28 धरतनी अपना बटले फल आनु आय आगे गाजा, तेबे खेड़, आवरी तेबे खेड़ ने तियार बीजा|
\v 29 मतर जड़दाय धान पाकुआय तेबे आंय तुरते काटू आय, कसन बल्ले काट बा दिन पहुँच ला आचे सर्सुन
\v 30 आवरी हांय बल्ला, “ हामी महापरुर राज के कांहर संगे कटारबू आवरी कोन कह्का ले सान्ग्बू?
\v 31 ऐ सुर्सून बीजा असन आय; जड़दाय बुनू आत तेबे भुएर सबु बीजा ले सुरुहोऊ आय|
\v 32 मतर जड़दाय बुनू आत, अंकरी करी सबु साग बाजी ले बड़े हुआए, आवरी आंतार असन बड़े खेंदा निकरू आय की बादरीर छेड़े मन आंतर छाये ने बसु आत|”
\v 33 हांय तीके असन परकार खुबे कह्का सांगी सांगी करी तिके समझ मा असन सुनायते रहे,
\v 34 आवरी कह्का ना नोएलार कांई बले ना सांगते रय; मतर एकला रला दाय हांय अपनार खुदर चेला मन के सबु गोटर अरथ के सांगते रहे|
\v 35 हांय दिने ची जड़दाय संग होएला तेबे हांय चेला मन के बल्ला, “ आसा हामी हांय पाक जो |”
\v 36 आवरी हांय भीड़ के छाडी करी जसन हांय रये असनी ची ताके डोंगा ने संगे नेलाए; आवरी तार संगे आउर बल्ले डोंगा मन रये |
\v 37 तेबे बड़े लेहरा धुका आयला, आवरी हल्का डोंगा थाने असन पायते रये कि हांय पानी ने बुढ़ते रये |
\v 38 मातर हांय अपनार डोंगार पिटी बाटे गदी ने सोयते रये | तेबे हांयमन ताके चेताय करी हांके बललाय, “ हे गुरु काय तोके चिंता निआय कि हामी नास होयबू आचू ?”
\v 39 तेबे हांय उठी करी लेहरा धुका के कच काय ला आवरी पानी के बल्ला, “ होगाय रा, थेब |” आवरी लेहरा धुका थेबला आवरी एक दम चीम चाम होयला;
\v 40 आवरी तीके बलला, “तमी काय कजे डरबा आस? काय तमके ऐबले बिसबास निआय ?”
\v 41 हांयमन खुबे डरलाय आवरी मिसी करी गोटाय लाय, “ ऐ कोन आय कि लेहरा धुका आवरी पानी बले ऐतार गोट के मानु आत ?”
\c 5
\p \v 1 हांयमन तरीर हांय पाक गिरासेनियोर देस ने पहुँच लाय,
\v 2 जड़दाय हांय डोंगा ले उतर ला तेबे तुरते गोटक मुनुक जाहांर बीतरे अशुध्द आत्मा रहे, मोड़ा भाटी भीतर ले निकरी करी- हांके भेट होएला|
\v 3 हांय मोड़ा भाटी ने रबार आय आवरी कोनी हांके सिकरा ताने बल्ले बांध के ना सकते रलाय,
\v 4 कसन बल्ले हांके घन घन सिकरा मन ने बांधते रलाय, मतर हांय सिकरा के टूटाय ला आवरी बांध ला टा के गोंदा  गोंदा करी देइ रला, आवरी कोनी ताके बांध के ना सकते रलाय|
\v 5 हांय सबु दाय राती मंजने मोड़ा भाटी आवरी डोंगरी  ने कीर किरी कीर किरी, आवरी अपना के पोकना संगे मारी होई करी घाव बानायते रला|
\v 6 हांय यीशु के दूरया ले दकी करी पराय आसला, हांके पांय पड़ला,
\v 7 आवरी खुबे कीर करी बल्ला, “ हे यीशु सबु ले बड़े महापरुर बेटा, मोर संगे तोर काय काम आचे? मय तोके महापरुर नाव ने किरिया `खुआयबी आचे की मोके दंड ना देस|”
\v 8 कसन बल्ले हांय ताके बल्ली रहे, “ हे अशुध्द आत्मा, ए मानेर भीतर ले निकरी आव|”
\v 9 "हांय ताके पचार ला, ""तोर नाव काय आय? “हांय ताके बल्ला, “मोर नाव सेना आय; कसन बल्ले हामी खुबे आचु|”"
\v 10 आवरी हांय यीशु के खुबे गुहार ला, “ हामके ऐ परगन तानले ना खेद|”
\v 11 हाँई लगे डोंगरी ने बराहा रासी चरते रहेत|
\v 12 हांयमन ताके गुहारी करी बल्लाय, “हामके हांय बराहार भीतरे पटाव की हामी हांय भीतरे जीबू|”
\v 13 तेबे हांय तीके हुकुम देला आवरी अशुध्द आत्मा निकरी करी बराहा मन भीतरे गलाय आवरी बराहा रासी, जोन अनमान ने दूय हजार रहेत, डेंग थानले गद बदी करी बड़े तरीई ने बुडी करी मोर लाय|
\v 14 बराहा चराऊ मन पराय करी सहरे आवरी गाँव ने खबर के सांग लाय, आवरी होएला टाके लोक मन दकबा कजे आयलाय|
\v 15 यीशु लगे आई करी हांय हांके जोनके अशुध्द आत्मा धरी रहे, कसन बल्ले जोनके अशुध्द आत्मा मन धरी रला, पटई पिंदला टा के आवरी चेत ने बसला टाके दकी करी डर लाय|
\v 16 दकला लोक मन आंतार, जोनके अशुध्द आत्मा रए, आवरी बराहा मनर सबु गोटके सांगलाय|
\v 17 तेबे आयमन गुहार करी बलके मुराए लाय हामर सींव ले निकरी जा|
\v 18 जड़दाय डोंगा ने चेगबा दाय तेबे हांय जहांर भीतरे अशुध्द आत्मा रला, हांके गुहार के मुराए ला, “ मोके तोर संगे रयके देस|”
\v 19 मातर हांय ताके हुकुम देला, आवरी ताके बल्ला, “ अपनार घरे जाई करी तोर लोक के सांग की तोर उपरे दया करी परबू तोर कजे कसन बड़े काम के करला|”
\v 20 "हांय जाई करी दिकापुलिस ने ए गोट के सांगके मुरायला की यीशु मोर काजे कसन बड़े काम कारला"" आवरी सबु लोक अचरित होयते रहेत|"
\v 21 जड़दाय यीशु डोंगा ने चेगी हांय पाक गला, तेबे गोटक बड़े लोक रासी आंतार लगे रुंडा होयलाय| हांय तरीई रेटे ची रला|
\v 22 याईर नाव पारतना गुडीर मुकिया मन  ले गोटक आयला, आवरी ताके दकी करी हांके पांय पड़ला
\v 23 "आवरी एबली करी खुबे गुहारला की, “ मोर सुरु बेटी मोरु आय बे"" तूई आसी करी तार उपरे हाथ सोंगाव की हांय अच्छा होई करी जीव रहो|”"
\v 24 तेबे हांय तार संगे गला; आवरी बड़े लोक रासी आंतार पीटीपीटी गलाय, अतक रयत की आंतार उपरे गसर पड़ होयते रयत|
\v 25 गोटक बायले रय, जोनके बाराहा बरसले महेना बारी ना तेब बा बेमार रला|
\v 26 हांय खुबे दिन औसो देऊ मन तान ले बल्ले खुबे दुःख उठायला, आवरी अपनार सबु धन माल के सारला बल्ले कोनी हांके अच्छा करके ना सकलाय, मतर आउर बल्ले बेमार होयला|
\v 27 हांय यिशुर आयबार सुनी करी लोक रासी संगे आंतार पीटी बाटले आवरी आंतार पटई के छिईला,
\v 28 कसन बल्ले हांय बल्ले रहे, “ तेबे मोय आंतार पटई के ची छिए ले, तेबे अच्छा होएबी|”
\v 29 आवरी तुरते आंतार महेना बारी बहेबा बीती तेबला|आवरी हांय अपनार गागर ने जानला की मुय हांय बेमारी ले अच्छा होयली|
\v 30 यीशु बल्ले तुरते अपनार मन ने जानला की मोर भीतर ले सामर्थ निकर ला आचे, आवरी लोक रासी ले पीटी बटे दकी करी पुछला, “ मोर पटई के कोन चियला?”
\v 31 हांतार चेला मन ताके बल्लाय, “तूय दकबी आस की ऐ लोक रासी तोर उपरे गसर पड़ होयबा आत, आवरी तूय बलबी आस की कोन मोके छियलाय?”
\v 32 तेबे हांय ताके दकबा काजे जोन ऐ काम करला आचे, सबु बाटे दकला|
\v 33 तेबे हांय बायले जानी करी बल्ला मोर संगे कतक अच्छा होएला आचे, डरते थर थर आयला आवरी आंतार गोड ताने गसरी करी हांतार सबु गोट के सरसरा सांगला|
\v 34 हांय ताके बल्ला, “बेटी, तोर बिसबास ने तोके अच्छा कारला; असतीर ने जा, आवरी सुके रा|”
\v 35 हांय असनी बलते ची रला की पारतना मंडली मुकियार घर ले लोक मन आसी करी, “तोर बेटी मोरी गला, एबे गुरु के काय काजे दुःख देबी आस?”
\v 36 जोन गोट के हांयमन गोटायते रहेत, हांके यीशु ध्यान ना देला, मंडली घरर मुकिया के बल्ला, “ ना डर बिसबास सोंगाव|”
\v 37 आवरी हांय पतरस आवरी याकूब भाई यहुन्ना के छाडी, दूसरा कोनी के हांतार संगे ना नेला|
\v 38 मण्डलीर मुकियार घरे पहुंची करी, हांय लोक मन के खुबे हमारी हमारी करी  कांदबा टा के दकला|
\v 39 तेबे हांय भीतरे जाई करी तीके बल्ला, “ तमी काय काजे कोलार होएबा आस आवरी कांदबा आस? टोकी ना मोरे मातर सोयसी आचे|”
\v 40 हांयमन ताके हांसलाय  मातर हांय सबु के निकराय करी टोकीर आया बुआ आवरी आपनार संगवारी मन संगे, भीतरे, जोन लगे टोकी रए गला|
\v 41 आवरी टोकीर हाथ के धरी करी हांके बल्ला, “ तलीताकुमी|” एतार अरत असन आय, “हे, टोकी मुय तोके बलबी आचे उठ|”
\v 42 आवरी टोकी तुरते उठी करी इंड बूल होयला; कसन बल्ले हांतार बारा बरस होई रय| एके दकी लोक खुबे अक्चकाय लाय|
\v 43 आवरी हांय तीके चेताय करी बल्ला की ए गोट के कोनी जानके ना सकोत आवरी बल्ला, “ एके कांई खायबा काजे दियास|”
\c 6
\p \v 1 हाँती ले निकरी करी हांय अपनार देस ने आयला, आवरी हांतार चेला मन बल्ले हांतार पीटी पीटी गलाय|
\v 2 सुतायबार दिन हांय मण्डली घर ने उपदेस देए के मुरायला, आवरी खुबे लोक सुनी करी अचरित होएलाय आवरी बलके मुराए लाय, “ एके अतक ज्ञान कोलग ले मीरला? ऐ कसन ज्ञान आय जोन एके मिरला आचे? कसन सामर्थर काम एतार हाते हुआय?
\v 3 काय ऐ आंयी बढीर नुहाए जोन मरियमर बेटा आय, आवरी याकूब, योसेस, यहूदा, आवरी सिमोनर भाई आय? काय आंतार बहिन हामोर संगे ना रुआय? “एतारी कजे हांय मन हांके बाकन लाय|”
\v 4 यीशु ताके बल्ला, “ अंतरयानी अपनार देस, आवरी अपनार कुटुम अपनार घर के छाडी आवरी कोनी लगे बल्ले असन अपमान ना होए|”
\v 5 हांय हाँती कांई सामर्थर काम ना करला, मतर कतक मा लोक के चीई करी तिके अच्छा करला|
\v 6 आवरी यीशु तिकर अविसबास के दकी करी तार जीव दुःख ला, आवारी हांय चारो बाटर गांव ने परचार करला|
\v 7 हांय बारा लोक के अपना लगे आग देई करी आवरी तीके दूई दूई लोक के पटाय ला|” आवरी तीके अशुध्द आत्मा उपरे हक़ देला|
\v 8 हांय तीके हुकुम, “ जिबा कजे टेंगा के छाडी कांई ची ना धरा रोटी ना धरा, जोला ना धरा, थयली ने पैसा ना धरा,
\v 9 मतर पनीई ना पिंदा आवरी दुई दुई टा कुड़ता ना पिंदा|”
\v 10 आवरी हांय तीके बल्ला, “ जोन कांहरी घरे बल्ले तमी जीबास, आवरी जड़दाय हाँती ले ना निकर बास हांय ची घरे तेबी राहा|
\v 11 जोन तानर लोक तमके ना अपनावत आवरी तमर ना सुनेत,  हांय घर ले निकरु निकरू ची गोडर दुरला के पापड़ी दियास की तिकर कजे गवा होओं|”
\v 12 तेबे हांयमन जाई करी परचार करलाय की मन के बाहाड़ा,
\v 13 आवरी खुबे अशुध्द आत्मा के निकराय लाय, आवरी खुबे बेमार लोक मनर उपरे तेल लगाय करी हांय मन के अच्छा करला|
\v 14 यरोदेस राजा बल्ले यिशुर गोट के सुनला, कसन बल्ले हांतार नाव सबु लोक सुनी रलाय, आवरी हांय बल्ला, “ यहुन्ना बतिस्मा देबा बीता मोरला तानले जीयला आचे, एतारी कजे आंतार संगे ऐ सामर्थय काम हुआय|”
\v 15 दूसरा लोक बललाय, “ऐ एलिया आय|” मतर कट्टा मा दुसरा लोक बललाय, “ ऐ बविस्भ्कता आय नोएले बविस्बकता असन गोटक कोनी आय|
\v 16 यरोदेस ये सुनी करी बल्ला, “जोन यहुन्नार मुंड के मोय काटाय रली, हांय जीयला आचे|”
\v 17 यरोदेस अपनार भाई फिल्लिपुसर बायले यरोदियासर जोन के बिहा होई रला, लोक के पटाय करी यहुन्ना के धराय करी जेल घरे डापी रलाय;
\v 18 कसन बल्ले यहुन्ना यरोदेस के बल्ली रहे अपनार भाईर बायले के सोंगाय बार अच्छा नुहाए|”
\v 19 यही कजे यरोदियास ताके रिस होएबार आय आवरी हांय बिचार करते रहे की मोरते मारबा कजे मतर असन ना होयला,
\v 20 कसन बल्ले यरोदेस यहुन्ना के धर्मी आवारी पवित्र माने जानी करी ताके डरते रहे, आवरी ताके बाचयते रय, आवरी तार गोट के सुनी करी खुबे डरबार आय, मतर अरिक ने सुनते रबार आय|
\v 21 अच्छा बेरा आयला जड़दाय अपनार जनम दिन ने प्रधान मन, आवारी सेनापति मन, आवरी गल्लीलर बड़े बड़े लोक मन कजे बोज मनाय ला|
\v 22 त्तेबे यारोदियासर बेटी बितर आयला, आवरी नाची करी यारोदेस के आवरी तार संवारी मन के अरिक करला| तेबे राजा टोकी के बल्ला, “तुई कांई ची बल्ले मान मय तोके देबी|”
\v 23 आवरी तार किरिया खायला, “ मय अपनार गोंदायक राज के बल्ले तुई मांगे ले मय देई देबी|”
\v 24 हांय बाहरे जाई करी तार आया के पचार ला, “ मय काय मांगबी?” हांय बल्ला, “ यहुन्ना बतिस्मा देहुर मुंड|”
\v 25 हांय तुरते राजा लगे बितरे आयला आवरी ताके गुहार ला, “ मय तोके मांगबी आचे तुई अबे यहुन्ना बस्तिमा देबा बितार मुंड के गोटक ताली ने काटाय आन|”
\v 26 तेबे राजा खुबे मुरमुरा होएला मतर अपनार किरिया खाई रबार लागी आवरी लोक मन हांय लगे रलाय गुनुक नाई बलके ना सकला|
\v 27 तेबे राजा तुरते गोटक सिपाई के आदेस देई पटाय ला आंतार मुंड  के काटी आना|
\v 28 हांय जेल घरे जाई करी हान्तार मून के काटला, आवरी गोटक ताली ने धरी करी आनला आवरी टोकी के देला, आवरी टोकी आंतार आया के देला|
\v 29 ऐ गोट के सुनी करी यहुन्ना चेला मन आयलाय, आवरी आंतार शरीर के नेलाय आवरी मोट बितरे सोंगाय लाय|
\v 30 चेला मन यीशु लगे कूड़ा होई करी जोन बल्ले हांय करी रय आवरी सीखाय रय, सबु के सांग लाय|
\v 31 हांय तीके बल्ला, “तमी अलगे जाई करी चिम चाम बाटे दंडक बिशाहा|” कसन बल्ले खुबे लोक ईहार जाहार होयते रहेत, आवरी तीके खाय बा कजे बल्ले पुरसत ना मिरते रहे|
\v 32 एतारी कजे हांयमन डोंगा ताने चेगी करी, चिम चाम बाटे अलगे गलाय|
\v 33 खुबे लोक ताके जिबा टाके दकी करी चीतायलाय, आउरी सबू शहर ले कूड़ा होई करी पोरालायआउरी तारले पईले |
\v 34 हायं उतरी करी खुबे बड़े कूड़ा के दकला, आउरी तिकर उपरे जिव दुकाय ला, कसनबल्ले हायं मन मेंड़ी मन असन रलाय, जाआर कोनी राका करबा लोक ना रलाय; आउरी हायं तीके खुबे गोट मन सिकाय के मुरायला |
\v 35 जड़ दाय बेरा खुबे टरला, तेबे तार चेला मन तार लगे आसी करी बल के मुरायलाय, “ऐ चिमचाम जगा आय, आउरी खुबे बेरा टरला आचे |
\v 36 तीके निकराय देस कि भोंवरकर गाँव मन ने आउरी बस्ती मन ने जाई करी, हामर काजे काई घेनी करी आना |”
\v 37 हायं जबाब देला, “तमिची तीके खायबा काजे दिआस |”हायं मन ताके बल्लाय, “काय हामी सव दीनारर रोटी मन घेनबू, आउरी तीके खुआ ?”
\v 38 हायं तीके बल्ला, “जाई करी दका तोमर लगे कतक रोटी मन आचे ?” हायं मन पता लगाय करी बल्लाय, “पांचटा आउरी दुयटा माच बले |”
\v 39 तेबे हायं तीके पटायला कि सबू के काचा पोतरेया लाटा ने लाईन ले बोसाय दिआस |
\v 40 हायं मन सव-सव आउरी पचास-पचास करी लाईन ने बसलाय |
\v 41 यीशु हांय पांच रोटी आवरी दुई टा माछ के दरला, आवरी सरग बाटे दकी करी धन्यवाद देला,आवरी रोटी के गोंदा करी गोंदा करी चेला मन के देयते गला, आवरी हांय मन लोक मन के बाटा करी देवत, आवरी यीशु दुई टा माछ के बले सबु के बटा करी देला|
\v 42 सबु पेट बरते खायलाय,
\v 43 आवरी हाँयमन बारा टुकना उरला रोटी के उठाय लाय, आवरी कीनिक मा उरला माछ के बले|
\v 44 जोंन लोक रोटी खाय लाय, हाँती पांच हजार मुनुक पिला रलाय|,यिशुर पानी ने इंड बार
\v 45 तेबे हांय तुरते अपनार चेला मन के डोंगा ताने चेग बा काजे बिबस करला की हांय मन यीशु ले आगे हांय पाक बैद्सेदा ने जावत, जड़कदाय ले की हांय लोक के विदा करोत|
\v 46 लोक के बिदा करी हांय डोगरी उपरे पार्थना करबा कजे गला|
\v 47 जड़दाय संज होएला, अड्क दाय तरिर मंजी गता रला, आवरी हांय एकला बाटाय रला|
\v 48 जड़दाय हांय दकला की चलाय चलाय गबराय गला आत, कसन बल्ले लेहरा तिकर चमले आयते रला, तेबे रातिर सकार पायबा दाय तरिई बितरे इंडते तिकर लगेआयला; आवरी हांय तिकर ले चमें जीबा कजे होएते रला|
\v 49 मतर यीशु के तरीई बितर इंड बा दाय दकी करी समझ लाय की भुत आय, आवरी आवरी चिचाय लाय;
\v 50 "कसन बल्ले सबु आंके दकी करी अक्च्काय लाय| तेबे हांय तुरते हांय मन के गोटायला, “बरसक हुआ"" मोय हांय; ना डरा|;"
\v 51 तेबे हांय तिकर लगे डोंगा ने आय ला, आवरी लेहरा तेबला आवरी हांय मन खुबे अक्च्काय गलाय|
\v 52 यमन हांय रोटिर गोट के बले ना समझते रयत, कसन बल्ले तिकर मन कटोर होई रला|
\v 53 हांय मन तरिर हांय पाक उतरी करी गन्नेसरत ने पहुछ लाय आवरी डोंगा के घाट ने लगाय लाय|
\v 54 जड़दाय हांय मन डोंगा ले उतर लाय, तेबे लोक ताके तुरते चिताय करी,
\v 55 आली पालीर सबु गाँव ने पराय लाय, आवरी बेमार लोक के कट्टिया ने सुआय करी, जोन जोन ताने खबर पाय लाय यीशु आय, हांय हांय ताने नेलाय|
\v 56 आवरी जोन ताने बल्ले हांय गाँव ने, नगर ने, आवरी बस्ती ने बल्ले जायते रय, लोक बेमारी मन के खुबे लोक के कूड़ा करी ताके गुहारते रयत की यीशु हांय मन के अपनार पीटीईर आँचरा के बल्ले छिए के दे;आवरी जतक लोक हांके छिएते रयत सबू अच्छा होएते रयत|
\c 7
\p \v 1 तेबे कतक मा परिसी आवरी शास्त्री जोन यरुसलेम ले आयी रलाय, आंतार लगे कूड़ा होयलाय,
\v 2 आवरी हांय मन यिशुर कटटा मा चेला मन के अशुध्द बल्ले हाथ ना धोएलार  ले रोटी खायबार दकला-
\v 3 कसन बतेबे कतक मा परिसी आवरी शास्त्री जोन यरुसलेम ले आयी रलाय, आंतार लगे कूड़ा होयलाय, ल्ले परिसी आवरी सबु यहूदी, आगर रीती रिवाज ने चलूआतआवरी जड़दाय ले अच्छा ले हाथ ना धोयत तेब ले ना खायत;
\v 4 आवरी हाट ले आयी करी, जड़क दाय ले पानी ना धोयत, तेब ले ना खायत; आवरी खुबे असन गोट अच्छे, जोन आंतार गोट के मान बा कजे पहुचाय ला आत, जसन की बटकी, आवरी कसेला, आवरी तामार ताली बटकी के माझ बार|
\v 5 एतारी कजे परिसी आवरी शास्त्री मन हांके पूछलाय, “ तोर चेला मन खाय कजे आगर लोकर रीती रिवाज ने ना चलेत, आवरी ना धोयी करी हाथ ले रोटी खाहु आत?”
\v 6 हांय तीके बलला, “यशाया ने तमी कपटी मन कजे खुबे अच्छा बबिसबानी करला;  “जसन लिक ला आचे 'ऐ मन टोंडले तो मोर आदर करू आत, मतर येमन मन मोर ले दूर रहू आय|
\v 7 येमन पोकाहा कजे मोर उपास करू आत, कसन बल्ले मानेर आदेस के धरमर गोट बोली सीखावात|'
\v 8 कसन तमी महापरबुर गोट के छाड़ी करी मानेर गोट के मानू आस|”
\v 9 "हांय तीके बल्ला ""तमी खुदर रीती रिवाज के मानबा कजे महा परबुर आदेस के कसन बढिया ले छड़ी देहु आ!"
\v 10 कसन बल्ले मूसा बल्ला आचे खुदर आया बाबार आदर कर,' आवरी' जोन बल्ले आया बाबा के जगडा लागु आय हांय जरुर मोरत ले मार खाओ|'
\v 11 मतर तमी बल्लबा आस की अगर कोनी अपनार माता या पिता के बोलो, ' जोन कांही बल्ले तोके मोर ले लाभ होयके सकता हांय बलिदान बल्ले संकल्प होयला|'
\v 12 तेबे तमी हांके आंतार बाबार नोएले आयार कांई सेवा करके ना दियास|
\v 13 असनी ची तमी अपनार रीती रिवाज ले, जोन के तमी बनाय ला आस, महा परबुर बचन के छाडी देहु आस; आवरी असनी असनी खुबे काम करू आस|”
\v 14 तेबे हांय लोक के आंतार लगे आग देई करी तीके बल्ला, “ तमी सबु मोर सूना, आवरी समझा|
\v 15 असन कांई चीज निहाय जोन मानर जीवन ने बाहार ले आई करी आंके अशुध्द करो; मतर जोन चीज मानेर बितर ले निक्रू आय, हांय ची ताके अशुध्द करू आय|
\v 16 अगर कोनी के सुन बा कान आचे आले सूना|]”
\v 17 तेबे भीड़ लगले घरे गला, तेबे आंतार चेला मन ऐ गोटर बारे ने आंके पूछ लाय |
\v 18 "हांय तीके बल्ला "" काय तमी बल्ले असन ना समझ आस? काय तमी ना समझू आस की जोन चीज बाहर ले मानेर बितर जाहू आय, हांय आंके अशुध्द ना करके सके?"
\v 19 कसन बल्ले हांय आंतार मन ने निहाय, मतर पेट जाहू आय आवरी बाटा ने निकरी जाहू आय?; ऐ बल्ली सबू खाय बा चीज के शुध्द बल्ला|
\v 20 तेबे आवरी बल्ला, “जोन मानेर ले निकरु आय हांय ची माने के अशुध्द करू आय
\v 21 कसन बल्ले बितर ले, मानेर मन ले, गलत गलत बिचार बेबिचार, चोरी, हत्या , अनेतिक रिश्ता|
\v 22 लोभ, दुष्टता चल, लुच पन, कुदृष्टी, निंदा, अभीमान आवरी मुर्खता निकरू आय |
\v 23 ये सबू गलत गोट बितर ले ही निकरू आय आवरी माने के अशुध्द करू आय|”
\v 24 आवरी हांय हांती ले उठिकरी सुर आवरी सैदार देश ने आयला; आवरी गोटक घरे ने गला ने गला आवरी चाहते रला की कोनी ना जानोत; मतर हांय चुप के ना सकला|
\v 25 आवरी तुरते गोटक बायले जांहार सुरु के अशुध्द आत्मा रला, आंतार गोट के सुनीकरी आयला, आवरी आंतार गोड तले गसर ला|
\v 26 ये यूनानी सुरुपिनिकी जातिर रला| हांय ताके गुहार करला की मोर बेटिर दुष्ट आत्मा के निकराय देस|
\v 27 हांय ताके बल्ला, “आगे पिला मन के खायके देस, कसन बल्ले पिला मनर रोटी के धरी करी कुकुरर चमे देबार अच्छा नुहाए|;
\v 28 हांय ताके जवाब देला, “ सत्य आय परबू; तेबे कुकुर मन बल्ले कुरसीर तले पिला मनर रोटी के चुक चूका के खाऊ आत|”
\v 29 हांय ताके बल्ला, “ये गोट कारन जा; दुष्टत्मा तोर बेटी तानले निकरी गला आचे|”
\v 30 हांय आंतार खुदर घरे आई करी दकला की टोकी कटिया ने आचे, आवरी दुष्ट त्मा निकरी गला आचे|
\v 31 आवरी हांय सुर आवरी सैदार देश ले निकरी करी दिकापुलिस ले होई करी गलीलर झील लगे पहुँच ला|
\v 32 तेबे लोक मन गोटक बयरा के जोन हकला रला, आंतार लगे आनी करी बिनती करला की अपनार हाथ के आंतार उपरे सोंगाव|
\v 33 तेबे हांय हांके भीड़ ले अलगे नेला, आवरी अपनार अंडकी मन के आंतार काने  टेकाय ला, आवरी तुकी करी आंतार जीब के छींई ला;
\v 34 "आवरी सोरग बाटे दकी करी आह करला, आवरी ताके बल्ला ""इप्फतह!"" मतलब ""खुली जाओ""!"
\v 35 आंतार कान खुलला, आवरी आंतार जिबर गटी बल्ले खुली गला आवरी हांय साफ साफ गोटाय के मुराय ला|
\v 36 तेबे हांय तीके बल्ला की कोनी के ना सांगा मतर जतक हांय तीके सांगला अत्की ची हांय मन आवरी परचार करके मुराय लाय|
\v 37 "हांय मन खुबे अक्च्काय होई करी बल के मुराय लाय, “ हांय जोन काँई करला सबु अच्छा करला आचे"" हांय बयरा मन के सुनबा कजे, आवरी कोंदा लोक के बल्ला ताकत देहु आय|”"
\c 8
\p \v 1 हांय दिन मन ने जड़दाय आवरी बड़े भीड़ कूड़ा  होयला, आवरी तीकर लगे कांई खयबा कजे ना रय, तेबे यीशु आंतार चेला मन के लगे आग देई तीके बल्ला,
\v 2 “मोके ये भीड़ कजे तरस आयसी आचे, कसन बल्ले बरा बर तीन दिन तक मोर संगे आचेत, आवरी तीकर लगे कांई गोटा खयबा कजे नीआय |
\v 3 अगर मोय तीके भूके घरे पटाय देबी, तो बाटे थाकी जीबाय; कसन बल्ले येमन कतक लोक दूर ले आय ला आत |”
\v 4 आंतार चेला मन ताके जबाप देलाय, “ इति जारे अतक रोटी कोलग ले आन्बाय की ये मन तृप्त होअत?”
\v 5 हांय तीके पचार ला, “ तमर लगे कटटा रोटी आचे?”  हांय मन बललाय, “सात|”
\v 6 तेबे हांय लोक मन के भुहिं ने बसबा कजे आदेस देला, आवरी हाँय सात गोटा रोटी धरला आवरी धन्यवाद देई करी टूटाय ला, आवरी अपनार चेला मन के देएते गला की तीकर चमें देवत आवरी हांय मन लोकर चमे देलाय|
\v 7 तीकर लगे कीनिक मा सुरु मा माछ बल्ले रला; हांय धन्यवाद देई करी तीके बल्ले लोक मनर चमे देबा कजे बल्ला|
\v 8 हांय मन खाई करी तृप्त होय लाय आवरी चेला मन बाच ला गोंदा के साथ टुकना बरी करी उठाय लाय|
\v 9 आवरी लोक मन चार हजारर आस पास रलाय; तेबे यीशु तीके बिदा करला|
\v 10 आवरी हांय तुरते अपनार चेला मन संगे डोंगा ने चेगी करी दलमनुता परदेस ने गला|
\v 11 आवरी फरिसी मन आई करी यीशु संगे गोट गोटाय के मुराय लाय, आवरी ताके परक बा कजे ताके सरगगर चिना मांग लाय|
\v 12 हांय अपनार मन ने हांह भरी बल्ला, “ये समयर लोक का्य कजे चिना डगरावात? मोय तमके सत्य सांग भी आचे की ये समयेर लोक मन कांई चिना ना मिर्सी|”
\v 13 आवरी हांय तिके छाडी करी आवरी डोंगा ने चेग्ला आवरी हांय पाट गला|
\v 14 चेला मन रोटी धरबार भुल्की रलाय, आवरी ना डोंगा ने तीकर लगे गोट्की रोटी रला|
\v 15 हांय तीके सांगला, “ दका, फरीसी मनर खमीर आवरी एरोदेसर खमीर ले बाची करी राहा|”
\v 16 हांय मन आपस ने गोट बात करी बल के मुराय लाय; हामर लगे रोटी निहाय|”
\v 17 ये जानी करी यीशु तीके बल्ला, “तमी काय कजे आपस ने ये गोट बात कर बा आस की हामर लगे रोटी नाई? काय एबले ना जानला आस आवरी ना समझ ला आस? काय तमर मन कठोर होयला आचे?
\v 18 काय आंकी रहु- रहू बल्ले ना दकास, आवरी कान रला ताने बल्ले ना सुनास? आवरी काय तमके सुरता निहाय
\v 19 की जड़दाय मोय पांच हजार कजे पांच टा रोटी टूटाय रली तो तमी टुकड़ा मनर कतक भरी करी उठाय लास?” हांय मन ताके, “बारा टुकना|”
\v 20 “आवरी जड़दाय चार हजार कजे सात गोटा रोटी रला तो तमी गोंदार कतक तुकना भरी करी उठाय रलास?” हांय मन ताके बल लाय, “सात टुकना|”
\v 21 हांय तीके बलला, “काय तमी एबले ना जानला आस?”बैदसैदा ने गोटक अंधा के चंगा करबार
\v 22 येमन बैदसैदा ने आय लाय; आवरी लोक गोटक आंधा के आंतार लगे आनलाय आवरी ताके बीनती करलाय की ताके छिव|
\v 23 हांय कानार हाथ धरी करी गाँव ले बाहरे नेला, आवरी आंतार आंखी ने तुकी करी तार उपरे हाथ सोंगाय ला, आवरी ताके पचार ला, “काय कांई तोके दका देई सी आचे?”
\v 24 हांय हाथ उटाय करी बल्ला, “मोय माने मन के दक बी आचे; हांय मोके इंड बा गच असन दका देहु आय|”
\v 25 तेबे आय आवरी आंतार आंखी ने हाथ सोंगाय ला आवरी काना ने ध्यान ले दकला| हांय चंगा होयला, आवरी ठीक ठीक दकला|
\v 26 हांय ताके ये बल्ली घरे पटाय ला, “ ये गाँव ने गोड बड़े ना आन|”
\v 27 यीशु आवरी आंतार चेला केसिरिया फलिप्पीर गाँव ने गलाय|  बाट ने हांय अपनार चेला मन के पचार ला, “लोक मोके काय बलु आत?”
\v 28 हांय मन जबाप देलाय, “यहुन्ना बपतिस्मा देबा बीता;मतर कोनी कोनी एलिया आवरी कोनी कोनी बबिसबक्ता मन ले गोटक आय|”
\v 29 हांय तीके पचार ला, “पर तमी मोके काय बलु आस?” पतरस ताके जवाब देला, “तू मसीह आस|”
\v 30 तेबे हांय तीके जानी करी बल्ला की मोर बारे ने ये गोट कोनी के ना सांगा|
\v 31 तेबे हायं तीके सिकाय के मुरायला कि मोनुसर बेटा काजे जरूर आय कि हायं खुबे दुक उठाओ, आउर सिआन मन आउर बड़े याजक, आउर सास्त्र पडू मन हांके तुच्छ समझीकरी मारोत, आउर हायं तिन दिनर पाचे जीव उठो |
\v 32 हायं ऐ गोट तीके छुक छुका संगी देला | अतकी ने पतरस हांके अदरे नेई करी धमकायला |
\v 33 मातर हायं उलटी करी आपनार चेला मन के दकला, आउर पतरस के धमकाय करी बल्ला, “हे शयतान, मोर छम ले गूच; कसनबल्ले तुय मापरूर गोट ने नाई मातर माने मनर गोट ने मन लगाऊ आस |”
\v 34 हायं लोक रासी के आपनार चेला मन संगे लगे हाग देई करी तीके बल्ला, “जोन कोनी बले मोर पिटी-पिटी आयबा काजे मन करले, हायं आपना मन करबाटा के नाई, आउर आपनार कुरूस के उठाय करी मोर पिटी-पिटी आयबार आय |
\v 35 कसनबल्ले जोन कोनी बले आपनार जीव के बाचायबा काजे होऊ आय हायं ताके भुलकू आय, मातर जोन कोनी बले मोर आउर सुसमाचार काजे आपनार जीव के देऊ आय हायं ताके बाचायसी |
\v 36 आउरी मूनुक सबू सवसारर धन के पायले आउर आपनार जीव के ना बाचाय ले ताके काय लाभ मिरसी ?
\v 37 मोनुस आपना जीवर पलटा ने काय देयके सक सी ?
\v 38 जोन बले ऐ बेबीचारी आउर पापी जातीर  मजीगता मोके आउर मोर गोट ले लाज होय सी, मुनुकर बेटा बले जड़ दाय हायं पवितर दूत मन संगे आपनार बुआर महिमा संगे आयसी, तेबे हायं मन के बले लाज होय सी |”
\c 9
\p \v 1 हाय तीके बल्ला, “मय तमके सते बलबी आची कि जोन ऐ लगे ठिया उठ ला आत ईथान ले कोनी-कोनी असन आत कि जड़क दाय ले मापरूर राज के समारत संगे आयबार के ना दकोत, तेबे तक मरबार सुआद केबी ना चाकेत |”
\v 2 छय दिनर पाचे ईशु पतरस आउर याकूब आउर यहूना के संग धरला, आउर चिमचाम नाय कोनी डेंग डोंगरी ने नेला | हांती तिकर छमे हातार रूप बदली गला,
\v 3 आउर हांतार फटी असन चमक के मुरायला आउर अतक उजर होयला, कि धरतनी ने कोनी धोबी बले असन उजर नाकर के सके |
\v 4 आउर तीके मुसा संगे ऐलिया दका देला; हायं मन ईशु संगे गोटायते रलाय |
\v 5 तेबे पतरस ईशु के बल्ला, “हे रबी, हामार ईति रबार अच्छा आय : ईकाजे हामी तीन छामडा बनाऊ; गोटक तोर काजे, गोटक मुसा काजे आउर गोटक ऐलिया काजे |”
\v 6 कसनबल्ले हायं ना जानते रये कि काय जबाप देबी, ई काजे कि हायं मन खुबे डरी रयेत |
\v 7 "तेबे गोटक बादरी तीके ढाकी होयला, आउर हायं बादरी थानले ऐ शब्द निकरला,  ""ऐ मोर लाडरा बेटा आय, ऐतार सूना |”"
\v 8 तेबे हायं मन अडकी दाय चारो बाटे दकलाय, आउर ईशु के छाड़ी करी आपना संगे काकी ना दकलाय |
\v 9 डोंगरी ले उतरबा दाय हायं तीके हुकुम देला कि जड़क दाय ले मुनुकर बेटा मोरला थानले जीई ना उठे तेबे तक जोन काई बले तोमी दकला आचास हांके काकी ना सांगा |
\v 10 हायं मन ऐ गोट के मने धरी रयेत; आउर एक दूसरा ले गोट बात करके मुरायलाय, “मरला थानले जीव ऊठबार काय अरत आय ?”
\v 11 आउर हायं मन हांके पचारलाय, “शाश्त्री मन काय काजे बोलु आत कि ऐलियार छोमे आसबार जरूर आय ?”
\v 12 हायं तीके बल्ला, “ऐलिया सत-सत पईले आई करी सबू के सुदराय सी, मातर मुनुकर बेटार बारे ने ऐ काय काजे लिकला आचे कि हायं खुबे दुक उठाय सी आउर तुछ गेना जायसी ?
\v 13 मातर मय तोमके बलबी आची, कि ऐलिया तो आयला आचे, आउर जसन तार बारे ने लिकला आचे, हायं मन जोन काई बले चाहाय लाय तार संगे करलाय |”
\v 14 जड़ दाय हायं चेला मन लगे आसला, तेबे दकला कि तिकर चारो बाटे बड़े भीड़ लगी रयेत आउर साश्त्री मन तिकर संगे बिबाद करते रयेत
\v 15 के दकीच करी सबु लोक चकित होयलाय, आउर तार बाटे पोरायते जाई करी ताके जुआर करलाय |
\v 16 "हायं तीके पोचारला, ""तमी ऐतार संगे काय बिबाद करबा आस ?”"
\v 17 भीड़ थानले गोटक ताके जबाप देला, “हे गुरू, मय मोर बेटा के, जोंथाने कोंदी आत्मा भीड़ला आचे, तोर लगे आनी रली |
\v 18 जोन कोनी लगे हायं हांके धरू आय, हायंची लगे आपटी देऊ आय : आउर हायं टोंड ने फेपल भरी आनु आय, आउर दात चाबु आय, आउर सुकते जाऊ आय | मय तोर चेला मन के बल्ली कि हायं मन ताके निकराय देओत, मातर हायं मन निकराय के ना सकलाय |”
\v 19 ऐ सुनी करी हायं तीके जबाप देई करी बल्ला, “हे अबिसबासी लोक मन, मय कड़ दाय ले तोमर संगे रऊ आयं ? आउर केबे ले तोमर सहु आय ? हांके मोर लगे आना |”
\v 20 तेबे हायं मन हांके तार लगे आनलाय : आउर जड़ दाय हायं हांके दकला, तेबे हायं आत्मा तुरते हांके अलट ला; आउर हायं धरतनी ने घसर ला, आउर टोंड ले फेपल निकराय करी घोंडरला |
\v 21 हायं हांतार बुआ के पचार ला, “ऐतार ऐ दसा केबले आय ?” हायं बल्ला, “पिला दाय ले |
\v 22 हायं ताके नष्ट करबा काजे केबे जोय ने आउर केबे पानी ने घसराय ला; मातर तुय काई करके सकिस आले, तेबे हामार उपरे दया करी हामार उपकार कर |”
\v 23 ईशु ताके बल्ला, “अगर तुय करके सकिस आले ? ऐ काय गोट आय ! बिसबास करबा लोक काजे सबु होयके सके |”
\v 24 पिलार बुआ कांद कन्दानी होई करी बल्ला, “हे परबू, मय बिसबास करबी आची, मोर अबिसबासर उपाय कर |”
\v 25 जड़ दाय ईशु दकला कि लोक पोराय-पोराय कूड़ा होयते रयेत, तेबे असुद आत्मा के ऐ बली करी काचकायला, “हे कोंदी आउर भयरी आत्मा, मय तोके हुकुम देबी आची,  हायं थान ले निकरी आव, आउर हांती केबे बले ना ओल |”
\v 26 तेबे हायं चिचाय करी आउरी खुबे अल्टी करी, निकरी आसला; आउर पिला मरला मा होई गला, अतक तक कि खुबे लोक बोल के मुरायलाय कि हायं मारी गला |
\v 27 मातर ईशु हांतार हात के धरी करी हांके उठायला, आउर हायं ठिया उठला |
\v 28 जड़ दाय हायं घरे आसला, तेबे तार चेला मन ऐकला रला दाय ताके पुचलाय, “हामी ताके कसन ने निकराय के ना सकलू ?”
\v 29 हायं तीके बल्ला, “ऐ जाती बिना पारतनार  काई आउर उपाय ले ना निकर के सके |”
\v 30 आउर हायं मन हायं थान ले गलाय, आउर गलील बाट ले जायते रयेत | हायं ना चाहय ते रये कि कोनी जानोत,
\v 31 कसनबल्ले हायं आपनार चेला मन के उपदेश देये आउर हायं मन के बोलते रये, “मुनुकर बेटा, मुनुक मनर हाते धराय होयसी, आउर हायं मन ताके मारी पोकायबाय; आउर हायं मरलार तीन दिनर पाचे बले जी उठसी |”
\v 32 मातर ऐ गोट तिकर समझ ने ना आसला, आउर हायं मन ताके पुचबा काजे डरते रयेत |
\v 33 आउर हायं मन कफूरनुहम ने आसलाय; आउर घरे आसी करी हायं तीके पचारला, “बाटे तोमी काय गोट के गोटाय ते रआस ?”
\v 34 हायं मन ओगाय रलाय, कसनबल्ले बाटे हायं मन एक दुसर ले ऐ गोट बात करी रयेत कि हामर ने बड़े कोन आय |
\v 35 तेबे हायं बोसी करी बारा चेला मन के हाग देला आउर तीके बल्ला, “तेबे कोनी बड़े होयबार चाहुआस, तो सबु ले सुरू आउर सबुर सेवक बना |”
\v 36 आउर हायं गोटक पिला के धरी करी तिकर मजी गता ठिया करला, आउर हांके कोरा ने धरी करी तीके बल्ला,
\v 37 “जोन कोनी मोर नाव ने असनी पिलामन ले कोनी गोटक के बले आपनाऊ आत, हायं मके अपनाऊ आत; आउर जोन कोनी मोके अपनाऊ आत, हायं मके नाई, मातर मके पटायबा बिता के अपनाऊ आत |” 
\v 38 तेबे यहूना हांके बल्ला, “हे गुरू, हामी गोटक मुनुक के तोर नाव ने दुस्तआत्मा के निकरायबा बेरा दकलू आउर हामी ताके माना करके धरलू, कसनबल्ले हायं हामर पिटी बाटे ना आयते रला |
\v 39 ईशु बल्ला, “हांके माना ना करा; कसनबल्ले असन कोनी निआत जोन मोर नाव ने सामरतर काम करोत, आउर झटके मके अड़रा बलके सकोत,
\v 40 कसनबल्ले जोन बिरुध ने निआय हायं हामर बाटे आचे |
\v 41 जोन बले एक बोटका पानी तोमके ईकाजे पिआय सी कि तोमी मसीर आस तो मय तोमके सते बलबी आची कि हायं आपनार करला फल कोनी बाटले बले ना हाजाये |
\v 42 जोन कोनी बले ऐ सुरूमा ले बले जोन मोर उपरे बिसबास करू आत, काकी ठोकर खुआऊ आत तो तार काजे अच्छा ऐ आय कि गोटक बड़े चकार पाट हान्तार टोडरा ने ओराय करी आउर हायं समुंद ने पोकाय दिया जाओ |
\v 43 अगर तोर हात तोके ठोकर खुआय ले ताके काटी देस | कोला होई करी जीवन ने पोंचबार तोर काजे ऐतार ले अच्छा आय कि दुनो हात रई करी नरकर जोय ने पोकाय बार जोन केबी ना लीबे |
\v 44 [जोन थाने हान्तार कीड़ा ना मोरे आउर जोय ना लिबे |]
\v 45 अगर तोर गोड ठोकर खुआय ले ताके काट | खोडया होई करी जीवन ने पोंचबार तोर काजे ऐतार ले अच्छा आय कि दुनो गोड रई करी नरक ने पोकायबार |
\v 46 [जोन थाने हान्तार कीड़ा ना मोरेत आउर जोय ना लीबे |]
\v 47 अगर तोर आंकी तोके ठोकर खुआय ले तुय हांके निकराय देस | काना होई करी मापरूर राज ने पोंचबार तोर काजे ऐतार ले अच्छा आय कि दुनो आंकी रई करी तुय नरक ने पोकाया जाय |
\v 48 जोन थाने हान्तार कीड़ा ना मोरेत आउर जोय ना लीबे |
\v 49 कसनबल्ले हरेक लोक जोय ने नोन्या करा जाऊ आत |
\v 50 नोन अच्छा आय, मातर नोनर सुआद नसला आले, तो हांके कसन करी नोन्या करू आस ? आपना थाने नोन के संगा, आउर एक दुसर ले मिली मिसी राआ |”
\c 10
\p \v 1 आउर हायं हायं थानले उठी करी यहूदियार संदी ने आउर ऐरदनर हायं पाट | भीड़ तार लगे आउर कूड़ा होयलाय आउर तार नियम अनुसार हायं मन के आउर उपदेस देयके धरला |
\v 2 तेबे फरीसी मन हान्तार लगे आसी करी परिक्चा करबा काजे हांके पुचलाय, “काय ऐ अच्छा आय कि मुनुक आपनार बायले के छाड़ी देये ?”
\v 3 हायं तीके जबाप देला, “मुसा तोमके काय हुकुम देला आचे ?”
\v 4 हायं मन बल लाय, “मुसा छाड़ पतर लिकबार आउर छाड़ बार हुकुम देला आचे |”
\v 5 ईशु तीके बल्ला, “तोमर मनर कठोरतार कारन हायं तमर काजे ऐ हुकुम के लिकला
\v 6 मातर धरतनीर मुर ले मापरू नर आउर नारी बली करी तीके बनायला |
\v 7 ई कारन मुनुक आपनार माय आउर बाप ले अलगे होई करी आपनार बायले संगे रयसी, 
\v 8 आउर ऐ मन दुनो गोटक अंग होयबाय; ई काजे ऐबर ऐ मन दुय नाई मातर गोटक अंग आत |
\v 9 ई काजे जोनके मापरू जोड़ ला आचे तीके मुनुक अलग ना करा |”
\v 10 घरे चेला मन ऐतार बारे ने हांके आउर पुचलाय |
\v 11 हायं तीके बल्ला, “जोन कोनी आपना बायले के छाड़ी करी दुसर के बिया करसी तेबे हायं तार पईलर बिरूद ने बेबिचार करू आय; 
\v 12 आउर अगर बायले आपनार मुनुक के छाड़ी करी दुसर संगे बिया होऊ आय तो हायं बेबीचार करू आय |”
\v 13 आउर लोक मन हान्तार लगे आनके धरलाय कि हायं तिकर उपरे हात के थापो, मातर चेला मन तीके कचकाय लाय |
\v 14 ईशु ईके दकी करी रिस होई करी तीके बल्ला, “पिला मन के मोर लगे आस के दिआस तीके माना ना करा, कसनबल्ले मापरूर राज असनी लोककर आय |
\v 15 मय तोमके सते बलबी आची कि जोन कोनी मापरूर राज के पिला मनर असन ना आपनायेत, हायं हायंथाने केबे बले पोंचके ना सके |”
\v 16 आउर हायं तीके कोरा ने धरला आउर तीकर उपरे हात थापी करी तीके आशीष देला |
\v 17 जड़ दाय हायं हायं थानले निकरी करी बाटे जायते रये, तेबे गोटक मुनुक हान्तार लगे पोराय ते आयला, आउर हान्तार छमे मांडी खुटा देई करी हांके पुचला, “हे अच्छा गुरू, अमर जीवनार हकदार होयबा काजे मय काय करबी ?”
\v 18 ईशु हांके बल्ला, “तुय मके अच्छा काय काजे बलबी आस ? कोनी अच्छा नुआत, केवल गोटक जोनकी मापरू |
\v 19 तुय हुकुम मन के तो जानीस : 'हत्या ना कर, बेबिचार ना कर, चोरी ना कर, झूठ साकी ना देस, छल ना कर, आपनार बुआ आउर आपनार आयार मान कर '|”
\v 20 हायं ताके बल्ला, “हे गुरू, ऐ सबु के मय पिला बेरा ले मानते आयबी आची |”
\v 21 ईशु तार उपरे दकी करी हांके मया करला, आउर हांके बल्ला, “तोर भीतरे गोटक तिजर घाटा आचे | जा, जोन काई बले तोर आय हांके बिकी करी कंगाल मन के देई देस, आउर तोके सरग ने धन मिरसी, आउर आई करी मोर पिटी बाटे हो |”
\v 22 ऐ गोट के सुनी करी हान्तार मुअर पानी उतरी गला, आउर हायं मुरमुरा होई करी जायते गला, कसनबल्ले हायं खुबे सोकार रये |
\v 23 ईशु चारो बाटे दकी करी आपनार चेला मन के बल्ला, “सोकारर मापुरूर राज ने पोंचबार खूबे मसकुल आय !”
\v 24 चेला मन हान्तार गोट ले चकित होयलाय | ऐ थाने ईशु आउरी तीके बल्ला, “हे पिला मन जोन धन उपरे भोरोसा करू आत, तिकर काजे मापरूर राज ने पोंचबार मसकिल आय !
\v 25 मापरूर राज ने सोकार पोंचबार ऊँटर सूजीर काना ले छिन्गडी जीबार सरल आय !”
\v 26 हायं मन खुबे चकित होई करी एक दुसर के बल्लाय, “तेबे आउर काहार उद्धार होयसी ?”
\v 27 ईशु तिकर बाटे दकी करी बल्ला, “मुनुक मन ले तो ऐ ना होयके सके, मातर मापरू ले होयके सके; कसनबल्ले मापरू ले सबु तीज होयके सके |”
\v 28 पतरस ताके बल्ला, “दक हामी सोबू के छाडी करी तोर पिटी बाटे आयलू |”
\v 29 ईशु बल्ला, “मय तमके सते बलबी आची कि असन कोनी निआत, जोन मोर आउर सुसमाचार काजे घर के भाई के भईन के आया के बुआ के पिला टोकी के बेड़ा खाड़ा केछाड़ी देला आचे,
\v 30 आउर ऐबर ऐ समया ने सोव भाग ना पाये, घर मन भाई मन भईन मन आउर आया मन आउर पिला टोकी मन आउर बेड़ा खाड़ा के, मातर दुक दण्ड संगे आउर पर लोक ने अमर जीवन |
\v 31 मातर खुबे जोन आगले ले आचेत, पिटी बाटे होयबाय; आउर जोन पाचर आत, हायं मन छोमे होयबाय |”
\v 32 हायं मन ऐरूशलेम ने जिबादाय बाटे रयेत, आउर तिकर छोमे-छोमे हिंडते रये : चेला मन अकचकाय करी आउर जोन हान्तार पिटी-पिटी हिंडते रयेत हायं मन डरी रयेत | तेबे हायं आउर हायं बारा लोक के धरी करी हायं मन के हायं गोटाय सांगके मुरायला, जोन तार उपरे आयबा बीती रये,
\v 33 “दका, हामी ऐरूशलेम ने जिबू आचू, आउर मोनुसर बेटा बड़े याजक आउर साश्त्री मनर हाते धराया जायसी, आउर हायं मन हांके घातर लायक ठेबाय बाय, आउर अन्य जातीर हाते सोपबाय |
\v 34 हायं मन हांके हांसी खिआली ने गोटाय बाय, हान्तार उपरे थुकबाय, हांके कोड़ा ने मारबाय आउर ताके घात करबाय, आउर तिन पाचे हायं जीव उठसी |”
\v 35 तेबे जबदीर बेटा याकूब आउर यहूना तार लगे आई करी बल्ला, “हे गुरू, हामी चाहाय बू आचू कि जोन काई बले हामी तोके मांगबू, हायं के तुय हामर काजे कर |”
\v 36 हायं तीके बल्ला, “तोमी काय जानास कि मय तोमर काजे करबी ?”
\v 37 हायं मन ताके बल्लाय, “हामके ऐ बर देस कि तोर महिमा ने हामर ले गोटक तोर बुजनी आउर दुसर तोर डेबरी बाटे बोसोत |”
\v 38 ईशु हायं मन के बल्ला, “तोमी ना जानास कि काय मांगबा आस ? जोन बोटका ने मय पी बा बिता आयं, काय तोमी पीय के सकास ? आउर जोन बपतिस्मा धरू आयं बे, काय तोमी धर के सकास ?”
\v 39 हायं मन ताके बल्लाय, “हामर ले होयके सके |” ईशु तीके बल्ला, “जोन बटका ने मय पिउआय बे, तोमी पिबास; आउर जोन बपतिस्मा मय धरू आयं, हांके धरबास |
\v 40 मातर जाआर काजे तिआर करला आचे, हांके छाड़ी करी आउर कोनी के आपनार बुजनी बाटे आउर आपनार डेबरी बाटे बोसाय बार मोर काम नुआय |”
\v 41 ऐ सुनी करी दस झन याकूब आउर यहूनार उपरे रिस होयलाय |
\v 42 तेबे ईशु हायं मन के लगे हाग देई करी तीके बल्ला, “तोमी जानबा आस कि जोन अन्यजातीर हाकीम समझू आत, हायं मन तीकर उपरे हुकुम चलाऊ आत; आउर तिकर ले जोन बड़े आत, तिकर उपरे हक जताऊ आत |
\v 43 मातर तोमर ने असन नुआस, मातर जोन कोनी तोमर ने बड़े होयके चाहाय सी आचे आले हायं तोमर सेवक बनो;
\v 44 आउर जोन कोनी तोमर ने मुखिया होयबार चाहाय सी आचे आले, हायं सबुर दास बनो |
\v 45 कसनबल्ले मनुसर बेटा ऐ काजे ना आसला आचे कि हान्तार सेवा साशन किया जाओ, मातर ई काजे आयला कि आपने सेवा साशन करे, आउर खुबे लोक के छाडायबा काजे आपनार जीव के देओ |”
\v 46 आंय मन यरीयो आयलाय.आउर जड़ दाय आंय आउर तार चेला मन,आउर गोटोक बड़े बिड यरीयो ले निकरते रहे, तेबे तिमाई बेटा बरतिमाई,गोटोक काना भिकमान्गु,सडाक रेटे बोसी रये |
\v 47 आंय ये सुनिकरी की यीशु नासरी आय, चिचाय चिचाय करी बोल्ला,'' ये दाऊदर बंस यीशु मोर उपरे दया कर |
\v 48 खुबे लोग ताके दमकायलाय ओगायरा मातर आंय आउर बल्ले चिचायके मुरायेला, ये दाऊदर बंस मोर उपरे दया कर |''
\v 49 तेबे यीशु टेबी करी बोल्ला,'' आंके हाग दिहास आउर लोग मन आंय काना के हाग देही करी हांके बोल्लाय,'' बर्कस हो |उठ |आंय तोके हाग देयसी आचे |''
\v 50 आंय तार पटही के पकाय करी जटके उटला,आउर यीशु लगे आयला |
\v 51 ये काजे यीशु आंके बोल्ला,''तुयी काय चाहबी आचिस की मय तोर
\v 52 यीशु तिके बलला, “जायते जा, तोर विश्वास तोके अच्छा करला आचे |” हांय अड़की ची दाय दकके मुराय ला, आवरी बाट ने तार पिटी बाटे होयला |
\c 11
\p \v 1 जड़दाय यमन यरुसलेमर लगे हाँय अंतार चेला मन ले दुए लोक के ये बली पटायला|
\v 2 “छमर गांव ने जाआ आंती पहुँच बा के ची गोटक गधीर पीला जहांर उपरे केबीई कोनी ना बोसला आत बांधला ताने तमके दका देसी| आंके डिली आना|
\v 3 आवरी कोनी तमके पुछले `ये काय कजे? तेबे बोला, प्रभु के एतार जरुरतआचे`आवरी जटके ताके इती पटाय देईसी|”
\v 4 हांयमन जाई करी पीला के बाहरर दुआर लगे चोक ने बांधलार पयलाय,आवरी डील के मुराय लाय|
\v 5 आंयतानले जोन मन हांय लगे टिया रहेत, कोनी कोनी बोलके मुरायलाय ये काय बोलबा आस, गधीर पिला के काय कजे डील बा आस?”
\v 6 आयमन जसन यीशु के बोली रलाय, असनी ची हाँय मन के बली देला; तेबे आयमन तीके जायके देलाये|
\v 7 आवरी आयमन पिला के यीशु लगे आनी करी आंतार उपरे खुदर पटई होचाए लाए आवरी यीशु आंतार उपरे बसला|
\v 8 आवरी खुबे लोक मन अपनार अपनार पटई मन के सडाक ने होचाए लाय आवरी दूसरा लोक मन बेडा तानले केन्दा मन के काटी काटी करी होचाए देलाय|
\v 9 आवरी जोन मन आंतार चमे चमे गलाय आवरी आंतार पीटी पीटी आयते रलाय रोसले रोसले बोलते जायते रलाय, होशाना; धन्य आय  हांय जोन परबुर नाव ने आऊ आय|
\v 10 हामर बाबा दाऊदर राज जोन आयसी आचे; धन्य आय; आकाश ने होशाना|
\v 11 आवरी हांय यरुसलेम पहुंची करी मंदिर ने आयला, आवरी सबु बटे आवरी सबु बानी के दकी करी बारा संगे बेतनिया गला कसन बल्ले संज होई रला|
\v 12 दूसरा दिने जड़दाय येमन बेतनिया ले निकर लाय तो हांके भूक लागला|
\v 13 आवरी आंय दुरले अन्जिरर गोटक काचा पतरिया गच दकी करी लगे गला, की कोन जानला आचे कांई मीरी जाओ मतर पाना के छाडी कांई ची ना मिरला कसन बल्ले पाकर समय ना रला|
\v 14 एतारी कजे हांय आंके बल्ला अबर कोनी बले केबीई बल्ले तोर पाक ना खायबाये आवरी आंतार चेला मन सुनते रलाय|
\v 15 आंतार बाद हांयमन यरुसलेम ने आय लाय, आवरी हांय मंदिर ने गला,आवरी हांय जोन लेन देन करते रलाय तीके बाहरे निकराय के मुराय लाय आवरी सराफोर (पैसा अदला बदला) मनर टेबुल आवरी परूँआ  बिकुमनर समान के उल्टायला|
\v 16 आवरी मंदिर ले होई करी कोनी के ताली बटकी दरी करी आयके जायके देलाय|
\v 17 आवरी उपदेस करी तीके बल्ला, काय ऐ ना लिखला आचे की  मोर घर सब जातिर लोक कजे प्रथानार घर होएसी मतर तमी मन एके डाकुमनर खदान बनाए देलास|
\v 18 ऐ सुनी करी महायाजक आवरी शास्त्री हांके नाश करबार मोका डग राहे के मुराय लाय कसन बल्ले आंके डरते रलाय, एतारी कजे की सबु लोक हांतार उपदेस ले चकीत होएते रलाय|
\v 19 संज होएबा के ची यमन नगर ले बहारे गलाए|
\v 20 आवरी बड दाय सकरिया आंधर आंधर जड़दाय यमन आंय बटले जायते रलाय तेबे हांय मन आंय अन्जिरर गच के जड़ ले सुकलार दक लाय|
\v 21 "पतरस के हांय गोट सुरता आयला, आवरी हांय आंके बल्ला ""हे रब्बी दक| ऐ अंजीर जच जोन के तूऐ  सराफ देई रलिस सुकी गला आचे"""
\v 22 "यीशु आंके जबाब देला ""महापरुर बटे सोंगाआ|"
\v 23 मोय तमके सत्य बलबी आचे की जोन कोनी ऐ पहाड़ के बलूआय `तूऐ उजड़ी जा आवरी समुद ने जाई गसर, आवरी तोर मन ने संदेय न करले, वरन बिसबास करले की जोन बले आय होईजायसी तो आंतार कजे होई जायसी|
\v 24 एतारी कजे मोय तमके बलुआंय की जोन बले तमी प्ररथना करी मांगा, तोबिसबास करा की तमके मिरला, आवरी तमर कजे होई जायसी|
\v 25 आवरी जड़की दाय तमी टीँया उठी करी परथना  करू आस तो तेबे तमर मन ने काहनी कजे कांई बिरुद आचे, आले माप करा; एतरी कजे की तमर सोरगर बाबा बले तमर अपराध के क्षमा करो|
\v 26 आवरी हामर तमी माफ ना करलास आले तमर बाबा बले जोन सोरग ने आचे तमर अपराध माफ ना करसी;
\v 27 यमन आवरी यरुसलेम ने आय लास आवरी जड़दाय हांय मंदिर ने इंडा बुला होएते रला प्रधान याजक आवरी शास्त्री आवरी पुरनिए आंतार लगे आई करी पुचके मुराए लाय|
\v 28 """तुए ये काम काय अधिकार ले आवरी ये अधिकार तोके कोन देला की तूई ये काम कर `”"
\v 29 यीशु टीके बलला, “मोय  बले तमके गोटक गोट पुछुआंय मोके जबाप दियास तेबे मोय तमके सान्ग भी की ये काम काय अधिकार ले करू आंय|
\v 30 यहुनार बतिस्मा काय सरग बाटले रला काय मुनुक बाटले रला मोके जवाप दियास|
\v 31 तेबे आंयमन मीसी करी गोटाय के मुरायलाय की अगर हामी बोलुआ सरगर बाटले तो हांय बलसी तेबे तमी मन आंतार विसबास काय कजे ना करलास?
\v 32 आवरी अगर हामी बोलुआ, मुनुकर बाटले, तो लोक मनर डर आचे, कसन बल्ले सबू जानेत की यहुन्ना सत्य ले भविष्यबक्ता रला|
\v 33 तेबे हांयमन यीशु के जवाप देलाए, “हामी ना जानू| यीशु तीके बल्ला, “मोय बले तमके ना सांगी की ऐ काम काय अधिकार ले करू आय|”
\c 12
\p \v 1 आवरी यीशु काहनी ले तीके गोटाय के मुराएला: “कोनी मुनुक दाखर खेती लगाय ला, आवरी आंतार सबु बाटे बाड़ा बाँधला आवरी रसर कुण्ड कोड़ला आवरी गुम्मट बनाय ला आवरी किसान मन के टेका देई करी परदेस गला|
\v 2 आवरी फलर समय ने हांय किसान मन लगे गोटक दस के पटाय ला की किसान मनर दाखर खेतिर फलर बाटा आंनो|
\v 3 मतर हांय मन ताके दरी करी मारलाए आवरी छूचाऐ हाथ पटाय देलाऐ|
\v 4 आवरी हांय गोटक दूसरा दास के तिकर लगे पटाय ला; हांय मन तार मुंड के पुटाय लाय आवरी तार अपमान करलाय|
\v 5 आवरी हांय गोटक आउर के पटाय ला; हांय मन ताके मोरने मार लाये तेबे हाँय आवरी खुबे लोक के पटायला; आंयताने हांय मन कतक के मार लाय आवरी कतक के मोर ने मारलाय|
\v 6 अबर गोटक ची बाची रला जोन आंतार खुबे मोया करबा बेटा रला; आकरी ने हांय ताके बले तीकर लगे ऐ विचार करी पटाय ला की हांय मन मोर बेटार आदर कर बाय|
\v 7 मतर हांय किसान मन मिसिकरी गोटाय लाय इतो हांतार बेटा आय:आसा हामी एके मारू, तेबे सबु हामोर होएसी|
\v 8 आवरी हांय मन हांके दरी करी मोरने मार लाये, आवरी दाखर  खेतिर बाहरे पकाए लाये|
\v 9 तेबे दाखर खेतिर स्वकार काय करसी?  आंयआई करी हांय किसन मन के मोरने  मरसी, आवरी दाखर खेती के दूसरा के देई देएसी|
\v 10 काय तमी मन पवित्र शास्त्रर ऐ वचन न पढ़लास; जोन पकना राज मिस्र्त्री कुछ कामर ना मानल आंय ची कोनर मुण्डी होएला|
\v 11 यही परबुर बाटले होएला, आवरी हामर नजर ने अक्चकाए जीबा टा आय”
\v 12 तेबे हांय मन आंके दरबा कजे होएलाय; कसन बल्ले जानी गलाय की आंय हामर विरुध ने ये काहनी सान्गला`| मतर यमन लोक के डराए लाये आवरी हांके छाडी करी गलाए|
\v 13 तेबे हांय मन ताके गोट ने फसाय बा कजे कतक मा फरीसी मन के आवरी हेरिदियां मन के तिकर लगे पटाय ला|
\v 14 "हांय मन आई करी ताके बल लाए ""हे गुरु, हामी जानू की तुई सत्य आस; आवरी कांहरी पीकर ना करिस; कसन बल्ले तुई माने लोकर मुह के दकी करी  गोट ना गोटाईस , मतर महापरबुर बाट के सत्य ले सांग्वास| तो काय कैसर के कर देबार ठीक आय की नाई?"
\v 15 "हामी देऊ की ना देऊ?” हांय तिकर कपट के जानी करी तीके बल्ल ""मोके काय कजे परक बा आस? एक दीनार मोर लगे आना, की मोय आंके दक भी|”"
\v 16 यमन आन लाय, आवरी हांय तीके बोलला, “ऐ छापा आवरी नाव काँहर आय`” हांयमन बोल लाए, “कैसरर |”
\v 17 "यीशु तीके बल्ला ""जोन कैसर आय हांके कैसर के, आवरी जों महापरबुर आय आंके महापरबू के दियास |”तेबे यमन हाँतार गोट ने खुबे चकित होएलाय|"
\v 18 पाचे सदुकियो मन बल्ले जोन बलु आत की मरला लोकर जीव उठ बार हाय ची नाई, आंतार लगे आई करी हांके पुछला|
\v 19 “ हे गुरु मूसा ने हामर कजे लिखला आचे की अगर कांहरी भाई बीना बेटा बेटिर मोरू आय आवरी आंतार पत्नी रहू आय, तो आंतार भाई आंतार पत्नी ले बिया करो आवरी आंतार भाई कजे वंश उत्पन करो
\v 20 सात भाई रलाय| गोटक भाई बिया करी बिना बेटा बेटिर मरी गला|
\v 21 तेबे दूसरा भाई ने हांय बायले के बिया कारला आवरी बिना बेटा बेटिर मरी गला; आवरी असनी ची तीसरा बले करला|
\v 22 आवरी सातों के बेटा बेटी ना होएला| सबुर पाचे हांय बायले बले मरला|
\v 23 तेबे जीव उठ बा के हांय कांहर बायले होएसी? कसन बल्ले हांय सातोर बोयले होई रला|”
\v 24 "यीशु तीके बल्ला ""काय तमी एतारी कजे धोका ने ना पड़ला आस की तमी ना पवित्र शास्त्र के जानस आवरी ना ही महापरबुर सामर्थ्य के?"
\v 25 कसन बल्ले ले जड़दाय हांय मन मरला तानले जीव उठ बाए तो यमन ना तो बिया होएबाय आवरी ना ही बिया कजे दबाए, मतर सोरग ने दूत मन मा होएबाय|
\v 26 "मोरला लोकर जीव उठ बा तानर गोट ने काय तमी मुसार  पुस्तक ने झाड़ीर कथा ने ना पढाए की महापरु ने आंके बल्ला ""मोय अब्राहमर महापरू आवरी इसहाकर महापरबू आवरी याकुबर महापरबू ?"
\v 27 महापरबू मरला लोकर नाइ मतर जीवित लोकर महापरबू आय; आवरी तमी खुबे धोका ने आचास|”
\v 28 शास्त्री मन ले गोटक आई करी तिके गोटायते सुनला आवरी ऐ जानी करी की हांय तीके अच्छा , ले उत्तर देला हांय पुछला; सबु ले बड़े आज्ञा कोन आय,”
\v 29 "यीशु ताके जवाब देला, ""सबु आज्ञा ले य बड़े आय: `हे इस्राएल सुन! परबू हामर महापरबू गोटक ही परबू आय,"
\v 30 आवरी तुई तोर महापरू ले तोर सबु मन ले आवरी तोर सबु जीव ले सबु बुद्दी ले आवरी अपानर सबू शक्ति ले माया कर
\v 31 आवरी दूसरा ऐ आय, `तुई तोर घर लगर (पड़ोसी ) लोक के तोर खुदर असन, मया करएतार ले बड़े आवरी कांई आज्ञा निआय|
\v 32 "शास्त्री ने आंके बल्ला "" हे गुरु खुबे अच्छा| तुई सत्य बोल लीस की आंय गोट्की आय, आवरी हांके छाडी आवरी कांई ची नाई|"
\v 33 आवरी हांके सबु मन आवरी सबु बुद्दी आवरी सबु जीव `आवरी सबु शक्ति ले मया कर; आवरी घर रेटर लोक के अपनार मा मया कर सबु होमबली आवरी बलिदान मन ले बड़ी करी आय|
\v 34 "जड़दाय यिशु द्कला की आंय समझी करी जवाब देला तो आंके बल्ला ""तुई महापरबुर ले दूर निआस"" आवरी कोनी के आंके पुछबार हिम्मत ना होएला|"
\v 35 "पाचे यीशु मंदिर ने उपदेस देबा दाय ये बल्ला ""शास्त्री कसन ने बलुआत  की मसी दाऊदर बेटा आय?"
\v 36 "दाऊद ने पवित्र आत्मा ने बरी करी बल्ला आचे:`परबू ने मोर परबू ने बल्ला, “मोर बुज्नी हाथ पाक बोस, जड़कदाय ले की मोय तोर बेर करु मन के तोर गोडर पीड़ा ना बनाई """
\v 37 दाउद तों ख़ुद ही हाके प्रभु बोली अया,तोहांय आंतारबेटा कसननेहायला?”आवरी भीड़र लोक हातार आनन्द ले सुनते रालय:|
\v 38 "हांय अपनार उपदेश ने तीके बलला ""शास्त्रीमन ले बाची करी राहा जोंन मन लम्बा लांब चोंगे (कपड़ा )पिंदी करी बुलबार आवरी हाट ने नमस्कार,"
\v 39 आवरी आराधनालय ने मुख्य मुख्य आसन आवरी भोज ने मुख्य मुख्य स्तान बले डगराउ आत
\v 40 यमन विधवा मनर घर के खाई जवात, आवरी दखायबा काजे खुबे बेरा ले परथना रउ आत| यमन अधिक दंड पयबाय |”
\v 41 हांय मन्दिरर भंडारर सामने बोसी करी दखते रला की लोक मंदिरर भन्डार ने कसन प्रकार ले पैसा डालबाय;  आवरी खुबे धनवान मन खुबे डाललाऐ |
\v 42 अतक ने गोटक गरीब आई करी दुई दमड़ी,जोंन गोटक अधले( ऐक रुपया तान ले चराना मा आय) डाली देला|
\v 43 "तेबे हांय आंतर चेलामन के आग देई करी बलला ""मोय तमके सत्य बोलबी आचे की मन्दिरर भंडार ने डालबा लोक तान ले ऐ गरीब विधवा ने सबू ले जादा डालला;"
\v 44 कसन बलले सबू लोक अपना धनर बढ़ती तनले डालला आत मातर ये एतार घटी तानले जोंन  बले ऐतर लगे रला अर्थात(बलले)आंतार सबू जीवनार मूर के डालला |”
\c 13
\p \v 1 जड़दाय हांय मंदिर ले निकारते रला तो आंतार चेला मन ले गोटक ताके बोलला, “हे गुरु दक कसन बड़े बारी पकना आवरी कसन सुन्दर भवन आय|”
\v 2 यीशु आंके बल्ला, “ काय तुए ये बड़े बड़े भवन के दक भी आस: ये पोकना ने पोकना बल्ले ना रयसी जोन की ना गसराय होएसी|”
\v 3 जड़कदाय आंय जैतुनर पहाड़ लगे मन्दिरर सामने बसी रला, तेबे पतरस आवरी याकूब आवरी यहुन्ना आवरी अन्द्रियास अलग जाई करी हांके पुछला,
\v 4 “हां के सांग की ऐ गोट (समय) कड़दाय होएसी? आवरी जड़दाय ये सब गोट पूरा होएबा कजे होएसी आंय समयर काय चीन होएसी?”
\v 5 यीशु तीके बोलके मुराए ला, “ बाची करी रहा की कोनी तमके ना बरमावत|
\v 6 खुबे लोक मोर नाव ले आई करी बोल बाय, मोय हांयी आंय, आवरी खुबे लोक के बरमाय बाय|
\v 7 जड़दाय तमी लड़ाई आवरी लड़ाई मनर चरचा सुन बात तो ना डरा कसन बल्ले एतार होएबार जरुरी आय,  मतर हांय समय अंत ना होएसी|
\v 8 कसन बल्ले जाती ले जाती आवरी राज्य ले राज्य चढ़ाई करसी| सबु बाटे भूकम्प(भुईडोल) होएसी, आवरी अकाल पड़सी| ऐ तो तकलीफर सुरुआत| ही आय|
\v 9 “मतर तमी खुद ले  बाची करी रहा;  कसन बल्ले लोक तमके महा सभा ने सोपबाय आवरी तमी पंचायत मन ने मार काय बास, आवरी मोर कारन हाकिम आवरी राजार चमे टीया कराए बाए बल्ले तिकर कजे गवा अहो|
\v 10 मतर जरुरी आय की पहिले सबु जाती ने सुसमाचार परचार करबार आय|
\v 11 जडदाय यमन तमके नेई करी सोपबाय तो पहिले ले चिंता ना करा की हामी काय बोल्बू; मतर जोन बल्ले तमके हांय समय ने बलबा कजे बोलबाय आंयी बला; कसन बल्ले बोलबा बीता तमी नुआस मतर पवित्र आत्मा आय|
\v 12 भाई के भाई आवरी बाबा के बेटा घात कजे सोपसी, आवरी पीला- जीला आया-बाबार बिरुध ने उठीकरी तीके माराए बाए|
\v 13 आवरी मोर नावर कारन सबु लोक तमके बैर करबाय मतर जोन अंत तक धीरज धरी रयसी, आंतारी उद्धार होएसी|
\v 14 “तेबे जड़दाय तमी हांय उजाड़ बा बीता गृनित चीज के जोन जगा ने टियानारबार आय हांती टिया दकले, (पढ़बा बीता समझो) तेबे जोन यहूदिया ने आचे, हांय मनपहाड़ी ने परावत;
\v 15 जोन छत ने आचे, आंतार घर ले कांई कजे तले ना उतरो आवरी ना भीतरे जाओ;|
\v 16 आवरी जोन बेड़ा ने आचे, हांय आंतार पटई कजे पीटी बाटे ना बाहाड़ो|
\v 17 हांय दिन मन ने जोन गर्भवती (पेट ने आचे) आवरी दूध पियाऊ आय होएता, तीकर कजे हाय हाय|
\v 18 आवरी परथना करते रहा की ऐ सीतकार ने ना अहो|
\v 19 कसन बल्ले ये दिन असन दुखर होएसी की जगतर सुरुआत ले जोन महापरबू ने रचला आचे असन एबले ना तो होएला आवरी ना केबीई होएसी|
\v 20 एतारी कजे परबू हांय दिन के ना घटायता, तो कोनी बले जीव ना बाचताय; मतर हांय चुनला लोकर कारन जोन के हांय चुनला आचे आंय दिन के घटायला|
\v 21 आंय दिने अगर तमके कोनी, `दका मसी इलगे आचे,` नोएले दका हांय लगे आचे,` तो विसबास ना करा|
\v 22 कसन बल्ले टगा मसी आवरी टगु बबिसवक्ता मन टिया उठ बाय, आवरी चीन आवरी चकित होएबा काम द्काए बाए की होएके सके चुनला लोक बले भरमाए होएबाय|
\v 23 एतारी कजे तमी बाचिकरी राहा; दका मोय तमके सबु गोट पहिले हिची सांगी देली आचे|
\v 24 हांय दिन मन ने, हांय दुःखर पाचे बेर आंधार होएसी, आवरी जोन उजर ना देई सी;|
\v 25 आवरी बादरी ने तारा मन गसर के मुराएलाय; आवरी बादरीर ताकत के आराय बाय|
\v 26 तेबे लोक मानेर बेटा के बड़े ताकत आवारी  महिमा संगे बादरी ने आयते दकबाय|
\v 27 हांय समय आंय आंतार दूत मन के पटाय करी पिरथवीर ए पाक ले बादरीर हांय पाक, सबु बाटले आंतार चुनला लोक मन के इकटा करसी|
\v 28 “अन्जिरर गच लेऐ काहनी सीखा: जड़दाय आंतार केंधा कवल होऊ आय, आवरी पतर निकर के मुराव आए; तेबे तमी जानुआस की सीतकार लगे आचे|
\v 29 असन जड़दाय तमी ऐ गोट मन के होएबा दाय दख बास तो आंय लगे आचे मतलब बाटे ची आचे|
\v 30 मोय तमके सत्य बोल्बी आचे की जड़दाय ले ए सब गोट ना होए, तेबे ले `ऐ लोक जायते ना रहेत|
\v 31 बादरीर आवरी पिरथवी टली जायसी मतर मोर गोट केबीई ना टले|
\v 32 “हांय दिन आवरी हांय घड़ीर विषय ने कोनी ना जानेत ना सोरगर दूत आवरी नाई बेटा; मतर केवल बाबा|
\v 33 दखा जागते आवरी परथना करते राहा; कसन बल्ले तमी ना जानास की हांय समय कड़दाय आयसी|
\v 34 ऐ हांय मानेर असन दशा आय, जोन परदेस जीबा दाय अपनार घर के छाडी जाऊ आय आवरी अपनार दास मन के अधिकार देऊ आय की; आवरी सब के आंतार काम सांगी देऊ आय आवरी दवार पाल के जागते रबा कजे आज्ञा देऊ आय|
\v 35 एतारी कजे जागते राहा कसन बल्ले तमी ना जानास की घरर मालिक कड़दाय आयसी संज के की आधा राती के की गान्जार बासबा दाय की सकिरिया आंधार आंधार|
\v 36 असन ना ओंहो की हांय अचानक आई करी तमके सोयते दखो|
\v 37 आवरी जोन मोय तमके बोलू आय आंयी सबके बाले बोलू आय: जागते राहा|”`
\c 14
\p \v 1 दुई दिनर बाद पसह आवरी अख मिरी रोटीर तियार होएबार रला| परधान याजक आवरी शास्त्री गोटक कोज ने रलाय की हांके कसन धोका ले धरी करी मारू;
\v 2 मतर बोलते रलाय, तियार दिन ने नाई असन ना अहो की लोक मन ने जगडा दंद ओंहो|”
\v 3 जड़दाय हांय बेतनिया ने समोन कोड़िर घर ने भात खाए के बसी रला, तेबे गोटक बायले संग मर मर पात्र ने जटामासीर बहु मूल्य सूद इत्र दरी आयला; आवरी पात्र के तुटाए करी इत्र के आंतार मुंड ने रोकाए लगाये ला
\v 4 मतर कोनी कोनी खुदर मन ने रिस होई करी बोलके मुराए लाय, “ऐ पात्र के काय कजे सत्यानाश कर आस?
\v 5 कसन बल्ले ऐ इत्र तो तीन सो दीनार ले खुबे रेट ले बिकी करी देई होएता बे|” आवरी हांय मन आंके झगड़ा लाग के मुराए लाय|
\v 6 "यीशु बल्ला ""हांके छाड़ी दियास; हांके काय कजे `सताय बा आस? हांय तो मोर उपरे भलाई कारला आचे"
\v 7 गरीब मन हमेशा तमर संगे रुहात आवरी जड़क दाय तमी चाय बास अड़क दाय तिकर संगे भलाई कर के सकास; मतर मोय तमर संगे हमेशा ना रही;|
\v 8 जोन कांई हांय करके सकला हांय कारला; हांय मोर गाड़ बा दिनर ले पहिले मोर गागर ने इत्र लगायला आचे|
\v 9 मोय तमके सत्य बोल्बी आचे की सबु संसार ने जोन लगे बले सुसमाचार परचार कर बाय, हाँय जगाह ने आंतार ऐ कामर चरचा बले आंतार सुरता ने कर बाय|
\v 10 तेबे यहूदा इस्केरियोती जोन बाराहा लोक ले गोटक रला, प्रधान याजक मन लगे गलाकी ताके तिकर हाथे दाराव|
\v 11 हांय मन य सुनी करी हरिक होएलाय, आवरी हांके पैसा देबा काजे तियार होएलाए; आवरी मोका ढगराय के मुराय ला की कसनी करी बले दराए बा कजे|चेला मन संगे फसहर भोज
\v 12 अखमिरी रोटिर तियारर पहिला दिन जोन ताने फसहर बलिदान करते रलाय, हांतिर चेला मन हांके पुचलाय तुई कोन लगे चाऐ बी आस की हामी जाई करी तोर काजे फसह खायबार तियार करबू |
\v 13 हायं अपनार चेला मन ले दुय लोक के ऐ बोली करी पटायला, “नगर ने जाआ, आवरी गोटक माने पानीर हांडी उठाय लार तमके दका देसी, हान्तार पिटी बाटे हुआ ;
\v 14 आउरी हायं जोन घरे जायसी हायं घरर मालीक के बोल ' गुरु बोलुआय कि मोर पाहुनशाला जोन थाने मोर चेला मन संगे फसह खाय बी कोन लगे आचे ?'
\v 15 हायं तमके गोटक तियार करलार आवरी तियार होय लार बड़े अटारी दकाय देईसी हांती हामार काजे तियार करा |”
\v 16 चेला मन निकरी करी नगर ने आय लाय, आवरी जसन हायं तीके बोली रला असनीची रला ; आवरी फसह तियार करला |
\v 17 जड़दाय संज होयला, तो हायं बारा लोक संगे आयला |
\v 18 जड़दाय बसी करी भात खायते रलाय, तेबे ईशु बलला, “मय तमके सते बलबी आचे कि तमर ले गोटक जोन मोर संगे भात खायसी आचे, मके धराय सी |”
\v 19 हांय मन मुरमुरा होएलाय आवरी गोटक लेका करी बोल के मुराय लाय, “ काय मय आंय;
\v 20 आंय त्तिके बलला, “ हांय बारा लोकले गोटक आय, जोन मोर संगे थाली ने हाथ सोंगाऊ आय |
\v 21 कसन की मानेर बेटा तो, जसन तार बारे ने लिखला आचे, जाऊ ची आय; मातर हांय मानेर उपरे आय आय जाहार बाटले मानेर बेटा दराया जाऊ आय! अगर हांय मानेर जनम ची ना होयता, तो हान्तार काजे अच्छा होयता |”
\v 22 जड़ दाय हांय मन कायते रहेत, हांय रोटी दरला, आवरी आशीस मांगी करी टूटायला, आवरी त्तिके देला, आवरी बोलला, “ दरा, ये मोर गागर आय |”
\v 23 पाचे हांय बोटका दरी करी धन्यवाद देला, आवरी त्तिके देला; आवरी हांय सबू आंयती पिहलाय |
\v 24 आवरी हांय त्त्तिके बोलला, “ये रस मोर लहू आय, जोन खुबे लोक काजे निकरला |
\v 25 मय तमके सते बलबी आचे की दाकर रस आंय दिन तक केबी ना पिंयी, जेबे तक महा परभुर राज ने नुहा ना पिंयी |”
\v 26 पाचे हांय मन गीत गाई करी बाहरे जैतूनर डोंगरी ने गलाय |
\v 27 तेबे यीशु त्तिके बोलला, “ तमी सबू दोका कायबास, कसन की लिखला आचे: मय राका रहू मन के मारबी, आवरी चेली मेंडी एने आने होय बाय |
\v 28 मातर मय जीव पड़लार पाचे तोमोर ले आगे गलील बाटे जीबी |”
\v 29 पतरस त्तिके बोलला, “अगर सबू दोका कायले कावत, मातर मय दोका ना कांई |”
\v 30 यीशु त्तिके बोलला, “ मय तोके सते बलबी आची की आजी ची ये राती के कुकड़ार दुई आर डाकबार आगे, तुई तीन आर मोके ना जानी बोलबीस |”
\v 31 मातर हांय आवरी पने अधिक बोलला, “ अगर मोके तोर संगे मर के पनेपड़ो,तेबले मय तोके ना जानी ना बली |” असनी ची आवरी हांय सबू पनेबलाय
\v 32 पाचे हांय मन गतस्मनी नावर गोटक जगा ने आयलाय, आवरी हांय तार चेला मन के बलला, “ ये लगे बसी राहा, जड़ दाय ले मय परथना करबी |
\v 33 आवरी हांय पतरस आवरी याकूब आवरी यहुना के अपना संगे नेला; आवरी खुबे ची अदीर आवरी बेयाकुल होयते रला,
\v 34 आवरी त्तिके बलला, “मोर मन खुबे निरास आचे, अतक की मय मरबा लगे आची: तमी ये लगे राहा,आवरी चेता राहा |”
\v 35 पाचे हांय कीनिक चोमे गला आवरी माटी ने गसरी करी पराथना करला की अगर होयके सके आले ये समय मोर उपर ले टली जाहो,
\v 36 आवरी बलला, “ ये बाबा, ये बाबा, तोर ले सबू होयके सके; ये बोटका के मोर लगले गुचाव: त्तेबले पने मय जसन चाहाबी आची असन नाई, मातर जोन तुई चाहाबी आस आंय होओं |”
\v 37 पाचे हांय आयला आवरी त्तिके सोयबार द्की करी पतरस के बलला, “ये शमौन, तुई सोयबी आस ? काय तुई दंडक पने चेता रयके ना सकिस ?
\v 38 चेता रहा आवरी परथना करते रहा की तमी परिचा ने ना पड़ा | आत्मा तो तिआर आचे, मातर गागर कमजोर आचे
\v 39 आवरी हांय जायते गला आवरी आंय गोट ने परथना करला की |
\v 40 आवरी आसी करी त्तिके सोयते दकला, कसन की तिकर आंकी नींद ले बरी रहेत; आवरी ना जानते रहेत की ताके काय ज़बाब देबू |
\v 41 पाचे तीसरा आर आई करी त्तिके बलला, “अबर सोयते राहा आवरी बिसाहा, येदे, समय आयला आचे; दका मानेर बेटा पापी मनर हाथ ले दराया जाऊ आय |
\v 42 उठा, जो! दका, मोके दरायबा बिता लगे आयला आचे!”
\v 43 हांय असनी बलते ची रये की यहूदा जोन बारा लोक ने गोटक रहे, अपनार संगे बड़े मुख्या मन आवरी शास्त्री मन आवरी जुना लोक मन बाटले गोटक बड़े बिड दरी करी अड़की ची दाय आयला, जोन कंडा आवरी डांग मन दरी रहेत |
\v 44 हांके दरायबा बिता मन त्तिके ये सांगी रहेत की जोन के मय चुम्बी आंय आय, हांके दरी करी अच्छा ले निआं |
\v 45 हांय आयला, आवरी अड़की ची दाय हांतार लगे जाई करी बलला, “ये गुरु!” आवरी ताके खुबे चुम्ला |
\v 46 तेबे हांय मन ताके हाथ के चोमे करी ताके दरलाय |
\v 47 हांय मन ले जोन लगे टीयां रहेत, गोटक कंडा के झीकी करी बड़े याजक र दास उपरे चलायला, आवरी हांतार कान के काटी देला |
\v 48 यीशु त्तिके बलला, “ काय तमी डाकू समझी करी मोके दरबा काजे खंडा आवरी डांग मन दरी करी निकरला आस ?
\v 49 मय तो सबू दिन मंदिर ने तोमर संगे रई करी सांगते रंयी, आवरी अड़दाय तोमि मोके ना दरलास: मातर ये एइकाजे होयला की पवित्र सास्त्रर गोट पूरा होओं |”
\v 50 तेबे सबू चेला मन ताके छाड़ी करी परायलाय |
\v 51 गोटक जुहान अपनार नागा गागर ने चदर होड़ी तिकर पिटी बाटे गला; आवरी लोक मन ताके दरलाय |
\v 52 आवरी हांय चदर के चाड़ी करी नागा परायला |
\v 53 पाचे हांय मन यीशु के बड़े याजक लगे नेलाय; आवरी सबू बड़े याजक आवरी जुना लोक आवरी शास्त्री मन तिकर ताने रुंडा होयलाय |
\v 54 पतरस दूर ले ची दूर तार पीटी पीटी बड़े याजकर दुहारर भीतर तक गला, आवरी प्यादो मन संगे बसी करी जोय चेकते रला |
\v 55 बड़े याजक आवरी सबू बड़े सभा यीशु के मारबा काजे तार विरुद ने गवा डगराते रहेत, मातर ना मिरलाय |
\v 56 कसन की खुबे लोक तार विरुद ने जुटा गवाही देयते रहेत, मातर तिकर गवाही गोटक समान ना रहे |
\v 57 तेबे कीनिक माँ लोक उटी करी तार विरुद ने ये जुटी गवाही देलाय,
\v 58 “हामी एके ये बलबा दाय सुनलू आचू, 'मय ये हाथर बनायलार मंदिर के बसड़ाय देबी,आवरी तीन दिन ने दूसरा बनायबी, जोन हाथ ले ना बनी रहे |”
\v 59 एतिले बले तिकर गवाही गोटक समान ना रला |
\v 60 तेबे बड़े याजक मंजी टीयां उटी करी यीशु के पचारला, “तुई कांई जबाब ना देहिस ? ये लोक तोर विरुद ने काय गवाही देबा आत ?”
\v 61 मातर हांय होगाय होई रला, आवरी कांई जबाब ना देला | बड़े याजक ताके आवरी पचारला, “ काय तुई आंय माहा धन्यर बेटा मसीह आस ?”
\v 62 यीशु बलला, “मय आंय: आवरी तोमि मानेर बेटा के सबुले ताकतबर र भुजनी बाटे बसबार, आवरी आकास सर बादरी संगे आयते दकबास |”
\v 63 तेबे बड़े याजक तार फटीही के चिरी करी बलला, “ अबर हामके गवा मनर आवरी काय मतलब आय ?
\v 64 तमी ये निंदा सुनी | तमर काय विचार आय?” हांय सबू बललाय की ये मारबा लाईगर आय |
\v 65 तेबे कोनी तो तार उपरे तुकते, आवरी कोनी तार मुंह के डाकते आवरी ताके मुटका मारते, आवरी ताके बलते रलाय, “भबिस्वानी कर !” आवरी प्यादों मन ताके दरी करी तापड़ मारलाय |
\v 66 जेबे पतरस तले चोपाड़ी ने रहे, तेबे बड़े याजक मनर दासीले गोटक आंय ताने आयला,
\v 67 आवरी पतरस के जोय चेकते दक ताके डग डगा होई करी दकला आवरी बलला, “तुई पने तो हांय नासरी यीशु संगे रहिस |”
\v 68 हांय मुरजायला, आवरी बलला, “मय ना जाने आवरी ना समझे की तुई काय बलबी आस |” आवरी हांय बारा मन लगे गला: आवरी कुकड़ा डाकला |
\v 69 हांय दासी ताके दकी करी तिकर ले जोन लगे टीयां रहेत, आवरी बलला, “ये तिकर ले गोटक आय |”
\v 70 मातर हांय आवरी मुरझायला | कीनिडिक समयर आगे हांय मन जोन लगे टीयां रहेत आवरी पतरस ले बललाय, जरूरी तुई तिकर ले गोटक आस; कसन की तुई गलीली पने आस |”
\v 71 तेबे हांय दिकार करी किरिया कायके मुरायला, “मय हांय म्माने के, जाहार तमी गोट गोटायबा आस, ना जानी |”
\v 72 तेबे अड़की दाय दूसरा आर कुकड़ा डाकला | पतरस के ये गोट जोन यीशु ताके बलि रला सुरता आयला: “कुकड़ार दुई आर डाक बार आगे तुई तीन आर मोके ना जानी बलबिस |” आवरी हांय ये गोट के सुरता करी कान्दकेमुरायला |
\c 15
\p \v 1 सकरेया पायते ची अड़की ची दाय बड़े याजक मन, जुना लोक मन;आवरी शास्त्री मन आवरी सबू बड़े सबा ने विचार करी यीशु के बांदाय लाय, आवरी हांके नेई करी पिलातुस र हाते सोपी देलाय |'
\v 2 पिलातुस ताके पुछला, “काय तूय येहुदीयों मनर राजा आस ?” हांय ताके जबाब देला, “तूय खुदे ची बलबी आस |”
\v 3 बड़े याजक हांके खुबे गोत र दोष लगायते रयेत |
\v 4 पीलातुस ताके आवरी पचारला, काय तूय काई जबाब ना देईस, दक ये मन तोके कतक गोट र दोस लगायबा आत
\v 5 यीशु आउरी काई जबाब ना देला;ए लग ले की पिलातुस के खुबे चकीत लागला |
\v 6 पिलातुस हांय परब ने कोनी गोटक बंदी के जोनके हांय मन मया करते रयेत, तिकर काचे छाड़ी देयते रये |
\v 7 बरबा नाव र गोटक मुनूक बलवा करबा लोक संगे बंदी रला, जोन मन के बलवा ने हतेया करी रला |
\v 8 आऊरी भीड़ उपरे जाई करी हांय के बिनती करके धरला, की जसन तुय आमर काजे करते आयलि आस आसनी ची कर |
\v 9 पिलातुस हांय मनके जबाब देला,  “काय तमी चाहू आस की मुय तोमर काजे युहूदी मनर राजा के छाड़ी देबी ?”
\v 10 कसन की ये जानते रये की बड़े याजक हांके कल-कल थान ले धराय रये|
\v 11 मातर बड़े याजक लोक के चेगायला की हांय बरबा ची के हांतार काजे छाड़ी दियास |
\v 12 हांय सूनी करी पिलातुस तिके आउर पचारला, “ तेबे जोन के तमी युहूदी मनर राजा बलूआस, हांके मुय काय कंरू आय ? ”
\v 13 हांय मन आऊरी चीचायलाय, “ हांके कुरूस ने चेगाहां !”
\v 14 पिलातुस तिके बलला,  “ कसन, ये काय गलत करला आचे ?”मातर हांय मन आऊरी चीचाय लाय, “ हांके कुरूस ने चेगाहा !”
\v 15 तेबे पिलातुस भीड़ के हरीक करबार मन ले, बरबा के तिकर काचे छाड़ी देला, आऊरी यीशु के कोड़ा ने माराय करी सोपी देला की कुरूस ने चेगाया जाओ |
\v 16 सेना ताके गुफा भीतरे र दुआर ने नेलाय जोन पीरिटोयुम बलाय होऊ आय, आवरी सबू पलटन के हाग देई आनलाय |
\v 17 तेबे हांय मन ताके बेन्जनी फटई पिनाय लाय आवरी काटा र मुकूट गुती करी तार मुंडे सोंगाय लाय, 
\v 18 आवरी ये बली करी ताके जुआर करके मुराय लाय, “ हे यहूदी मन र राजा, जुआर !”
\v 19 . हांय मन तार मुंडे सरकंडे मारी, आवरी हांके थुकी, आवरी मांडी खुटा देई ताके जुआर करते रयेत |
\v 20 जेबे हांय मन तार निदा करी सराय लाय, तो तार थान ले बेन्जनी फटई निकराय करी तार ची फटई पिन्दाय लाय; आवरी तेबे हांके कुरूस ने चेगाय बा काचे बाहरे नेलाय |
\v 21 सिकन्दर आवरी रुफुसर बुआ शमोन, गोटक कुरेनी मुनूक, जोन गाँव ले आयते रला हांय बाटले निकरला ; हांय मन ताके बेगार ने धरलाय की तार कुरूस के उठाय नेओं |
\v 22 हांय यीशु के गुलगुता नांव र जगा ने, जाहार अरत खोपड़ी र जगा आय, आनलाय |
\v 23 हांयती ताके मुरर मिसाय ला दाख रस देयके मुराय लाय, मातर हांय ना धरला |
\v 24 तेबे हांय मन ताके कुरूस ने चेगाय लाय आवरी तार फटई ने चिटटी मन सोंगाय करी, की काके काय मिरसी, हांय के बाट लाय |
\v 25 आवरी गोटक पाहार दीन चेगी आयला, तेबे हांय मन ताके कुरूस ने चेगाय लाय |
\v 26 "आवरी तार दोस पतर लिकी करी तार उपरे लगाय देलाय की ""यहूदी मनर राजा"" |"
\v 27 हांय मन तार संगे दुय झन चोर, गोटक के उजा बाटे आवरी गोटक के डेबरी बाटे कुरूस ने चेगाय लाय |
\v 28 [ तेबे पबितर शासतर र हांय बचन की हांय पापी मन संगे गेना गला, पूरा होयला |]
\v 29 आवरी बाटे बाट जिबा लोक मुंडी हलाय हलाय करी आवरी ये बली करी तार निदा करते रयेत, “हां ! मंदीर के टूटाय बा बिता, आवरी तिन दीन ने बनाय बा बिता !
\v 30 कुरूस ले उतरी करी आपना के बाचाव |”
\v 31 असनी ची बड़े याजक बले, शासतरी मन संगे, एक दुसर ले हांसी करी बलते रयेत, “ये दुसर के बाचाय ला, मातर कूद के बाचाय के ना सकला |
\v 32 इस्राएल र राजा, मसीह, अबर कुरूस ले उतरी आव की हांमी द्की करी विश्वास करबू |” आवरी जोन तार संगे कुरूस मन ने चेगाया जाई रयेत, हांय मन बले ताके निदा करते रयेत |
\v 33 पेज खाई पाहार होयबा के सबू देश ने अंधार होयला, आवरी संझ बेरा ले रये |
\v 34 संझ बेरा यीशु खुबे चीचाय करी बलला, “इलोई, इलोई, लमा शबक्तनी ?”जाहार अरत ये आय, “हे मोर माहा परभु, हे मोर माहा परभु तुय मोके कसन छाड़ी देलीस ?”
\v 35 जोन लगे ठीआ उठी रयेत, हांय मन ले कोनी कोनी ये सूनी करी बललाय, “दका, हांय एलिय्याह के हाग देयसी आचे |”
\v 36 आवरी एकला पराय करी स्पंज के सिरका ने बुडाय ला, आवरी लाटी ने सोंगाय करी चुपराय ला आवरी बलला, “ठेबा, दकबू, एलिय्याह ताके उतराय के आयसी की नाई |”
\v 37 तेबे यीशु खुबे चीचाय करी जीव छाड़ी देला |
\v 38 आवरी मंदीर र परदा ऊपर ले तलले फाटी करी दुय गोंदा होयला |
\v 39 जोन राका रऊ तार छमे ठीआ रये, जेबे ताके असन कोल्हार होई जीव छाड़बा दाय दकलाय, तो हसय बलला, “सत्ते ये मुनूक, माहा परभु र बेटा रला!”
\v 40 कतक बायले मन बले दूर ले दकते रयेत:हांय मन ने मरियम मगदलीनी, शुरु याकूब आवरी योसेस र आया मरियम, आवरी सलोमी रये |
\v 41 जेबे हांय गलील ने रये तो ये तार पीटी होयते रये आवरी तार सेवा करबार आय; आवरी दुसरा खुबे बायले मन बले रयेत, जोन तार संगे यरुशेलम ने आई रयेत |
\v 42 जेबे अंधार होयला तो ई काचे की तिआर र दीन रये, जोन सब्त र एक दीन पईले होऊ आय,
\v 43 अरिमतीया ने रबा बिता युसुफ आयला, जोन माहा सभा र सदस्य रये आवरी खुद बले माहा परभु र राज र बाट दकते रये | हांय दम करी पिलातुस र लगे गला आवरी यीशु र गागर के मांगला |
\v 44 पिलातुस के चकित लागला की हांय अतक झटके मरला; आवरी हांय राका रऊ के हाग देई करी पचारला, “काय हांके मरी करी बेरा होयला ?”
\v 45 जेबे हांय राका रऊ र लागी हाल जानला, तो गागर युसूफ के मांगी देला |
\v 46 तेबे हांय मल मल र गोटक चदर घेनला, आवरी गागर के उतराय करी हांय चदर ने गुडाय ला, आवरी गोटक कबर ने जोन पकना डेंगे कोड लार रला, आवरी कबर र बाटे गोटक पकना टेकी देला |
\v 47 मरियम मगदलीनी आवरी योसेस र आया मरियम दकते रये की हांय कोनती आचे |
\c 16
\p \v 1 जेबे सब्द र दीन सरला, तेबे मरियम मगदलीनी, आवरी याकूब र आया मरियम, आवरी सलोमी बास देबा चीज घेनला की आई करी ताके लगाओत |
\v 2 हफ्ता र पईल दीन बड़े सकरेआ जड़ दाय बेर उदी ची रये, हांय मन कबर ने आस लाय,
\v 3 आवरी एक दुसर के गोटायते रयेत, “हामार काचे कबर र बाट ले पकना के कोन सरकायसी ?”
\v 4 जड़ दाय हांय मन आंकी के उगाड़ लाय, तेबे दकलाय की पकना उलट ला आचे- हांय खुबे बड़े रये |
\v 5 कबर र भीतरे जाई करी हांय मन गोटक जुआन के पंडरा फटई पिन्द लार उजा बाटे बसलार दक लाय, आवरी खुबे चकित होयलाय |
\v 6 हांय तिके बलला, “चकित ना हुआ, तोमी यीशु नासरी के, जोन कुरूस उपरे चेगाय जाई रये, डग रायबा आस |हांय जीव उठला आचे, ए थाने निआय; दका, ए हाई जगा आय, जोनती हांय मन सोंगाय रयेत |
\v 7 मातर तोमी जाहा, आवरी हातार चेला मन आवरी पतरस के बला की हांय तोमर ले पईले गलील बाटे जायसी | जसन तोमके हांय बली रये, तोमी हांई थाने ताके दकबास |”
\v 8 आवरी हांय मन निकरी करी कबर ले पराय लाय; कसन की थर थरी आवरीघबराय हांय मन ने ढाकी होई रये; आवरी हांय मन काकई काई ना बललाय, कसन की डरते रयेत
\v 9 हप्ता र पईले दीन सकार पायते खन हांय जीव उठी करी पई ले ची मरियम मगदलीनी के जाहार थान ले हांय सात भुत आतमा निकराय रये, दका देला |
\v 10 हांय जाई करी यीशु र संगवारी मन के जोन मुर मुरा होई रयेत आवरी कान्दते रयेत, खबर देलाय |
\v 11 हांय मन ये सूनी करी की हांय जीव आचे आवरी हांय ताके दकला आचेत, विश्वास ना करलाय |
\v 12 एतार पाचे हांय दुसरा रूप ने हांय मनले दुय झन के जड़ दे हांय मन गाँव बाटे जायते रयेत, दका देला |
\v 13 हांय मन बले जाई करी दुसरा के खबर देलाय, मातर हांय मन तिकर विश्वास ना करलाय |
\v 14 पीटी बाटे हांय ईगारा के बले जड़ दे हांय मन भात खायके बसी रयेत दका देला, आवरी तिकर अविश्वास आवरी मन र कठोरता ने बले समझायला, कसन की जोन मन हातार जीव उठबार पाचे हांके दकी रयेत, हांय मन हातार विश्वास ना करलाय |
\v 15 आवरी हांय तिके बलला, “तोमी सबू जगत ने जाई करी सबू पुरती र लोक के सुसमाचार परचार करा |
\v 16 जोन विश्वास करी आवरी बपतिस्मा धरले हातार उधार होयसी, मातर जोन विश्वास ना करसी हांय दोसी थेबाय जायसी;
\v 17 विश्वास करबा लोक ने ये चीना होयसी की हांय मन मोर नाव ले भुत आतमा के निकराय बाय, नुआं नुआं भाषा बलबाय,
\v 18 साँप मन के उठाय बाय, आवरी अगर हांय मरबा चीज के बले खायले तेबे बले तिकर कांई हानी ना होये; हांय मन बिमार उपरे बले हाथ के थाप ले बले, आवरी हांय मन अच्छा होयबाय |
\v 19 परभु यीशु तिके गोटायलार पाचे सरगे गला, आवरी माहा परभु उजा बाटे बसला |
\v 20 आवरी हांय मन निकरी करी सबु जगा ने परचार करला, आवरी परभु तिकर संगे काम करते रये, आवरी हांय चीना मन बाटले जोन संगे संगे होयते रये, वचन के बरसक करते रये |आमेन |
