\id 2TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  2 थिस्सलुनीकियों
\toc1  2 थिस्सलुनीकियों
\toc2  2 थिस्सलुनीकियों
\mt1  2 Thessalonians
\mt1 2 थिस्सलुनीकियों
\c 1
\p \v 1 पौलुस आउर सिलवानुस आउर तीमुथियुसर बाटले थिस्सलुनिकियोंर कलिसियार नांव जोन हांमर बाबा माहापरभु आउर परभु यीशु मसीह ने आचेः
\v 2 हांमर बाबा माहापरभु आउर परभु यीशु मसीहर बाटले तोमके अनुग्रह आउर शांति मिरते रओ।
\v 3 ये भाई मन तोमर विषय ने हांमके सबु दाय माहापरभुर धन्यवाद करबार आय, आउर हांय उचित बले आय ए काज की तोमर बिसबास खुबे बाड़ते जाउआय।
\v 4 हांय थानले कि हांमी आवरी माहापरभुर कलिसिया ने तोमर विषय नद
\v 5 ए माहापरभुर राजर लायगर ठेबा जाहार काजे तोमी दुुक बले उठाउ आहास
\v 6 कसनकी माहापरभु लगे ए निआव आय कि जोन तोमके डण्ड देउआत तिक पलटा ने डण्ड देओ
\v 7 आउर तोमके, जोन डण्ड आउआहास हामर संगे चैन देवत, हांय समया जड़दाय कि परभु यीशु आपना सामरती दुत मन संगे रगरगबा जोय ने सरग ले परगट होयसी
\v 8 आउर जोन माहापरभु के ना चिताओत आउर हांमर परभु यीशुर सुसमाचार के ना मानेत हांयमन के पलटा धरसी।
\v 9 हांयमन परभुर छोमले आउर हांतार शक्तीर तेज ले दुर होई कारी अनन्त विनाशर डण्ड पायबाय।
\v 10 ए हांय दिन होयसी जड़दाय हांय आना पवित्र लोक ने महिमा पायबार आउर सबु विश्वास करबाबीता मन ने चकितर कारन होयबा काजे आयबाय, कसन की तोमी हांमर गवाही उपरे विश्वास करलास।
\v 11 ए काजे हांमी सबु दाम तोमर काजे पारतना बले करूआंव कि हांर माहापरभु तोमके ए हाग देलार लायगर समझो आउर भलाई के सबु गोटक मन आउर विश्वास सबु काम के सामरत संगे पुराकरू,
\v 12 ताकी हांमर माहापरभु आउर यीशु मसीहर अनुग्रहर अनुसार हांमर परभु यीशुर नाव तोमी ने महीमा पाओ, आउर तोमी हांय थाने।
\c 2
\p \v 1 ए भाई मन एबे हांमी परभु यीशु मसीहर आयबार, आउर हांतार लगे आपना कुड़ा होयबार विषय ने तोमके विनती करबु आच
\v 2 कि कोनी आत्मा नोयले बचन नायले पत्री बाटले, जोन की माना हामर बाटले होओ, ए समझीकरी कि परभुर दिन आई पोहचला आचे; तोमर मन उधापड़े मण्डी ना जाओ आउर तोमी ना डरा।
\v 3 कोनी निति ले कोनी धोका ने ना आसा, कसन की हांय दिन आयसी जड़दाय ले धरमर त्याग ना होये, आउर हांय पापर मनि अर्थात विनाशर बेटा परगट नार होओ।
\v 4 जोन विरोद करूआय, आउर सब गोटक ले जोन इसवर नायले पुज्य बलाय होउआय आपना नीज के बड़े बनाउआय, हांय थानले कि हांय माहापरभुर मंदिर मुंय बोसी करी आपना नीज के इसवर ठेबाउआत।
\v 5 काय तोमी सुरता ना करलास जड़दाय मुंय तोमर थाने रईं तेबे तोमर थानले ए गोट बालेते रईं
\v 6 तोमी हांय तिज के जानबा आहास, जोन हांके एबे ठेबायसी आचे कि हंाय आपनार ची असन ले परगट होओ।
\v 7 कसन की अधरम भेद एबे बले काम रते जाउआयः मांतर एबे गोटक ठेबायबा बीता आचे, आउर जड़दायले हांय दूर ना होईजाये हांय ठेबाय रउआय।
\v 8 जड़दाय हांय अधरम परगट होयसी, जोन थाने परभु यीशु आपना मुर फूक ले भारी देयसी, आउर आपगर आयबार तेज ले भसम करसी।
\v 9 हांय अधरमीर आपनार शैतानर कामर अनुसार सबु परकारर झूठर सामरत, आउर चीना, आउर अदभुत कामर संगे
\v 10 आउर नाश होयबा बीतार काजे अधरमर सबु परकारर धोकार संगे होयसी कसनकी हांयमन सत ले मया ना करला जोन थाले तिकर उद्धार होउआय।
\v 11 इ लागी माहापरभु हांयथाने गोटक भुलकाय देबा बीती सामरत के पटायसी कि हांयमन झूठ विश्वास करोत,
\v 12 ताकी होउआत हांयमन सबु डण्ड पायबाय,
\v 13 ए भाई मन आउर परभुर निजरलोक, चयबार आय कि हांमी तोमर विषय ने सबुदाय माहापरभुर धन्यवाद करते रहा, कसन कि माहापरभु मुर ले तोमके नाचला आचे कि आत्मा बाटले पवित्र बनिकरी, आउर सत विश्वास करी उद्धार पाहा,
\v 14 जोन काजे हांय तोमके हांमर सुसमाचार बाटले हागदेला कि तोमी हांमर परभु यीशु मसीहर महिमा के पाहा
\v 15 इ काजे हे भाइ्र मन ! आपना मन के मण्डाय रहा; आउर जोन जोन गोट तोमी चायले बचन नोयले पत्रीर बाटले हामर थानले सिकला आचे, हांयमन थापी रओत।
\v 16 हांमर परभु यीशु मसीह आपना ची आउर हांमर बाबा माहापरभु, जोन हांमके मया करूआत आउर अनुग्रह ले अनन्त शांति आउर उाम आशा देला आचे।
\v 17 तोमर मन ने शांति देओ आउर तोमर सबु गोटक अच्छा काम आउर बचन ने बरसक करो।
\c 3
\p \v 1 अन्त ने ए भाई मन, हांमर काजे पारतना करा कि परभुर बचन असन झूठके जानोत आउर महिमा पाओ, जसन तोमर ने होयला
\v 2 आउर हांमी टेड़ा आउर दुष्ट मनुक ले बाची रहा कसन की सबु गोटक ने बिसबास नाई।
\v 3 मांतर परभु सत आय हांय तोमके देबु आचु;
\v 4 ४हांयके तोमी मानु आहास आउर मानुबले रहुआहास।
\v 5 माहापरभुर मया आउर मसीहर धिरजर बाटले परभु तोमर मनर अगवाई करा
\v 6 ए भाई मन हांमी तोमके आपना परभु यीशु मसीहर नाव ले आज्ञा देबुआचु कि तोमी सबु गोटक असन भाई ले अलगे रहा जोन नियम नोयलार चाल चलुआय आउर जोन शिक्षा हांय हांमर ले पायला हांतार अनुसार ना करें।
\v 7 कसन कि तोमी आपना जानबा आहास कि कोनी निति ले हांमर असन चाल ना चले
\v 8 आउर कोनी रोटी फकाहा न े ना खायलायः मांतर परिश्रम आउर कष्ट ले राती दिन काम धन्धा करते रयेतकि तोमर थानले कोनी उपरे बोजा ना होओ।
\v 9 ए नाई कि हांमके अधिकार नियाय मांतर इ काजे कि आपना निज के तोमर काजे मान ठेबो तोमी हांमर असन चाल चला
\v 10 कसन की जड़दाय हांमी तोमर थाने रउं तेबे बले ए आज्ञा तोमके देयते रउ के अगर कोनी काम करके ना भायले तेबे खायके बले ना सको।
\v 11 हांमी सुनुबु आचु कि कोनी लोक तोमर मंजी ने नियम नोयलार चाल चलुआय, आउर कोनी काम ना करेत मांतर दुसरर काम ने हाथ लआउआत
\v 12 असन के हांमी परभु यीशु मसीह ने आज्ञा देयते आउर समझ आंव कि ओगाय होई काम करी आपना ची रोटी खाओत।
\v 13 तोमी ए भाई, भलाई करबा काजे साहास ना छाड़ा।
\v 14 अगर कोनी हांमर ए पत्री गोट के ना मानोत तेबे हांतार उपरे नजर सोगाहा आउरन तिकर संगति ना करा, जोनके हांय लाज होओ।
\v 15 तेबे बले हांके बैरी ना समझा मांतर भाई जानीकरी चेताहा।
\v 16 एबे परभु जोन शांतिर सोता आय आपना ची तोमके सबुदाय आउर सबु परकार ले शांति दिया। परभु तोमर सबु संगे रओ।
\v 17 मंुय पौलुस आपना हाथ ले जुहार लिकबी आची। सबु पत्री ने मोर ये चीना आयः मुंय ए परकार ले लिकबी आची।
\v 18 हांमर परभु यीशु मसीहर अनुग्रह तोमर सबुर उपरे रओ।
