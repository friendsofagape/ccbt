\id 1TH
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 थिस्सलुनीकियों
\toc1  1 थिस्सलुनीकियों
\toc2  1 थिस्सलुनीकियों
\mt1  1 Thessalonians
\mt1 1 थिस्सलुनीकियों
\c 1
\p \v 1 पौलुस आउर सिलवानुस आउर तीमुथियुसर बाटले थिस्सलुनिकियोंर कलिसियार नाव, जोन माहापरभु बाबा आउर परभु यीशु मसीह ने आचेः अनुग्रह आउर सांती तोमके मिरते रओ।
\v 2 हांमी आपना पारतना ने तोमके हेत करी आउर सबुदाय तोमी सबुर विषय ने माहापरभुर धन्यवाद करूआय।
\v 3 आउर आपना माहापरभु आउर बाबार छोमे तोमर बिसबासर काम, आउर मयार बुता, आउर हांमर परभु यीशु मसीह ने आशार धीरज के (रोजे), लगातार हेत करते रऊँआंय।
\v 4 ए भाई मन, माहापरभुर निज लोक, हांमी जानबु आचु की तोमी बाचलार आहास।
\v 5 कसनकी हांमर सुसमाचार तोमर लगे ना केवल सबद ची ने मांतर सामरत आउर पवित्र आत्मा ने आउर बड़े निश्चयर संगे चिताउआय, जसन तोमी जानबा आहास कि हांमी तोमर काजे तोमर मंजी ने कसन बनी गलु आचु।
\v 6 तोमी बड़े डण्ड ने, पवित्रआत्मार आनन्दर संगे, बचन के मानीकरी हांमर आउर परभुर असन चाल चलनके धरलाय।
\v 7 ए थान ले कि मकिदुनिया आउर अखयारा सबु बिसबासीर काजे तोमी लायगर बना।
\v 8 कसनकी तोमर थान ले ना केवल मकिदुनिया आउर अखया ने परभुर बचन सुनायगला, मांतर तोमर बिसबासर जोन माहापरभु ने आचे, सबु जगा असन गोट गोरी होयला की हांमके सांगबार जरूरी ना होये।
\v 9 कसन कि हांयमन आपनाची हांमर विषय ने सांगुआत कि तोमर लगे हांमर आयबार कसन होयलाः आउर तोमी कसन सुखी थान ले माहापरभु बाटे बाहाड़ा ताकी जीवना आउर सत माहापरभुर सेवा करा,
\v 10 आउर हांतार बेटा के सरग उपरले आयबार बाट दकते रहा जोन थाने हांय मोरला थानले जीयायला, अर्थात यीशु के जोन हांमके आयबाबीती कोरचले बाचाउ आय।
\c 2
\p \v 1 ए भाई मन, तोमी आपना ची जानास कि हांमर तोमर लगे आयबार व्यर्थ ना होयला,
\v 2 भातर तोमी आपना ची जानना आहास के पहले फिलीप्पी ने हक उठायबार आउर उपद्रह सयलुबले हांमर माहापरभु हांमके असन शक्ति देलाः कि हांमी माहापरभुर सुसमाचार खुबे विरोध होयते रले बले तोमके सुनाउं।
\v 3 कसन की हांमर उपदेश न भरम ले आय आउर पा अशुद्धता ले आउर ना छल संग आय।
\v 4 मांतर जसन माहापरभु हांमके लायगर ठेबाय करी सुसमाचार सोंपला, हांमी असनी ची वर्णन करि रयेतः आउर ए थाने मनुक मन नाई मांतर माहापरभुर जोन हांमर मन के जांचुआय, हरिक करूआत।
\v 5 कसनकी तोमी जानबा आहास कि हांमी ना तो केबी चापलुसी गोट करते रऊ
\v 6 आउर केबी हांमी मसीहर पेरेरित होयबा लागी तोमर उपरे बोझा लतके सकुआत, तेबे बले हांमी मनुकमन ले मान ना भाये, आउर ना तोमर ले, ना आउर कोनी ले।
\v 7 मांतर असनी ची हांमी बले तोमर मंजी ने रईकरी कोमल दकाउंवांः
\v 8 आउर असनी ची हांमी तोमर लालसा करी करी ना केवल माहापरभुर सुसमाचार उपरे आपना आपना जीव बले तोमके देबाकाजे तियार रउं, ए काजे कि तोमी हांमर निजर आहास।
\v 9 कसन की ये भाई मन, तोमी हांमर करला काम आउर सकट के हेत करबा आहास हांमी ए काजे राती दिन काम धन्धा करीकरी तोमके माहापरभुर सुसमाचार परचार करलीकी तोमर ले कोनी उपरे भार ना होओ।
\v 10 तोमी आपना ची गवा आहास, आउर माहापरभु बले गवा आचे कि तोमी बिसबास मनर मंजीगता हांमर व्यवहार कसन पवित्र आउर धारमीक आउर निर्दोष रये।
\v 11 तोमी जानबास कि जसन बाबा आपना पीला संगे व्यवहार करूआय, असनीची हांमी बले तोमी ले सबु गोटक के उपदेश करबुआचु, आउर शांति देबु आचु, आउर समझायबुुच
\v 12 कि तोमर चाल-चलन माहापरभुर लायगर होओ, जोन तोमकेआपना राजे आवरी महिमा ने हाग देसी आचे
\v 13 माहापरभुर धन्यवाद सबुदाय करूआंवकि जड़दाय हांमर बाटले माहापरभुर सुसमाचारर बचन तोमर लगे पांेहचला, तेबे तोमी हांके मनुकर नाई मांतर माहापरभुर बचन समझीकरी (आउर सते ए असनीचीआय) आपनायलाः आउर हांय तोमी बिसबासी मन ले जोन बिसबासय सोंगाउआत, प्रभावशालीआत।
\v 14 ए काजे तोमी ए भाई मतन माहापरभुर हांय कलिसिया मन असन चाल चलके धरलाय जोन यहुदिया ने मसीह यीशु ने आचोत, कसन की तोमी बले आपना लोक ले असनी ची हक पायलास जसन हांयमन यहुदिया ले पाईरयेत,
\v 15 जोनमन परभु यीशु  के आउर आगर गोट मानुमन बले मारलाय आउर हांमके, सतायलाय, आउर माहापरभु हांय मन ले हरिक नियांय, आउर हांयमन सबु मनुकर विरोध करूआत,
\v 16 गोट करले थेबाउआत कि सबुदाय आपना पापर नाप के भरते रयेतः मांतर हांय उपरे माहापरभुर भयानक रिस आई पांेहचला आचे।
\v 17 ये भाई मन, जड़दाय हांमी खिनीक बेरार काजे, मनने नाईं मांतर परगट ने, तोमरले अलगे होई रलाय तेबे हामी बड़े लालसरगंगे तोमर मुं दकबा काजे आउर बले खुबे यत्न करलु।
\v 18 ए काजे हामी (अर्थात मोके पौलुस ने) गोटक घर नाई मांमर हायं घर तोमर लगे आयके भायला मांतर शैतान ठेबाय रये।
\v 19 अच्छा हांमर आशा नोयले आनन्द नोयले बड़पनर मकुट काम आयंर आय हांमर परभु यीशुर छोमे हांतार आयबार समेया तोमीची ना हुआसर
\v 20 हांमर पड़पन आउर आनन्द तोमी ची आहास।
\c 3
\p \v 1 ए काजे जड़दाय हामी ना रयके सकुल, तेबे हांमी हांके थेबायलु कि एथेन्स ने एकला रयी जाओ,
\v 2 आउर हांमी तीमुथियुस के जोन मसीहर सुसमाचार ने हांमर भाई आउर माहापरभुर सेवक आय ए काजे पटायली की हांय तोमर ठेबी रहा आउर तोमर बिसबासर विषय ने तोमके समझाओ,
\v 3 कि कोनी ए डण्डर लागी डगमगाय ना जाये। कसन की तोमी आपना जानास कि हांमी ए ची काजे ठेबाय गलु आचु
\v 4 कसन की पहले ची जड़दाय तोमर थाने रयेत तेबे तोमके बोलते रयेत कि हामके डण्ड उठायबार पड़सी, आउर असनी ची होयला, जसन की तोमी जानास बले आहास
\v 5 इ लागी जड़दाय मोके ले आउर ना रहा गला, तेबे तोमर बिसबासर हाल जानबा काजे पटायला, कि कोनी थाने असन ना होआ कि परिक्षा करबा बीता ने तोमर परीक्षा करी रओ, आउर हांमर परिश्रम व्यर्थ होई गला
\v 6 मांतर ऐबे तीमुथियुस जोन तोमर लगे ले हांमर ए थाने आयला आचे, तोमर बिसबास आउर मयार सुसमाचार सुनायला आउर ए गोट के बले सुनायला कि तोमी सबुदाय मोयार संगे हांमी हेत करबु आचु आउर हांमर दकबार लालच सोगाउ आहास, जसन हांमी बले तोमके दकुआंव
\v 7 इ काजे ए भाई मन, हांमी आपना सबु हक आउर डंड ले तोमर बिसबास ले तोमर विषय ने शांति पायलाय
\v 8 कसन की एबे अगर तोमी परभु ने चलते रहा तेबे हांमी जीव आचु।
\v 9 आउर जसन आनन्द हांमके तोमर लागी आपना माहापरभुर छोमे आचु एतार पलटा तोमर विषय ने कोनी रीति ले माहापरभुर धन्यवाद करू।
\v 10 हांयी रात दिन खुबेची पारतना करते रउआय कि तोमर मु दकबु आउर तोमर बिसबासर घाटा के पूरा करबु।
\v 11 तेबे हांमर माहापरभु आउर बाबा आपना ची आउर हांमर यीशु तोमर थाने आयबा काजे हांमर अगवाई करो।
\v 12 आउर परभु असन करो कि जसन हांमी तमके मया करूआंव, असनीची तोमर मया बले गोटक दुसर ने आउर सबु मनुक मन संगे बाड़ी आउर उन्नति करते जाओ,
\v 13 ताकी हांय तोमर मन असन स्थिर करो की जड़दाय हांमर परभु यीशु, आपना सबु पवित्र लोकर संगे आयले तेबे हांयमन हांमर माहापरभु आउर बाबार छोमे पवित्रता ने निर्दोष ठेबो।
\c 4
\p \v 1 ए काजे ए भाई मन, हांमी तोमके बिनती करबु आचु आउर तोमके परभु यीशु ने समझायकु आचु कि जसन तोमी हांमर ले लायगर चाल आउर माहापरभु के हरिक करबार सिकायला आहास, आउर जसन तोमी चलते चलु बले आहास, असनी ची आउर बले बाड़ते जाहा।
\v 2 कसन की तोमी जानबा आहास कि हांमी परभु यीशुर बाटले तोमके कोन - कोन आज्ञा पहुंचायलाय।
\v 3 कसन की माहापरभुर मन ए आय कि तोमी पवित्र बनाः अर्थात व्यभिचार ले बाची रहा
\v 4 आउर तोमर थानले सबु गोटक पवित्रता आउर मानर संगे आपना बायले के पायबार जाना।
\v 5 आउर ए काम अभिलाषा ले नाई आउर ना हांय जाति मनर समान जोन माहापरभु के ना जानेत,
\v 6 कि ए गोटने कोनी आपना भाई के ना ठगो, आउर ना हांतार उपरे दाव चलावत, कसन की परभु ए सबु गोटर पलटा धरबा बीता आय जसन कि हांमी पहिलेची तमके बलला आउर चेतायला बले रये।
\v 7 कसन की माहापरभु हांमके शुद्ध होयबा काजे नाई, मांतर पवित्र होयबा काजे हांगदेला आचे।
\v 8 इ लागी जोन एके छूत जानुआय, जोन आपना पवित्र आत्मा तोमके देउआय।
\v 9 मांतर भाई चारार मयार विषय ने ए जरूरी नु आय कि मुंय तोमर लगे कांई लिकबी, कसन की एक दुसर ने भय सोगाहा तोमी आपना ची माहापरभु ले सिकलआचासः
\v 10 आउर सबु मकिदुनियार सबु भाई मन संगे असन समझायलु आचु कि आउर बले बड़ते जाहा,
\v 11 आउर जसन हांमी तोमके आज्ञा देलु आचु असनी ची ओगाय रबा काजे आपना-आपना काम धाम करबार आउर आपना-आपना हाथ ले कमायबार हिम्मत कराः
\v 12 ताकि बाहारे बीता ले मान पाआह, आउर तोमके कोनी तिजर घाटा होओ।
\v 13 ए भाईमन हांमी ना चाहउं कि तोमी तिकर विषय ने जोन सोउआत, अज्ञानी रहा असन ना होओ की तोमी दुसरर असन दुक ने रहा जोनमन के आशा बिचाय।
\v 14 कसनकी अगर हांमी बिसबास  करबु आचु कि यीशु मोरला आउर जी बले उठला, तेबे असनी ची माहापरभु तिके बले जोन यीशु ने सोयबा आत हांतार संगे धरी आनसी।
\v 15 कसन की हांमी परभुरप बचन र अनुसार तोमके ये बोलबु आचु कि हांमी जोन जीव आचे आउर परभुर आयबा दाय ले बाची रयसी, सोयला लोक ले केबी छोमे ना जाये।
\v 16 कसनकी परभु आपना ची सरगले अतरसी: अड़दाय ललकार, आउर बड़े दुतर सबद सुना देयसी आउर माहापरभुर तुरिही फूका जायसीः आउर जोन मसीह ने मोरला आत हांय मन पहिले जी उठबाय
\v 17 आउर बाची रबाय हांतार संगे बादरी उपरे उठाय जीबाय कि हवा ने कि परभु के भेटोत, आउर ए निति ले हांमी सबु दाय परभु संगे रबु।
\v 18 ए परकार ए गोट ले गोटक दुसरार सांती देयते रहा।
\c 5
\p \v 1 मांतर ये भाई मन एतार प्रयोजन नाई कि समया आउर जुगर विषय ने तोमर लगे काई लिका जाओ।
\v 2 कसन की तोमी आपना अच्छा जानबा आहास कि जसन राती बेरा चोर आउआय, असनी ची परभुर दिन आयबा बीता आय।
\v 3 जड़दाय लोक बोलते रबाय, ”अच्छा आय आउर काई डर नीयाय“ तेबे तिकर उपरे उधापडे़ विनाश आई पड़सी, जोन प्रकार पेटे धरती उपरे डण्ड आउर हांयमन कोनी निति ले ना बाचेत।
\v 4 मांतर ए भाईमन तोमी तो अन्दार ने नी आहास कि हांय दिन तोमर उपरे चोरर असन आई पड़सी।
\v 5 कसन कि तोमी सबु ज्योतिर बेटा आउर दिनर बेटा आहास,
\v 6 दुसर असन सोयते ना रउं मांतर चेता आउर सावधान रउं।
\v 7 कसन कि जोन सोउ आत हांय मन राती ची मनभुल होउआत।
\v 8 मांतर हांमी जो दिनर आंव विश्वास आउर मयार झिलम पिन्दीकरी आउर उद्धारर आशार टोपी पिन्दीकरी सावधान रहा।
\v 9 कसन की माहापरभु हामके तार रिश काजे नाई मांतर इ काजे ठेबायला आच कि हामी आपना परभु यीशु मसीहर बाटले उद्धार पाआहा।
\v 10 हांय हांमर काजे एतार लागी मोरला कि हांमी भायले उठी रउं भायले सोउं, सबु मिसीकरी हांतारी संगे जीउं।
\v 11 एतार लागी गोटक दुसर के शांति दियास आउर गोटर दुसरर उन्नतिर कारन बना जसन की तमी करवा बले आहास।
\v 12 ए भाई मन हांमी तोमके बिनती करबु आचु कि जान तोमी काम बुता करू आहास आउर परभु ने तोमर अगवा आत, आउर तोमके सिकाउआत तिकर गोट के धरा।
\v 13 आउर तिकर गोटक दुसर ले मिसीकरी रहा।
\v 14 ए भाई मन हांमी तोमके समझायबु आचु कि जोन अच्छा चाल ना चलेत तिके समझाहा कायर के बरसक दियास निर्बल के संबाला, सबु बाटले सहनशीलता दकाआ।
\v 15 सावधान ! कोनी काकीह अडरार पलटा अडरा ना करा, मांतार सबु दाय भलाई ची विचार करा।
\v 16 सबुदाय आनन्द रहा
\v 17 निरंतर पारतना करते रहा
\v 18 सबु गोट ने धन्यवाद कराः  कसन की तोमर काजे मसीह यीशु ने माहापरभुर ये मान आय
\v 19 आत्मा के ना लिबाहा
\v 20 भविष्यवाणी के छुत ना जाना
\v 21 सबु गोट के परकाः जोन अच्छा आय हांके धरी रहा
\v 22 सबु परकारर अडरा ले बाची रहा
\v 23 शान्तीर माहापरभुर लगे ची तोमके पूरी निति ले पवित्र कराः आउर तोमर आत्मा आउर जीनव आउर गागर हांमर परभु यीशु मसीहर आयबा दाय ले पूरा पूरा आउर निर्दोष सुरक्षित रओ।
\v 24 तोमर हागदेबा बीता सत आय, आउर हांय असनी ची करसी।
\v 25 ए भाई मन हांमर काजे पारतना करा
\v 26 सबु भाई मनर पवित्र चुमा ले जुआर करा।
\v 27 मुंय तोमके परभुर किरिया देबी आची कि ये पत्री सबु भाई मन के पड़ीकरी सुनाते जा
\v 28 हांमर परभु यीशु मसीहर अनुग्रह तोमर उपरे होयते रओ।
