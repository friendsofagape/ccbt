\id GAL
\ide UTF-8 
\rem Copyright Information: Creative Commons Attribution-ShareAlike 4.0 License 
\h  गलातियों
\toc1  गलातियों
\toc2  गलातियों
\mt1  Galatians
\mt1 गलातियों
\c 1
\p \v 1 पोलुसर - जोन ना मुनुक बाटले ना आवरी मुनुकर द्वारा, मातर यीशु मसीह आवरी मापरू बुआ र द्वारा जोन हांके  मोरला थानले जियायला, पेरित आय -
\v 2 आवरी सबु भाई मन बाटाले जोन मोर संगे आचोत, गलतिया र कलीसिया नाम :
\v 3 मापरू बुआ आवरी परभू यीशु  मसीह बाटले तमके अनुग्रह आवरी शान्ति मिरते रओ |
\v 4 हांई हामर पाप काचे आपना के देला, की हामर मापरू आवरी बुआ र इच्छा अनुसार हामके ए आजीर बुरा सोंसार ले छुड़ाओ |
\v 5 हांतार स्तुति आवरी बड़ाई हमेसा हमेसा होयते रओ | आमीन |
\v 6 मुय घबराय गली की जोन तमके मसीह र अनुग्रह ने हाग देला हांतार ले तमी अतक झटके फिरलास आवरी दुसरा परकार र सुसमाचार बाटे झुकलास |
\v 7 मातर हांय दुसरा सुसमाचार आय ची नाई : जोन तमके घबराय देउआत, आवरी मसीह र सुसमाचार के नसायबा चाहुआत |
\v 8 मातर आवरी आमी, नोयले सरग र कोनी दूत बले हांय सुसमाचार के छाड़ी जोनी हामी तमके सुनायला, तेबे हांय शापित रओ |
\v 9 जसन हामी पहिले बललू आचू, असनी ची मय अबर आउरी बलबी आची की हांय सुसमाचार चार के छाड़ जोनके तोमि गरण करला आस, अगर कोनी आवरी सुसमाचार सुनाऊ आय, तो सरापित होओं |
\v 10 एबर मुय काय मुनुक मन के मानु आंय की मापरू के ? काय मुय मुनुक मन के हरिक करबार चाहबी आची ? आवरी मुय एबले मुनुक मन के ची हरिक करते रयती तेबे मसीह र दास नाहोयती |
\v 11 हे भाई मन, मुय तमके सांगी देबी आची की जोन सुसमाचार सुनायलीआची,हांयमुनुकरनुआय |
\v 12 कसन बलले हांय मोके मुनुक बाटले ना पहुंचला आवरी ना मोके सिकायला आचे, मातर यीशु मसीहर प्रकाशन ले मिरला |
\v 13 यहूदी मन के जोन पयले मोर चाल चलन रये हांतार बारे तमि सुनलास की मुय मापरू र कलीसिया के खुबे सताउ आय आवरी नास करू आय |
\v 14 आपनार खूबे जाति लोक ले जोन मोर असन रहेत, यहूदी मत ले खुबे बड़ते रये आवरी आपनार बाप दादा र परम्परा काचे खुबे हरिक रये |
\v 15 मातर मापरू र, जोन मोर मायर गरभ ने मोके ठहरायला आवरी आपनार अनुग्रह ले मोके हाग देला,
\v 16 जड़दाय इच्छा होयला की मोर ने आपना बेटा के परगट करी की मुय बिजाती ने हांतार सुसमाचार सुनायबी, तेबे मुय मास ले आवरी लहू ले सला धरली,
\v 17 आवरी यरूशलेम ने आपस आयला | के हांतार लगे गला जोन मोर ले पयले पेरित रये, मातर तुरंत अरब ने गला आवरी हांय थान ले दमिश्क
\v 18 फेर तीस बरस र पाचे मुय कैफा संगे भेट करबा काचे यरूशलेम गली आवरी हांतार लगे पंदरा दिन तक रली |
\v 19 मातर परभू र भाई याकूब के छाड़ी आवरी पेरित मन ले काकी ना मिलला |
\v 20 जोन गोट के मुय तमके लिखबी आची, दका मापरू के उपस्थित जानी करी बोलबी आची की हांय झूठ नुआय |
\v 21 हांतार बाद मूय सीरिया आवरी कलीसिया र प्रान्त ने आयली
\v 22 मातर यहूदी र कलीसिया ने जोन मसीह ने रये मोर मुंह केबयी ना दकु रयेत ;
\v 23 मातर ई ची सुनते रंयी की जोन हामके पयले सतायेत रये, हांई हांई एबे विश्वास र सुसमाचार सुनाऊ आय जाके पयले नास करते रये |
\v 24 आवरी हांय मोर बारे ने मापरू र महिमा करू आय |
\c 2
\p \v 1 चोवदा बरस पाचे मुय बरन बास संगे फेर यरूशलेम गली, आवरी तीतुस के बले संगे नेली |
\v 2 मोर जिबार ईश्वर र प्रकाशन अनुसार होयला ; जोन सुसमाचार मुय बिजाती मन ने परचार करू आंय, हांके मुय टिके संगी देली मातर एकला ने हांय मन जोन बड़े समझे जायते रयेत, की असन ना हो की मोर ये समेया र नोयले पिछला दोड़ धुप बेकार ठहरो |
\v 3 मातर तीतुस के बले जोन मोर संगे रये आवरी जोन यूनानी आय, खतना करबा काचे मजबूर ना करायला |
\v 4 ए हांय झूठा भाई मनर कारन होयला जोन चोरी ले ओली रयेत, हांय आजादी र जोन  यीशु ले हामके मिरला आचे, भेद धरी करी हांमके दास बनाओ |
\v 5 गोटक घड़ी भर तिकर अधीन होयबार ना मानलू, ई काचे की सुसमाचार र सत्त तमर ने बनी रओ |
\v 6 फेर जोन लोक काई समझी जायते रहोत ( हांय मन चाहे जसन बले रहोत मोके एतार ले काई काम नुआय ; मापरू काहरी पक्षपात ना करे ) हांतार ले जोन काई समझी जायते रहोत, मोके काई बले ना मिरला |
\v 7 मातर एतार ले जड़दाय हांय मन दकला की जसन खतना करला लोक मन काचे सुसमाचार काम पतरस के सोंपलाय, असनी ची खतना करला लोक मन काचे मोके सुसमाचार सुनायबा र सोंपलाय |
\v 8 मातर एतार ले जड़दाय हांय मन दकला की जसन खतना करला लोक मन काचे सुसमाचार काम पतरस के सोंपलाय, असनी ची खतना करला लोक मन काचे मोके सुसमाचार सुनायबा र सोंपलाय |
\v 9 आवरी जड़दाय हांय मन हांय अनुग्रह के जोन मोके मिरी रये जानलाय, तेबे याकूब आवरी कैफा, आवरी युहन्ना के जोन कलीसिया र खम्बा समझा जाउ आत, मोके आवरी बरनबास के संगीत र बुजनी हाथ देला की हामि बिजाती मन लगे जाओ आवरी हांय खतना करला लोक लगे ;
\v 10 खाली ऐ बोलला की हामि कंगाल मन र सुधी धरु, आवरी इ काम करबा काचे मुय आपना बले कोशिस करते रयीं 
\v 11 मातर जड़दाय कैफा अन्ताकिया ने आयला, तो मुय हांतार मुंह ने तार सामना करली, कसन बलले हांय दोषी ठहरे रये |
\v 12 इ काचे की याकूबर बाटले खिंडीक लोक आयबा ले पयले हांय बिजाती मन संगे खाना खायते रये, मातर जड़दाय हांय मन आयलाय तेबे खतना करायला लोकर डर काचे हांय पिटी बाटे गुचला आवरी कटा होयला |
\v 13 हांतार संगे बाकी यहूदी मन बले कपट करलाय, ए लग ले बले की बरनबास बले तिकर कपट ने पोड़लाय |
\v 14 "मातर जड़दाय मुय दकली की हांय मन सुसमाचार र उपरे सीधा चाल ना चलोत, तो मुय सबु र छोमे कैफा के बोलली, "" जड़दाय तूय यहूदी होई करी बिजाती असन चलू आस आवरी यहूदी मन र असन नाई तेबे तुय बिजाती मन के यहूदी मन र असन चलबा काचे बोलूआस ?"""
\v 15 हामि तो जनम ले यहूदी आंव, आवरी पापि बिजाती मन ले नुआय |
\v 16 तेबे बले ये जानी करी की मुनुक व्यस्था र काम ले नाई, मातर खाली यीशु मसीह उपरे बिसबास करबार दवारा धरमी ठहरूआय, हामि आपना बले मसीह यीशु उपरे बिसबास करलू की हामि व्यस्था र काम ने नाई मातर मसीह उपरे बिसबास करले धरमी ठहरु आय ; ई काचे की व्यस्था र काम ले कोनी प्राणी धरमी ना ठहरसी |
\v 17 हामि जोन मसीह ने धरमी ठहरबार चाह्सी आचे, आवरी आपना वही पापि निकरबू तेबे हांय मसीह पाप र सेवक आय ? कबई बले नाई !
\v 18 कसन बलले जोन काई मुय घसराय देली आवरी हांई के फेर बनायबी, तेबे आपना के अपराधी ठहरांउ आंय |
\v 19 मुय तो व्यस्था र दवारा व्यस्था काचे मोरली की मापरू काचे जियबी |
\v 20 मुय मसीह संगे कुरुश उपरे चड़ायलार आची, एबे मुय जिव निआय, मातर मसीह मोर ने जिव आचे ; आवरी मुय देह ने ने एबे जोन जिव आची तेबे खाली हांय बिसबास ने जिव आची जोन मापरू र बेटा उपरे आचे, जोन मोके मया करला आवरी मोर काचे आपना के देई देला |
\v 21 मुय मापरू र अनुग्रह के व्यर्त ना ठहराई ; कसन बलले आवरी व्यस्था र दवारा धार्मिकता होयता, तेबे मसीह र मोरलार व्यर्थ होयता |
\c 3
\p \v 1 हे बुद्दी नोयला गलतियों, कोन मन तमके मोहलाय ? तमर तो माना आंकी र छोमे यीशु मसीह कुरूस उपरे दकायलाय !
\v 2 मुय तमर ले खाली ए जानबार चाहबी आची की तमि आतमा के, काय व्यस्था र काम ले नोयले बिसबास र समाचार ले पायलास ?
\v 3 काय तमि असन बुद्दी नोयला बिती आस आतमा र रीति उपरे शुरू करी एबे देह र रीति उपरे अन्त करबास ?
\v 4 काय तमि अतक दुःख बेकार उठायलास ? मातर केबई बले व्यर्त नाई |
\v 5 जोन तमके आतमा दान करू आय आवरी तमर ने सामरत र काम करू आय, हांय काय व्यस्था र काम ले नोयले सुसमाचार उपरे बिसबास ले असन करू आय ?
\v 6 " ""अब्राहम तो मापरू उपरे बिसबास करला  आवरी हांतार काचे धार्मिकता गिनला """
\v 7 इ कामे ए जानी राहा की जोन बिसबास करबा लोक आत, हांई मन ची अब्राहम चो बेटा बेटी आत |
\v 8 "आवरी पवित्रशास्त्र पयले ले ए जानीकरी की मापरू बिजाती मन के बिसबास ले धरमी ठहरायसी, पयले ले अब्राहम के ये सुसमाचार सुनाय देला की ""तोर ने सब जाति मन आशीष पायबाय |"""
\v 9 ई काचे जोन बिसबास करबा लोक आत, हांय बिसबासी अब्राहम संगे आशीष पाउआत |
\v 10 "इ काचे जतक लोक व्यस्था र काम उपरे भरोसा सोंगाऊ आत, हांय सबु साप र अधीन आत, कसन बलले लिकलार आचे, "" जोन कोनी व्यस्था र पुस्तक ने लिकलार सबु गोट के करबा ने स्थिर ना रये, हांय शापित आय |"""
\v 11 मातर ये गोट परगट आय की व्यस्था र द्वारा मापरू थाने कोनी धरमी ना ठहरु आय, कसन बलले धरमी लोक बिसबास ले जीव रुहुआत |
\v 12 "मातर व्यस्था र बिसबास ने काई सम्बन्ध नुआय ; कसन बलले "" जोन हांके मानुआय, हांय तिकर कारन जीव रयसी |"""
\v 13 "मसीह जोन हामर काचे शापित बनला, हामके घेनी करी व्यस्था र शाप ले छुड़ायला, कसन बलले लिकलार आचे, "" जोन कोनी काठ लटकाय जाउआय हांय शापित आय |"""
\v 14  ऐई काचे होयला की अब्राहम र आशीष मसीह यीशु ने बिजाती तक पंहुचाय देला आवरी हामि बिसबास र द्वारा हांई आतमा के पाओ जाहांर प्रतिगिया होयला आचे | 
\v 15 हे भाई मन मुय मुनुक र रीति ले बोलबी आची ; मुनुक र वाचा बले जो पक्का होउ आय तेबे ना कोनी हांके टालूआय आवरी ना हांय थाने काई बड़ाउ आय |
\v 16 "इ काचे प्रतिगिया अब्राहम के आवरी तिकर वंश के देला र आचे | हांय ये ना बोले, "" वंश मन के,"" जसन खुबे लोकर मन बारे ने बोललात ; मातर जसन गोटोकर बारे ने की ""तोर वंश के "" आवरी हांय मसीह आय |"
\v 17 मातर मुय बोलबी आची: जोन वाचा मापरू पयले ले पक्का करी रये, हांके व्यस्था र चार सो बरस र पाचे ना टालके सके की प्रतिगिया व्यर्थ ठहरो |
\v 18 कसन बलले आवरी मीरास व्यस्था ले मिरला आचे तेबे फेर प्रतिगिया ले नाई, मातर मापरू ले अब्राहम के प्रतिगिया द्वारा देलार आचे |
\v 19 तेबे फेर व्यस्था काय काचे देलार आचे ? हांय तो अपराध मनर कारन पाचे देलाय की हांय वंश र आयबा तक रओ, जांके प्रतिगिया देलार रये ; आवरी हांय सरगदूत र द्वारा गोटक मध्यस्थ के हाथ ठहराय गलाय |
\v 20 मध्यस्थ तो गोटक र ना होये, मातर मापरू गोटक ची आय | 
\v 21 तेबे काय व्यस्था मापरू र प्रतिगिया र विरोध ने आ आचे ? केबे बले नाई ! कसन बलले आवरी असन व्यस्था देउ आत जोन जीवन देयके सके, तेबे सत्ते धार्मिकता व्यस्था ले होउ आय |
\v 22 मातर पवित्रशास्त्र सबु के पाप र अधीन करला, की हांय प्रतिगिया जांहार आधार यीशु मसीह उपरे बिसबास करबार आय, बिसबास करबा लोक काचे पूरा हो |
\v 23 मातर बिसबास र आयबा ले पयले व्यस्था र अधीन ने हामर रखवाली होयते रये, आवरी हांय बिसबास र आयते तक जोन प्रकट होयबार रये, हामि हांतारी बंधन ने रबू |
\v 24 इ काचे व्यस्था मसीह तक पहुंचायबा काचे हामर शिक्षक होयला आचे की हामि बिसबास ले धरमी ठहरू |
\v 25 मातर जड़दाय बिसबास आयला, तेबे हामि एबे शिक्षक र अधीन ना रंउ
\v 26 कसन बलले तमि सबु हांय बिसबास र द्वारा जोन मसीह यीशु उपरे आचे, मापरू र बेटा बेटी  रहो |
\v 27 आवरी तमि मन ले जतक लोक म्स्सेह ने बपतिस्मा धरलास हांय मन मसीह के फिंदला आत |
\v 28 एबर कोनी यहूदी आचे, आवरी ना यूनानी, ना कोनी दास ना स्वंतत्र, न कोनी नर न नारी, कसन बलले तमि सबु मसीह ने गोटक आचे |
\v 29 आवरी अगर तमि मसीह र आसास तेबे अब्राहम र वंस आवरी प्रतिगिया र अनुसार वारिस बले हो |
\c 4
\p \v 1 मुय ये बोलबी आची की वारिस जड़दाय तक पिला आचे, मतलब सबु तीज मन र मालिक आय, तेबे बले हांतार ने आवरी दास ने काई भेद नुआय |
\v 2 मातर बुआ र ठहरायला होयला समेया तक सरक्षक आवरी प्रबन्धक र वश ने रउ आय|
\v 3 असनी ची हामि बले, जड़दाय पिला रहूंतेबे सोंसार र आदि शिक्षा र वश ने होई करी दास बनी  रहूं |
\v 4 मातर जड़दाय समेया पूरा होयला, तेबे मापरू र आपना र बेटा के पटायला जोन बायले ले  जन्मला, आवरी व्यस्था र अधीन जन्मला,  
\v 5 की व्यस्था र अधीन के घेनी करी छाड़ाओ, आवरी हाम के लेपालक होयबार पद मिरो |
\v 6 आवरी तमि जोन बेटा आस, इ काचे मापरू आपना बेटा र आतमा के, जोन ' हे अब्बा, हे बुआ बोली करी हागदेउ आय, ' हामर ह्रदय मन ले पटायला आचे |
\v 7 इ काचे तुय एबे दास नाई, मातर बेटा आस ; आवरी जड़दाय बेटा होयला, तेबे मापरू र द्वारा बारिस बले होयला |
\v 8 पयले तो तमि मापरू के ना जानी करी  तिकर दास राहास जोन स्वभाव ले मापरू नाई,
\v 9 मातर एबे जोन तमि मापरू के चिताय लास मातर मापरू तमके ना चीतायला, तेबे हांय बल नोयला आवरी निकम्मा आदि शिक्षा र गोट र बाटे काय काचे फिरबास, जाहांर तमि दुबारा दास होयबार चाह्बास ?
\v 10 तमि दिन आवरी महीना मन के नियत समेया आवरी बरस के मानु आस |
\v 11 मुय तमर बारे ने डरुआंय, असन ना हो की जोन परिश्रम मुय तमर काचे करली आचे हांय व्यर्थ ठहरो |
\v 12 हे भाई मन, मुय तमके बिनती करबी आची, तमि मोर असन होई जाहा ; कसन बलले मुय बले तमर असन होयली आची ; तमि मोर काई ना नसायलास |
\v 13 मातर तमि जानास के पयले पयले मुय देह र निर्बलता र कारन सुसमाचार सुनायली |
\v 14 आवरी तमि मोर देह र दसा के जोन तमर परीक्षा र कारन रही, तुच्छ ना जानलास ; ना हांतार ले घिरणा करलास ; आवरी मापरु र दूत मातर आपना मसीह र असन मोके अपनाय लास 
\v 15 तेबे हांय तमर आनन्द मानायबाटा केने गला ? मुय तमर गवाह आंय की आवरी होयके सके तो तमि आपनार आंकी बले निकराय करी मोके देबास |
\v 16 तेबे काय तमर ले सत्ते बोलाबार कारन मुय तमर दुश्मन बनी गली ?
\v 17 हांय मन तमके दोस्त तो मनायबा र चाहबात, मातर भले उदेश्य ले नाई ; मातर तमके अलगे करबा र चाहसी आचे की तमि तिके ची दोस्त बनाहा |
\v 18 मातर ये बले अच्छा आय की भला गोट ने हर समेया दोस्त बनायबार कोशिश करबाय, ना केवल हांई समेया की जड़दाय मुय तमर संगे रहूं आय |
\v 19 हे मोर पिला मन, जड़दाय तमर ने मसीह र रूप ना बनी जाओ, तेबे तक मुय तमे काचे फेर जच्चा र असन दूका सहूंआंय |
\v 20 इच्छा तो ये होउ आय की एबर तमर लगे आसीकरी आवरी ही परकार ले बोलबी, कसन बलले मुय तमर बारे ने उलझन ने आची | 
\v 21 तमि जोन व्यस्था र अधीन होयबार चाह्बास, मोके सांगा काय तमि व्यस्था र ना सुनास |
\v 22 ए लिकलार आचे की अब्राहम र दुयटा बेटा होयला ; गोटोक दासी ले आवरी गोटोक स्वंतत्र बायले ले |
\v 23 मातर जोन दासी ले होयला, हांय देह र रीति ले जन्मला ; आवरी जोन स्वंतत्र बायले ले होयला, हांय प्रतिगिया र अनुसार जन्मला |
\v 24 ए गोट ने दृष्टांत आय, ए बायले मन माना दुनो वाचा आत, गोटोक तो सीने डोंगरी र जाहार ले दास ची जन्म होउ आत, आवरी हांय हाजिरा आय |
\v 25 आवरी हाजिरा माना अरब र सीने डोंगरी आय आवरी आजिरा यरूशलेम हांतार तुल्य आय, कसन बलले हांय आपना पिला टोकी संगे दासत्व ने आचे |
\v 26 मातर उपर र यरूशलेम स्वंतत्र आय, आवरी हांय हामर माय आय |
\v 27 "कसन बलले लिकलार आचे, "" हे बांझ तुय जोन ना जानिस हरिक कर ; तुय जाके दूका ना उठायिस, टोडरा खोली करी जय जयकार कर ; कसन बलले त्यागला बेटा बेटी बिना होयला र बेटा बेटी ले बले अदिक आहे | "" "
\v 28 हे भाई मन हामि इसाहक र असन प्रतिगिया र बेटा बेटी आंव |
\v 29 आवरी जसं हांय समेया देह र अनुसार जन्मला र आतमा र अनुस्सर जन्मला टा के सतायेत रये, असनि ची एबे बले होउआय |
\v 30 "मातर पवित्र शास्त्र काय बोलसी आचे ?"" दासी आवरी हांतार बेटा के निकराय देस, कसन बलले दासी र बेटा स्वंतत्र बायले र बेटा र संगे उत्तराधिकारी ना होये |"""
\v 31 इ काचे हे भाई मन, हामि दासी र नाई मातर स्वंतत्र बायले र बेटा बेटी आंव |
\c 5
\p \v 1 मसीह स्वतन्त्रता काचे हामके स्वंतत्र कराला आचे ; इ काचे इ थाने मंडी राहा, आवरी दासत्व र जुआ ने फेर ले ना जूता |
\v 2 दका मुय पोलुस तमके बोलबी आची की खतना कराय बास, तेबे मसीह ने तमके काई लाभ ना होये |
\v 3 फेर बले मुय सबु खतना करायबा के सांगी देबी आची की हांके सबु व्य्स्थामांके पोड़ू आय |
\v 4 तमि जोन व्यस्था र द्वारा धरमी ठहरबार चाह्बास, मसीह ले अलग आवरी अनुग्रह लेघसरलास |
\v 5 कसन बलले आतमा र कारन हामि बिसबास ले आशा करलार धार्मिकता र बाट जोह्बास |
\v 6 मसीह यीशु ने ना खतना आवरी ना खतना नोयला काई काम र आय मातर खाली बिसबास, जोन मया र द्वारा प्रभाव डालूआय |
\v 7 तमि तो भली- भांति दोड़बास | एबे कोन तमके रोकलाचे की सत् के ना माना |
\v 8 असन सीख तमर हाग देला बाटले नाई |
\v 9 खिंडीक मा खमीर सबु गुंथला र आटा के खमीर करू आय |
\v 10 मुय परुभु उपरे तमर बारे ने भरोसा सोंगाऊ आंय की तमर कोनी दुसरा विचार ना होयसी ; मातर जोन तमके घबराय देउआय, हांय कोनी बले हो दण्ड पायसी |
\v 11 मातर हे भाई मन, आवरी मुय एब तक खतना र परचार करबी आची, तेबे काय काचे एब ले सताय होयबी आची ? फेर तो कुरूस र ठोकर जायते रहे |
\v 12 भला होयता की तमके डाँवाँडोल करुआत, हांय आपना र अंग के काटी देयता |
\v 13 हे भाई मन तमि स्वतंत्र होयबा काचे हागदेलार आस मातर असन ना हो की ए स्वतंत्रता देह काम काचे अवसर बनो मातर मया ले एक दूसरा र दास बना |
\v 14 "कसन बलले सबु व्यस्था इ गोटकी ची गोट ने पूरा होउ आय, "" तुय आपनार पड़ोसी संगे आपनार असन मया सोंगाव |"""
\v 15 मातर आवरी तमि एक दूसरा के दांत ले चाहूआस आवरी चिरी करी खाऊआस, तेबे चेत ने राहा की एक दूसरा र सत्यानास ना करी दियास |
\v 16 मातर मुय बोलबी आची, आतमा र अनुसार चला तेबे तमि देह र लालसा कोनी रीति ले पूरा ना करबास |
\v 17 कसन बलले देह आतमा र विरोध ने आवरी आतमा देह र विरोध ने लालसा करू आय आवरी ए एक दूसरा र विरोधी आत,  इ काचे की तमि जों करबार चाहूआस हांय ना करबास बोलते |
\v 18 आवरी अगर तमि आतमा र चलायबा ने चलबास तेबे व्यस्था र अधीन ना राहास |
\v 19 देहर काम तो परगर आय, जसन की व्यविचार, गंदा काम लुचपन, 
\v 20 मुरती पूजा, टोना, बैर, झगड़ा, जलन, रिस, विरोध, फुट, विधर्म, 
\v 21 डाह, मतवालापन, लीलाक्रीड़ा,  आवरी एतार असन आवरी आवरी काम आय, एतार बारे ने मुय तमके पयले ले बोली देबी आची जसन पयले बले बोलली आची, की असन असन काम करबा लोक मापरू र राज र वारिस ना होयबाय |
\v 22 मातर आतमा र फल मया, हरिक, शान्ति, धीरज, कृपा, भलाई, बिसबास, 
\v 23 नम्रता, आवरी सयंम आय ; असन काम र विरोध ने कोनी बले व्यस्था नुआय |
\v 24 आवरी जोन मसीह यीशु र आय, हांय मन देह के हांतार लालसा आवरी अभिलाषा संगे कुरूस उपरे चड़ाय देलात |
\v 25 आवरी हामि आतमा र दवारा जीवित आंव, तेबे आतमा र अनुसार चालू बले |
\v 26 हामि घमंडी होईकरी ना एक दूसरा के छेडू,आवरी ना एक दूसरा ले डाह करू |
\c 6
\p \v 1 हे भाई मन, आवरी कोनी मुनुक कोनी अपराध न्र धरा गले तेबे तमि जोन आत्मिक आहास, नम्रता  र संगे असन के सम्भाला, आवरी आपना बले चोकसी सोंगाहा की तमि बले परीक्षा ने ना पोड़ा |
\v 2 तमि एक दूसरा र बोझ उठाहा, आवरी इ परकार मसीह र व्यस्था के पूरा करा |
\v 3 कसन बलले अगर कोनी काई ना होयले बले आपना के काई समझूआय तेबे आपना के धोका देऊ आय |
\v 4 मातर सबु लोक आपना ची काम के जांचा, आवरी तेबे दुसर र बारे ने नाई मातर आपना र ची बारे ने हांके घमण्ड करबार अवसर होयसी |
\v 5 कसन बलले सबु मुनुक आपना र ची बोझ उठायसी |
\v 6 जोन वचन र शिक्षा पाउआत, हांय सबु अच्छा तिज ने सिखायबा लोक के भागी करोत |
\v 7 धोका ना खाहा, मापरू ठट्टा ना उड़ाया जाउआय, कसन बलले मुनुक जोन काई बोउआय हांई काटूआय |
\v 8 कसन बलले जोन आपना र देह काचे बोउआय, हांय देह र दवारा बिनास र कटनी काठसी ; आवरी जोन आतमा काचे बोउआय, हांय आतमा र दवारा अनंत जीवन र कटनी काठसी |
\v 9 हामि भला काम करबा ने साहस ना छाडू, कसन बलले हामि ढीला ना होंऊ तेबे ठीक समेया ने कटनी काटबु |
\v 10 इ काचे जोन बले अवसर मिरो हामि सबु र संगे भलाई करबू, विशेस करी बिसबासी भाई मन संगे | 
\v 11 दका मुय कसन बड़े बड़े अक्षर ने तमके आपना हाथ ले लिकली आचे |
\v 12 जोन लोक शारीरिक दिखावा चाह्बात हांय मन ची तमर खतना करयबा काचे दबावडालू आत, केवल इ काचे की हांय मसीह र कुरूस र कारन सताये जाओत |
\v 13 कसन ब्ली खतना करबाबिता खुद तो व्यस्था ले ना चले, मातर तमर खतना इ काचे करायबाय चाह्बात की तमर देह र दसा उपरे घमण्ड करोत |
\v 14 मातर असन ना हो की मुय दूसरा कोनी गोट र घमण्ड कारबी, खाली हामर परभू यीशु मसीह र कुरूस र जांहार दवारा सोंसार मोर नजर ने आवरी मुय सोंसार र नजर ने कुरूस उपरे चड़ाय गली आची |
\v 15 कसन बलले ना खतना ना खतना नौयला काई काय, मातर नया पुरती |
\v 16 जतक ई नियम उपरे चलबाय हांय उपरे, आवरी मापरू र इस्रायल उपरे शान्ती आवरी दया होयते रओ |
\v 17 आगे के कोनी मोके दुःख ना देओत मुय यीशु र दाग के आपना देह ने धरी फिरूआंय |
\v 18 हे भाई मन, हामर पराभू र यीशु मसीह र अनुग्रह तमर आतमा संगे रहो | आमीन |
