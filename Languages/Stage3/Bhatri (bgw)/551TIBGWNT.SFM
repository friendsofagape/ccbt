\id 1TI
 \ide UTF-8 
\rem Copyright Information: Creative Commons Attribution-ShareAlike 4.0 License 
\h  1 तीमुथियुस
\toc1  1 तीमुथियुस
\toc2  1 तीमुथियुस
\mt1  1 Timothy
\mt1 1 तीमुथियुस
\c 1
\p \v 1 पौलुस बाटले जोन हांमर उद्धार करू माहापरभु आवरी हांमर आशार असन मसीह यीशुर आगेया ले मसीह यीशुर पेररित आय,
\v 2 तीमुथियुसर नाव जोन विश्वास ने मोर सतेर बेटर उपायः बुआ माहापरभु, आवरी हांमर परभु मसीह यीशु बाटले तोके अनुग्रह, आवरी दया आवरी शाति मिरते रहो।
\v 3 जसन मय मकिदुनिया बाटे जीबादाय तोके समझाय रंईं, कि इफिसुस ने रइ करी खिनीक लोक के आगेया देस की दुसरा-दुसरा गिआन ना देओ,
\v 4 आवरी हांय कहनी मन आनन्त वंशावली मन ने मन के ना लगाओ, जाहार लागी झगड़ा दन्द होउआय, आवरी माहापरभु हांय जुगाड़र असन नाई, जोन विश्वासर लागी आय। असनी ची आवरी बले बलबी आचील।
\v 5 आगेया र सारांश ए आय की शुद्ध मन आवरी अच्छा विवेक,  आवरी कपटी ना होई विश्वास ले मया जनमों।
\v 6 ए मनके छाड़ी कतक लोक बकवाद बाटे भटकी गलाआत,
\v 7 आवरी काम समालु तो होयबार चाहयाबाआत, मांतर जोन गोट मन के बलुआत आवरी जाने बरसक होई बलुआत, हांयमन के समझेत पने नाइ।
\v 8 मांतर हांमी जानु कि अगर कोनी बेबस्ता के अच्छा निति ले काम ने आनबाय तो हांय अच्छा आय।
\v 9 ए जानी करी की बेबस्ता धरमी लोक काचे नाई मांतर अधरमी मन, निरबुधी मन, भक्ति नोयला लोक, पापी मन, अपवित्र आवरी अशुद्ध मुनूक मन, आया बुआ के मारबा लोक, हत्या करू लोक,
\v 10 व्यभिचार करूमन, मनुक गामी मन, माने मन के बिकु लोक, झूठ बोलबा लोक, आवरी झूठर किरीया खायबा लोक, आवरी इकर ले बले खरा उपदेशर सबु बिरूध करूमन काचे सोंगाय गला आचे।
\v 11 ये परम धन्य माहापरभुर महिमार हांय समाचार र असन आय जोन मोके खोयला आत।
\v 12 मय आपन परभु मसीह यीशुर जोन मोके सामरत देला आचे, धन्यवाद करूआय कि हांय मोके विश्वास लाईक र समझी करी आपना र सेवा काचे सोंगायला।
\v 13 मय तो पहिले निदा करबा बिता, आवरी सतायबा बिता, आवरी अन्दार करबा बिता रंई तेबले बले मोर उपरे दया होयला असन की मय अविश्वासर दशा ने ना समझी बूझि करी ये काम मन के करी र्रंइंं।
\v 14 आवरी हांमर परभुर हांय विश्वास आवरी मया संगे जोन मसीह यीशु ने आचे, खुबे होयला।
\v 15 ये गोट सत आवरी सबु बाटले मानबा लाईक आय की मसीह यीशु पापी मनर उद्धार करबा काचे जगत ने आयला, जोनले सबुले बड़े मय आय।
\v 16 मांतर मोर उपरे हांई काचे दया होयला की मंुय सबले बड़े पापी ने यीशु मसीह आपना र सबु धीरज दकाओ, की जोन लोक हांतार उपरे अनन्त जीवन काचे विश्वास करबाय तिकर काचे मय गोटक आदर्श बनबी।
\v 17 अबर सनातन राजा माने अविनाशी ना दकला, गोटकी ची माहापरभुर आदर आवरी महिमा सबु युग ने होयते रओ। आमीन !
\v 18 हे बेटा तीमुथियुस हांय भविष्यवाणी करू मनर जसन जोन पईले तोर बारे ने करी रलाय, मय ये आगेआ सोपबी आची की तुय तिकर असन अच्छा लड़ाई के लड़ते राः
\v 19 आवरी विश्वास आवरी हांय अच्छा विवेक के थामीरा, जोन के दुर करबार लागी कतक लोकर विश्वास रूपीर जाहाज बुड़ी गला।
\v 20 हांईमन ले हुमिनयुस आवरी सिकन्दर आय, जोन के मय शैतान के सोंपी देली आची की हांय माहापरभुर निदा करबार ना सिखो।
\c 2
\p \v 1 अबर मयस सबुले पईले ये आदेश देबी आची की बिनती आवरी पारतना आवरी गुहार, आवरी धन्यवराद सबु माने मन काचे करा जाओ।
\v 2 राजा मन आवरी सबु बड़े पदलोक मनर ससन ई काजे की बिसाय आवरी सुखसंगे सबु भक्ति आवरी गंभीरता ले जीवना जीओ।
\v 3 ये हांमर उद्धार करू माहापरभु के अच्छा लागुआय आवरी भाउ बले आय,
\v 4 जोन ये चाहउ आय की सबु लोकर उद्धार होओ, आवरी हांयमन सत के अच्छा ले चीेताओत।
\v 5 कसन की माहापरभु गोटक ची आय, आवरी माहापरभु आवरी माने मनर मरजी ने गोटकी ची बिचवाई आय, माने मसीह यीशु जोन माने आय।
\v 6 जोन खुद के सबुर छूटकारा दाम ने देई देला, आवरी तार गवाई अच्छा समेया ने दिआ गला,
\v 7 मय सत्ते बलबी आची, झूठ ना बली, की मय येई  उद्देश्य ले परचार करू आवरी पेररित आवरी दूसरा-दूसरा जातिमन काजे बिश्वास आवरी सतर उपदेशक झगड़ा ना होंई पवित्र हाथ मन के उठाय पारतना करोत।
\v 8 असनी ची बायले टोकी बले डाउट आवरी संयम संगे अच्छा फटई मनले खुद के सजाओत;
\v 9 ना की बाल गाथी आवरी - आवरी मोती मन आवरी खुबे मोलर फटई ले,
\v 10 मांतर अच्छा काम मन ले, कसन की माहापरभुर भक्ति करबा बायले मनके ये अच्छा बले आय।
\v 11 बायले के ओगाय होई सबु आदर ले सिकबार आय।
\v 12 मय बलबी आची कि बायले ना उपदेश करो आवरी ना मुनुक उपरे आगिया चलाओ, मांतर ओगाय रओत।
\v 13 कसन की आदम पईले, हांमर पाचे हव्वा बनाय गला ;
\v 14 आवरी आदम ना बहकला, मांतर बायले बयकावा ने आसी करी अपराधी होयला।
\v 15 15 तेबे बायले पिला जनमायबार लागी उद्धार पायसी, अगर हांय धीरज ले विश्वास, मया आवरी पवित्रता ने बनीरयसि।
\c 3
\p \v 1 ए गोट सत आय कि जोन अध्यक्ष होयबार चाहउआय हांय अच्छा कामर इच्छा करूआय।
\v 2 ए जरूरी आय की अध्यक्ष निरदोष, आवरी गोटकी बायलेर मुनूष, संयमी, सुशील, सभ्य, आयला लोक के इज्जत करबा बिता, आवरी सिखायबा ने निपुण होओ।
\v 3 मोदहा नोयले मारबा पीटबा बिता ना होओ, मांतर ओगाय माने होओ, आवरी ना झगड़ा करबा बिता, आवरी ना धन के लालच करबा बिता हो।
\v 4 आपना घरर इच्छा के पूरा करो, आवरी आपना पिला टोकी के सबु गंभीरता ले अधीन सोंगाओ।
\v 5 जेबे कोनी आपनार ची घरर जुगाड़ करबार ना जाने, तो माहापरभुर कलीसिया र राका कसन करसी ?
\v 6 पाचे ए की नुआ चेला ना होओ, असन ना होओ की अभिमान करी शैतान असन दण्ड पाओ।
\v 7 आवरी बाहर र लोकमन लगे बले नाव खराब होओ, असन ना होओ की निन्दित होई करी शैतान र जाल ने फंसी जाओ।
\v 8 असनी ची सेवक मन के बले गंभीर होयबार आचे, दुयरंग बिता, मोदहा आवरी नीच कमाई र लालच करू ना होओ ;
\v 9 मांतर विश्वास र भेद के शुद्ध विवेक ले समाली सोगाओ।
\v 10 आवरी ए बले पईले परखा जाओ, तेबे अगर निरदोष होयले तो सेवक र काम करो।
\v 11 असनी चवी बायले मन के बले गंभीर होयबार आय; दोष लगायबा बीती ना होओं, मांतर चेत आवरी सबु गोट ने विश्वास लईगर होओ।
\v 12 सेवक गोटकी ची बायलेर मुनुक होओ आवरी पिला टोकी आवरी आपनार अच्छा जुगाड़ करबार जानो।
\v 13 कसन की जोन सेवक र काम अच्छा ले करके सकुआत, हांयमन आपना काजे अच्छा पद आवरी हांय विश्वास ने हजोन मसीह यीशु ने आचवे बड़े साहस के मिराउ आत
\v 14 मय तोर लगे झटके आयबार आशा करले पने ए गोट मन के तोके ई काजे लिकबी आची ;
\v 15 कि अगर मोर आयबा ने बेर होयले, तो तुय जान की माहापरभुर घर के जाने जीवता माहापरभुर कलीसिया आय आवरी जोन सतर सभा आवरी मुर आय, कसन बेवहारा करबार आय।
\v 16 इति डाउट निआय की भक्ति र भेद गंभीर आय, जसन, हांय जोन गागर ने परकट होयला, आतमा ने धर्मी होयला सरग दुतमन के दका देलाः दूसरा जाति मनने तार परचार होयला, जग ने तार उपरे विश्वास कर लाय, आवरी महिमा ने उपरे उठाया गला।
\c 4
\p \v 1 मांतर आतमा साफ - साफ बलुआय की आयबा समेया ने कतक लोक भरमायबा आतमा मन, आवरी, दुष्ट आतमा मन गिआन ने मन लगाय करी विश्वास ले भटकी जीबाय।
\v 2 असन हांय झूठा मुनुक मनर कपट र लागी होयसी, जाहार विवेक माना जोय धरबा लुआ ने भेदा गला आचे,
\v 3 जोन बिआ करबा काजे थेबाय बाय, आवरी भोजर खिनिक तिज मनले अलगे रबार आगिया देबाय, जोनके माहापरभु ई काजे बनायला की विश्वासी आवरी सत जानबा लोक हांय मनके धन्यवाद संगे खाओत।
\v 4 कसन की माहापरभुर बनायलार सबु तिज अच्छा आय, आवरी कोनी तिज ना धरबार लाईक निआय ; मांतर ये की धन्यवाद संगे खाओत
\v 5 कसन कि माहापरभुर बचन आवरी पारतनार बाटले शुद्ध होउआय।
\v 6 ए गोट सत आवरी सबु बाटले मानबालाईगर आय।
\v 7 कसन की हांमी बुता आवरी कोशिश एतारी लागी करूआंव की हांमर आशा हांय जीव रउ माहापरभु उपरे आचे, जोन सबु मुनुकर आवरी निजे कारी विश्वासी मनर उद्धार करूआय।
\v 8 ये गोट मनर आगिया देस आवरी सिकायते रा।
\v 9 कोनी तोर जुवान उमर के घिनघीना ना समझोत; मांतर वचन, आवरी चाल-चलन आवरी मया, आवरी विश्वास, आवरी पवित्रता ने विश्वासी मन काजे मन भायबा बिता बनी जा।
\v 10 जड़दायले मुंई ना जाईं, हड़कदायले तुय पड़के आवरी उपदेश देबाने आवरी सिकायबा ने मतभूल रा।
\v 11 हांय बरदानर बाटले जोन तोर लगे आचे, आवरी भविष्य वाणीर बाटले प्राचीन मन र हाथे सोंगायबा दाय तोके मिरी रये जरूर ना रा।
\v 12 ये गोट मन के बिचारते रा आवरी ई मनने आपना धीआन देई रा, कसन की तोर उन्नति सबु उपरे आओ।
\v 13 आपनार आवरी आपना उपदेश के धियान दि करी सोंगाव। ए गोट मन ने स्थिर रा, कसन कि अगर असन करते रबिस तो तुय आपना सुनायबा लोक बले उद्धार र लागी होयबिस।
\v 14 डोकरा लोक के ना झगड़ा कर, मांतर हांके बुआ जानी करी समझाय देस, आवरी जुआन मन के भाई जानी क कोनी री ;
\v 15 डोकरी बायले मन के आया जानी करी: आवरी जुआन बायले मनके पुरा पवित्रताले बहिन जानी करी समझाय देस।
\v 16 हांय विधवा मनर, जोन सते विधवा आत, (आदर) मान कर। अगर कोनी विधवार पिला नोयले नाती पोता आचेत, आले हाय पइले आपनार ची घरर संगे भक्तिर असन कर, आवरी आपना आया बुआ मन तिकर हक देबार सिखा, कसन कि ये माहापरभु के भाउआय।
\c 5
\p
\v 1 कोनी डोकरा के ना झगड़ा कर, मातर हांके बुआ समझी करी समझाय देस, आवरी जुआन लोकके भाई समझी करी;
\v 2 डोकरी बायले टोकी के माय समझी करी ; आवरी जुआन बायले मनके खुबे पवितरता ले बहिन समझी करी समझाय देस |
\v 3 हायं राँडी मनर, जोन सते रांडी आत, इजत कर |
\v 4 अगर कोनी रांडीर पिला टोकी नोयले नाती पोती आचेत आले हांय आगे आपनार ही घरर संगे भक्तिर काम कर, आवरी आपना आया बुआ सबुके हांय मनर हाग देबार सिकोत, कसन कि ऐ महापरभु के भाऊ आय |
\v 5 जोन सते रांडी आत , आवरी हाय मनर कोनी निआत , हांय मन महापरभु उपरे आसा सोंगाऊ आत , आवरी दिन राती गुहार आवरी परतना ने मतभुल रऊ आत ;
\v 6 मातर जोन भोग बिलास ने पड़ी गलाय , हांय मन जिव रई करी बले मोरी गला आत |
\v 7 ऐ गोट मन के बले आगया देस कि हांय मन निरदोस रोअत |
\v 8 मातर अगर कोनी आपना लोग मनर बाटे नीजे करी आपना घरर चिनता ना करबाय , तो हांय बिसबास ले अलग होयला आचे आवरी बिसबासी मनले बले घिनघिना होयला आचे |
\v 9 हांय रांडीर नाव लिका जाओ जोन साट बरस ले कमर ना होओ, आवरी गोटकी मुनुकर बायले होई रला होओ,
\v 10 आवरी अच्छा काम मनने नाम कमाय रओ, जोन पिला टोकीर पाला पोसा करी रला रओ; आयला लोकर सेवा करी रओ, पवितर लोक मनर गोड़ के धोई रओ, दुक ने रला लोकर सायता करी रओ, आवरी सबु अच्छा काम ने मन के लागायलार रओ |
\v 11 मातर जुआन रांडी मनर नाम ना लिका, कसन कि जड़दाय हांय मन मसीर बिरुद करी सुख बिलास ने पड़ी जाऊ आत तो बिआ करबार चाऊ आत,
\v 12 आवरी दोसी होऊ आत, कसन कि हांय मन आपना आगर बिसबास के छाड़ी देला आत |
\v 13 एतार संगे ची संगे हांय मन घरे घरे जाई करी आलसी होयबार सिकुआत, आवरी आलसी नाई मातर चक चक होयते रऊ आत आवरी दुसरार काम ने छमे होऊ आत आवरी घिनघिना गोट बलु आत |
\v 14 ई काजे मय इ चाहाबीआची कि जुआन रांडी मन बिआ होओत, आवरी पिला टोकी जनमाओत आवरी घर समालोत, आवरी कोनी बिरुद करू के बादनाम करबार समया ना देओत |
\v 15 कसन कि कतक तो बयकी करी सयतानर पिटी बाटे होयला आत |
\v 16 अगर कोनी बिसवासी घरे रांडी आचेत आले हांयची मन तिकर सायता करोत कि कलिसिया उपरे बोझा ना होओ, कि हाय तिकर सायता करके सकोत जोन सते रांडी आत |
\v 17 जोन जुना लोक* अच्छा जुगाड़ करू आत, खास करी हांय जोन बचन सुनायबार आवरी सिखायबा ने काम करू आत, दुय गुना इजतर लाइक समझा जाओत|
\v 18 "कसन कि पवितर सासतर बलसी आचे,""दायबा बईलर मु के ना बांदा,"" कसन कि""भुतियार आपना भूतिर हकदार आय |”* "
\v 19 कोनी दोस कोनी जुना लोक उपरे लगाया जायसी तो दुय नोयले तिन गोवामनर बिना हांके ना सुन |*
\v 20 पाप करबा लोक के सबुर छोमे समझाय देस, कि आवरी लोक बले डरोत |
\v 21 महापरभु, आवरी मसि ईशु आवरी बाचला सरग दूत मन के आचेत बलि जानी करी मुय तोके चेतायबी आची कि तुय मन के उघाड़ी करी ऐ गोट मन के मान, आवरी काई काम पालटा ले ना कर |
\v 22 काहरी उपरे तुरते हात ना सोंगाव, आवरी दुसरार पाप मनने भागी ना हो; आपना के पवितर बनाय सोंगाव |
\v 23 भविस ने चूचाय पानी के ची पियबा बिता ना रा मातर आपना पेटर आवरी आपना घन घन बेमार होयबार लागी खिनिक खिनिक दाखरस के बले काम ने आनते रा |
\v 24 कोनी मुनुक मनर पाप छोमे आऊ आय आवरी निआय काजे आगे ले ओमरू आत, मातर कोनी कोनीर पिटी बाटले आऊ आय |
\v 25 असनी ची खिनिक अच्छा काम बले दका देऊ आय ; आवरी जोन असन ना होयेत , हांय मन बले लुकके ना सकेत |
\c 6
\p
\v 1 जतक दासतार जुयेंर तले आचेत , हांय मन आपना आपना सामी के खुबे मानर लाइक समझू आत , कि महापरभुर नाम आवरी उपदेसर निन्दा ना होओ |
\v 2 जोन मनर सामी बिसबासी आत हांय मन तिके भाई होयबा लागी तूच ना समझोत, मातर तिकर आवरी बले सेवा करोत, कसन कि एतार ले लाभ उठायबा बिसबासी आवरी मया करू मन आचेत | ऐ गोट मनर उपदेस कर आवरी समझायते रा |
\v 3 अगर कोनी दूसरा असन उपदेस देऊ आय आवरी खर गोट मन के, जसन हामर परभु ईशु मसिर गोट मन के आवरी हांय उपदेस के ना माने, जोन भक्तिर असन आय,
\v 4 तो हांय घमडी होयला, आवरी काई ना जाने; मातर हांके झगड़ा आवरी गोट मन ने फरक करबार रोग आचे, हांतारले रिस, आवरी झगड़ा, आवरी निन्दा करबा गोट मन, आवरी गलत बिचार,
\v 5 आवरी हांय मुनुक मनने फोकाहा झगड़ा निकरू आय जाहार बुधि नसला आचे, आवरी हांय सत ले अलग होयला आत, जोन समझू आत कि भक्ति कमानीर बाट आय |
\v 6 मातर धीरज संगे भक्ति बड़े कमानी आय |
\v 7 कसन कि ना हामी सवंसार ने काई आनलू आचू आवरी ना काई नेयके सकू |
\v 8 अगर हामर लगे खायबा आवरी पियबा काजे आचे, तो ई मन ने हरिक रबा राय |
\v 9 मातर जोन धनी होयबार चाहाऊ आत, हांय मन असन परिकछा आवरी फांदा ने आवरी खुबे असन फोखाहा आवरी नुकसान लालच मनने फसू आत, जोन लोक के नसाय देऊ आत आवरी बीनासर समुंद ने बुड़ाय देऊ आय |
\v 10 कसन कि पयसार लालच सबु परकारर गलत कामर चेर आय, जोन के पायबार कोसिस करते करते खुबे लोक मन बिसबास ले भटकी करी आपना खुद के नाना परकारर दुक मन ले मारी होयलाआत |
\v 11 मातर ऐ महापरभुर लोक, तुय ए गोट मन लगले पोराव, आवरी धरम, भक्ति, बिसबास, मया, धिरजा आवरी सुरू होयबारटाके डगराव |
\v 12 बिसबासर अच्छा कुश्ती लड़; आवरी हांय जुग जुगर जीवना के धर, जाहार काजे तुय हागदिआय गलीआस आवरी खुबे असन गवामनर छोमे अच्छा मानी रईस |
\v 13 मुय तोके महापरभु के, जोन सबु के जिव सोंगाऊ आय, आवरी मसी ईशुके गवा सोंगाई जोन पुनतियुस पिलातुसर छोमे अच्छा मानला,* ऐ आगया देबी आची
\v 14 कि तुय हामर परभु ईशु मसिर आओत ले ए आगया के निष्कलंक आवरी बिना दोसर सोंगाव,
\v 15 जोन के हांय सही समया ने दकायसी, जोन खुबे धन्य आवरी गोटक ची अधिपती आवरी राजा मनर राजा आवरी परभु मनर परभु आय,
\v 16 आवरी अमर होयबार सिरिप तारची आय, आवरी हांय अगममय उजर ने रऊ आय, आवरी ना ताके कोनी मुनुक दकलाय आवरी ना केबेई दकके सकेत | हांतार मान आवरी राज जुग जुग रयसी | आमेन |
\v 17 ऐ सोंवसारर धन बिता मन के आगया देस कि हांय मन घमडाहा ना होओत आवरी चंचल धन उपरे आसा ना सोंगाओत, मातर महापरभु उपरे जोन हामर सुक काजे सबु बानी खुबे देऊ आय |
\v 18 हांय मन भला करोत, आवरी भला काम मन ने धनी बनोत, आवरी उदार आवरी सायता देबा काजे छोमे रोओत,
\v 19 आवरी आगे काजे गोटोक अच्छा बीम कोड़ी सोंगाओत कि सतर जीवना के आपना बस ने करोत |
\v 20 ऐ तीमुथियुस, ए धरोहरर राका कर ; आवरी जोन गियान के गियान बलबार ची भूलाकबार आय, तार असुद गोट आवरी बिरुदर गोट ले अलगे रा |
\v 21 कतक लोक ऐ गियान के धरी करी बिसबास ले भटकला आत | तोमोर उपरे अनुगरह होयते रओ |
