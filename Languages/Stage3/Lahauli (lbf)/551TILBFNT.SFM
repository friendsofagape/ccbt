\id 1TI 1 TIMOTHY LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h 1 तीमुथियुस
\toc1 1 तीमुथियुस
\toc2 1 तीमुथियुस
\mt1 1 TIMOTHY
\mt1 1 तीमुथियुस
\imt भूमिका
\io1 तीमुथियुस इह जवान मसीह तो, आँऊँ एशिया माईनरो निवासी,यहूदी याह ए यूनानी बाहों कटु तोईl दू पौलूसो प्रचारङ दोउ साथी ए सहायक तोई l तीमुथियुस मिन्दू पोलुसो दी मुंडो पत्री श्रुमु गप्पो टीचि विचार लह्ज़िमी थ्लज़ी चेसी तहरे l
\io1 भ्हते बे मुंडा दी पत्री कलीसिया रिङ हापसी शिक्शो थ्ल्ज़ी इच्चा चेतावनी तोई l दू शिक्षा आँऊँ यहूदी ए गैर यहूदी विचारो मिश्रण तोई, आँऊँ दी गप्पो टोइची आधारित तोई की भोतिक संसार ए झक शु l दी पत्री रिङ कलिसियो प्रबंद ए अरध्नाओ थाल्ज़ी निर्देश ला तो, और दू चरित्रों ला बर्णन तो आँऊँ कलिसियो अगुवे ए सहायको थल्ज़ी ज़रूरी शु l अंत रिङ तीमुथियुस बी दी सलाह रान्शी तो की दू छना यीशु मसीहऊ इह रूठे सेवक शोतो, और अलग-अलग मिह्तु थ्ल्ज़ी दोउ छि-छि जिमेवारी रे तोद l
\iot रूप -रेखा
\io1 भूमिका 1:1,2
\io1 कलीसिया ए दोउ अगुवे तू थ्ल्ज़ी निर्देश 1:3-3:16
\io1 तीमुथियुस बी दोउ कमो थ्ल्ज़ी निर्देश 4:1 -6:21
\c 1
\s अभिवादन
\p
\v 1 पोलुसो दोरची आँऊँ हेंदु उद्धारकर्ता परमेश्वर ए हेंदु आधार मसीह यीशुऊ आज्ञा ज़ि मसीह यीशु प्रेरित शु,
\v 2 तीमुथियुस मिनदङ अंऊ विशवासरिङ गिऊ सच्चे योह तोत;बाह परमेश्वर हेन्दु प्रभु मसीह यीशु दोरची कनिंङ अनुग्रह,दया और शान्ति खोखसा लोहतो l
\s हप्सी शिक्षा रंड्रा दोटू विरोधङ चेतावनी
\p
\v 3 छना मकिदुनिया इलदा टेमारिङ कनिंङ समझागतेक,कि इफिसुसङ बंङज़ा रेई मीहतिंङ आज्ञा रांई कि ऊई पाठीऊ शिक्षा थारांई l
\v 4 दंङ दू कहनियाँ अनन्त वंशावली टोइची सेहम था लगाईतोनि,अंऊ विवाद श्वातोरे,दंङ परमेश्वरो दू प्रबन्धो हिसाबे माशु,अंऊ विशवासङ आधरित तोत l ध्वाए ऐ यचाह ला कुट्रातग l
\v 5 दंङ आज्ञाऊ सारांश दि तोद कि शुद सेहम रूठे विवेक,कपटरहित विशवास रंङ साथे दाह उत्पन्न शोतो l
\v 6 दंङ दि रेह केट्रा शुबी अन्यो मीहरे बकवासो हखा भटकेगी इलिरे,
\v 7 दंङ व्यवस्थापक ता शुबी ज़ुन्ज्ते,पर अंऊ गप्पारे कुट्रातोरे अंऊ दि पक्का साथे कुट्रातोरे दोतिंङ समझाचातेर ला माह l
\p
\v 8 पर ञेचि ञेचातोनि कि अंऊ व्यव्य्थाबि उचित रीतिरंङ साथे कमरिंङ हप्तो दू भली शु l
\v 9 दि ञे कि व्यवस्था धर्मी जनो थलजि मशु पर अधर्मियो, निरंकुश, भक्तिहीनो,पापियों, अपवित्र,अशुद मीहतु याह,बाह घात लचाह दुरे, हत्यारा रे,
\v 10 कुकम लचाह गंङमी,मीह लंङज़ा दोरे, हप्सी कुट्रातोरे,हप्सी कसम लजाह दोरे,दीतु अलवा रूठे उपदेशो भत्ते विरोधितू थलजि ठहराके केहशी तोत l
\v 11 दि ऐ परम धन्य परमेश्वरो महिमाऊ दू सुसमाचारो हिसाबे तोत अंऊ गेहबी सोपेंगी तोत l
\s अनुग्रहों थ्ल्ज़ी धन्यबाद
\p
\v 12 गे घ्यांङो येशु मसिऊ अची गीबी सामर्थ रंदे धन्यबाद लह्ज्ताग,की दोई गीबी विश्वास जोगे चेह्के एनो सेवाउ थ्ल्ज़ी ठहरातीl
\v 13 गेह ता मुण्डारिंङ निन्दा लचाह,सताच,अन्धेर लचाह तोइगा; तांला गिऊ टोइची दया शुई,छना कुई सता गेह अविश्वासो दशारिंङ बिन समझेके दि कम लसिह लहसी तहरेग l
\v 14 दंङ हेन्दु अनुग्रह दू विशवास दाह रंङ साथे अंऊ मसीह यीशुरिङ तो महसरंङ साथे शुई l
\v 15 दंङ दि गप्पा हर प्रकार पाठी रंङ मानेकची जोगे तोत कि मसीह यीशु पापीदू उद्धार लचिह थलजि संसारङ अति,दोतु बिचंङ ज़ि भत्ते वे मोड़े गेह शुगा l
\v 16 पर गिऊ टोइची ध्या लेह दया शुई गेह भत्ते मोड़े पापी बि यीशु मसीह ऐनो पूरे सहनशीलता कंङबोतो,कि अंऊ मीहरे दोऊ टोइची अनन्त जीवनो थलजि विशवास लोहरे दोतु थलजि गेह इच्चा आदर्श बड़ेकपोग l
\v 17 दंङ हेन्तेग सनातन राजा छना कुईन सता अविनाशी,अनदेखे,एकमात्र परमेश्वरो आदर महिमा युगानयुग शुवा लोहतो l अमीन l
\p
\v 18 हे योह तीमुथियुस दू भविष्यवाणी हिसाबे अंऊ तुई कनु बारे लेह केहषी तोई,गेह दी आज्ञा रंड्रतग कि दोतु हिसाबे रूठे लड़ाई लड़ेतु l
\v 19 दंङ विशवास ऐ दू रूठे स्वभाव ताऊ अपि ऊईतार लचिह अन्यो तु विशवास रूपी जहाज डूबके इली l
\v 20 दंङ दोतु बिचंङ हुमिनयुस ऐ सिकंदर तो,अतिंङ गेह शेतानबि सोपेगी केहरिगा कि दोरे परमेश्वरो निन्दा लहसी माह सीखेपोरे l
\c 2
\s अराधनाओ थ्ल्ज़ी निर्देश
\p
\v 1 दंङ हेन्देग गेह भत्ते बे मुण्डो दि अग्रह लचाहतोग कि विनती प्रार्थना, निवेदन, धन्यवाद भत्ते मीहतु थलजि लेह जुंस l
\v 2 राजा रे भत्ते मोड़े पदधिकारीयोदू निमित झांह लेह कि हेनर शान्तिरंङ साथे भत्ते भक्ति ए गम्भीरतारंङ साथे जीवन बीताऐपोनि l
\v 3 दंङ दि हेन्दु उद्धारकर्ता परमेश्वराबि रूठे चेहसा ए ग्रहण जोगे ला तोद l
\v 4 अंऊ दि जुंज़ा कि भत्ते मीहतु उद्धार शोतो;दंङ दोरे हेलेबि रूठे रंङ सेहषी केहऊरेl
\v 5 छना कुचे,परमेश्वर इच्चा ऐ तोत,दंङ परमेश्वर मीहतु बिचंङ ला इच्चा ऐ बिचबई तोद, छना कुईन सता मसीह यीशु अंऊ मीह तोत l
\v 6 अची ऐनाबि ऐने भत्ते दू छुटकारो थलजि रें चरति,दोऊ गवाही ठीक टेमरिङ रें केहई l
\v 7 गेह हेले कुट्रातोग हप्सी माह कुट्रातोग,कि गेह दि उद्देश्य रंङ प्रचारक प्रेरित ऊई जातितु थलजि विशवास हेलेऊ उपदेश ठहराके केहरी l
\p
\v 8 झांह गेह जुंज़ातोग कि हर ठारीरिङ गंङमी रोहष मलाहे रूठे रंङ साथे प्रार्थना लवाह लंही l
\v 9 ध्वाए ऐ मेचमीरे ला संयम रंङ साथे रूठे खमजे लेहज़ा एनो श्रंगार लोहनी;माह की क्रा लहची ए जंङ लेह्चा या मुतिकरे लेह्चा माह माहङे खमजे रंङ,
\v 10 पर रूठे कमरंङ साथे छना कुचे परमेश्वरो भक्ति लज़ाह मेचिमी बी दि ऐ ठीक तोत,
\v 11 मेचिमीबि चुपे बंङज़ा भत्ते अधीनता रंङ साथे सीखेसी जुंस l
\v 12 गेह कुट्रातग कि मेचिमी माह उपदेश लोहतो दंङ माह गंङमी टोइची आज्ञा चलाएपोतो, पर चुपे बंङज़ोदो l
\v 13 छना कुचे आदम मुण्डरीङ दोऊ थल हव्वा बड़ासि शुह;
\v 14 दंङ आदम ठगेषी मरतिर पर हव्वा ठगेशा इली l
\v 15 तं ला दू कटु ज़ेह्चिमी दोरची दोबी उद्धार खोक्सोतो,अगर दू संयम रंङ विशवास, दाह, पवित्रतारंङ खड़े बंङज़ोदो l
\c 3
\s कलीसिया रिङ अध्यक्ष (बिशप)
\p
\v 1 दंङ दि गप्पा हेले तोत कि अंऊ अध्यक्ष शुबी जुन्ज़ा दू रूठे कमो इच्छा तचाह l
\v 2 दंङ दि जरूरी तोत कि अध्यक्ष निर्दोष इच्चा ऐ मेचिमी गगसा,सयंम,रूठे,मेहमान तु आदर लहजी,सीखेचा शुबी जुंस l
\v 3 पियक्कड़ या मारपीट लजाह दू शुबी मेस; पर कोमल शुबी जुंस माह झगड़ालू, माह डबाऊ लालची माह जुंस l
\v 4 दंङ एनो घरबारो रूठे प्रबन्ध लचिह शुबी जुंस,ऐनो झांह ठ्रोह अनुशासनरंङ साथे अधीन तचाह शुबी जुंस l
\v 5 दंङ अंऊ मुक्का अरिया ऐनो घरबारो ऐ प्रबंध लेह माहञेचा दंङ दुह परमेश्वरो कलीसियाऊ रखवाली छना लोहतो l
\v 6 दंङ यचाह दि कि खरकोई चेला शुबी मेस, झांह शुबी मेस कि अभिमान लचिह ते शेतान बराबर दण्डो भागी शुचे योरे शेतानो ठ्रोह दण्ड खोखपोरे l
\v 7 दंङ दखते दोतु बिचंङ ला दोऊ सुनाम शोतो, झांह शुबी मेस कि निन्दित शुचि ते शेतानो फंदारिंङ फसेगी योंई l
\s कलीसिया रिङ सेवक (डिकन )
\p
\v 8 दंङ ध्वाए ऐ सेवकातिङ ला गम्भीर शुबी जुंस गप्पा देखा नोखा लचाह पियक्कड़ नीच कमाईऊ लोभी शुबी मेस; l
\v 9 पर विश्वासो भेद ला शुद विवेकरंङ साथे सोटेके ताऊरे l
\v 10 दंङ दि ला मुण्डा परखे तेनि,दंङ दोहथर निर्दोष हुंचारे सेवको कम लंही l
\v 11 दि प्रकार पाठी रंङ मेचिमीतिंङ ला गम्भीर शुबी जुंस; दोष लगाचा दू शुबी मेस,पर सचेत ए भ्हते गप्पा रिङ विशवास जोगे शुl
\v 12 सेवक इच्चा ऐ मेचो गगसा शु,ऐनो कटुतु या घरबारो रूठे प्रबंधलेह ञेचा शुबी जुंस l
\v 13 छना कुचे अंऊ सेवक कम रूठे रंङ साथे लेह तरचादोरे,दोरे एनातु थलजि रूठे कम ए विश्वासरिंङ अंऊ मसीह यीशु टोइची तोत,मोड़े याहब जुंशी लचाहतोरे l
\s महान रहस्य
\p
\v 14 गेह कनु कछंङ युताह अपिमी आशा तचिह ला दि गप्पारे कनिंङ ध्या लेह चेचातोग l
\v 15 कि गेह अपिमी ख्राह शोतो,तोह कई ञेई चरतु कि परमेश्वरो घरानारिङ अंऊ जीवते परमेश्वरो कलीसिया तोत अंऊ सत्यऊ खंभा ऐ मुयाद तोत छना ठ्रोह बर्ताव लेह जुंस l
\v 16 दिरिंङ छले शक माह कि भक्तिऊ भेद गम्भीर तोत,छना कुईन सता दू अंऊ फुकारिंङ प्रगट शुई,आत्मारिंङ धर्मी ठहरेसिरि, स्वर्गदूताज़ि तंङशादोर,ऊई जातितु बिचंङ दोऊ प्रचार शुई जगतरि दोऊ टोइची विश्वास लहरी,महिमारिंङ खेका उठाइगी केहरी l
\c 4
\s हप्साड शिक्षक
\p
\v 1 पर आत्मा सही रंङ कुट्रा कि अन्जा दू टेमारि अन्यो मीहर भरमाईचा आत्मा दू, दुष्टआत्मा शिक्षा तु टोइची सेहम लगाके विशवास रंङ बहकेगी योरे l
\v 2 दंङ दि दू हप्सी मीहतु कपटो कारणो शोतो दोतु विवेक मानेकतेई रोहषी लीलमरंङ साथे रोहषी केहरी l
\v 3 दंङ अंऊ ब्याह लेहरंङ साथे रोकेपोरे बगतो दोरची थलका बंङज़िमी आज्ञा रमोरे, अतिंङ परमेश्वरे झांह लेह कि विश्वासी हेल सेहचादोरे दोतिंङ धन्यवादरंङ साथे ज़ोरे l
\v 4 छना कुचे परमेश्वरो बणाईशी दू भत्ते चीज़ रूठे तोत,दंङ अरिया चीज़ अस्वीकार लहचिमी जोगे मशु;पर दि कि धन्यवादरंङ साथे जोनि,
\v 5 छना कुचे परमेश्वरो वचन ऐ प्रार्थना दोरची शुदी शुचि यवा l
\s मसीह यीशु रूठे सेवक
\p
\v 6 दंङ कांह न्वारेतिंङ दि गप्पो शुचि रड्रा बंङजोग,तोह मसीह यीशु रूठे सेवक ठेहरेसोन; विशवास दू रूठे उपदेश गप्पारंङ साथे,अंऊ कांह मानेकचा अंजा तोतोग,कनु पालन,पोषण शुवा लोहतो l
\v 7 पर ऐ अशुद ऐ यन्ह्शी दोतु कथा ज़ि शता बंङजू,और भक्तिऊ सधाना लोहूl
\v 8 छना कुईन सता फुको सधाना रंङ साथे कम थोड़े फायदा शुबी,पर भक्ति भत्ते गप्पो थलजि फायदेमंद तोत,छना कुचे दि टेमो ऊई अंजा जीवनो ला प्रतिज्ञा दिऊ थलजि शुह l
\v 9 दंङ दि गप्पा हेले ऐ हर पाठी रंङ मानेकचिमी जोगे शुह l
\v 10 छना कुचे हेनर मेहनत लवाह लंही ध्या लचाहतोनि कि हेन्दु आशा दू षिङी परमेश्वरो टोइची तोत,अंऊ भत्ते मीहतु ऊई दिज लचिह ते विश्वासियोदू उद्धार लजाह शोतो l
\p
\v 11 दंङ दि गप्पो आज्ञा रंओं और सिखाचा बंङज़ु l
\v 12 दंङ अरिया जवानी तुच्छ समझेसी माह जुंस;पर वचन चाल चलन,प्रेम विशवास,पवित्रतारिंङ विश्वसियोदू थलजि आदर्श बड़ेकी इलांई l
\v 13 दंङ अपेहल तचे गेह,धोंण तचे पड़ेफि ऐ उपदेश रांड्री ऐ सिखाईचिरी हमेशा तेयार बंङज़ु l
\v 14 दंङ दू वरदानो प्रति अंऊ कनु दोर तोत,भविष्यवाणी दोरची सेहंणा दोतु गुट्री केट्रीमी टेमारि कनिंङ खोखसा तोई,निश्चित बंङज़ु था l
\v 15 दि गप्पारे सोचेचा बंङज़ु दंङ दोरिंङ ऐ केनो ध्यान लगाईगी बंङज़ु,ताकि कनु उन्नति भत्ते टोइची प्रगट शोतो l
\v 16 दंङ केनो ऐ केनातु उपदेशो चोकसी तऊlदि गप्पो टोइची खड़े बंङज़ु,छना कुचे ध्या लेह लजाह बंङज़ोतो ता कांह केनो ऐ केनो रेड्रा दोतु थलजि ला उद्धारो कारण शोन l
\c 5
\s विश्वासी तु बारे ज़िम्मेबारी
\p
\v 1 दंङ अरिया ञङदेबि त्रैटेकतु था पर दोबी बाह ञे समझेतु जावनो न्वा ञे;
\v 2 दंङ ञङदे मेचिमी याह ञे मेचिमीतिंङ भत्ते पवित्रता साथे केनो रिंङह ञे l
\p
\v 3 दंङ दू रंणी मेचिमी तु अंऊ हेले रंणी तोरे दोतु आदर लोहु l
\v 4 दंङ अतुआ रंणीऊ कटु माह नाता पोतारे शोर,तोह दोरे मुण्डारिंङ केनो ऐ टबरातिंङ साथे भक्ति वर्ताव लोह केनो याह,बाह ऊई दोतिंङ ला हक्क रंड्री सीखेतोनि,छना कुचे दि परमेश्वराबि रूठे चेहसा खुश शुबी l
\v 5 दंङ अंऊ हेले रंणी तोह, दोऊ अरिला माह,दू परमेश्वरो टोइची विशवास तचाह रात,दिन विनती ऐ प्रार्थना रि बंङज़ा;
\v 6 पर अंऊ कुकम लजाह,दू षिङी रि ऐ सिए योतो l
\v 7 दंङ दि गप्पातू ला आज्ञा रमा लोह ताकि दू निर्दोष बंङज़ोरे l
\v 8 पर अरिया ऐनो मीहतु ऐ निज लहची ते ऐनो खानदानो ऐ परिवारो चिंद माह लोहतो,दू विशवासरंङ साथे मुकरेगी इलज़ि तोत,दू अविश्वासी बे ला मदम बड़ेकी इलजि तोत l
\p
\v 9 दंङ दू रंणी मिन चेओरे अंऊ षुमु निजो साह साल कम लाह शोतो माह,इच्चा ऐ गगसो मेचा शुचि शोतो l
\v 10 दंङ रूठे कमरिंङ सुनाम बंङज़िरी,अची कटुतु ला पालन,पोषण लहसी शोतो;मेहमान तु सेवा लहसी शोतो,पवित्र मीहतु कोंज़ा शुलहसिह शोतो,दुखी मीहतु मदद लहसी शोतो भत्ते रूठे कमरिंङ सेहम लगासी शोतो l
\v 11 पर जवान रंणी दू मिन था चेऊ,छना कुचे अंऊ मुक्का दोरे मसीह विरोध लेह सुखारिंङ पड़ेकी य्वातोरे दंङ ब्याह लहची जुंज़ातोरे l
\v 12 दंङ दोषी ठहरेसातोरे; छना कुईन सता दोचि एनातु मुण्डो विशवास छोड़ेके केहशी तोत l
\v 13 दंङ दिरंङ साथे ऐ साथे दोरे चूंङ,चूंङ इलज़े आलसी शुबी सीखेचा,दंङ सिर्फ़ आलसी मशु पर बकबक लजाह बंङज़ातोरे;
\v 14 ध्या लेह दि जुंज़ातोग कि जवान रंणी ब्याह लेह कटुरे पैदा लेह घरबार संभालकतू,ऊई अरिया विरोधीबि बदनाम लेह मोक्का थारांई l
\v 15 छना कुचे अरिया इच्चा ता बहक के शेतानो थ्ल्का शुची तोतोरे l
\v 16 दंङ अरिया विश्वासनीऊ दोर रंणी शुईन ता तोह दोर ही दोतु मदद लंही कि कलीसिया टोइची शुबी मेस,ताकि दू दोतु मदद तरफोदो अंऊ हेले रंणी तोरे l
\p
\v 17 अंऊ युई रूठे प्रबन्ध लचाहतोरे,विशेष लचिह ते दोरे अंऊ वचन सुनाचि ऐ सिखाचिरी मेहनत लचाहतोरे, दोगुणा आदारो जोगे ला तोह l
\v 18 छना कुचे पवित्रशास्त्र कुट्रा गप्पा दि तोत,‘’ऐचाड बंङौ आह थाह छुरेनि छना कुईन सता,’’मजदूर ऐनो मजदूरी हक़दार शोतो l ‘’
\v 19 दंङ अंऊला दोष अरिया प्राचीन टोइची लगाईपोर तो बिना झुट या षुमु गवाहरंङ साथे दोऊ थारेऊ l
\v 20 पाप लचाह दोतु भत्ते दू सामटे समझागी रंऊ,ताकि ऊई मीहर ला बेऊरे l
\v 21 परमेश्वर,मसीह यीशु चुनेकसी दोरे स्वर्गदूतातु हाज़िर ञेते गेह कनिंङ चेतावनी रांड्रातोनि कि कांह सेहम अलि ते दि गप्पारे मानेकचा लोह lदंङ अंऊला कम पक्षपातरंङ साथे थालोह l
\v 22 दंङ अतुआ टोइची युताह गुट्री केट्रा था ऊई दोतु पापरि भागी थाशुई;केनाबि केने पवित्र बड़ाईगी तानि l
\v 23 भविष्यरिंङ सिर्फ़ ति ऐ तुंङज़ा दू थाबंङज़ु पर केनो घड़ी,घड़ी टेहषी शुबिमी लहची थोड़े, थोड़े दाखरस ला कमरिङ हफा लोह l
\p
\v 24 दंङ रेह मीहतु पाप प्रगट शुचि य्वातोरे फ़ेसलाऊ थलजि मुण्डारि ऐ पिचि य्वातोरे,पर रेह मीहतु पाप थलेची अपातोरे l
\v 25 दंङ ध्वाए ऐ रेंह रूठे कम ला प्रगट श्वातोरे;अंऊ ध्या ठ्रोह माह श्वातोरे,दोरे ला ब्याके मरचादोरे l
\c 6
\p
\v 1 दंङ अंयो दासताऊ जूंऐ योने तोरे दोरे एनातु स्वामी मोड़े आदारो जोगे समझेतेनि ताकि परमेश्वरो मिन्दू निन्दा शुबी मेस l
\v 2 दंङ अतु स्वामी विश्वासी तोरे दोतिंङ दोरे न्वा शुबी कारणे तुच्छ था समझेतेनि,पर दोतु ऊई ला सेवा लंही छना कुचे दिरंङ लाभ उठाचा दोरे विश्वासी ऐ प्रेमी तोरे l दि गप्पातु उपदेश प्रचार लोह ऐ समझाईचा बंङज़ु l
\s हप्सी शिक्षा ए ढवो लालच
\p
\v 3 दंङ अरिया ऊई ऐ पाठी प्रकार उपदेश रांड्रा,रूठे गप्पारे छना कुईन सता हेन्दु प्रभु यीशु मसीह गप्पा तु दोरची दू उपदेश ला मानेकचा माह,अंऊ भक्तिऊ हिसाबे शोतो l
\v 4 दंङ दू घमण्डी शुचि इली,छल्ले ञेचाते माह;पर दोचि विवाद ऐ शब्द टोइची विवाद लहचिमी रोग तोत,अंऊ दिरंङ डाह,झगड़े निन्दाऊ गप्पारे मांजी,मांजी शक लहजी,
\v 5 दंङ दू मीहतंङ व्यर्थ झगड़ा पैदा लचाहतोरे मत बुद्धि भ्रष्ट शुचि इली,दंङ दोरे हेलेरंङ साथे विहाना शुचि इलोरे,अंऊ समझेचातोरे कि भक्ति कमाईऊ दोर तोत l
\v 6 पर तसल्ली रंङ साथे भक्ति मोड़े कमाई तोत l
\v 7 छना कुचे माह हेनर संसार छा हांसी तानि माह छाह लेंज़ा शिलजी तरपोई l
\v 8 दंङ छिता हेन्दु कछंङ ज़ेहरी ऐ लेहचिरी शोतो तोह दिरिंङ ऐ तसल्ली लंही जुंस l
\v 9 पर अंऊ सेठ शुबी ज़ुन्ज़ातोरे,दोरे ध्या ठ्रोह परीक्षा फंदारिंङ महसे ऐ व्यर्थ हानिकारक लालसाओ बिचंङ फसेगी य्वातोरे,अंऊ मीहतिंङ बिगाड़ेगी केट्रातोरे दंङ विनाशो समुन्द्र डूबेगी य्वातोरे l
\v 10 छना कुचे डबाऊ लोभ भत्ते पाठी विशवासरंङ भटके ते ऐनाबि ऐने माना पाठीऊ दुःखरंङ साथे छलनी बड़ेकी केहरी l
\s तीमुथियुस बी व्यक्तिगत निर्देश
\p
\v 11 पर हे परमेश्वरो मीहरे कांह दि गप्पो दोरची ज़रका रंऊँ,और धर्म,भक्ति, विश्वास,दाह,धीरज,ऐ नम्रताऊ पीछा लोह l
\v 12 विशवास रूठे कुश्ती लड़ेतु; दंङ दू अनन्त जीवन धरेगी चरतु अतु थलजि कांह बुलासी शुना महस गवाहो तुईजी रूठे अंगीकार लचाहतेन l
\v 13 गेह कनिंङ परमेश्वराबि,अंऊ भत्ते दि षिङी तचाह मसीह यीशु बि गवाह लचिह ते अची पुन्तियुस पिलातुस तुईजी रूठे अंगीकार लहरी,दि आज्ञा रांड्रातग
\v 14 कि कांह हेन्दु प्रभु मसीह प्रगट शुताह तचे इदि आज्ञा बि निष्कलंक ऐ निर्दोष तोहु l
\v 15 दंङ अपि दोई ठीक टेमो टोइची कंङबोदो,अंऊ परमधन्य एकमात्र अधिपति राजा दू राजा और प्रभु दू प्रभु तोत l
\v 16 दंङ अमरता सिर्फ़ दोऊ ऐ तोत दू अगम्य छंङीरिङ बंङज़ा,माह दोबी अचिया मीह ज़ि खणी और माह अपेला खन्ड्री तरपोदो,दू दोऊ प्रतिष्ठा राज्य युगानयुग बंङजोदो l अमीन l
\p
\v 17 दि संसारो धन्यवाद दि आज्ञा रांई कि दोरे अभिमनी था शुई चचंल डबो टोइची आशा था तानि,पर परमेश्वरो टोइची अंऊ हेन्दु सुखो थलजि भत्ते धिर बहुतायत साथे रांड्राते l
\v 18 दंङ दोचि भलाई लोहरे भले कमरिंङ सहुकार बड़ेकतेनि,उद्धार सहायता रंड्रीरिंङ तेयार शुई l
\v 19 दंङ तुखो थलजि इच्चा रूठे मुयाद केहची केहनी कि सच्चे जीवन बि वशरिङ लेह केहनी l
\p
\v 20 हे तीमुथियुस,दि धरोहरो रखवाली लोहु; अंऊ ज्ञान बि ज्ञान कुट्री ऐ भूल तोत दोऊ अशुद बकवाद विरोधो गप्पारंङ साथे थलका बंङजू l
\v 21 अन्य दि ज्ञानो अंगीकार लेह विशवास दोरची भटकेगी इलजी तोरे l
