\id 3JN 3 JOHN LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h 3 यूहन्ना
\toc1 3 यूहन्ना
\toc2 3 यूहन्ना
\mt1 3 John
\mt1 3 यूहन्ना
\imt परिचय
\io1 यूहन्ना तीसरी पत्री ''पुराना''दोतु दोरची कलीसिया इच्चा अगुवा गयुसबि चेहसी तोई,लेखक गयुसो झांह लेह तरीफ़ लचाह छना कुचे दोई ऊई मसीहियोतु मोड़े मदद लचाह,दंङ साथे ऐ दियुत्रिफेस मिनंदंङ इच्चा मीह रंङ साथे सावधान बंङज़िमी ला चेतावनी रांड्रा l
\iot रूप-रेखा :
\io1 भूमिका 1-4
\io1 गयुसो तरीफ़ 5-8
\io1 दियुत्रिफेसो भत्सर्ना 9:10
\io1 दिमेत्रियुसो तरीफ़ 11,12
\io1 उपसंहार 13-15
\c 1
\s अभिवादन
\p
\v 1 गेहबी पुराना दोतु दोरची प्यारे गयुस मिन्दा, अंऊ दिरंङ साथे गेह सच्चा दाह तचाह तोग l
\v 2 हे प्यारे, गिऊ दि प्रार्थना तोत कि छना आत्मिक तरक्की लेह लेह्की तोत, ध्वाए ऐ का भत्ते गप्पारिंङ तरक्की लंही ऐ रूठे रंङ बंङज़ुई l
\v 3 छना कुचे अंऊ मुक्का न्वारेचि अंजी ते कनु दू हेले गवाही रंई, अंऊ टोइची का हेले ज़ोज़ातन, ता गेह महस ऐ खुश शुईगा l
\v 4 गेहबी दिबे मोड़े ऊई खुशी मद कि गेह थाक्पोग, कि गिऊ कटुरे हेले ऊ अमरिंङ ज़ोज़ातोरे l
\s गयुसो तरीफ़
\p
\v 5 हे प्यारे, अंऊ छि का दू न्वारेतंङ साथे लचाह,अंऊ परदेशी तोरे, दोबी विशवासरिंङ लचाह l
\v 6 दंङ दोचि कलीसियाऊ तुईची कनु दाह ऊ गवाही रांहषी तोत l कांह दोतिंङ दू पाठी विदा लोहतो अंऊ पाठी परमेश्वरो मीहतु थलजि ठीक तोत तो विदा लोहतो अंऊ पाठी परमेश्वरो मीहतु थलजि ठीक तोत दोई रूठे लोहतो l
\v 7 छना कुईन सता दोरे दू मिन्दु थलजि हुंचा इलिरे ऊई जाति तु दोरची छिल्ल माह लेपचादोर l
\v 8 ध्या लेह दि ठ्रोह दोतु स्वागत लेह जुंस, अंऊ दिरंङ हेनर ला हेलेऊ पक्षरिंङ दोतु साथी शोई l
\s दियुत्रिफेस ऐ दिमेत्रियुस
\p
\v 9 गेह कलीसियाओ दोतिंङ छाह चेहसी तारेगा, पर दियुत्रिफेस अंऊ दोतु बिचंङ मोड़े बड़ेकपी ज़ुन्ज़ा ञेतिंङ ग्रहण माह लचाह l
\v 10 ध्या लेह अंऊ मुक्का गेह अपोगा तोह दोऊ कम दोई लेह लेह्की तोत, सुधि दिलाईपोगा, कि दू हेन्दु बारे मांजी, मांजी गप्पारे कुट्रा; ओर दिऊ टोइची ला तसल्ली माह तचिह ते ऐने ऐ न्वारेतिंङ ग्रहण माह लचाह,और दोतिंङ अंऊ गप्पा लचिह ज़ुन्ज़ातोरे मना लचाह ऐ कलीसिया दोरची हुंची केट्रा l
\p
\v 11 हे प्यारे, बुराई मशुई पर अंऊदि बुराई लचाह, दोई परमेश्वर माह तंङरि l
\v 12 दंङ दिमेत्रियुसो बारे भत्ते ज़ि, वरन हेले ला ऐने ऐ गवाही रंई; ओर दंङ हेन्जी ला गवाही रांड्रातोनि और कई ञेचातोनि कि केहतु गवाही हेले शु l
\s अन्तिम अभिवादन
\p
\v 13 गेह कनिंङ महस धिर चेहची ता तोई, पर स्याही ऐ कलम,रंङ साथे चेहची माह जुंज़ातग l
\v 14 पर गेहबी उम्मीद तोत कि कनिंङ साथे दोहा, दोहथर कनु तुइज़ि बंङज़ा गप्पा लोहनी l दंङ कनिंङ शान्ति खोखसा लोहतो, देर कि मित्र कनिंङ नमस्कार कुट्रातोरे l
\p
\v 15 दोरकि साथीतंङ मिन लेहपची ते नमस्कार कुहची केनिह l
