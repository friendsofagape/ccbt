\id 2TI 2 TIMOTHY LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h 2 तीमुथियुस
\toc1 2 तीमुथियुस
\toc2 2 तीमुथियुस
\mt1 2 TIMOTHY
\mt1 2 तीमुथियुस
\imt भूमिका
\io1 तीमुथियुस मिन्दू पोलुस प्रेरितों उई पत्री, पोलुसो इह जवान साथी ए कम लहजा तीमुथियुस बी व्यक्तिगत सलाह शु l दिउ मुख्य विषय धीरता शु l तीमुथियुस बी दी परामर्श ए प्रोत्साहन रान्शी तो की स्ताव ए बिरोध शुबी रंङ साते ला येशु मसीहउ गवाही राई;सुसमाचार ए सच्चे शिक्षाउ टोइची बणेके बंङजू,और इच्छा शिक्षक ए प्रचारको रूपङ एनो कर्तव्यो पालन लोहू l
\io1 तीमुथियुस बी विशेष रूपङ "मुर्खता ए बाद बिबादो दोरची पैदा शुची खतरेउ विषय रिङ चेतावनी रान्शी तो l दिरंङ ज़ि छिला लाभ मा पर दी रेड्रा दोटू थ्ल्ज़ी विनाशो कारण शु l
\io1 दी भ्हते रिङ, तीमुथियुस बी ऐना लेखके एनो जीवनों उदेश्य -दोउ विश्वास,सहनशक्ति, दाह, धीरज, सतावो मुका दुःख -दोउ उदाहरण रें हिद रान्शी तो l
\iot रूप -रेखा
\io1 भूमिका 1:1,2
\io1 प्रशंसा ए उपदेश 1:3 - 2:13
\io1 सलाह ए चेतावनी 2:14-4 :5
\io1 पोलुसो एनो सिथिति 4:6-18
\io1 उपसंहार 4:19-22
\c 1
\s अभिवादन
\p
\v 1 पोलुस दोरची अंऊ दू जीवनो प्रतिज्ञाऊ अनुसार अंऊ मसीह यीशुरिंङ तोरे,परमेश्वरो इच्छारंङ मसीह यीशु प्रेरित तोत l
\v 2 प्यारे पुत्र तीमुथियुस मिन्दङ, परमेश्वरो बाह हेन्दु प्रभु मसीह यीशु दोरची कनिंङ अनुग्रह दया शान्ति खोखसा लोहतो l
\s धन्यबाद ए प्रोत्साहन
\p
\v 3 दंङ अंऊ परमेश्वरो सेवा गेह घेंङौ बंङबोदो बाह मेमेदू रीति टोइची शुद विवेकरंङ साथे लचाहतग,दोऊ धन्यवाद शुबी जुंस कि गेह घेंङे प्रार्थना कनिंङ लगातार हिद लचाहतोग,
\v 4 दंङ कनु मिकतिऊ सुधि लेह रात दिन करङ साथे दोइमी थ्ल्ज़ी हिटी तचाहतक कि खुशीरंङ साथे बिंङे योग l
\v 5 गिहबी कनु दू निष्कपट विशवास सुधि अपा अंऊ मुण्डारिंङ कांह नानी लोइस ए कनु या यूनीके अन्दरेग तोई,गिहबी निश्चिय तोह कि कनिंङ ला तोद l
\v 6 दि लेह गेह कनिंङ सुधि दिलाईचादोक कि कांह परमेश्वरो दू वरदानाबि अंऊ गिऊ गुट्री तचिह दोरची कनिंङ खोखसिरी प्रज्वलित लेह केहऊ l
\v 7 छना कुचे परमेश्वर हेंदिंङ बेजिरि माशु पर सामर्थ ऐ दाह,संयम आत्मा रांहषी तोत l
\p
\v 8 ध्या लेह हेन्दु प्रभु गवाहीरंङ साथे दंङ गेरंङ साथे अंऊ दोऊ केदी शुगा,लज्जित था शुई, पर दू परमेश्वरो सामर्थ हिसाबे अनुसार सुसमाचारो थलजि गेरंङ साथे दुख उठातु l
\v 9 दंङ अची हेन्दु उद्धार लोहतो पवित्र बुलाहट रंङ साथे बुलाति,दि हेन्दु कमो हिसाबे मशु; पर दोऊ उदेश्य दू अनुग्रह हिसाबे अनुसार तोह अंऊ मसीह यीशुरिंङ सनातन साथे हेन्दु टोइची शुचि तोत l
\v 10 पर हेन्तेग हेन्दु उद्धारकर्ता मसीह यीशु प्रगट शुबी दोरची प्रकाशमान लेह केहरीl
\v 11 दंङ अतु थलजि गेह प्रचारक,प्रेरित,उपदेश ला ठहरेती l
\v 12 दि कारणो गेह दि दुख ला उठाईट्रातोग,पर लज्जित मतोगा, छना कुचे गेह दोबी अतु टोइची गेह विशवास लहसी तोत;दंङ गिहबी निश्चिय तोत कि दू गिऊ धरोहर दू ध्याडा तचे रखवाली ते तरपोदो l
\v 13 रूठे गप्पो कई गिऊ दोरची सुनेकती दोरे दू विशवास दाह रंङ साथे, अंऊ मसीह यीशुरिंङ तोरे,केनो आदर्शो बड़ेकी तोह l
\v 14 दंङ पवित्र आत्मातु दोरची अंऊ हेन्दु अन्दरेग तोत,दि रूठे धरोहरो रखवाली लोह l
\p
\v 15 कांह ञेचातोग कि अरिया भत्ते गेरंङ साथे बिमुख शुचि इलिरे,अंऊ दोरे फुगीलुसऔर हिरमुगिनेस शुरे l
\v 16 उनेसिफुरुसो कुटुम्बो टोइची प्रभु दया लोह, छना कुचे दोई महसे बार गिऊ ज़ि सेहम बि सोई लंही गिऊ जंजीरो दोरची लज्जित माह शुई l
\v 17 पर अंऊ दू रोमरिंङ अति,तोह मोड़े यत्नरंङ साथे पैट्रा गेरंङ साथे दोरिह भेंट –
\v 18 दंङ प्रभु लोह कि दू ध्याडारिङ दोऊ टोइची प्रभु दया शोतो अंऊ सेवा दोई इफिसुसरिङ लहरी,दोतिंङ ला कांह भली,भांति ञेचातोग l
\c 2
\s मसीह यीशु स्वामी भक्त सेनिक
\p
\v 1 दंङ हे गियु योह, केइ दू अनुग्रह रंङ साते बलबंत शुचे इला,
\v 2 अंऊ गप्पारे केई महसे गवाहो तुईजी गिऊ दोरची सुनेकी तोत,दू विश्वासी मीहतिंङ सोंपेके रंऊँ; अंऊ ऊईदिंङ ला सिखाचिम जोगे शोरे l
\v 3 मसीह यीशु रूठे योद्धाओंबराबर गेरंङ साथे दुःख उठातु l
\v 4 दंङ अंऊ मुक्का अरिया योद्धा लड़ाई हखा य्वा,तोह ध्या लेह कि ऐनो भर्ती लजाह दोबी खुश लुअहा,ऐनाबि ऐने संसारो कमरिंङ माह फसांईगा l
\v 5 दंङ यचाह पहलवान विधि हिसाबे माह लड़ेतिन ता मुकुट माह खोखसा l
\v 6 दंङ अंऊ किसान परिश्रम लचाह,फलो अंश मुण्डारिंङ दोबी खोखसी जुंस l
\v 7 अंऊ गेह कुट्रातोग दोऊ टोइची ध्यान रंऊँ,प्रभु कनिंङ भत्ते गप्पो समझ रमदो l
\v 8 यीशु मसीह बि हिद लौह,अंऊ दाऊदो वंश दोरची शुई सिऊ दोतु बिचंङ षिङी अचिरी, दि गिऊ सुसमाचारो हिसाबे शुह l
\v 9 अतु थलजि गेह कुकर्मीऊ बराबर दुःख उठाइतोग देर तचे कि केदरि लाह तोतोग;पर परमेश्वरो वचन केदारि माह l
\v 10 दंङ दि लहची गेह अंङषी दोरे मीहतु थलजि भत्ते धिर सहन लचाहतोग, कि दू ला उद्धारबि अंऊ मसीह यीशुरिंङ तोरे अनन्त महिमा रंङ साथे खोखपोरे l
\v 11 दि हेले गप्पा शुह कि हेनर दोरंङ साथे इलजि तोनी,तोह गेरंङ साथे षिङमोनि लाह l
\v 12 दंङ हेनर धीरजरंङ साथे सहन ला लोहनी,तोह दोरंङ साथे राज्य ला लोहनी;हेनर दोऊ इंकार लोहनी ता दोई ला हेन्दु इंकार लोहतो;
\v 13 दंङ हेनर अविश्वासी ला शुई ता तोभी दू विशवास जोगे बड़ेकी बंङज़ातोग,छना कुचे दोई ऐने ऐनो इंकार लेह मरचा l
\s उतम कारीगर
\p
\v 14 दंङ दि गप्पो सुधि दोतिंङ दिलातु प्रभु तुईजी चिताइगी रंऊ कि गप्पा बारे बेहस थाह लवाह लंही,दोतंङ छिल्ले लाभ माह शुबी, पर रेड्रादोरे बिग्ड़ेके य्व़ा l
\v 15 केनाबि केने परमेश्वरो ग्रहण जोगे ध्या ठ्रोह कम लचाह दू ठहराइचिम प्रयास लोहु,अंऊ लज्जित माह शुबी जुंस,अंऊ हेले वचन ठीक रीतिरंङ हंजी शुबी जुंस l
\v 16 पर अशुद बकवास दोरची बचेगी बंङज़ु छना कुचे झांह ठ्रोह मीहरे ऊई ला अभक्ति बड़ेकी योरे l
\v 17 दंङ दोतु वचन घाव ठ्रोह फेलागी योतो l हुमिनयुस फिलेतुस दोतु बिचंङ ऐ तोत,
\v 18 दंङ अंऊ दि कुहची ते कि पुनरुत्थान शुचि इली तोह हेले दोरची भटकेगी इली तोरे,अंयोतू विशवास बी उलट पुलट लेह केट्रातोरे l
\v 19 तोभी तांला परमेश्वरो पक्की मुयाद बड़ेकी बंङज़ा दोऊ टोइची दि छाप लेहकी तोत,प्रभु ऐनो मीहरे सेहचा,दंङ अंऊ अरिला प्रभु मिन लेहपचा,दू अधर्मो दोरची बचेगी बंङज़ा l
\p
\v 20 दंङ मोड़े घरबारिंङ माह सिर्फ़ जां,मूल ऐ नन्दे माह शुवा पर काठ ए श्रो ओ नंदे ला शुवा; रेह ता आदरो थ्ल्ज़ी पर रेहअनादरो थलजि,
\v 21 दंङ अरिया ऐनाबि ऐने शुद लोहतो, तोह दू आदरो नंन पवित्र ठहरेसोदो;स्वामीऊ कमरिंङ अपतो, भत्ते कमो थलजि तेयार शोतो l
\v 22 जवानीऊ अभिलाषाऊ दोरची साथे धर्म, विशवास,प्रेम,मेल मिलापओ पीछा लोहु l
\v 23 पर मूर्खता ऐ शिक्षाऊ विवादरंङ साथे शताह बंङज़ु छना कुईन सता कांह ञेचातोन कि दितंङ झगड़ा पैदा शुबी l
\v 24 प्रभु दासबि झगड़ालू माह शुबी जुंस,पर दू भत्तेतंङ साथे कोमल शिक्षारिंङ निपुण सहनशीलता शुबी जुंस l
\v 25 दंङ दू विरोधीतिंङ नम्रतारंङ समझातु,छि ञेनि परमेश्वरे दोतिंङ सेहम रमदो कि दोरे ला हेले बि सेहपोरे,
\v 26 दंङ दिऊ दोरची दोऊ इच्छा पूरी लहची थलजि सचेत शुचे शेतानो फंदाचि छूटेगी योतो l
\c 3
\s अंतिम धियाडा रिङ अधर्म
\p
\v 1 पर दि हिद तऊ कि अन्तिम ध्याडारि खरे टेम अपतो l
\v 2 छना कुचे मीह स्वार्थी, लोभी, घमण्डी, निन्दक, याह, बाह आज्ञा टालेकचा दोरे रोहषो जोगे शोर l
\v 3 दाह रंङ साथे ऐ माफ़ी लहजी दोष लगाईचादोरे,असंयमी,डगडगी ब रूठे दोतु बैरी,
\v 4 विशवासघाती, डीट मीहरे, घमण्डी, परमेश्वराबि मशु पर सुखवाली ऐ ज़ुन्ज़ा दोरे ऐ शोरे l
\v 5 दंङ दोचि भक्ति भेष ता धरेफोरे, पर दोऊ शक्ति माह मानेकपोरे; ध्या ठ्रोह दोता साथे ऊईतार बंङजोनि l
\v 6 दंङ दितु बिचंङ दोरे मीहरे तोरे अंऊ घरबार दबे कोंज़ारंङ साथे घुसेगी अपातोरे, दू कमज़ोर मेचामीतिंङ वशारि लेह केट्रातोरे अंऊ पापो दोरची तेपसा भत्ते पाठी अभिलाषाओ वशारि तोरे,
\v 7 दंङ सदा सीखेसी ता बंङज़ादोरे पर हेलेऊ पहचान तचे अपेला माह पिपा l
\v 8 छना ञन्नेस ऐ यम्ब्रेसे मूसाऊ विरोध लचाहतेर, ध्वाए ऐ दि ला हेलेरंङ विरोध लचाहतोरे; दि ध्या ठ्रोह मीह शुरे, अतु दिमाग भ्रष्ट शुचि इली तोत, दंङ दोरे विश्वासो बारे निक्कमे तोरे l
\v 9 पर दोर दिबे तुंखा बड़ेकी मरपोरे, छना कुचे दोतु अज्ञानता भत्ते मीहतु टोइची प्रगट शुचि इली तोई, ध्वाए ऐ दितु ला शुचे योतो l
\s तीमुथियुस बी विशेष राय
\p
\v 10 पर केई उपदेश, चाल चलन, मनसा, विशवास,सहनशीलता ता दाह धीरज, सताईचिम टेमारि, दुःख उठाईगी गिऊ साथ रन्दो l
\v 11 दंङ ध्या ठ्रोह दुःखरि ला अंऊ अन्ताकिया, इकुनियुम, लुस्त्ररि गिऊ टोइची पड़ेकी तोइर, दंङ अन्य दुःखरि ला अंऊ गिऊ उठाइसि शुगा; पर प्रभुई गेहबी दू भत्ते दोरची छुड़ाईगी केहरी l
\v 12 पर अंयो मसीह यीशुरिंङ भक्तिरंङ साथे जीवन बिताईचि जुंज़ातोरे दोरे भत्ते सताइगी केहऊरे;
\v 13 पर मांजी बहकाईचा दोरे धोखा रांड्रा ते धोखा ज़ोवा ते, बिगड़ेगी ईवा लोहरे l
\v 14 पर दू गप्पो टोइची अंऊ केई सीखेसी तोत विशवास लहसी तोत, दि ञेते पक्का शुचि बंङज़ु कि दोतिंङ अंऊ मीहतु दोरची सीखेगी शुह,
\v 15 दंङ बडेच बे ऐ पवित्रशास्त्र कनु ञेसि दू शुह,अंऊ कनिंङ मसीह टोइची विशवास लहची रंङ साथे उद्धार प्राप्त लचिह थलजि बुद्धिमान बड़ेकी तरचादोरे l
\v 16 दंङ भत्ते पवित्रशास्त्र परमेश्वरो याहब दोरची बणाइगी केहषी तोत उपदेश, समझाचिमी, सुधारेचि, धर्मिकताऊ,शिक्षा थलजि जुंशी तोत l
\v 17 ताकि परमेश्वरो मीह सिद्द बड़ेकपोरे, हर इच्चा रूठे कमो थलजि तेयार शुचि ईलांई l
\c 4
\p
\v 1 परमेश्वर मसीह यीशु गवाह लचिह ते, अंऊ षिङी दोतु ऐ सिए दोतु फ़ेसला लोहतो, दोऊ प्रगट शुबीमी राज्यऊ सुधि दिलाईगी ते गेह कनिंङ आदेश रांड्रातोग
\v 2 कि कांह वचन प्रचार लोह, टेमारि ऐ बेटेमरि ला तेयार बंङज़ु, भत्ते पाठीऊ प्रकार सहनशीलता शिक्षा रं साथे उलाहना रंऊ दंङ त्रटेकतु ऐ समझातु l
\v 3 छना कुचे ध्या ठ्रोह ध्याडा अपतो अंऊ मुक्का मीहर रूठे शिक्षा उपदेश सहन लेह मरपोरे, पर रेहट्रा चिसिऊ कारण एनातु अभिलाषातु हिसाबे एनातु थलजि महस गुरू ठ्रोका लोहरे,
\v 4 दंङ एनातु रेहट्रा हेले दोरची फेर्गी ते कथा काहनीयोदू टोइची लगातोनि l
\v 5 पर कांह भत्ते गप्पातिंङ सावधान बंङज़ु, दुःख उठाइतु, सुसमाचार प्रचारो कम लोह, केनो सेवाऊ कम पूरा लोह l
\p
\v 6 छना कुईन सता हेन्तेग गेह दू समान भांति फुचंङ शुचि यवात दंङ गिऊ जीवन अन्तिम टेमपिचि इली तोह l
\v 7 गेह रूठे कुश्ती लड़ेगातोग, गेह घेंङौ जरका पूरे लेह केहषी तोत, कि विशवासो रखवाली लहरिगा l
\v 8 दंङ भविष्य गिऊ थलजि धर्मो दू मुकुट केहषी तोत, अचि प्रभु अंऊ धर्मो ऐ न्यायी फ़ेसला लचाह तोत, गेहबी दू ध्याडा रमदो,गेहबी ऐ माशु पर दू भत्तेबि ला अंऊ दोऊ प्रगट शुबिमी प्यारे ञेचातोरे l
\s व्यक्तिगत निर्देश
\p
\v 9 दंङ गिऊ कछंङ युताह अपिमी लंही l
\v 10 छना कुचे देमासे संसाराबि प्यारे ञेते गेहबी छोड़ेगी केहरी दंङ थिस्लुनिकियो हखा अचा इली l केहची गलातियो हखा तीतुस दलमतिया हखा अचा इली l
\v 11 दंङ सिर्फ़ लूका गेरंङ साथे तोत l मरकुसबि कुरचा ते अचा अति; छना कुचे सेवा थलजि दू गिऊ महस कमो थलजि जुंशी तोत l
\v 12 तुखिकुस बि गेह घेंङे इफिसुस हखा चरचातक l
\v 13 दंङ अंऊ बागा गेह त्रौआसरि करपुस दोर छोड़ेगी अंजी तोगा, अंऊ मुक्का कांह अपोन तोह दोबी किताबरे धर्म पत्रों रेंजा हंताई l
\v 14 दंङ सिकंदर दोई गेरंङ साथे महस बुराई लहसी तोरे; प्रभु दोबी दोऊ कमो हिसाबे बदला रमतो l
\v 15 दंङ कांह दोरंङ सावधान बंङज़ु, छना कुईन सता दोई ञेतु गप्पो महस ऐ विरोध लहसी तोह l
\v 16 दंङ गिऊ मुण्डारिंङ प्रतिवाद टेमारि अचि ला गिऊ साथ माह रेइर, वरन भत्तेज़ि गेह छोड़ेगा केहषी ततोरे भला शोतो कि दिऊ दोति लेखा रांड्री माह पड़ेपोदो l
\v 17 दंङ पर प्रभु गिऊ सहायक बंङज़िरी, गिहबी सामर्थरंङ ताकि गिऊ दोरची पूरा - पूरा प्रचार शोतो भत्ते ऊई जातितु सुनेगी केहनी l गेह शेरो आहचि दोरची छुड़ाइसि शुगा l
\v 18 प्रभु गेहबी हर इच्चा मदम कम दोरची छुडाएपोदो, ऐनो स्वर्गीय राज्यरिंङ रूठे साथे पिपि लोहतो l दोऊ ऐ महिमा युगानयुग शुबी जुंस l अमीन l
\s अंतिम अभिबादन
\p
\v 19 प्रिसका ऐ अकिवला उनेसिफुरुसो कुटुम्ब दि नमस्कार l
\v 20 दंङ इरास्तुस कुरिनिथ्योरि केह्षा इलिगा, त्रुफिमुसाबि गेह मीलेतुसरि टेहषी छोड़ेगी अंजी तोग l
\v 21 मुण्डो अचा अपिमी याहब लोह l युबूलुस, पुदेस, लीनुस ऐ कलोदिया, भत्ते न्वारेतु कनिंङ नमस्कार l
\v 22 प्रभु कनु आत्मा रंङ साथे बंङजोड़ो l केहतु टोइची अनुग्रह शुवा लोहतो l
