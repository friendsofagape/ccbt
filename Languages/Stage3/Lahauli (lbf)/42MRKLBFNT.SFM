\id MRK MARK LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h मरकुसो
\toc1 मरकुसो सुसमाचार
\toc2 मरकुसो
\mt1 MARK
\mt1 मरकुस
\imt भूमिका
\io1 मरकुस राचित सुसमाचार दी कथन ज़ि शुरू शुवा,"परमेश्वरो योह येशु मसीहउ सुसमाचार l"दिरंङ यीशु मसीह बी इह अधिकार सम्पन्न ए कम लहजा मिहू ठ्रोह प्रगत लह्सी तो lदोउ अधिकार दोउ शिक्षा रिङ,माजी अतमा तू टोइची दोउ अधिकार, और मिह तू पाप क्षमा लह्ज़िमी दोहर प्रगट शुची तो lदिरंङ यीशु ऐना बी "मिहू योह " कुट्रा lदू दिउ थ्ल्ज़ी अंजी शु की मिह तिङ दोतू पापो दोरची आजाद लह्ज़िमी थ्ल्ज़ी एनो जान रमतो l
\io1 मरकुस यीशु वचन ए शिक्षाओ टोइची मा पर दोउ कमो टोइची जोर रंड्रा lयुहन्ना बप्तिस्मा रंड्राढ ए येशु बप्तिस्मा और दोउ परिक्षाऊ बारे इह विस्तारङ वर्णन तो, दिउ थल लेखक ध्वा ए यीशु चंगाई ए दोउ सेवा कमो बारे कुट्रा lछना- छना समय इवा लहरी ध्वां -ध्वां ए यीशुउ चेला रे दोबी रूठे रंङ साते ञेंइ लेहती,पर यीशु बिरोधी ला मह्स रोशेक्सा इली,अंत रिङ दोउ अंतिम सप्ताहों बारे वर्णन तो, विशेष रूपङ दोउ क्रूसो टोइची क़ेहट्री ए यह्चा श्रींङमी l
\iot रूप-रेखा
\io1 सुसमाचारो शुरुआत 1:1-13
\io1 गालीलङ यीशु जन सेवा 1:14-9:50
\io1 गालील ज़ि यरूशलेम तचे यात्रा 10:1-52
\io1 यरूशलेमङ अंतिम हप्ता 11:1-15:47
\io1 येशु श्रींङी शुबी 16:1-8
\io1 श्रींङी शुचे प्रभु तङफी ए स्वर्गो हका इबी 16:9-20
\c 1
\s युहना बप्तिस्मा रंड्राढो प्रचार
\p
\v 1 परमेश्वरो योह * यीशुऊ मसिहू सुसमाचारो शुरुआत l
\v 2 ~छना यशयाह भबिष्यद्वाकताओं कतापङ चेसी तो “ खाणु, गे गयांङो तुखा गिऊ दूता बी चर्पोग, अंऊँ कनु थाल्ज़ी अम बाणेक्पोतो l *
\v 3 जंगलङ इच्चा हाउशेपि सग थापि लेकी तो प्रभु अम तेयार लहांई, दंङ दोऊ अम सीधे लहांनी l ”*
\p
\v 4 युहन्ना अति, अरी जंगलङ बपतिस्मा (पानी में डुबकी लगाना ) (पानी में डुबकी लगाना ) रंड्रा तोई, दंङ पापो थाल्ज़ी सेम किरज़ीमी ( मन का बदलना ) थाल्ज़ी बप्तिस्मो धार्मिक उपदेश ( धार्मिक शिक्षा ) लाहते l
\v 5 भते यहूदिया प्रदेशो, दंङ येरूशलेमो भते बंङजा दुरेह हुचा दोऊ कछङ इलीरेह, दंङ एनो पाप मनेके यरद्नो बेनडी रिङ बपतिस्मा (पानी में डुबकी लगाना ) (पानी में डुबकी लगाना ) लेप्तिरी l
\v 6 युहन्ना ऊँटो खलो खम्ज़े लेचा दंङ एनो उम रिङ चमो छिर लेचा बंग्ज़ते, दंङ टिट ए बणो यमा ज़ोवा लाहते l
\v 7 ~ दंङ दी धार्मिक उपदेश ( धार्मिक शिक्षा ) लाहते,” गिऊ थल दु अंज़ा शु, अंऊँ गिबी ला मोड़े तो, गे दिऊ जोगे माशूक की कोंङा शुचे दोऊ बुहटो तस्मा युफोग,”
\v 8 गे केतींङ ति रंङ साते बपतिस्मा (पानी में डुबकी लगाना ) (पानी में डुबकी लगाना ) रंदेग, दंङ दु केतींङ पवित्रात्मा रंङ बपतिस्मा (पानी में डुबकी लगाना ) (पानी में डुबकी लगाना ) रमतो l ”
\s यीशु बप्तिस्मा ए परीक्षा
\p
\v 9 दु धियाड़ो रिङ यीशुऊ ए गलिलो नसरता रिङ अन्ज़े युहनो दोरची बपतिस्मा (पानी में डुबकी लगाना ) (पानी में डुबकी लगाना ) लेहप्चिरी l
\v 10 आँऊँ मुका दु ति जी हचे तोरिङ अती, दोथर दोई सरग अल्सी दंङ आत्मा बी कबुतरो ठ्रो एनो टोइची अपि तनङतो l *
\v 11 दंङ दी आकाशबाणी शुई, का गिऊ प्यारेह योह शुना गे करङ साते खुश तोतोक l ”
\v 12 दंङ आत्मा जी दोथर ए दु जंगलो हका चरति l
\v 13 जंगलङ निन्जा धियाडा शेताने दोऊ परीक्षा लेपतिरी; दंङ दु बंणो जीवा रंङ साते बंग्ज़िरी, दंङ स्वर्गदूत दोऊ सेवा टेहेल लज़ी तोइरेह l
\s यीशुऊ सेवा कमो शुरुआत
\p
\v 14 युहन्ना चुम्सा थल यीशुऊ गालीलङ अन्ज़े परमेश्वरो राज्यो रुठे गप्पो धार्मिक उपदेश ( धार्मिक शिक्षा ) लहतो,
\v 15 दंङ कुतोह,” समय पूरा शुचे इली, परमेश्वरो राज्य पिचे अन्जी तोद; सेम किर्ज़ुंई सुसमाचारो टोइची विश्वास लांहि l ”
\s मछुवे तिङ बुलाची
\p
\v 16 गलिलो झीलों अडे-अडे इल्दर, दोई शमोंन ऐ दोऊ न्वा अन्द्रियास बी झीलङ जाल केट्रि तङातो, छना कूई साते ता दुरेह मछ्वारारेह तोई l
\v 17 यीशुऊ जी दोतंङ साते कुतोह,” गिऊ थले अतांई, गे केतींङ मितु मछ्वे बणापोग l ”
\v 18 दुरेह दोथर जाल केट्रा दोऊ थले अचा इलीरेह l
\v 19 फोहा तुखा इल्ज़े दोई ज़ब्दिउ योह याकूब ए दोऊ न्वा युहन्ना किश्तिउ टोइची जाल रेह बंणाट्री तनङतो l
\v 20 दोई दोथर ए दुरेह बुलाती; दंङ दुरेह एनो बा ज़ब्दिउ कम लहजारेह मजदूरङ साते किश्ती केट्रा, दोऊ थले शुचे इली l
\s माजी आत्मा ग्रस्त मिह बी ठीक लहज़ी
\p
\v 21 दोऊ थल दुरेह कफरनहूम अन्देर, दंङ दु दोथर सब्तओ धियाड़ारिङ प्राथनो घरवारङ इल्ज़े धार्मिक उपदेश ( धार्मिक शिक्षा ) रंड्री लेकी तोई l *
\v 22 दंङ मिह दोऊ धार्मिक उपदेश ( धार्मिक शिक्षा ) रंङ हेरान शुइरेह; छना कूई साते ता दु ज्ञानी (शास्त्र का ज्ञान रखने वाले) (शास्त्रों का ज्ञान रखने वाले )तु ठ्रो मशु, दंङ अधिकारी तु ठ्रो धार्मिक उपदेश ( धार्मिक शिक्षा ) रंड्राते l
\v 23 दोथर प्रार्थना घरबारङ इच्चा मीह तोई,दोबी माजी आत्मा तोई l
\v 24 दोई हाउश रेह कुतोह,’ हे यीशुऊ नासरी,” ञेंतिङ करङ साते छी कम? छि केंई ञेंतिङ सचिमी थल्ज़ी अन्देंन आ? गे का सेका, का अरी शुना? परमेश्वरो पवित्र मी l ”
\v 25 यीशुऊ जी दोबी रोबारंङ कुतोह,” चुपे तो, दंङ दोऊ दोरची हुचा इला l ”
\v 26 दंङ माजी आत्मा दोबी पिरोड़ेके, जोरेह हाउश रंड्रा दोऊ दोरची हुचा इली l
\v 27 दी खांए भते मिहरेह हेरान शुचे इली, दंङ ऐना तु विचङ गप्पा लेही लेकी तोइरेह, दी छी गप्पा शु? दी ता ऊई खरकोई धर्मिक धार्मिक उपदेश ( धार्मिक शिक्षा ) शु, दोई अधिकारङ साते माजी आत्मा बी ला हुकुम रंड्रते l दंङ दोची ला दोऊ आज्ञा मनेक्चेतेर l ”
\v 28 दंङ दोऊ मिन दोथर ए गलिलो दे नुएसी भते नगरङ फेलेके इली l महस टेची दोतींङ ठीक लेही
\s मह्स टेशी दोतींङ ठीक लहज़ी
\p
\v 29 दु दोथर प्रथानो घरबारङ जी हुचा, याकूब दंङ युहन्ना रंङ साते शमोंन दंङ अन्द्रियासो चुन्खा इली l
\v 30 शमोंनो युग बुखारङ टेची तोई, दंङ दोची दोथर दोऊ बारेह दोरंङ साते कुतोह l
\v 31 दंङ दोई कछङ इल्ज़े दोऊ गुहड़ चुम्ज़ा दोबी खड़े लहतो, दंङ दोऊ बुखार तकसाते इली, दंङ दोथर ए दु दोतु सेवा टहल लहज़ी लेहती l
\v 32 ~ ञोंकोल की समय रिङ आँऊँ मुका एके रोजि इली, मीहरेह भते टेची दोतींङ दंङ दोतीङ अतु अन्द्रेग माजी आत्मारेह तोई, यीशुऊ कछंङ हापी लेकी तोईरेह l
\v 33 भते नगरो दुरेह पेताँङु कछंङ ठ्रोका शुतेर l
\v 34 दोई महसे आँऊँ महस प्रकारो टेची ऐ परेहशानी रिङ तोइरेह, आइन लहरी,महसे माजी आत्मा हुन्दी,दंङ दोई माजी आत्मा बी कुट्री मा रेहईं, छना कूई साते ता दोहची दु सेचा तेर l
\s एकांतङ यीशु प्रार्थना लहज़ी
\p
\v 35 मूनज़े सरके( भोर का समय ) निरा बे तुई महस सरके दु खड़े शुचे दोरची हुची, दंङ इह जंगली ठारी रिङ इल्ज़े दोर प्रार्थना लहज़ी लेकी तोई l
\v 36 थले शमोंन दंङ दोऊ सातेथी दु पेट्री इलीरेह l
\v 37 आँऊँ गाह दु दोरी, ता दोरंङ साते कुतोह, भते मीहरेह कनिङ पेट्री लेकी तोद l ”
\v 38 दोई दोतङ साते कुतोह,” अतंई हेनारेह दंङ देची न्वेची नगरंङ योई, की गे दोर धार्मिक उपदेश ( धार्मिक शिक्षा ) लोहाग, छना कूई साते ता गे दिऊ थ्ल्ज़ी हुचा तोतोक l ”
\v 39 ~~ दु भते गलिलङ दोतु प्रार्थना घरबारङ इवा- इवा धार्मिक उपदेश ( धार्मिक शिक्षा ) लहज़ते,दंङ माजी आत्मा तिङ हुचा तोई l
\s कोढो टेची मिह बी ठीक लहज़ी
\p
\v 40 इच्चा कोढी दोऊ कछङ अति, दंङ दोरंङ साते विनती लहरी, दंङ एनो पुशटू भारेह बंङजा दोरंङ साते कुतोह,” अगर केंई ज़ुन्दी गा साते ता गे ठीक ले तरफोंन l”
\v 41 दोई दा लहजे एनो गुहड़ तुखा लहतो, दंङ दोबी थोके कुतोह,” गे ज़ुन्ज़ताग केंई रुठे शुचे इला l ”
\v 42 दोथर ए दोऊ कोढ इवा लहरी, दंङ दु रुठे शुचे इली l
\v 43 दंङ दोई दोबी समझाके दोथरेह चर चरती,
\v 44 दोरंङ दोबी कुतोह,” खाणु, अतङ साते छले था कुडू, दंङ इल्ज़े दी चीज़ केनो याज़का बी कंनडू, दंङ केनो रुठे शुबी मी बारेह आँऊँ ( भबिष्यवक्ता ) मूसाते जी ठेराच्ची तो दोबी भेंट चड़ातु की दोतु टोइची गवाही शोतो l ”
\v 45 दंङ दु धकते हुचा दी गप्पो महस धार्मिक उपदेश ( धार्मिक शिक्षा ) ले चुक्सा इली दंङ धोंण तचे फेलाती की यीशुऊ यहचा मिहतु तंङशी( खुल्म्खुला ) नगरंङ इली मरती, दंङ बंणरिङ बंङजा इली; दंङ बर्नाम्चे मीहरेह दोऊ कछंङ अप लेहतिरेह l *
\c 2
\s नम्कियुओंन टेची मिह बी ठीक लहज़ी
\p
\v 1 महस धियाड़ो थल दु यहचा कफरनहूमङ अति, दंङ थगज़ीरी की दु चूंङ तो l
\v 2 दंङ धोंण मीहरेह ठ्रोका शुइरेह की पेतंङु कछंङ ला ठार मा तोई; दंङ दु दोतींङ बचन शचि लेकी तोई l
\v 3 पिमी मिची इह नम्कियोंन टेची नतपा दोऊ कछंङ लेंज़ा अतिरेह l
\v 4 ~ महस मिरेह शुबीरिङ साते दुरेह दोऊ कछंङ पीपि मरतिरेह, दंङ दोची आँऊँ लंगदु पोयाँङ दु तोई, युपचे चरती, दंङ आँऊँ मनज़ीऊ टोइची दु नतपा तोई, दु टोमेह चरति l
\v 5 यीशुऊ ए दोतु विश्वास खांए दु नम्किउओन टेची मिह रंङ साते कुतोह,” हे योह केनो पाप माफ़ शुई l”
\v 6 दंङ आँईयों ज्ञानी (शास्त्र का ज्ञान रखने वाले) (शास्त्रों का ज्ञान रखने वाले )( शास्त्र को जानने वाला ) रेह दोर तोई, एनातु सेमरिङ विचार ल्हज़ी लेखी तोईरेह,
\v 7 “ दी मीह धियाँ छिले क्वात? दी ता परमेश्वरो निंदा लहज़ाते l दंङमेश्वरा बी बियाडा लेह ऊई अरि पाप माफ़ लेह तरफी?”
\v 8 यीशुऊ जी दोथर ए एनो सेमा रिङ दी ञेंहे केहरी की दोची एनो सेम रिङ छी विचार लहज़ते, दोतंङ साते कुतोह,” केची केन्दू सेमरिङ दी विचार छिले हप्तांई?
\v 9 योहछी छी तो? की नम्क्योंनो टेची दोबी दी कुट्री की कनु पाप माफ़ शुचे इली, या दी कुट्री की अचु केनो मंजी उठाके के देखा नोखा जो?
\v 10 दंङ केची दी ञेंहनी की मीहू योह बी धर्तिउ टोइची पाप माफ़ लहज़ीमी ला अधिकार तो l ” दोई नम्कियोंन टेची दोबी कुतोह,
\v 11 “ गे करङ साते कुट्रातग, अचु केनो मंजी खड़े लेह चुन्खा अचा इला l ”
\v 12 दु खड़े शुचे भते तु तङशी एनो मंजी कूर्चा अचा इली l दी खानड्रा भते हेरान शुचे परमेश्वरो बड़ाई लहजा कुट्री लेतिरेह,” ञेंची धींनगा चमत्कार अपेहल ला तङशी मा शु l
\s लेवी बी अत कुट्री
\p
\v 13 दु यहचा दोरची हुचा झीलों कछंङ इली, भत्ते मीहरेह दोऊ कछंङ इलीरेह, दु दोतींङ धार्मिक उपदेश ( धार्मिक शिक्षा ) रंड्री लेकी तोई l
\v 14 इल्दा दोई हल्फईऊ योह लेवी बी चुन्गियो चोकंङ बंग्ज़ी तङरीरी, दंङ दोरंङ साते कुतोह,” गिऊ थले शुचे इला l ” दंङ दु खड़े अचा दोऊ थल शुचे इली l
\v 15 अपेहल दु दोऊ दोर बगत ज़े बंग्ज्दे, ता दोथर महस चुंगी लेहपचाड दंङ पापी येशुए दोऊ चेला रंङ साते बगत ज़े बंगाज्देर,छना कूई साते ता दुरेह महस तोइरेह, दंङ दुरेह दोरङ साते शुची इली l
\v 16 ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) ( शास्त्र के ज्ञान रखने वाले )( शास्त्र के ज्ञान रखने वाले ) दंङ फरीसी ( धार्मिक झुण्ड जो पुनुरुथान दंङ विश्वास करते हे ) दी खांए,की दु ता पापी रंङ साते दंङ चुंगी लेपचारंङ साते बगत ज़्वा, दोऊ चेला रंङ साते कुतोह,” दु ता पापी रंङ साते दंङ चुंगी लेपचारंङ साते जज़ा तुन्ग्ज़ा शु l ”
\v 17 यीशुऊ जी दी रेहड्रा दोतंङ साते कुतोह,” ठीक मीह बी वेधों ज़रूरत मशुबी, टेची मिह बी शुबी; गे धर्मी मिह तिङ मा, दंङ माजी दोतींङ बुलाची अन्जी शुगा l
\s उपबासो बारे सवाल
\p
\v 18 युहन्नो चेलारेह दंङ फरीसी ( धार्मिक झुण्ड जो पुनुरुथान दंङ विश्वास करते हे ) तु चेला रेह ब्रत लहज्तेर, दोची अन्ज़े दोरंङ साते कुतोह,” युहन्नो चेलारेह दंङ फरीसी ( धार्मिक झुण्ड जो पुनुरुथान दंङ विश्वास करते हे ) तु चेला रेह छिले ब्रत तस्तेर, दंङ कनु चेला रेह ता उपवास मा लहज़तोर?”
\v 19 यीशुऊ जी दोरंङ साते कुतोह,” अपेहल तचे वियाहु ब्याहररंङ साते शुआ, छिह दोची उपवास लहज़ी? अपेहल तचे ब्याहू दोतङ साते तो दोची ब्रत मलेही l
\v 20 दंङ दु दियाडा अप्तो अपेहल ब्याहू दोतु विचङ जी शता लोहुर; दु मुका दोची उपवास लोहुर l
\p
\v 21 “ सल्ज़ी खाम्ज़ेऊ खंन्नी युई खामरीङ अचिये केट्री मा; मा ता दु खन्नी ज़ि दोऊ दोरची दू द्वाके योतो l
\v 22 खरकोई सरा युई बरचा रिङ अचिला मतरची, मा ता दोई सरेहऊ बरचु थक्शे केट्रि, दंङ सरा ए बरचु झुलाह योहसाते इबी, खरको सरा खरकोई बरचु अन्द्रेग पींङशी l
\s सब्तो प्रभु
\p
\v 23 धियाँ शुई की दु सब्तो धियाड़ा रिङ रिहू दोरची युआते, दंङ दोऊ चेलाज़ि इल्दर भुर थ्वागज़ि लेहकी तोई l
\v 24 दंङ फरीसी ( धार्मिक झुण्ड जो पुनुरुथान दंङ विश्वास करते हे ) जी दोरंङ साते कुतोह,” खाणु; दीरेह सब्तो धियाड़ा रिङ कम छिले लहज़तेर दी ठीक मा शु l
\v 25 दोई दोतंङ साते कुतोह,” छिह केची दी अपेहल ला मा पढेक्ति की आँऊँ मुका दाऊदा बी ज़रूरत शुई दोई दंङ दोऊ सातेथी रेह योंइं तोइरेह दोथर दोई छी लहते?”
\v 26 दोई छना अबियातार महयाज़को समयरिङ,* परमेश्वरो घ्ररबारङ इल्ज़े दोई रान्शी रोटी ज़तेर, दी बगत यजाकजी इलावा ओइतींङ ठीक मतोई, दंङ दोई दु एनो सातेथी तिङ ला रेहईं l ”
\v 27 दंङ दोई दोतंङ साते कुतोह,” सब्तो धियाड़ा मीह तु थ्ल्ज़ी बणाशी शु, मिह सब्तो थाल्ज़ी मा शु l
\v 28 झांह लेह मीहऊ योह सब्तो धियाड़ो मालिक शु l ”
\c 3
\s करची घुड़ो मिह बी ठीक लहज़ी
\p
\v 1 दंङ दु यहचा प्रार्थनो घरवारङ हका इली, दोर ई मिह तोई, अतु गुहड करची तोई l
\v 2 दंङ दुरेह दोऊ टोइची दोष लगाची मी थाल्ज़ी दोऊ रुम्ज़ा तोईरेह की खामोई, दु सबतो धियाड़ा रिङ दोबी आयंन लोहतो आ मा लोहतो l
\v 3 दोई करची गुहडो मिह रंङ साते कुतोह,” विचंङ खड़े शु l ”
\v 4 दोई दोतंङ साते कुतोह,” सब्तो धियाडा रुठे लहज़ी ठीक शु या माजी लहज़ी, प्राण बचाची ठीक शु आ सची ठीक शु?” दंङ दुरेह चुप तोइरेह l
\v 5 दोई दोतु समो डगडग रंङ साते दुखी शुचे, दोतींङ रोषरंङ साते देखा नोखा खाणी, दंङ दु मिह रंङ साते कुतोह,” केनो गुहड तुखा लोहु l” दंङ दोई गुहड तुखा लहरी, दंङ दोऊ गुहड ठीक शुचे इली l
\v 6 दोथर ए फरीसी ( धार्मिक झुण्ड जो पुनुरुथान दंङ विश्वास करते हे ) धकते इल्ज़े हेरोदियो( राजा क ख़ास लोग ) रंङ साते दोऊ विरोधङ समति लहज़ी लेकी की दु छना नाश लोहंई l
\s भीड़ यीशु थ्लेसी शुचे इली
\p
\v 7 यीशुऊ एनो चेला तङ साते झीलङ अचा इली: दंङ गालीलङ जी इह महस भीड़ ठ्रोका शुचे अति;
\v 8 यहूदिया येरुशलेम दंङ इदुमिया यरद्नो नुरेहज़ी, सुर ए सैदाआ कछंङ जी इच्चा भीड़ दी रेहड्रा की दोई अधभुत कम लहजा, दोऊ कछंङ अति l
\v 9 दोई एनो चेलारंङ साते कुतोह,’ भीडो बज़ह जी इह क्वाची किश्ती गिऊ थाल्ज़ी तेयार लोहु ताकि दोची गे तेपसी मेस l
\v 10 छना कूई साते ता दोई महस मिह ठीक लहसी तोई, आयों टेची मिरेह तोइरेह, दु थोक्ची थल दची य्वातेर l
\v 11 माजी आत्मा ला अपेहल दोबी खड्रातेर,ता दोऊ तुइज़ी दची युवातेर, दंङ दोची हाऊश रेह कुट्रातेर की का परमेश्वरो योह शुना;
\v 12 दंङ दोई दोतींङ चेतावनी रंड्रा कुतोह,” की गे प्रगट थालंई l
\s सनी प्रेरितो नियुक्ति
\p
\v 13 दंङ दु गोह हका इली, अंऊ दोई मिरेह जुन्ज़ते एनो कछंङ बुलाती, दंङ दुरेह दोऊ कछंङ इली l
\v 14 दंङ दोई सनी गंङमी चुनेक्ति की दोरेह दोऊ साते- साते बंग्ज़तो दंङ दु दोतींङ च्र्प्तो की दोची धार्मिक उपदेश ( धार्मिक शिक्षा ) लोहुरेह,
\v 15 दंङ माजी आत्मा हुपिमी ला अधिकार तानीl
\v 16 दु दी शु : शमौन अतु मिन अतु मं दोई पतरस केहररी *
\v 17 ज़ब्दिउ योह याकूब यकुबो न्वा युहन्ना, अतु मिन दोई बुअनार्गिस अतु मतलब गर्ज़ानो योह केतोह,
\v 18 दंङ अन्द्रियास फिलिपुस,बरतुल्मे, मति,थोमा, हल्फईऊ योह याकूब, तधे, शमौन कनानी,
\v 19 दंङ यहूदा इस्कर्योती अंऊ दी यीशुऊ चुम्ज़ी लहरी l
\s यीशु ए बालजबुल
\p
\v 20 दंङ दु चूंङ अती; दंङ इच्चा भीड़ ठ्रोका शुचे इली, की दोची रोटी ला ज़े मर तिरेह l
\v 21 आँऊँ मुका दोऊ नाता ज़ि दी रेहड्री, दंङ दु चुम्ज़ी मी थ्ल्ज़ी हुचिरेह; छना कूई साते ता दोची कुट्रातेर दोऊ दिमाग ठीक मा l
\v 22 ज्ञानी (शास्त्र का ज्ञान रखने वाले) (शास्त्रों का ज्ञान रखने वाले )जी ( शास्त्रों का ज्ञान रखने वाले ) ला अरी यरूशलेम जी अन्जी तोईरेह, दी कुट्रतेर,” दोऊ अन्द्रेग रागस तोद “ दंङ दु माजी आत्मो सरदारओ सहयता जी माजी आत्मा हुपा l”
\v 23 दंङ दोई दुरेह एनो कछंङ बुलाके दोतंङ साते उप्हाम रिङ कुट्री लेहती, “रागस छना रागस हुपी तरफोतो?”
\v 24 आँऊँ राज्य रिङ ठुक्ट्री पड़ेति सता, दु राज्य छना रूठे शोतो l
\v 25 आँऊँ घरबारङ ठुक्ट्री शुइता, दु घरबार छना रूठे शोतो?
\v 26 धियाँए रागस माजी शुचे एनो बिचंङ ठुक्ट्री केहररी साते ता दु छना बणेके बंग्ज़तो? दोऊ ता अंत शुचे योतो l
\p
\v 27 दंङ आँऊँ ला मिह अतु ला बलवन्तो दोर इल्ज़े दोऊ सातेमान कुजी मरची, आँऊँ तचे दोई दु बलबंत मीह छुचे माकेहररी; दोर थल ए दोऊ घरबारङ जी कुजी तरपोर l
\v 28 गेह करंङ हेले कुट्रतग की मितु ओलादो भते पाप दंङ निंदा आँऊँ दोची लहज़तेर l माफ़ शोतो,
\v 29 दंङ आँऊँ ला पवित्रत्मो विरुद निंदा लोहतो l दोतींङ अपेहल ला माफ़ी मा खोक्स्तो; दु अनंत पापो अपराधी शोतो “
\v 30 छना कूई साते ता दोची कुट्रते की दोऊ अन्द्रेग माजी आत्मा तोद l
\s यीशु याह ए न्वा
\p
\v 31 दंङ दोऊ याह एन्वा अति, दुरेह धकते खड़े शुचे दोऊ हका उजाब रेहईं l
\v 32 भीड़ दोऊ देची न्वेची तोई, दंङ दोची दोरंङ साते कुतोह,” खणु का याह ए न्वा धकते का पेट्री लेकी तोड़ l”
\v 33 दोई दोतींङ ज़ुबाब रेहईं,” गिऊ याह ए गिऊ न्वा अरी शुरेह?”
\v 34 आँऊँ दोर दोऊ देची न्वेची तोई, दोऊ हका खांए कुतोह,” खंणु गिऊ याह ए न्वा दीरेह शुरेह l
\v 35 छना कूई साते ता अरी परमेश्वरो इच्छारिङ जोओतो, दु ए गिऊ न्वा ए रिङह ए या शु l
\c 4
\s बेजा एचाड़ो दृष्टांत
\p
\v 1 दंङ दु झीलों मुखारीङ उपदेश ( धार्मिक शिक्षा ) रंड्री लेकी तोई : इह मोहड़े भीड़ दोऊ कछंङ ठ्रोका शुचे इली दंङ दु झीलङ इह किश्तिउ टोइची बंङजा इली, दंङ भते भीड़ झीलों मुखारीङ कछंङ खड़े तोई l
\v 2 दंङ दु दोतींङ उप्हाम रंङ साते कंड्री लेकी तोई, दोई उपदेशङ ( धार्मिक शिक्षा ) साते दोतीङ कुतोह,
\v 3 “ रेहड्रोई ! इच्चा बेएजा एचाड एची हुचिरी l
\v 4 एची मुका फोहा अमरिङ द्चे इली आँऊँ दु अमरीङ दची तोई प्या जी पेशी शिलिरी l
\v 5 रेहईं रक्चटे ठारी रिङ द्चे इली दंङ दोबी महस श्रो मा खोक्सरी, महस श्रो मा खोसिरङ साते दु युहरना पोशी इली,
\v 6 दंङ आँऊँ मुका एके हुचिरी ता रोषा इली, दङ जड़ मा चुम्ज़ी रङ साते कर्चे इली l
\v 7 रेह छ्वाक्टू विचंङ दचीरी, दंङ महस छाव्क शुबी रंङ साते दु तेप्चे इली, दंङ दोई फल मादी l
\v 8 दंङ रेह रुठे धरती रिङ द्चे इली,दंङ पोशिरी ए फलवन्त शुई; दंङ तीस गुना, सातेठ गुना दंङ रा गुना फल अति l ”
\v 9 दंङ दोई कुतोह,” अतु दोर रेहड्री मी थाल्ज़ी रेहट्रा तो साते ता दोची रेहड्रोई l ”
\s दृष्टान्तो मतलब
\p
\v 10 आँऊँ मुका दु इच्चा केशा इली, दंङ दोऊ सातेथी जी दंङ दोऊ सनी चेलातु समेत दोबी दी उप्हामो बारेह रूहकती l
\v 11 दोई दोतंङ साते कुतोह,” केतिङ ता परमेश्वरो राज्यों भेदों सम्झ रान्शी तो, दंङ धक्तो दोतु थाल्ज़ी भते गप्पा उप्हामङ ए शोतो l
\v 12 झां शुबी मजुंस कि, “दोची खंनी ते ला माहखंइरे, दंङ दोतीङ शुन्ग्सी मादी रेहड्रा ला रेहड्रोई ता ला मा सम्झेक्ति, धियां मा शु की दोरेह यहसोइं, दंङ दोतींङ माफ़ी खोक्स्तो “l
\s बेजा एचाड़ो दृष्टान्तो व्याख्या
\p
\v 13 दंङ दोई दोतङ साते कुतोह,” छि केची दी उप्हाम मा सम्ज़ेक्साइंयां? ता उई उप्हाम केची छना ञेंओंई?
\v 14 एचा दु बचन एची l
\v 15 आँऊँ आमू मुखरिङ तोई दोर बचन एची, दी दु शु आँऊँ दोची रेहड्री रेह, दंङ रागसे ध्वांए अन्ज़े दोतु बचन आँऊँ दोतु अन्द्रेग एयाते, कूज़ा लेन्ज़ा शिलिरी l
\v 16 ध्वांए आँऊँ रक्च्टे ठहरिङ एसी तोई, दीरेह दु शु आँऊँ बचन बी दोथर ए रेहड्रा ख़ुशी रंङ साते स्वीकार लहज़तेर
\v 17 दंङ एनो अनदरेहग जड़ मा चुम्ज़िरङ साते दुरेह थोडे धियाड़ो थाल्ज़ी शुबी; दोर थल अपेहल वचनों बजेह जी दोतु टोइची दुःख ए क्लेश शुई साते ता, दंङ दोतींङ धियाँए ठोकर लेफी l
\v 18 अंऊँ छवाकटु विचंङ एसी तोई दुरेह दु शुरेह अरी वचन रेहड्री,
\v 19 दंङ संसातेरो चिंद,धनो धोखा, ऊई सातेमानों लोभ दोतु अन्द्रेग समाके वचन तेप्ची केरिरेह दंङ फल मेह शुचे इबी l
\v 20 आँऊँ रुठे भूमि रिङ एसी तोई, दी दुरेह शुरेह आँऊँ दी वचन रेहड्री दंङ फल हपतोर : अरी तीस गुना, सातेठ गुना, रा गुना l ”
\s दीपकों दृष्टांत
\p
\v 21 दोई दोतंङ साते कुतोह,” छि छंङी बी दिऊ थल हफातांई की पैमाने या मंजी पोयाँङ केची केंई? छि दिऊ थाल्ज़ी मा शु, की ठेपू टोइची केचे केंई?
\v 22 छना कूई साते ता आँऊँ ला चीज़ व्यकि मा, दंङ दिऊ थाल्ज़ी शु की भते धिर प्रगट शु; दंङ छले गुप्त मा तो,दंङ दिऊ थाल्ज़ी की भते धिर प्रगट शुची योतो l
\v 23 अतुआ रेहड्री मी रेहट्रा तोद ता, दुरेह रेहड्रओंई l ”
\v 24 दोई यहचा दोतंङ साते कुतोह,” सातेवधान शोनी की छी रेहड्रातोई l आँऊँ नापे केची पकचाताई ध्वाए केतींङ ला पाकसाते योतो, दंङ केतींङ ला मास्से खोक्स्तो l
\v 25 छना कुई साते ता अतु कछंङ तोद, दोबी रामोर; दंङ अतु कछंङ मद, आँऊँ दोऊ दोर तो, लेन्ज़ा षोर l ”
\s पोंशी बेजो दृष्टांत
\p
\v 26 दंङ दोई कुतोह,” परमेश्वरो राज्य धियाँ ठ्रो तो; छना अंऊँ मिजी ध्रर्तिऊ टोइची बेएजा छंङदी,
\v 27 दंङ योंकोल फेटे शुई मुंजे चेती, दंङ दू बेएज़ा धियाँ पोंशी धियाँ मोड़े शुतेर की दोतींङ पता मा लेती l
\v 28 धरती एनो दोरची एने फल रमतो, मुन्डा लूँङमोतो, दंङ क्रा दंङ कराओ साते बेएज़ा तेयार शोतो l
\v 29 आँऊँ मुका सोल मिज़ियोदो, दंङ दु ट्रिक्ट्री, की फसल ट्रिकटी धियाड़ा शुचे इली l
\s राईऊ सोल्दु दृष्टांत
\p
\v 30 दंङ दोई यहचा कुतोह,” ञेंहची परमेश्वरो राज्ये उपमा अतंङ साते रामोई, दंङ आँऊँ उप्हाम रंङ साते दोऊ वर्णन लाहंई?
\v 31 दु राईऊ सोल्दु बराबर तो; आँऊँ मुका दु धरतीरिङ एहची, दु भते ध्रर्तिऊ बेएज़े बे क्वाची शुबी l
\v 32 दंङ अपेहल दु एची, दंङ दु पोंशे भते बे मोड़े शुचे इबी, दोऊ धिंगाडे मोड़े लाठिरेह शुबी की सर्गो प्या रेह दोऊ टोइची बङ लहज़ी l”
\v 33 दोई धियाँ ठ्रो उप्हाम कुचे दोतु समझो हिसातेबे वचन कुट्राते,*
\v 34 दोई आँऊँ ला गप्पा उप्हाम मेह मा कुट्राते;* दंङ एकांतङ बंग्ज़े एनो चेला तङ भते गप्पा कनड्राते l
\s आंधी बी शांत लहज़ी
\p
\v 35 दोत्हींङ योंकोल दोई एनो चेलातङ साते कुतोह,” अताई, हेनारेह नुरेह योनी l”
\v 36 दंङ दू ( येशु और उसके चेले ) भीड़ केट्रा छना दू तोई, ध्वां ए दोबी साते किश्तिउ टीचि लेन्ज़ा शिलिरे; दंङ दोरंङ साते उईला किश्ती रेह तोई l
\v 37 दंङ मोड़े आंधी अति, दंङ छ्वालिरेह किश्तिउ टोइची अपि लेखी दंङ किश्ती ति रंङ साते बिङे इली l
\v 38 दु ऐना थलेसी पल गदाऊ टोइची इम लहज़ी लेकी तोई l दंङ दोची दु चेबी ले कुइरेह,” हे गुरु, छि कनिङ चिंद मा की ञेंहची खत्म शुची लेकी तो?”
\v 39 दंङ दोई खड़े शुचे आंधी बी समझाती, दंङ ति रंङ साते कुतोह,” चुपे शु, बंङजा इला l ” दंङ आंधी बंङजा इली दंङ दोर चेन शुचे इली;
\v 40 दंङ दोतंङ साते कुतोह,” केरेह छिले बेवातोनी? छि केतींङ एन तचे विश्वास मा आ?”*
\v 41 दुरेह महस ऐ बेवा इल्ज़े तोईरेह ओर ऐनातु बिचंङ कुइरेह,” दी अरी शु की आंधी ए ति ला दोऊ कहना मनेक्चा?”
\c 5
\s माजी आत्मा ग्रस्त मिह बी ठीक लहज़ी
\p
\v 1 दुरेह झीलों नुरेहज़ी गिरासेनियो देशङ पिची,
\v 2 आँऊँ मुका दु किश्तिउ टोइची ली तक्सिरेह, दोथरेह इच्चा मिह अतिंङ माजी आत्मा तोई माशनो दोरची हुचा दोरंङ साते दोरी l
\v 3 दु कब्रिस्तानङ बंङजा तोई, दंङ दु अचिला शंग्डी रंङ साते छुचि मरचतेर,
\v 4 छना कूई साते ता दु घडी- घडी शांगडी रंङ साते छुचि तरीरे, दंङ दोई दु थाव्गे खन्नी-खन्नी लेह केते, दंङ दु अचिला वशरिङ लेह मरचतेर l
\v 5 दु रात दिन कब्रिस्तानङ ए घोह टोइची हॉउश रें बंग्ज़ते, दंङ एनाबी रक बहेकी घ्याल लहज़ते l
\p
\v 6 दोई यीशुऊ बी ऑई तारेह जी खांए ज़रका रेंहई, दंङ दोबी प्रणाम लहरी,
\v 7 दोई जोरेह हॉउश रेह कुतोह,” हे यीशुऊ, परमेश्वरो योह, गिबी करङ साते छी कम? गे कनिङ परमेश्वरो कसम रड्रातग, की गिबी टेशी था राउं l ”
\v 8 छना कूई साते ता दोई दोरंङ साते कुतेह,” हे माजी आत्मा दी मिहु दोरची हुचा अता l ”
\v 9 दोई दोबी रूहकती,” कनु मिन छी शु?’’ दोई दोरंङ साते कुतोह,” गिऊ मिन सेना शु; छना कूई साते ता ञेंहरेह महस तोतोंई l ”
\v 10 दंङ दोई दोरंङ साते प्रार्थना लहरी,” की हेन्दीङ दी देशङ जी धकते थाचर्तु l ”
\p
\v 11 दोर गोह रिङ सुअरों इह झुण्ड रवाक्सी लेकी तोई l
\v 12 दोची दोरंङ साते विनती लेह कुई,” हेंन्दीङ दु सुअरों बिचंङ चर चर्तु की ञेंहची दोतु अन्द्रेग बंग्जोई l ”
\v 13 दंङ दोई दोतींङ आज्ञा रेहईं दंङ माजी आत्मा भते दोतु अन्द्रेग इली दंङ झुंड, आँऊँ जुहट हज़ारो तोई, गोहु ठेपुरीङ जी झीलङ जरका रनड्रे डूबेके सीए इली l
\v 14 दोतु पुहाला जी जरका रेह नगरङ ए गांव रिङ इल्ज़े दी समाचार सुनाती, दंङ दोर छी शुते, दु खंड्री मिह अतिरेह l
\v 15 यीशुऊ कच्छंङ अन्ज़े आँऊँ दोबी माजी आत्मा तोई, छना कूई साते ता अतु अन्द्रेग सेना तोई, खम्ज़े लेहचा होशङ शुबीरंङ साते दुरेह बेवा इली l
\v 16 खंड्रा दोची दोऊ, अतु अन्द्रेग माजी आत्मा तोई, दंङ सुअरो बारेह भते हाल दोतींङ सुनाती l
\v 17 दंङ दुरेह यीशुऊ रंङ साते विनती लहजा कुट्री लेती की हेंदु विचंङ जी अचा इला l
\p
\v 18 आँऊँ मुका दु किश्तिउ टोइची हुची लेती ता अतु दोर माजी आत्मा तोई, दोरंङ साते विनती ल्हज़ी लेहती,” गिबी ला केनारंङ साते बंग्ज़ी राऊँ l ”
\v 19 दंङ दोई दोबी आज्ञा मरेहईं, दंङ दोरंङ साते कुतोह,” केनो चूंङ इल्ज़े केनो मीतिङ कंडू की प्रभु जी केनो टोइची दया ले केनो थाल्ज़ी आयों मोड़े कम लहरी l ”
\v 20 दु इल्ज़े दिकपुलिसङ दी गप्पो उपदेश लज़ी लेकी तोई की यीशुऊ जी गिऊ थाल्ज़ी आयों मोड़े कम लहरी; दंङ भते मिह हेरान शुचे इली l
\s याईरो सी मेच्मीकटु ए इच्चा टेशी मेच्मी
\p
\v 21 दंङ यीशुऊ यहचा किशति जी नुहरेह इली, दंङ दोर इह महस भीड़ ठ्रोका शुके इली l दु झीलों मुखारिङ तोई कि
\v 22 याईर मिंन्दु अरध्नाल्यो इह मोडू अति, दंङ दोबी खांए दोऊ कोंजो कछंङ दचे इली,
\v 23 दंङ दी कुचे दोरंङ साते प्रार्थना लहरी,” गिऊ क्वाची मेचिमी कटु सी मी तो : केंई अन्ज़े दोऊ टोइची गुहड केऊ ता दु ठीक शुचे योतो l”
\v 24 दंङ दु दोरंङ साते इली; दंङ महस भीड़ दोऊ थले शुचे इली, धोंण तचे की भीड़ दोऊ टोइची दफी लेकी तोई l
\p
\v 25 इच्चा मेच्मी तोई, अतिंङ सातेनी सातेल बेचींह शुई बहेक्फिमी रोग तोई l
\v 26 दोई बेदातु दोरची महस दुख खान्शी तोई, दोई एनो भते समान खर्च ले चरति दोबी छले लाभ मा शुई, दु उईला मरीज़ शुचे इली l
\v 27 दु यीशुऊ गप्पा रेहड्रा भीडो बिचंङ जी दोऊ थलेसी अति दंङ दोऊ खम्ज़े थोकी चरति,
\v 28 छना कूई साते ता दोई कुट्राते,” अगर गे दोऊ खम्ज़े बी पछ रामोग सता गे आईन शुचे योग l
\v 29 दोथरेह दोऊ शुही बहेक्पी बंद शुचे इली, दंङ दोई एनो फुकाङ चेती की गे आईन शुचे इली l
\v 30 यीशुऊ जी दोथरेह ञेंह केहररी की गिऊ अन्द्रेग जी सातेमर्थ हुचा इली, दंङ थ्ल्का शुचे रूहकती, गिऊ ख़म अची थोक्ति?”
\v 31 दोऊ चेला जी दोरंङ साते कुतोह,” केंई खंड्रतन की कनु टोइची भीड़ द्फी लेकी तो, दंङ केंई कुट्रातन की अची गे थोक्ति?”
\v 32 दंङ दोई दी खंड्रीमी थ्ल्ज़ी की अची दी कम लहसी शु, पिलाह हासी खांणी l
\v 33 दंङ दु मेच्मी जी दी ञेंहए की गिऊ छना भला शुचे इली, बेवा ए थर थरेहका दोऊ कछंङ अति, दंङ दोऊ कोंजो कछंङ दचे दोरंङ साते भते धिर हेले-हेले कुचे चरती l
\v 34 दोई दोरंङ साते कुतोह,” मियो,कनु विश्वासे जी का ठीक शुचे इली; रुठेरंङ साते इला, दंङ केनो दी बिमारी रंङ जी बचेकी तो l
\p
\v 35 दु दी कुट्री लेकी तोई की अरध्नाल्यो सरदारों चूंङ जी मीहची अन्ज़े कुट्री लेती,” केनो मीओ सी ए इल्ज़ा, केंई गुरुबी छिले दुःख रंड्रातन?”
\v 36 आँऊँ गप्पा दोची कुट्रातेर, यीशुऊ दु मा रेहड्रातिका कुचे, अरध्नाल्यो सरदारङ साते कुई,” था बेऊ; विश्वास लोहु l ”
\v 37 दंङ दोई पतरस, याकूब दंङ यकुबो न्वा युहन्ना, केचे, उई अतिंङ ला ऐनारंङ साते अपि मरेहईं l
\v 38 अरध्नाल्यो सरदरो चूंङ इल्ज़े, दोई भते मीह तिङ हॉउश ए क्रपि खांणी l
\v 39 दंङ दोई तोंङ इल्ज़े दोतंङ साते कुतोह,” केची छिले क्रपताई? मेच्मी कटु सी मा तो, दी इमरीङ तोदl ”
\v 40 दुरेह दोऊ मज़ाक लहज़ी लेकी तोई, दंङ दोई भते धकते हुती दंङ मेच्मी कटु या बाह दंङ एनो सातेथिरङ साते तोंङ, आँऊँर मेच्मी कटु तोई, इली l
\v 41 दोई मेच्मी कटु गुहड़ चुमेह दोरंङ साते कुंई,” तलिता कुमी l ” अतु मतलब शु,” हे मेच्मी कटु, गे करङ साते कुट्रातग खड़े अचु l ”
\v 42 दंङ मेच्मी कटु दोथरेह खड़े शुचे देखा नोखा जोई चुकसी; छना कूई साते ता दी सनी सातेलो तोई l दिऊ टोइची मीह रेह हेरान शुचे इली l
\v 43 दंङ दोई दोतींङ यहचा हिद ले आज्ञा रेंई की दी गप्पा अतिंङ ला पता शुबी मेस, दंङ कुतोह,” दिबी छा छी जेईमी रोंऊ l ”
\c 6
\s नासरतङ यीशु अनादर
\p
\v 1 दोरची हुचा दु एनो देशङ अति, दंङ दोऊ चेला रेह दोऊ थाल्का इली l
\v 2 सब्तो धियाड़ा रिङ दु अरध्नाल्याङ धार्मिक उपदेश ( धार्मिक शिक्षा ) रनड्री लेकी तोई, महस मीरेह दी रेहड्रा हेरान शुचे इली दंङ कुट्री लेखी तोई,” दिबी दी गप्पा आँऊँर ची अति? दी छिट्रो ज्ञान शु आँऊँ दोबी रान्शी तो? दी छिछो सातेमर्थो कम दिऊ गुहड ज़ि शुबी लेखी तो?
\v 3 छि दी दु सिंङु मिस्त्री मा शु, आँऊँ मरियमो योह, दंङ याकूब, योसेस, यहूदा, दंङ शमोंनो न्वा मा शु आ?* छि दोऊ रिङरेह ञेंहतु बिचङ मबंगाज़दोर?” झां ए दोची दोऊ विषये रिङ ठोकर खाची l
\v 4 यीशुऊ जी दोतंङ साते कुतोह,” भबिष्यद्वाक्ताओ एनो देशङ, दंङ एनो नातातु बिचंङ, दंङ एनो चूंङ छोडेके दंङ आँऊँर ला अनादर मा शुबी l ”
\v 5 दंङ दु दोर आँऊँला सातेमर्थो कम लहज़ी मरति, थोड़े टेची दोतु टोइची गुहड़ केचे दुरेह आईन लहरी l
\v 6 दंङ दोबी दोतु अबिश्वास खांए हेरानी शुचे इली, दंङ दु पिला हासि नगरंङ धार्मिक उपदेश ( धार्मिक शिक्षा )लहज़ी लेखी तोई l
\s सनी चेला रे चरची
\p
\v 7 दोई सनी तिङ एनो कछंङ अता कुई, दंङ दोतींङ जुह- जुह लहजे चरचि लेती, दंङ दोतींङ माजी आत्माओ टोइची अधिकार रेहईं l
\v 8 दोइ दोतींङ आज्ञा रेहईं,” आमू थाल्ज़ी लठी केचे छा छी था लेहप्तु; ना रोटी, ना झोली, ना बटवाङ ढवारेह,
\v 9 दंङ भूटारेह लेतुईं, ज़ुहट जुहट कुर्ती था लेतुईं “ l
\v 10 दंङ दोई दोतंङ साते कुतोह,” आँऊँ ला केरेह अतुल घरबारङ तकसोई, आँऊँ तचे दोरची केरेह विदा मा शु दोन्ह तचे दु घरबारंङ बङजोईं l
\v 11 आँऊँ ठहरिऊ मीहरेह केरेह स्वीकार मलोहतो केतु मा रेहड्रतो, दोरची ज़ोथर केना तु कोंजो धुड ठुडकेके चर्तु, दंङ दोतु टोइची गवाही शोतो l ”
\v 12 दंङ दोची इल्ज़े धार्मिक उपदेश लहरी की सेम यहासोईं,
\v 13 दंङ महस माजी आत्मा ला हुती, दंङ महस टेची दोतु टोइची तेल च्वा आइन लहरी l
\s युहन्ना बप्तिस्मा रंड्राढो हत्या
\p
\v 14 हेरोदेस राजे ला दोऊ धार्मिक उपदेश रेहड्री, छना कूई साते ता दोऊ मिनो महसे चर्चा शुचे इल्ज़ी तोई, दंङ दोई कुतोह,” युहन्ना बपतिस्मा (पानी में डुबकी लगाना ) (पानी में डुबकी लगाना ) रंड्राड सिऊ दोरची श्रींङे इल्ज़ी तोद, धियाँह ले दोऊ दोरची सातेमर्थो कम प्रगट शुआ l ”
\v 15 उई मिहज़ी कुतोह,” दी एलियाह( भविष्यद्वक्ता) शु “ उई दोची कुतोह, भविष्यद्वक्ता या भविष्यद्वक्ताओ दोतु विचंङ अरी इच्चो बराबर शु l ”
\v 16 हेरोदेसे दी रेहड्रा कुतोह,” आँऊँ युहन्नो पूंजा गे ट्रिकटी लहज्ते, दु श्रींङे इली l”
\v 17 हेरोदेसे एनो न्वा फिलिपुसो मेचा हेरोदियासो बजेह जी, अतंङ साते दोई वियाह लहसी तोई, मीहरेह चरचा युहन्ना चुम्ज़े लेह जेलङ केची केहररी;
\v 18 छना कूई साते ता युहन्ना जी कुतेह,” केनो न्वाओ मेचा तची रुठे मा शु l ”
\v 19 धियाँ ले हेरोदियास दोरंङ साते दुश्मनी तचाते l दंङ दी चेवाते दी सचि चरपोई; दंङ झां मा शुई,,
\v 20 छना कूई साते ता हेरोदेस दोबी धर्मी ए शुच्चे मीह चेखे दोरंङ साते बेवातेर, दंङ दोबी बचके तचातेर; दंङ दोऊ गप्पा रेहड्रा महस बेवाते, दंङ ख़ुशी रंङ साते रेहड्राते l
\p
\v 21 रुठे धियाडा अति आँऊँ मुका हेरोदेसे एनो ज़न्म्दीनङ एनो प्रधान, सेनापतिरेह दंङ गलिलो मोड़े मिहतु थ्ल्ज़ी धाम रेंहई l
\v 22 दंङ हेरोदियासो मियो तोंखा अति, दंङ गरचे हेरोदेस दंङ दोरंङ साते बंङजा दोतु सेम खुश लहरी l दंङ राजा जी दोरंङ साते कुतोह,” केंई छी जुना गिऊ दोरची पेट्रोई कनिङ गे दु रामोग l”
\v 23 दंङ दोरंङ साते कसम लहरी,” गे घ्याँङो अधा राज्य तचे केंई छी ज़ुन्ज़तन गे रें चरपोग l ”
\v 24 दोई धकते इल्ज़े एनो याह रंङ साते कुतोह,” गे छी पेट्रिगा?” दोई कुतोह,” युहना बपतिस्मा (पानी में डुबकी लगाना ) (पानी में डुबकी लगाना ) रड्राडो पूंजा l ”
\v 25 दु दोथर ए रजो कछंङ अति दंङ दोरंङ साते प्रार्थना लहरी,” गे ज़ुन्ज़ताग युहना बपतिस्मा (पानी में डुबकी लगाना ) (पानी में डुबकी लगाना ) रनड्राडो पूंजा इच्चा पेतडङ गिबी हता l ”
\v 26 दंङ राजा परेहशान शुई, दंङ एनो कसम ए दंङ साते बंङजा दोतु बजाह जी दोई वियाड़ा लेह मरती l
\v 27 दंङ राजे दोथर ए इह सिपाही बी हुकुम रेह चरती, की दोऊ पूंजा ट्रिकी हतांईं l
\v 28 दोई ज़ेलङ इल्ज़े दोऊ पूंजा ट्रिके चरती दंङ इह पेतडङ केचे हती, दंङ दु मेच्मी कटु बी रेहईं, दंङ दोई दु एनो याह हका रेहईं l
\v 29 दी रेहड्रा दोऊ चेला रेह अति, दंङ दोऊ मडा लेन्ज़ा इली दंङ कब्रङ केहररी l
\s प्रेरिता तु वापसी ए एकांत बंङज़ि
\p
\v 30 प्रेरिता जी यीशुऊ कछंङ ठ्रोका शुचे, आँऊँ दोची लहज़तेर, दंङ छी सिखासी तरेहर, भते दोबी कंज़दे l
\v 31 दोई दोतंङ साते कुतोह,” एकांतङ इल्ज़े फोहा नाहचूंई l ” छना कूई साते ता महस मीहरे दोर अपि ए इवी लेकी तोइरेह दंङ दोतींङ जेईमी ला समय मा तोई l
\v 32 दंङ दुरेह किश्तिउ टोइची बंङजा, शांत ठारीरिङ अचा इली l
\s ङा हज़ार मिह तिङ खिलाची
\p
\v 33 महस मीह जी दुरेह इल्ज़ा खंणी सा ता सेसी चरतिरेह, दंङ भते नगरङ जी ठ्रोका शुचे दोरची पैदल जरका रें दोतु वे तुइ पीचे इली l
\v 34 दोई तक्से महस मोड़े भीड़ तङअरी, दंङ दोतु टोइची दया लहरी, छना कूई साते ता दुरेह दु त्रेयितु गहड़े तोई, अतु रखवाला अरला मतोई; दंङ दु दोतींङ महस गप्पा कनड्री लेखी तोई l
\p
\v 35 अपेहल धियाडा योहसी लेती, ता दोऊ चेलारेह दोऊ कछंङ अन्ज़े कुट्री लेती, “ दी वीरान ठारी तो, दंङ धियाड़ा ला महस शुचे इली l
\v 36 दितिङ बिदा लोहु की पिला हासी नगरङ दंङ बस्ती जी इल्ज़े, एनो थ्ल्ज़ी छा छी जेईमी हाताईं l ”
\v 37 यीशुऊ जी ज़ुबाब रेहईं,” केची ए दोतींङ जेईमी छा छी रऊँ l ” दोची दोरंङ साते कुतोह,” छि ञेंहची राह टंगो रोटी चुम्ज़े, दोतींङ खिलापोंइंआ?”
\v 38 दोई दोतंङ साते कुतोह,” इल्ज़े खंणुई केतु कछंङ अंयों रोटी रेह तोड़?” दोची पता लेह कूइरेह, “ ङा रोटी ए जुहट मच्छ तो l ”
\p
\v 39 दंङ दोई दोतींङ आज्ञा रेहं कुतोह की भते तिङ हरेह-हरेह श्रङो टोइची बम्ग्ज़िमी कुडू l
\v 40 दुरेह राह राहए दंङ निन्जो सा -निन्जो सा लेह बंङजा इली l
\v 41 दंङ दोई ङा रोटीए जुट मछली लेहप्ती, दंङ स्वर्गो हका खांए धन्यवाद लहरी, दंङ रोटी खनी-खनी लेह चेला तिङ रमा लहरी, दंङ दोची मिहतिङ फाहरी, दंङ दु झुहट मच्छ ला फाए चरती l
\v 42 दुरेह भते जेह कहशी इली,
\v 43 दंङ दोची रोटीऊ खन्नी ए मछ रंङ बिङे सनी टोकरिरे उठाती l
\v 44 आँऊँ दीची रोटी रेह जतेर, दुरेह ङा हज़ार गंङमिरेह तोई l
\s यीशु तिउ टोइची जोई
\p
\v 45 दोई ध्वां ए एनो चेला तिङ किश्तिउ टोइची हुचिमी थाल्ज़ी मजबूर लहरी की दुरेह दो बे तुई बेतसेदो हका अच इलाई, अंऊँ तचे दोई दु मीतिङ बिदा लोहतो l
\v 46 दोतींङ बिदा लेह दु गोऊ टोइची प्रार्थना लहज़ी अच्चा इली l
\v 47 आँऊँ मुका योंकोल शुई, ता किश्ती झीलों विचंङ तोई, दंङ दु इच्चा मुखरिङ खड़े तोई l
\v 48 अपेहल दोई खंणी की दुरेह च्लाचा-च्लाचा वेवा इल्ज़ी तो, छना कूई साते ता लंन दोतु बिरोधङ तोई, दंङ अध्रातो मुका रिङ दु झीलों टोइची ज़ोवा दोतु कछंङ अति; दु दोतु बे तुखा इबी ज़ुन्ज़ते l
\v 49 दंङ दोची दु झीलों टोइची जोतर खांए चेती की दी रागस शु, दंङ हॉउश रेहईंरेह;
\v 50 छना कूई साते ता भते दोबी खांझए वेवा इली तोई l दंङ दोई दोथर ए दोतंङ साते गप्पा लहरी, दंङ कुतोह,” याहो लाहनी: गे शुगा; बेओंई था l ”
\v 51 दंङ दु दोतु कछंङ किश्तिउ टोइची अति, दंङ लंन चुपे शुचे इली: दंङ दुरेह महस हेरान शुचे इली l
\v 52 दुरेह दु रोटीऊ बारेह सम्जेकी मतोइरेह, छना कूई साते ता दोतु सेम डग-डग शुचे तोइरेह l
\s गनेसरतङ टेची दोतींङ ठीक लहज़ी
\p
\v 53 दुरेह तकसाते गानेस्रत पिचे इली, दंङ किश्ती मुखारीङ लेन्ज़ा अतिरे l
\v 54 आँऊँ मुका दुरेह दु किश्तिउ टोइची ली तक्सिरेह, ता मिहज़ी दु सेसाते.
\v 55 देह न्वेची भते देशङ ज़रका रेंह, दंङ टेची दोतींङ मन्ज़िउ टोइची केचे, आँऊँर- आँऊँर समाचार दोई की दु दोर तो, दोर-दोर लेन्ज़ा इलीरेह l
\v 56 दंङ आँऊँर ला दु गवांङ, नगरङ, बस्तीरिङ यावाते, मीहरेह टेची दोतींङ बजारङ केचे दोरंङ साते बिनती लहज़ते की केंई केनो खाम्जो मुख ला थोक्ची रंऊँ; दंङ आँयों दोबी थोक्च्तेर दोर भते ठीक शुचे यवाते l
\c 7
\s परम्परा पालन लह्ज़िमी सवाल
\p
\v 1 दंङ फरीसी ( धार्मिक झुण्ड जो पुनुरुथान दंङ विश्वास करते हे ) ए थोड़े ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) आँऊँ यरूशलेमङ जी अन्ज़े तोई, दोऊ कछंङ ठ्रोका शुई,
\v 2 दंङ दोची दोऊ मिन्ह चेला तिङ अशुद्ध ए घुहड माचीस; रोटी जेह तङीरिरि-
\v 3 छना कूई साते ता फरीसी ( धार्मिक झुण्ड जो पुनुरुथान दंङ विश्वास करते हे ) ए भते यहूदी, पूर्वजातु रीति रिवाजों टोइची ज़ोवा तोई, दंङ अपेहल तचे रुठेयासी गुहड़ मा चिरी साते ता दोची बगत मा जेई;
\v 4 दंङ बज़ारङ जी अन्ज़े, अपेहल तचे मा सुजि साते ता धोंण तचे बगत मा ज़ेई; उई ला महस गप्पारेह तो, आँऊँ दोतु कछंङ मनेक्पी मी थाल्ज़ी पिट्रि तो, छना कव्लीरेह, लोटारेह दंङ त्रामो नंदे शुल्ज़ी, मंज़ेक्ची,
\v 5 झां दु फरीसी ए ज्ञानी (शास्त्र का ज्ञान रखने वाले ) जी दु रूहकती,” कनु चेला रेह छिले पूर्वजों दंङम्परो टोइची मजोव्दोर, दंङ गुहड़ चि मेह रोटी ज्वातोर?”
\v 6 दोई दोतंङ साते कुतोह,” यशयाह जी केना कपटी तु बारेह ठीक भाबिश्यबाणी लाहते छना चेसी तो : ‘दीरेह आ जी ता गिऊ आदर लहज़तेर, दंङ दोतु सेम गेबे ला उईतारेह तोद l
\v 7 दीरेह धियाँए गिऊ उपासना लहज़तेर, छना कूई साते ता मीतू आज्ञा बी धर्म उपदेश ( धार्मिक शिक्षा ) लहज़ी सीखाचा l ’
\p
\v 8 छना कूई साते ता केची परमेश्वरो आज्ञा टालेके मिहतु रीति बी मनेक्ची लेकी तोनी l ”
\v 9 दोई दोतंङ साते कुतोह,” केची केतु दंङम्परा मनेक्मी थ्ल्ज़ी परमेश्वरो आज्ञा छना रुठ्यासी टालेके केट्रतनी l
\v 10 छना कूई साते ता मूसाते जी कुट्राते,’ एनो याह बाहों आदर लोहुई,’ आँऊँ एनो याह बाह बी माजी कोतो, दु हेले सचि चरपोर l ’
\v 11 दंङ केची कुट्राताई आँऊँ एनो याह बाह रङ साते दी कोतो,’ आँऊँ ला कनिङ गिऊ दोरची फायदा खोक्स्ते दु समर्पित छना कूई साते ता दोऊ प्रण पुरेह शुचे इली l
\v 12 दंङ दु केची दोऊ बाह दंङ दोऊ याहो छले सेवा लहज़ी मरनड्रतन l
\v 13 झां केची केंदु परम्पराजी, आँऊँ केची ठेहरासी तो, परमेश्वरो वचन टालेके केट्रतनी, दंङ दिठ्रो-दिठ्रो महस कम लहज़ी लेखी तोतोई l
\s मिह तिङ अशुद्ध लहजा गप्पा
\p
\v 14 दंङ दोई मीह तिङ एनो कछंङ बुलाके दोतंङ साते कूई,” केची भते गिऊ रेहड्रोई, दंङ सम्जेक्सुई l
\v 15 झां ए आँऊँ ला चीज़ मा आँऊँ मिऊ धकतेजी तोंखा शुचे दु माजी लोहतो; आँऊँ ला चीज़ मीहू अन्द्रेग जी हुचा, दु ए दोबी माजी लहजा l
\v 16 अतुआ थक्ची मी रेहट्रा तो साते ता रेहड्रोई l
\v 17 अपेहल दु भीडो कछंङ जी चुन्खा इली साते ता, दोऊ चेलाची दी उप्हाम बारेह दोऊ दोरची रूहकती l
\v 18 दोई दोतंङ साते कुतोह,” छि केची ला दिठ्रो बेसमझ शुइयाँ? छि केची मा सम्जेक्सांई आ की आँऊँ ला चीज़ मीहु धक्तेज़ी तोंङ योतो, दोई दु अशुध ले मर्ची?
\v 19 छना कूई साते ता दु दोऊ सेमो अन्द्रेग मा तो, दंङ खोक्टूङ खा इल्ज़े घोपङ हुचा यवा?” दी कुट्रे दोई भते ज़ेई मी चीज़ शुद्ध लेह केहररी l
\v 20 दंङ दोई यहचा कुतोह,” आँऊँ ला चीज़ मीहू अन्द्रेग जी हुचाते, दोई ए मिह माजी लेहि l
\v 21 छना कूई साते ता अन्द्रेग जी, मीहू सेम जी माजी-माजी ख्याल, कुकम, चोरी, हत्या. उई मेच्मिऊ थ्ल्जी, लालच,
\v 22 लोभ, दुष्टता, आलास, माज़ि टीरा, निंदा, घमण्ड, मुर्खता हुची l
\v 23 दी भते माजी गप्पा मिहतु अन्द्रेग जी हुची दंङ मिहतिङ माजे ले चरचि l
\s सरुफिनिकी जातिऊ मेच्मिऊ विश्वास
\p
\v 24 दंङ दु दोरची अचा सुर सेदा देशङ इली; दंङ इह घरबारङ इली, दंङ जुन्ज़ते की अचिला माञेंई; पर दु व्याके मरती l
\v 25 दोथर ए इच्चा मेच्मी अतु क्वाची मियो बी माजी आत्मा तोई, दोऊ चरचा रेहड्रा अति, दंङ दोऊ कोंजो कछंङ दाचे इली l
\v 26 दी यूनानी ए सुरुफिनिकी जातिऊ तोई l दोई दोरंङ साते विनती लहरी की गिऊ मिओ दोरची माजी आत्मा हुन्ज़ा चर्तु l
\v 27 दोई दोरंङ साते कूई,’’ तुई गङकटु तिङ छाक्सी राऊँ, छना कूई साते ता गङकटु तु रोटी लेन्ज़ा खुई तु तुइज़ी केट्रि ठीक मा शु l ”
\v 28 दोई दोबी ज़ुबाब रेहईं,” हेले शु प्रभु; पर खुईला मेजों पोयाँङ इल्ज़े कटुतु पेशी रोटी ज्वातेर l ”
\v 29 दोई दोतंङ साते कुतोह,’ दी गप्पो कारण केना अचा इला; माजी आत्मा कनु मियो दोरची हुचा इली l ”
\v 30 दोई एनो चूंङ अन्ज़े खंणी साते ता मेच्मी कटु मन्ज़िउ टोइची तोई, दंङ माज़ी आत्मा दोऊ दोरची हुचा इली l
\s टऊँढे ए हकला मिह बी ठीक लहज़ी
\p
\v 31 दंङ दु सुर सेदा देशजी हुचा दिकपुलिसो दोरची शुबा गलिलो झीलङ पिचे इली l
\v 32 दंङ मीह जी इच्चा टाऊँडे अरी टहटे ला तोई, दोऊ कछंङ हंज़े दोरंङ साते प्रार्थना लहरी की केनो गुहड़ दोऊ टोइची केऊ l
\v 33 दंङ दोई दोबी भीड़ङ जी शता लेनज़ा इली, दंङ एनो ब्रेंज़ा दोऊ रेहट्राङ केहररी, दंङ थू लेह दोऊ ले थोक्ति;
\v 34 दंङ स्वर्गो हका खाए मिक्ति हती, दंङ दोरंङ साते कूई,” इप्फत्तह l ” छना कूई साते ता “अलसाते इला “ !
\v 35 दोऊ रेहट्रा अलसाते इली, दंङ दोऊ लेवऊँ रुल युप्सा इली, दंङ दु संङा कुट्री लेती l
\v 36 दंङ दोई दोतींङ चिताती की अतंङ ला साते था कोनी; दंङ आयों दोई दुरेह चिताती धोंण ए दुरेह दोऊ प्रचार लहज़ी लेती l
\v 37 दुरेह महस हेरान शुचे कुट्री लेकी तोइरेह,” दोई छिला लहतो रुठे लहतो; दोई टोउंडे दोतींङ रेहड्रीमी, ऐ टहटे दोतींङ कुट्री मी शक्ति रंड्रा l ”
\c 8
\s पि हज़ार मिह तिङ खिलाची
\p
\v 1 दु धियाड़ा रिङ अपेहल यहचा मोड़े भीड़ ठ्रोका शुई, दोतु कछंङ जेई मी छिल्ला मा तोई, दोई एनो चेला तिङ बुलाके दोतंङ साते कुतोह,
\v 2 “ गिबी दी भीडो टोइची दया अपि लेखी तो, छना कूई साते ता दीरेह शुमरक पुरेह गेरङ साते तोई, दोतु कछंङ ज़ेईमी ला छले मद l
\v 3 अगर गे दोतींङ योंइं चुंखा चरपोग, ता दुरेह अमरीङ छाचे केषा योंरेह; छंना कूई साते ता दीतु बीचङ ज़ि रेहह ओई तारेह जी अन्जी शुरेह l ”
\v 4 दोऊ चेला जी दोतींङ ज़ुबाब रेहईं,” दी बणारिंङ धोंण रोटी रेह आँऊँर ची हापोंई की दीरेह कहशी ज़ुंस?”
\v 5 दोई दोतींङ रूहकती,” केतु दोर आयों रोटि तो?” दोची कुतोह,” निज़ी “l
\v 6 दंङ दोई मिहतिङ शोडींङ बंग्ज़िमी आज्ञा रेहईं, दंङ दु निज़ी रोटी लेहपती, दंङ धन्यबाद लेह खंन्नी लहरी, दंङ एनो चेला तु हका रमाह लहरी की दोतु तुईजी केहिं, दंङ दोची दु मिह तु तुईजी फाए केहररी l
\v 7 दोतु कछंङ फोह क्वाची मछली रेह तोई; दोई धन्यबाद लेह दु ला मिह तु तुइज़ी केट्रि आज्ञा रेहईं l
\v 8 दोरेह जेह कहशी इली दंङ चेला जी नुअशी रोटी रङ जी निज़ी टोकरीरे बिंङे उठाती l
\v 9 दंङ मीहरेह पी हज़ारो लगभग तोई; दंङ दोई दोतींङ बिदा लहरी l
\v 10 दंङ दु दोथर ए एनो चेला रङ साते किश्तिउ टोइची हुचा दल्मनूता प्रदेशो हका इली l
\s फरीसी तू दोरची स्वर्गीय चिन्हों मांग
\p
\v 11 ध्वांए फरीसी ( धार्मिक झुण्ड जो पुनुरुथान दंङ विश्वास करते हे ) जी अन्ज़े दोरंङ साते कुबाद लहज़ी लेकी तोई, दंङ दोबी पर्केक्ची मी थल्ज़ी दोऊ दोरची स्वर्गीय चिन्ह पेट्रातेर l
\v 12 दोई एनो आत्मा रिङ ऊशकरा रेहह कुई,” दी मुकोह मिहज़ी छिले चिन्ह पेट्रातोर? गे करङ साते हेले कूट्रातग की दी मुकोह मिहतिङ छले निशनी मा खोक्स्तो l ”
\v 13 दंङ दोई दुरेह केट्रा यहचा किश्तिउ टोइची इली, दंङ नुरेह अचा इली l
\s फरीसी ए हेरोदेसो खमीर
\p
\v 14 चेलारेह रोटी शिल्ज़ी पेशा् इल्देर, दंङ किश्तीरिङ दोतु दोर इच्चा रोटी तोई l
\v 15 दोई दोतींङ चेतावनी रेहईं,” खांणुई फरीसी ( धार्मिक झुण्ड जो पुनुरुथान दंङ विश्वास करते हे )तु खमीर( मलेडा) बेहचीं दंङ हेरोदेसो खमीरो(म्लेडा) दोरची सातेवधान तोई l ”
\v 16 दुरेह एनातु विचंङ सोचेके कुट्री लेकी तोई,” हेंदु दोर रोटी मा l ”
\v 17 दी ञेंहे यीशुऊ जी दोतंङ साते कुतोह,” केची छिले केंदु विचंङ दी विचार लहजातांई ञेंहतु दोर रोटी मा? छि केहची एनदा तचे म्येचतानी? छी केतु सेम डग- डग शुच्चे इल्ज़दा?
\v 18 छि केहची टीरा शुचे ला केची माखांड्रातेंया, छिह रेहट्रा शुचे ला मा रेहड्राताँई आ? छिह केतिंङ हिद मद आ l
\v 19 गे ङा हजारो थल्ज़ी ङा रोटी खन्नी लाहते दंङ केची खांणीऊ आयों टोकरी बीङे उठातीना?” दोची दोरंङ साते कुई,” सनी टोकरिरेह l”
\v 20 “ दंङ अपेहल पि हजारो निज्ही रोटी तोई ता केची अंयों टोकरिरेह बीङे उठाती?” दोची दोरंङ साते कुतोह,” निज्ही टोकरिरेह l”
\v 21 दोई दोतंङ साते कुतोह,” छि केची एनता तचे मा सम्जेहकसातेइयां?
\s बैतसैदा रिङ इह काणे मिह ठीक लहज़ी
\p
\v 22 दुरेह बैतसैदा अति; दंङ मिहज़ी इह काणे दोबी दोऊ कछंङ हतिरेह दंङ दोरंङ साते विनती लहरी की दोबी थोक्तु l
\v 23 यीशुऊ जी दु काणे दोऊ गुहड़ चुमेह नगरो धकते लेन्ज़ा इली, दंङ दोऊ टिरङ थू लहजे दोर गुहड़ केहररी, दंङ दु रूहकती,” छि केंई छा खांनड्रतना?”
\v 24 दोई टीरा खेका लेह खंणी,” गे मीहरेह खंडा्तग; दुरेह गिबी बुटो ठ्रोह तङफी लेकी तोर l ”
\v 25 दंङ दोई यहचा दोऊ टीरा टोइची गुहड़ केहररी, दंङ काणे दोई रुठे रंङ खणी l दु ठीक शुचे इली, दंङ भते धिर सङा खंड्री लेती l
\v 26 दोई दी कुचे दु चूंङ चरती,” दी नगरङ कोंज़ा ला थकेऊ l”
\s पतरसो यीशु बी स्वीकार लहज़ी
\p
\v 27 यीशुऊ ए दोऊ चेलारेह केसरिया फिलिप्पीऊ देशङ अचा इलीl अमरिङ दोई एनो चेलारेह रूहकती,” मिहज़ी गिबी छी कुट्रातोर?”
\v 28 दोची ज़ुबाब रेहईं,” युहन्ना बपतिस्मा (पानी में डुबकी लगाना ) (पानी में डुबकी लगाना ) रनड्राड; दंङ अचिया एलियाह( भविष्यद्वक्ता) दंङ अची-अची भाबिश्य्द्वाक्ताओ बिचङ जी इह कुट्रातोर l”
\v 29 दोई दोतींङ रूहकती,” दंङ केची गिबी छी कुट्राताँई?” पतरसे दोबी ज़ुबाब रेहईं,” का मसीह शुना l ”
\v 30 दंङ दोई दोतीङ चेतावनी रें कुतोह की गिऊ बारेह दी गप्पा अतङ सातेथे ला था कूई l
\s एनो सिमी बारे यीशु भविष्यबाणी
\p
\v 31 दंङ दु दोतींङ कन्ड्री लेती की मीहऊ योह थाल्ज़ी दी ज़रूरी शु की दोई महस दुःख उठापोतु, दंङ सेंहणा रेह मोहड़े पुजारिरेह, ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) रेह दु क्वाचि सम्झेके दु सचि केहररी, दंङ दु षुमु धियाड़ो थल षिङे योतो l
\v 32 दोई दी गप्पा दोतंङ साते सङा कुट्रे चरती l दी गप्पो थल पतरसे दु श्ता शिल्ज़े त्रटेक्ति लेहती,
\v 33 दंङ दोई यहचा एनो चेला तु हका खंणी, दंङ पतरसाते बी त्रटेके कुतोह,” हे शैतान, गिऊ दोरची दूर शुचे इला; छना कूई साते ता का परमेश्वरो गप्पो टोइची मा, पर मिहतु गप्पो टोइची सेम लगाचा l ”
\s यीशु थ्लेसी जोईमी मतलब
\p
\v 34 दोई भीड़ा बी एनो चेलारंङ साते कछंङ बुलाके दोतंङ साते कुई,” आँऊँ ला गिऊ थले अपि तातोर, दु एनो दोरची इनकार लाहनी दंङ एनो क्रूस उठाके, गिऊ थले शुचे चरतूंई l
\v 35 छना कूई साते ता अरी ला एनो प्राण बचापोतो दोई दु योंहशोतो, दंङ आँऊँदिला गिऊ सुसमाचारो थाल्ज़ी एनो प्राण छोड़ेकपोतो, दोई दु बचापोतो l
\v 36 अगर मिह भते ज़गता बी प्राप्त लोहतो दंङ एनो जानो नुक्सान लोहतो, ता दोबी छी फायदा शोतो?
\v 37 मिह जी एनो प्राणों थाल्ज़ी छी रमतो?
\v 38 आँऊँ ला दी माजी कम लहजा दंङ पापी जातिऊ बिचंङ गिऊ गप्पा रंङ साते जेम्हबोतो, मीहू योह ला अपेहल दु पवित्र दूतंङ साते एनो बाऊ महिमा रंङ अप्तो, दंङ दोरंङ साते ला जेमबोदो l ”
\c 9
\p
\v 1 दोई दोतंङ साते कुतोह,” गे केतङ साते हेले कुट्रातग की आँऊँ देहर खड़े तोतोर, दोतु बीचंङ अरिया धियाँ तोतोर, की अपेहल तचे परमेश्वरो राज्यों सातेमर्थ साते अपि तक्सी माखमतो, धोंह तचे सीऊ स्वाद मच्केक्पोर l ”
\s यीशु रूप लेहक्सी
\p
\v 2 त्रुई धियाड़ो थल यीशुऊ जी पतरस याकूब दंङ युहन्ना बी ऐना रंङ साते लहरी, दंङ एकांतङ आँऊँ रंङी गोहु टोइची लेन्ज़ा इली, दोर दोतु कछंङ दोऊ रूप लेहकसाते इली,
\v 3 दंङ दोऊ खाम्ज़ारेह दोर धिंङ गा च्मेक्पी लेती, दंङ झहं तचे छंङी शुचे इली, की धरतिऊ टोइची अरिला धोबी धोंण रुठे लेह मरपतो l
\v 4 दंङ दोतींङ मूसाते रंङ साते एलियाह( भविष्यद्वक्ता) खंणी; दुरेह यीशुऊ रंङ साते गप्पा लहज़ी लेकी तोई l
\v 5 दंङ पतरसे यीशुऊ रंङ साते कुतोह,” हे गुरु, हेंदु देहर बंग्ज़ी रुठे शु; झांह हेन्ज़ी देहर षुमु तम्बू खड़े लोहुनी; इच्चा कनु थाल्ज़ी, इच्चा मुसो थल्ज़ी, इचा एलियाहो थल्ज़ी l ”
\v 6 छना कूई साते ता दु माञेंचते की छी ज़ुबाब रामोई, छना कूई साते ता दुरेह महस बे इल्ज़ी तोइरेह l
\v 7 दंङ इच्चा डूहजी दुरेह कप्ची केहरी, दंङ दु डूहजी विचंङ जी इच्चा सग हुती, “ दी गिऊ प्यारेह योह शु, दिऊ रेहड्रोंई l”
\v 8 दंङ दोची दोथर ए पिलाहासी खंणी, यीशुऊ केचे एनातंङ साते उई अरिला मा खांणी l
\p
\v 9 गोजि तकसाते दोई दोतींङ आज्ञा रेहईं की अपेहल तचे मीहू योह सी दोरची षिङी अचु मा धों तचे केची छी तङसी तो, दु अतंङ ला साते था कुडूनी l
\v 10 दोची दी गप्पा हिद ले तहरी; दंङ एनातु विचंङ विबाद लहज़ी लेती, “ सी दोरची षिङी शुबी मी मतलब छी शु?”
\v 11 दंङ दोची दु रूहकती,” ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) ज़ि छिले कुट्रातोर की एलियाह( भविष्यद्वक्ता)ओ तुई अपि जुंशी शुह?”
\v 12 दोई दोतींङ ज़ुबाब रेहईं,” एलियाह( भविष्यद्वक्ता) हेले अन्ज़े भते धिर ठीक लोहतो, दंङ मीहू योह थ्ल्ज़ी दी छिले चेसी तो की दोई महस दुःख उठापतो, दंङ दू महसे नीचा [तुच्छ ] चेपोर?
\v 13 दंङ गे करङ साते कुट्रतग, की एलियाह( भविष्यद्वक्ता) ता अन्जी तोद, छना दोऊ बारेह चेसी तो, दोची छी ला सोचेक्ति दु दोरंङ साते लेह चरती l ”
\s माजी आत्मा ग्रस्त कटू बी ठीक लहज़ी
\p
\v 14 अपेहल दु चेला तु कछंङ अति, दंङ खंणी की दोतु पिलाहासी महस भीड़ ठ्रोका शुची तो दंङ ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) रेह दोतंङ साते कुवाद लहज़ी लेकी तोइरेह l
\v 15 दोबी खंड्रा भहते हैरान शुचे इली, दंङ दोऊ हका ज़रका रें दोबी नमस्कार लहरी l
\v 16 दोई दोतींङ रूहकती,” केची दितङ साते छी कुवाद लहज़तांई?”
\v 17 भीड़ङ जी इच्चे ज़ुबाब रेहईं,” हे गुरु, गे गिऊ योह बी, अतिंङ नन्डे आत्मा अन्जी तोई, केनो कछंङ हन्देग l
\v 18 आँऊँरला दोई दु चुम्ज़ा, दोर ए पट्केके चरचा, दंङ दोई अहरिङ षुफ हुप्पा, दंङ छवाह रूहकची ऐ करची यउवाl गे केनो चेलातङ साते कुट्रातेग की दु हुचे चरतु, दंङ दोची दु हुपी मरतीरेह l ”
\v 19 दी रेहड्रा दोई दोतींङ ज़ुबाब रेहईं,” हे अबिश्वासी मीहरेह, गे अपेहल तचे केतङ साते बंङजोग? दंङ अपेहल तचे केतु थक्बोग (कब तक तुम्हारे संग दुःख उठाऊंगा)? दोबी गिऊ कच्छङ हताईं l ”
\v 20 दंङ दोची दु दोऊ कछंङ हती: दंङ दोई दु खाणी, ता दु आत्मे दोहथर ऐ दु पिरोडेक्ति, दंङ दु धरती रिङ दचे इली l दंङ अहो दोरची षुफ़ हुचा पिश्री लेकी तोई l
\v 21 दोई दोऊ बाह बी रूहकती,” दिऊ दी हालत अपेहल बेचींहह तो?” दोई कुतोह,” बाडेतर बेचिह l
\v 22 दोई दीबी नाश लहजिमी थाल्ज़ी अपेहल मेहु अपेहल तिऊ अन्द्रेग छंङ चरती; दंङ केंई छाह लोहु, ता हेंदु टोइची दया लेह ञेंहतु उपकार लोहु l ”
\v 23 यीशुऊ जी दोरंङ कुतोह,” अगर केंई लहज़ी तरचतन? दी छी गप्पा शु l विश्वास लहजा दोतु थाल्ज़ी भते धिर शुचे इबी l ”
\v 24 कटु बाह जी दोथर ए मिनत लेह कुई,” हे प्रभु, गे विश्वास लहज्ज़ताग, गिऊ अविश्वासो थल्जी उपाय लोहु l ”
\v 25 अपेहल यीशुऊ जी खंणी की मीहरेह ज़रका रंड्रा ठ्रोका शुचे लेखी तो, दोई माजी आत्मा बी दी कूट्रे त्रटेक्ति, हे नन्डे ए टाऊँडे आत्मा, गे कनिङ आज्ञा रनड्रतग, दिऊ दोरची हुचा इला, दंङ दोऊ अन्द्रेग अपेला थनंदा l ”
\v 26 दंङ दु हाऊष रंड्रा ऐ दोबी महसे पिनड्रा हुचा अति; दंङ कटु सियु श्रो शुचे इली, देहर तचे की महस मीहरेह कुट्री लेतीह की दी ता सी इली l
\v 27 दंङ यीशुऊ जी दोऊ गुहड़ चुमेह दु खड़े लहरी, दंङ दु खड़े शुचे इली l
\v 28 अपेहल दु चूंङ अति, दोऊ चेला जी दु एकांतङ दु रूहकती,”ञेहचि दु छिले हुपि मरतनी?”
\v 29 दोई दोतंङ साते कुतोह,” दी जाति बिना प्रार्थना बेहचीं आँऊँला उपाय रंङ साते हुपी मर्ची l ”
\s एनो सिमी बारे यीशु यह्चा भविष्यबाणी
\p
\v 30 दंङ दुरेह दोरची इलीरेह, दंङ गालीलङ ज़ि इबी लेखी तोई l दोई मा चेफदे की अचिला दोबी ञेंऊ,
\v 31 छना कुई साते ता दोई एनो चेलातिङ उपदेश ( धार्मिक शिक्षा ) रंड्रा दोतंङसाते कुट्रातेग,” मीहू योह मिहतु गुट्रीङ चुम्सा योतो, दू दोबी सचि चरपोर; दंङ दु सीऐ बेचींह षुमुरग धियाड़ो अन्द्रेग श्रीङे योतो l ”
\v 32 दंङ दी गप्पा दोतु समझङ मादी, दंङ दुरेह दोबी रूहक्ची वेवातेर l
\s भ्हते बे मोह्ड़े अरी?
\p
\v 33 दंङ दुरेह काफरन्हुमङ अति; दंङ चूंङ अन्ज़े दोई दोतींङ रूहकती,” अम रिङ केची छोऊ गप्पो टोइची कुवाद लहज़ते?”
\v 34 दुरेह चुपे बंग्ज़िरी, छना कुई साते ता अम रिङ दोची दी कुवाद लहज़ते की हेंदु विचंङ अरी मोड़े शु l
\v 35 दंङ दोई बंङजा सनी दुरेह बुलाती दंङ दोतंङ साते कुतोह,” अरिया मोड़े शुबी ज़ुन्ज़ते, ता भते बे कवाचि ए भते तु सेबक शुचे इला l ”
\v 36 दंङ दोई इह कटु बी हन्जे दोतु विचंङ खड़े लहरी, दंङ दोबी टूणीङ लेह दोतंङ साते कुतोह,
\v 37 “ आँऊँ ला गिऊ मिन्दीङ दीह ठ्रो कटुतु बीचंङ जी इच्चा बी स्वीकार लोहतो, दोई गिबी स्वीकार लोहतो; दंङ आँऊँ दी ला गे स्वीकार लहतो, दोई गिबी मा दंङ गिऊ चरचा दोबी स्वीकार लोहतो l ”
\s आँऊँ बिरोधंङ मा तो, दू पक्षङ तो
\p
\v 38 दंङ युहन्ना जी दोरंङ साते कुतोह,” हे गुरु, ञेंहची इह मिह बी कनु मिन्दीङ माजी आत्मा हुपी तङरि दंङ ञेंहची दोबी मना लेहि लेकी तोई, छना कूई साते ता दु हेंदु थलेह माप्ते l
\v 39 यीशुऊ जी कुतोह,” दोबी मना था लाँई; छना कुई साते ता धियाँ अरिला मा आँऊँ गिऊ मिन्दीङ सातेमर्थो कम लहजा, दंङ युहरना गिबी माजी कुट्री तर्पोतो,
\v 40 छना कुई साते ता आँऊँ ला हेंदु बिरोधङ मा तो, दु हेन्दु हका शु l
\v 41 आँऊँ दी ला इच्चा काऊली ति केतिङ धियाँ ए रमतो की केची मसिऊ शुना ता गे केतङ साते हेले कुट्रातग की दोची एनो प्रतिफल आँऊँ ला रीति जी मा योहन्शोतो l
\s ठोकरों कारण
\p
\v 42 “ आँऊँ ला दीरेह कवचिऊ बिचंङ जी गिऊ टोइची विश्वास लहज़ताई, अतिंङ ला ठोकर रेहईं साते ता दोऊ थ्ल्ज़ी दी भले शु की इच्चा मोड़े चक्कीऊ पट्टा दोऊ टटूरिङ केचे दु समुन्द्रङ केची चरपोर l
\v 43 अगर कनु घुड जी कनिङ ठोकर रेहईं साते ता दु ट्रिके चर्तु l टुंडे शुचे बंग्ज़ी कनु जीवनङ रुठे शोतो की ज़ुहट गुहड़ शुचे नार्को जोगे शावातो आँऊँ अपेहल ला मा सिऊ l
\v 44 { आँऊँ र दोतु ओमड्रा मा सी दंङ मेह ला मा सि l }
\v 45 अगर केनो कोन्ज़े कनिङ ठोकर रेहईं साते ता दु ला ट्रिके चर्तु लटे शुचे कनिङ जिंदगीरिङ प्रवेश लहज़ी केतु थ्ल्ज़ी रुठे शु की ज़ुठ कोन्ज़ा शुचे ला का नरकङ इला l
\v 46 { आँऊँ र दोतु ओमड्रा मा सी दंङ मेह ला मा सि }
\v 47 अगर कनु टीरा कनिङ ठोकर रेहईं साते ता दु हुनज़े केऊl काणे शुचे कनिङ परमेश्वरो राज्यों अन्द्रेग प्रवेश लेही केतु थ्ल्ज़ी रुठे शु की जुहट टीरा शुचे केंई नरकङ इला l
\v 48 { आँऊँ र दोतु ओमड्रा मा सी दंङ मेह ला मा सि }
\v 49 छना कुई साते ता भते मीहरेह मेहरङ साते छकू शुचे योतो l
\v 50 छा रुठे शु, दंङ छाऊ स्वाद अचा इली साते ता, दु छांए कुचे छकू लोहुनी? केंदु दोर छा(अच्छा व्यबहार करना ) तानी, दंङ केनातू बिचंङ रुठे रंङ साते बंग्जोई l ”
\c 10
\s तलाको बारे यीशु शिक्षा
\p
\v 1 दंङ दु दोरची हुचा यहूदियों सीमा रिङ यरद्नो नुहरेह अति l भीड़ यहचा दोऊ कछंङ ठ्रोका शुचे इली, दंङ दु एनो रीति रंङ साते यहचा दोतींङ उपदेश ( धार्मिक शिक्षा ) रंड्री लेतीह l
\v 2 दंङ फरीसी ( धार्मिक झुण्ड जो पुनुरुथान दंङ विश्वास करते हे ) जी दोऊ छोद लेहप्ची मी थाल्ज़ी दोबी रूहकती,” छि दी ठीक शु की गाङमी एनो मेचा केचे केओतो?”
\v 3 दोई दोतींङ ज़ुबाब रेहईं,”मूसाते जी केतींङ छी आज्ञा रांशी तो?”
\v 4 दोची कुतोह,” मूसाते जी त्याग पत्र रें केचे केट्रिमी आज्ञा रान्शी तो l ”
\v 5 यीशुऊ जी दोतंङ साते कुतोह,” केतु सेमो डग डगी खांए दोई केतिङ दी आज्ञा रान्शी शु l
\v 6 ~ दंङ सृष्टीऊ शुरआत बेचींहह परमेश्वरे गाङमी ए मेच्मी कुचे दुरेह बनाशी शु l
\v 7 दी बजह ज़ि मीहू एनो याह बाह रंङ शता शुचे एनो मेचा रंङ साते ब्न्ग्ज़तो,
\v 8 दंङ दुरेह इच्चा जान शोतो, दंङ दुरेह ज़ुहट मा शु दंङ इच्चा फुक शुचे योतो l
\v 9 दंङ आँऊँ पेर्मेश्वरेह जोडेकश्री तो दोबी मिह शता थालांई l ”
\v 10 चूंङ दोऊ चेला जी दी बारेह दु यहचा रूहकती l
\v 11 दोई दोतंङ साते कुतोह,” आँऊँ ला एनो मेच्चा केचे आईतङ साते वियाह लोहतो तो दु तुइकी दोरंङ साते माजी कम लहजा;
\v 12 दंङ अगर मेचा एनो गक्सा केचे उई तङ साते बियाह लोहतो ता दु माजी कम लहजा l ”
\s कटु तिङ अर्शिबाद
\p
\v 13 दंङ मीहरेह कटुतिङ दोऊ कछंङ हपी चुक्सिरेह की दु दोतु टोइची गुहड़ तोतोग, दंङ चेला जी दोतींङ रोष लहरी
\v 14 यीशुऊ जी दी खांए रोशेक्सा दोतंङ साते कुतोह,” कटु बी गिऊ कछंङ अपि रंऊँ दोतींङ मना थालोहु, छना कूई साते ता परमेश्वरो राज्य दीतु गाड़े दोतु शु l
\v 15 गे करङ साते हेले- हेले कुट्रातग की अचिला परमेश्वरो राज्य बी कटु तु गाड़े स्वीकार मा लोहतो, दु अपेहल ला दोर इबी मरतु l ”
\v 16 दंङ दोई दोतींङ टूणीङ लहरी, दंङ दोतु टोइची घुड केचे आशीर्वाद रेहईं l
\s साहूकार मिह ए अनंत जीवन
\p
\v 17 अपेहल दु दोरची हुचा अम रिङ युवाते, ता इह मिह ज़रका रेह दोऊ कछंङ अति दंङ दोऊ तुइज़ी पुष्टू भारेह बंङजा दु रूहकती, “ हे मोड़े गुरु, अनन्त जीवनों थाल्ज़ी गे छी लोहुग?”
\v 18 यीशुऊ जी दोरंङ साते कुतोह,” केंई गिबी मोड़े छिले कुट्रातन? अरिला मोड़े मा शु, इच्चा दु मतलब परमेश्वर l
\v 19 केंई आज्ञा ता ञेंचा तोंन; ‘हत्या थलाहू, माजी कम थलाहू, चोरी थलाहू, हापसी थाकुडू, ठ्रोकटू था, एनो याह बाहों आदर लोहु l ”
\v 20 दोई दोरंङ साते कुतोह,” हे गुरु, दी भते तिङ गे बाड़तर बेचे मनेक्चा l ”
\v 21 यीशुऊ जी दोऊ टोइची टीरा लहजे दोबी प्रेम लहतो, दंङ दोबी कुतोह,” कनु दोर इह गप्पो कमी तो l इला, आँऊँ ला केनो शु दोबी लंङे गरीबातींङ रें चर्तु,दंङ कनिङ स्वर्गङ धान खोक्स्तो, दंङ अन्ज़े गिऊ थले शुचे यो l
\v 22 दी गप्पो थल दोऊ मोदीङ परेहशानी अति, दंङ दु दुःख लहजा अचा इली, छंना कुई साते ता दु महस धनी तोई l
\p
\v 23 यीशुऊ जी पिलाहासी खांए एनो चेला तङ साते कुतोह,” धानवानो परमेश्वरो राज्य रिङ प्रवेश लहज़ी छों गाटे मुश्किल तो l ”
\v 24 चेलारे दोऊ गप्पा रेहड्रा हेरान शुचे इली l दिऊ टोइची यीशुऊ जी यहचा दोतंङ साते कुतोह,” हे कटूरेह, आँऊँ ला धनो टोइची विश्वास लोहतो दोतु थ्ल्ज़ी परमेश्वरो राज्य रिङ प्रवेश लहज़ी छों गाटे कठिन तो l
\v 25 परमेश्वरो राज्य रिङ सातेऊक़ारो प्रवेश लहज़ीमी बेचींह ऊँटो याचि चेप ज़ि हुची योछी तो l ”
\v 26 दुरेह महस हैरान शुचे एनातु विचंङ कुट्री लेतीह,” दंङ अतु उदार शोतो?”
\v 27 यीशुऊ जी दोतु हका खांए कुतोह,”मीहू दोरची ता दी शुबी मरची, पर परमेश्वरो दोरची भते धिर शुबी तर्पोतो l ”
\v 28 पतरस दोबी कुट्री लेती,”खाणु, ञेंहरेह ता भते धिर केट्रा कनु थले शुचे इलज़ी तोतोंई l ”
\v 29 यीशुऊ जी दोतंङ साते कुतोह,” गे केतङ साते हेले-हेले कुट्रातग की अरिला मा, अची गिऊ थ्ल्ज़ी चूंङ, न्वारेह, रिङरेहह, याह बाह रेह, कटुरेह, रिह दंङ रे केचे केश्री तो,
\v 30 दोर दी मुका राह गुना ला मा खोक्स्तो, चूंङ न्वारेह, रिङरेहह, याह बाह रेह, कटुरेह, रिह दंङ, पर सतावो साते परलोकङ अन्नत जीवन l
\v 31 दंङ महसे अरी तुई तोइरेह, थले शोतो, दंङ आँऊँ दुरेह थले तो दुरेह तुई शोतो l ”
\s एनो सिमी बारे यीशु यह्चा भविष्यबाणी
\p
\v 32 दुरेह येरुश्लेमो हका इबी मी अम रिङ तोइरेह, दंङ यीशुऊ दोतु तुइज़ी इबी लेखी तोई; चेले हैरान तोई दंङ आँऊँ दोऊ थल-थल यवातेर, दुरेह वेवातेर l दंङ दु यहचा दु सनी बी लेपचा दोतंङ साते गप्पा लहज़ी लेखी तोई; आँऊँ दोऊ टोइची अन्ज़िमी तोई,
\v 33 “ खांणुई ञेंहरेह येरुश्लेमो हका यवातन, दंङ मिहतु कटु प्रधान याज़को दंङ ज्ञानी (शास्त्र का ज्ञान रखने वाले) तु घुहड रिङ चुम्सा योतो, दंङ दुरेह दोबी घात लहज़ीमी ज़ोगे ठहरपतो, दंङ अन्य जाति तु गुहड़ रिङ रमतो l
\v 34 दुरेह दोबी ठाटारिङ उड़प्तो, दोऊ टोइची थू लोहतो, दोबी कोड़े लगाप्तो, दंङ दोबी घात लोहतो, दंङ श्रमु धियाड़ो थल दु श्रीङे योतो l
\s याकूब ए युह्नो विनती
\p
\v 35 दंङ ज़ब्दिउ योह याकुबे दंङ युहन्ने दोऊ कछंङ अन्ज़े कुतोह,” हे गुरु, ञेंहची ज़ुन्ज़ताई, की छा छी ञेंहची केतु दोरची पेट्रो, दु केंई हेंदु थ्ल्ज़ी लोहू l ”
\v 36 दोई दोतंङ साते कुतोह,” केची छी पेट्राताँई की गे केतु थ्ल्ज़ी लोहु?”
\v 37 दोची दोरंङ साते कुतोह,” हेन्दीङ दी रंऊँ की कनु महिमा रिङ ञेंहरेह इच्चा कनु सुचङो हासी आईसंङ फुचंङो हासी बंग्जुई l
\v 38 यीशुऊ जी दोतंङ साते कुतोह,” केची माञेंनी की छी पेट्राताई? आँऊँ कटोरा गे तूंङमिरीङ तो छि केची दु तुङमोई, आँऊँ बपतिस्मा (पानी में डुबकी लगाना ) गे लेहप्ची मी तो, केची लेहपोई आ?”
\v 39 दोची दोरंङ साते कुतोह,” हेंदु दोरची शुबी तर्पोतो?” आँऊँ कटोरा गे तूंङमिरीङ तो छि केची दु तुमोई, आँऊँ बपतिस्मा (पानी में डुबकी लगाना ) गे लहप्ची मी तो, केची लहपोई आ?”
\v 40 दंङ अतु थ्ल्ज़ी दु तैयार लहसी शु, दुरेह केचे अरिल सुचङ हासी दंङ फुचंङ हासी बंग्ज़ी लहज़ी गिऊ कम मा शु l”
\p
\v 41 दी रेहड्रा साते दुरे याकूब ए युहन्ना रंङ साते रिशेक्सी लेतीह l
\v 42 दंङ यीशुऊ जी दुरेह कच्छङ बुलाके दोतंङ साते कुतोह,” केची ञेंचतांई की उई जातिओ हाकिम ञेंचातोर दुरेह दोऊ टोइची अधिकार लहजा, दंङ आँऊँर दोर मोढ़े तोतोर, दोतु टोइची अधिकार लहज़तोर l
\v 43 दंङ केतु बिचंङ धियाँ मद, आँऊँ केतु बिचंङ जी मोढ़े शुची ततन ता दु केंदु सेवक बनेक्पतो l
\v 44 दंङ आँऊँ ला केतु दोरची प्रधान शुबी झूंस, दु भते तु सेवक शो l
\v 45 छना कुई साते ता मिह तु योह दिऊ थ्ल्ज़ी अन्जी मा शु की दोऊ सेवा टहल शोतो, दंङ दिऊ थ्ल्ज़ी अन्जी शु की ऐना सेवा लोहतो, दंङ महसो छुटकारो थाल्ज़ी एनो प्राण रमतो l ”
\s काणे बर्तिमाई बी टीरा रंड्री
\p
\v 46 दुरेह यारिहोङ अति, दंङ अपेहल दु ए दोऊ चेला रेह दंङ इह मोहदे भीड़ यारिहो बेचींहह हुचाते, दंङ तिमाईऊ योह बरतिमाई इह काणे भिखारी सड़को मुखा रिङ बंग्ज़ी तोई l
\v 47 दी रेहड्रा की यीशुऊ नासरी शु, हॉउश रें कुट्री लेतीह,” हे दाऊदो योह, यीशुऊ गिऊ टोइची दया लोहु l ”
\v 48 ~ महस जी दु त्रटेकती की चुपे बङजू, दंङ दु महस हॉउश रेह कुट्री लेथि,” हे दाऊदो कटु, गिऊ टोइची दया लोहु l ”
\v 49 दंङ यीशुऊ जी नहचे कुतोह,” दोबी बुलातोई l” दंङ मिहज़ी दु काणे दोबी बुलाके दोरंङ साते कुतोह,” हिम्मत लोहु l अचु l दु कनिङ अत कुट्री लेखी तो l ”
\v 50 दु एनो ख्म्ज़े केट्रा दोथर ए खड़े शुचे इली, दंङ यीशुऊ कछंङ अति l
\v 51 दिऊ टोइची यीशुऊ जी दोबी कुतोह,” केई छी पेट्राताई की गे कनु थ्ल्ज़ी लोहु?”काणे दोई दोबी कुतोह,” हे गुरु, दी के गे खंन्ड्री जूंङगा l
\v 52 यीशुऊ जी दोबी कुतोह,” अचा इला, कनु विश्वासे का आयन लेह चरती ” दु दोथर ए खंनंड्री लेतीह, दंङ अम रिङ दोऊ थालेची शुचे इली :
\c 11
\s यरूशलेमङ विजय प्रवेश
\p
\v 1 अपेहल दु य्रुरुशलेमो कछंङ, ज़ेतुनो गोहू टोइची बेत्फगे ए बेत्नियाहो कछंङ अति ता दोई एनो ज़ुहट चेलातिङ दी कुट्रे चरती,
\v 2 “ तुइज़ी नगरङ इलांई, दंङ दोर पित्र ए केतींङ इह करेहटीऊ कटु, अतु टोइची अरिला मा बंग्ज़ी शु, छूसी खोक्स्तो l दोबी युब्षी हताईं l
\v 3 अगर अचिया कनिङ रूहकती साते ता,” दी छि लहज़तांई? केची कुइनी; “ प्रभु बी दिऊ ज़रूरत तो, दंङ दु युहरना दी देखा चरची चरपोतो l ”
\v 4 दोची इल्ज़े दु कटु धकते पेतंङु कछंङ छुसी तंङरिरि, दंङ दु युप्ची लेतीह l
\v 5 दोतु बीचंङ जी आँऊँ दोर खड़े तोई, रेहइही कुट्री लेकी तोई,” दी छी लहजाताई, करेहटीऊ कटु बी छिलेह युप्चाताई?”
\v 6 छना यीशुऊ जी कुतोह, ध्वांए दोची दोतींङ कुचे चरति; दंङ मिहज़ी दुरेह इबी रेहईं l
\v 7 दोची करेटीऊ कटु बी यीशुऊ कछंङ हन्ज़े दोऊ टोइची एनो खम्ज़े केरिरेह दंङ यीशुऊ दोऊ टोइची बंङजा इली l
\v 8 दंङ महस ए एनो खम्ज़े अम रिङ थींङरिरेह दंङ उइज़ी बुटो डाली ट्रिकटा अमरीङ थिङी चरतीरेह l
\v 9 आँऊँ दोऊ तुइजी तुइज़ी युवाते दंङ थले-थले अपि लेखी तोइरेह, हॉउश रनड्रा दी कुट्री लेखी तोइरेह,” होशना l धन्य शु दुरेह आँऊँ प्रभू मिन्जी अपा l
\v 10 हेंदु बाह दाऊदो राज्य आँऊँ अपि लेकी तो; धन्य शु l सर्गङ होशाना l ”
\v 11 दु येरुशलेम पिचेह मन्दिरंङ अति, दंङ पिला हासी भाते चीज़ङ खांए सनी रंङ साते बेत्नियोह हका इली, छना कुई साते ता ञोंकोल शुची लेकी तोई l
\s फल मेंह अज़ीरो बूट
\p
\v 12 उईरग दुरेह बेत्नियोह दोरची हुचिरेह ता यीशुऊ बी योंश लेतीह l
\v 13 दोई उईतारेह जी ए इह अंजीरो हरेह बूट खंणी की छी ञेंनी की दोऊ अन्द्रेग छा छी शोतो : दंङ लप्तु सिवाए दोऊ अन्द्रेग छ्लेह मा तोई; छना कुई साते ता दु फलो मुका मा तोई l
\v 14 दीऊ टोइची यीशुऊ जी दोबी कुतोह,” तोग बेचींह कनु फल अरिला मा जोतो l ” दोऊ चेला दी रेहड्री लेखी तोइरेह l
\s मंदिरङ ज़ि व्यापारी रे हुपी
\p
\v 15 दंङ दुरेह येरुश्लेमो हका इली, दंङ दु मंदिरङ इली; आँऊँ दोर लेंन देंन लहज़ी लेखी तोइरेह दोतीङ हुपी लेखी तोइरेह, दंङ सराफा ( रूपये पैसे बदलने वाले ) तु पीडी, ए कबूतर लंङजा दोतु चोकी रेह फुचंङ ले चरती
\v 16 दंङ मंदिरङ ज़ि अतिंङ ला नन्दे लेन्ज़ा अपि इबी मरेहईं l
\v 17 दंङ उपदेश ( धार्मिक शिक्षा ) लहजा दोतंङ साते कुतोह,” क्या दी चेसी मा तोद आ की गिऊ घरबार भते जाति तु थाल्ज़ी प्रार्थनो घरबार शोतो?दंङ केची दी डाकू तु अड्डा ल्हसी तत्न l ”
\v 18 दी रेहड्रा प्रध्हन यजाक दंङ ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) रेह दोबी नाश लहज़मी मोका पेट्री लेखी तोईरेह; छना कुई साते ता दुरेह दोरंङ साते वेवातेर, झां की भते मीहरेह दोऊ उपदेशङ ( धार्मिक शिक्षा ) साते भते हैरान शुवातेर l
\v 19 ञोंकोल शुतर दुरेह नगरो धकते अच्चा इलीरेह l
\s करची अन्ज़ीरो बूट ज़ि शिक्षा
\p
\v 20 दंङ मुन्ज़े दुरेह दोरची यवातेर ता दोची दु अंजीरो बूटा बी जड़ तचे करची खाणी l
\v 21 पतरसाते बी दु गप्पा हिद अति, दंङ दोई दोरंङ साते कुतो,” हे गुरु, खणू l दी अंजीरो बूट अतिंङ केई श्राप रान्देंन, करची इलज़ि तो l ”
\v 22 यीशुऊ जी दोबी ज़ुबाब रेहईं,” परमेश्वरो टोइची विश्वास लोहु l
\v 23 गे केतङ साते हेले-हेले कुट्रातग की अरी ला दी गोह रंङ साते कोतो,” का बोनज़ी इला, दंङ समुन्द्रङ अचा इला,’ दंङ एनो सेमा रिङ छिल्हा शक मा हपोतो, दंङ विश्वास लोहु की छी कुट्रातग दु दोऊ थ्ल्ज़ी शुचे योतो l
\v 24 झां लेह गे केतङ साते कुट्रातग की छिल्हा केंई प्रार्थना लेह पेट्राताईं, ता विश्वास लोहु की केतींङ दु खोक्सी, दंङ दु केतु थ्ल्ज़ी शुचे योतो l
\v 25 दंङ अपेहल ला केची खड़े शुचे प्रार्थना लहजातई ता केतु सेमङ अतुआ थ्ल्ज़ी विरोध तोद साते ता दोबी माफ़ लोहू; झां लेह केतु स्वर्गीय बाह ला केतु पाप क्षमा लोहतो l
\v 26 { अगर केची माफ़ मा लोहतो ता केतु स्वर्गीय बाह आँऊँ स्वर्गङ तो केतु ला पाप क्षमा मा लोहतो l }
\s यीशु अधिकारों टोइची सवाल
\p
\v 27 दंङ दुरेह यहचा यरुशलेमो हका अति, दंङ अपेहल दु मन्दिरंङ जोई लेखी तोई ता प्रधान यजाक ए ज्ञानी (शास्त्र का ज्ञान रखने वाले) रेह दंङ सेहणा रेह दोऊ कछंङ अन्ज़े दोबी रूहकती लेतीह,
\v 28 "केंई दी कम अतु अधिकार बेचींह लहजतन? दंङ दी अधिकार कनिङ अची रान्शी शु की केंई दी कम लोहु?”
\v 29 यीशुऊ जी दोतंङ साते कुई,” गे ला केतु दोरची इह सवाल रूहक्पोग; गिबी उतर रानि ता गे केतींङ कम्बतो की गे दी कम अतु अधिकारेह लहज़ताग l
\v 30 युहन्नो बपतिस्मा (पानी में डुबकी लगाना) स्वर्गो दोरची तोई आ मिह तु दोरची l गिबी ज़ुबाब राऊँ l ”
\v 31 दङ दुरेह एनातु विचंङ विबाद लेह कुट्री लेहती अगर ञेंची कुई की ‘स्वर्गो दोरची ‘ ता दु कोतो,’ की केची दोऊ टोइची छिहले विश्वास मा लहरी?”
\v 32 दंङ अगर ञेंची कूई की,’ मिह तु दोरची,’ दंङ मिह तु बेद्दह तो, छना कुई साते ता भते ञेंचदे की युहन्ना हेले भविष्यद्वक्ता तोई l
\v 33 दंङ दोची यीशुऊ बी ज़ुबाब रेहईं,” ञेंहची माञेनी l ” यीशुऊ जी दोतंङ साते कुतोह,” गे ला केतींङ मा कम्बोग की गे दी कम अतु अधिकारङ लहज़ताग l ”
\c 12
\s माजी किसानो दृष्टांत
\p
\v 1 दंङ दु दोतंङ साते उप्हाम रिङ गप्पा लहज़ी लेखी तोई; “ अरिया मिह जी दाखो बारी लगाती, दंङ दोऊ पिलाहासी बाड़ा केहररी, दंङ रसो कुण्ड ख्रल्डी लहरी, दंङ थोयार बनाती, दंङ किस्सानङ ठेका रें दंङ देशो हका अचा इली l
\v 2 दंङ दोई फ्लो सिज्नो मुका एनो दासाते बी कम लहजा दोतु कछंङ चरती की कम लहजातु दोरची बारिऊ फ्लो हिस्सा हप्तो l दंङ दोची दु चुम्ज़े तेङरीरी, दंङ दु स्ल्ज़े घुहड रंङ यहचे चरती l
\v 3 दंङ दोची दु चुम्ज़े तेङरीरी, दंङ दु स्ल्ज़े घुहड रंङ यहचे चरती l
\v 4 दंङ दोई यहचा आईसंङ दासाते बी दोतु कछंङ चरती, दोची दोऊ पूंजा थक्सी केरिरेह दंङ दोऊ अपमान लहरी l
\v 5 दंङ दोई यहचा आईसंङ दास चरती, दोची दु सचि केहररी l दंङ दोई उई ला महस दोतींङ चरती; दोतु बिचंङ जी दोची फोह बी तेङरिरेह, दंङ रेहह दोतींङ सचि च्ररतिरेह l
\v 6 दंङ इच्चा ए केश्रा तोई, आँऊँ दोऊ प्यारेह योह तोई; थल मुका दोई दोबी दी सोचेके चरती की दुरेह गिऊ योहू आदर लोहतो l
\v 7 दंङ दु कम लहजा दोची एनातु बिचंङ कुतोह,” दी ता बर्रिस शु, आतांई हेन्ज़ी दी ला स्चे चरपोई, दंङ दी ठारी भते हेंदु शुचे योतो l
\v 8 दंङ दोची दु चुम्ज़े सचि केहररी, दंङ दाखो बारिऊ धकते छंङी चरती l
\p
\v 9 “ दंङ दाखो बारिऊ स्वामी छी लोहोतो? दु अन्ज़े दु कम लहजा दोतु नाश लोहतो, दंङ दाखो बारी उई दोतींङ रें च्ररपोतो l
\v 10 छि केची पवित्रशस्त्रङ दी बचन पडेकी मा शुआ; आँऊँ रग राजमिस्त्री जी कम मेह चेकातेर, दु ए कुणीऊ मुख शुचे इली;
\v 11 दी प्रभु दोरची शुची शु, दंङ हेन्दु नजरङ अनोखे तो ‘l
\v 12 दंङ दोची दु चुम्ज़ी लहज़ी तरेहर; छना कुई साते ता सम्जेक्सा इल्ज़ी तोई की दोई हेन्दु बिरोधङ दी गप्पा कुश्री शु l दंङ मिह रंङ बेवातेर, दंङ दोबी केट्रा अचा इलीरेह l
\s कैसर बी कर रंड्री
\p
\v 13 दंङ दोची दु गप्पा रिङ फसातेसी मी थ्ल्ज़ी रेह फरीसी ( धार्मिक झुण्ड जो पुनुरुथान दंङ विश्वास करते हे ) रेह दंङ हेरोदियो तिङ बी दोऊ कछंङ चरती l
\v 14 दोची दोऊ कछंङ अन्ज़े दोरंङ साते कुतोह,” हे गुरु, ञेंची ञेंचाताई, की केई सच्चे शुना, दंङ अतु ला केंई प्रवाह मलोहतन; छना कुई साते ता केंई मिह तु मोध्ह खांए गप्पा मलाहज़तन, दंङ परमेश्वरो अम सच्चाई रंङ साते कम्ब्तन l छी केसर बी कर रंड्री रुठे शु या माजी शु?
\v 15 ञेंहची रामोई आ मा रामोई?” दोई दोतु म्न्घोरू खांए दोतंङ साते कुतोह,” गिबी छिले परखेकचाताई? इच्चा टंगा गिऊ दोर हतानि, की गे दोबी खामोग l ”
\v 16 दोची हतिरेह, दोई दोतंङ साते कुई,” दी छाप ए मिन अतु शु?” दोची ज़ुबाब रेहईं,” कैसरो l ”
\v 17 यीशुऊ जी दोतंङ साते कुतोह,” आँऊँ कैसरो शु दु केसरा बी, दंङ आँऊँ परमेश्वरो शु दु परमेश्वरा बी रंऊँ l ” दंङ दुरेह दोऊ टोइची महस हैरान शुचे इली l
\s यह्चा श्रीङी ए ब्याह
\p
\v 18 दंङ सदुकी जी, अरी कूट्रातेर की सिउ दोतु श्रीङमी शु आ मा शु, दोऊ कछंङ अन्ज़े दु रूहकती,
\v 19 “ हे गुरु, मूसाते जी हेन्दु थ्ल्ज़ी चेसी तो की अगर अतुआ न्वा कटु मेह सी इलिता दंङ दोऊ मेचा केश्रा इलिता, दोऊ न्वा दोऊ मेचा रंङ बियाह लोहतो दंङ एनो न्वाओ थ्ल्ज़ी वंश पैदा लोहतो l
\v 20 निहज़ी न्वा तोइरेह मोड़े काका कटु मेह सीए इली l
\v 21 दंङ आईसंङ दोई दु मेच्मी रंङ साते बियाह लहरी दंङ दु ला कटु मेह सीए इली; धावांए आईसंङ दोई ला लेही l
\v 22 दंङ निज़ो दोरची कटु मा शुई l भते बे थल दु मेच्मी ला सीए इली l
\v 23 दंङ श्रीङी शुबी मी थल तु अतु मेचा शोतो? छना कुई साते ता तु भते तु मेचा तोई l ”
\p
\v 24 यीशुऊ जी दोतंङ साते कुतोह, “ छि केची दी कारने सोचङ मा तोतोईं आ की केची पवित्र शास्त्र माञेंहई, दंङ ना केची परमेश्वरो सातेमर्थ ञेंचतन?
\v 25 छना कुई साते ता अपेहल दुरेह सी मेची श्रींङी योतो, दंङ दुरेह बियाह मा लोहतो, दंङ ना दुरेह बियाह रिङ रामोर, दंङ स्वर्गङ दूतो सातेमान शोतो l
\v 26 श्रीङी दोतु खड़े अचिमी थ्ल्ज़ी केची मुसो कतापङ झाड़ीऊ कथा रिङ पेडेकी शु आ की परमेश्वरेह दोरंङ साते कुतोह,” गे अबारहमो परमेश्वर, इसहाको परमेश्वर, याकुबो परमेश्वर शुगा?
\v 27 परमेश्वर सी दोतु मा शु दंङ श्रीङी दोतु परमेश्वर शु; दंङ केरे मोड़ेह भूलङ तोतोई l ”
\s भ्हते बे मोह्ड़े आज्ञा
\p
\v 28 गयानी विचङ ज़ि इच्चे दोतींङ बिवाद लहजे खांणी, दंङ दी ञेंए की दोई दोतींङ छना रुठे हासी ज़ुबाब रनदो, दोरंङ साते रूहकती,” भते बे मुख्य आज्ञा छी शु?”
\v 29 यीशुऊ जी दोबी ज़ुबाब रेहईं,” भते आज्ञाओ विचंङ दी मुख्य शु; ‘ हे इस्राएल रेहड्रु l प्रभु हेंदु परमेश्वर इच्चा प्रभु शु,
\v 30 दंङ केंई केनो परमेश्वरङ साते भते सेम रंङ, दंङ केनो प्राणो दोरची, दंङ केनो भ्हते बुद्धिरंङ, दंङ केनो भते शक्ति रंङ साते दा लोहू l
\v 31 दंङ उई दु दी शु;’ केनो पडोसी रंङ साते केनो बराबर दा लोहू l दिबे ला मोड़े आज्ञा उई मा तो l ”
\v 32 ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) जी दोरंङ साते कुतोह,” हे गुरु, महसे रुठे l केंई हेले कुट्रातन की दु इच्चा ए शु, दंङ दोबी केचे अरला मा l
\v 33 दंङ दोरंङ भते सेम जी, भते बुद्धि रंङ, भते प्राण, भते शक्ति रंङ साते दा लोहू; दंङ पडोसी रंङ साते केनो बराबर दा लोहू; भते होम बलि ए बलिदान बेचेह मोड़े शु l
\v 34 अपेहल यीशुऊ जी खंणी की दोई सम्ज़ेके ज़ुबाब रेहईं साते ता, दोरंङ साते कुतोह,” की केई परमेश्वरो राज्यों दोरची ओईतारेह मा तो l ” दंङ अतिंङ ला यहचा दु रूहकती मी हिम्मत मा शुई l
\s मसीह अतु कटु शु?
\p
\v 35 दंङ यीशुऊ जी मन्दिरंङ उपदेश ( धार्मिक शिक्षा ) लहजा दी कुतोह,” ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) छिले क्वातेर की मसीह दाऊदो कटु शु?
\v 36 दाऊदे ऐना पवित्रआत्मा रंङ साते कुतोह; प्रभु जी गिऊ प्रभु रंङ साते कुतोह,” गिऊ सुचङु हासी बंग्जोई, अपेहल तचे गे कनु बेरी तिङ केनो कोंजो पोयंङ मा लोहू l ”
\v 37 दाऊद ता ऐना दोबी प्रभू कुट्री लेखी तोई, दंङ दु छना दोऊ कटु शुई?” दंङ भीडो मीहरेह दोऊ खुशी रंङ साते रेहड्रातेर l
\s शास्त्री रंङ साते सावधान
\p
\v 38 दोई एनो उपदेशङ (धार्मिक शिक्षा) दोतंङ साते कुतोह,” ज्ञानी (शास्त्र का ज्ञान रखने वाले) (शास्त्रों का ज्ञान रखने वाले) रंङ साते सातेवधान शोनी, आँऊँ लमेह-लमेह कतर लेचा ज़ोवातोर दंङ बाज़ारङ नमस्कार,
\v 39 दंङ आराधनाल्यङ मोड़े -मोड़े ठारि रिङ दंङ धामङ मोड़े-मोड़े ठार पेट्रातोर l
\v 40 दुरे रंणीतु घरवार ज़े चरचातोर, दंङ कंड्री मी थ्ल्ज़ी महस देर तचे प्रार्थना लहज़तेर l दितिङ महस सज़ा खोक्स्तो l
\s कंगाल रंणीऊ दान
\p
\v 41 दु मंदिरों भंडारों कछंङ खड़े खंड्री लेखी तोई, की मिहरे मंदिरों भंडारङ छना श्रो दान केट्रातेर; दंङ महस धनवान जी दोऊ अन्द्रेग महस केतोह l
\v 42 दिऊ थल इह कंगाल रंणी दोई अन्ज़े ज़ुहट डहवा आँऊँ मूल इच्चा टन्गों बराबर तोई, केहरी l
\v 43 दंङ दोई एनो चेला तिङ कछंङ बुलाके दोतंङ साते कुई,” गे केतङ साते हेले-हेले कुट्रातग की मन्दिरो भण्डारङ केट्राढ दोतु बिचंङ जी दी कंगाल रणीऊ दान भत्त्ते बे बढकर शु;
\v 44 छना कुई साते ता भते जी एनो बढतीऊ दोरची केतोह, दंङ दी एनो कंगाली मेची आँऊँ दोऊ कछंङ तोई, मतलब एनो भते कमाई केचे केहरी l ”
\c 13
\s मंदिरों विनाशो बारे भविष्यवाणी
\p
\v 1 आँऊँ मुका दु मंदिरङ जी हुची लेखी तोई, ता दोऊ चेला तु विचंङ जी इदि दोरंङ साते कुतोह,” हे गुरु, छों घाड़े मोड़े रहग ए छों घाड़े मोढ़े भवन तो l ”
\v 2 यीशुऊ जी दोरंङ साते कुतोह,” छि केची दी मोढ़े-मोढ़े भबन खड्रातईयाँ; देर रकटु टोइची रगला माकेश्रो आँऊँ माठलेश्रोतो l ”
\s संकट ए क्लेश
\p
\v 3 आँऊँ मुका दु ज़ेतुनो गोहु टोइची मंदिरों तुइज़ी बंङजा तोई, दंङ पतरसे, याकुबे, युहन्ना दंङ अन्द्रियासे दु शता शीले दु रूहकती,
\v 4 “ ञेंतिङ कंडू दी गप्पा रेह अपेहल पूरा शोतो? दंङ अपेहल दी गप्पा रेह पूरी शुबी शोतो ता दु समयों छी निशानी शोतो?”
\v 5 यीशुऊ दोरंङ साते कुट्री लेखी तोई,” सतर्क तोई की केरेह अचिया उलेक्सी मेस l
\v 6 महस रेह गिऊ मिन्दीङ अन्ज़े कोर, ‘ गे दु ए शुगा l ’ दंङ महसाते बी उलेक्पोतो l
\v 7 अपेहल केची लड़ाई, दंङ लड़ाई तु गप्पा थक्पोई, दंङ था बेवोनी; छना कुई साते ता दी शुबी ज़रूरी शु, दंङ दु समय अंत मा शोतो l
\v 8 छना कुई साते ता जातिऊ टोइची जाति, ए राज्यों टोइची राज्य चढाई लोहतो l आँऊँ ला ठारीरिङ भुयोंल शोतो, दंङ अकाल शोतो, दी ता दुखो चुकसी शोतो l
\p
\v 9 “ दंङ केची केंदु बारेह सातेबधान तोई; छना कुई साते ता मीहरेह केतींङ महासभा रिङ शोर, दंङ केतिङ पंचयतङ शिल्ज़े तेनङमोर, दंङ गिऊ बजेह जी केरेह हाकिम दंङ रजाऊ तु तुइज़ी खड़े लोहर, ताकि दोतु थ्ल्ज़ी गवाही शोतो l
\v 10 दंङ दी ज़रूरी शु की तुई सुसमाचार भते जातितु विचंङ धार्मिक उपदेश ( धार्मिक शिक्षा ) लेही ज़ुंस l
\v 11 आँऊँ मुका केरेह शिल्ज़े दोतो गुहड़ रिङ रामोर, ता दी चिंद था लोहु की केची छी कोनी; दंङ केतींङ दु समय रिङ छी ए कमोर दु ए केचिह कोनी; छना कुई साते ता कुट्रा दु केरेह मा शु दंङ पवित्र आत्मा शोतो l
\v 12 न्वा बी न्वा, बाह जी योह सचिमी थाल्ज़ी रामोर, दंङ कटुरेह याह बाहों बिरोधङ शुचे दोतींङ सचिमी थ्ल्ज़ी रें चरपोर l
\v 13 दंङ गिऊ मिन्दू बजह भते जी केतंङ साते बैर लोहतो; दंङ अचिला थल मुका तचे धीरज ताऊतो, दोऊ ए उद्धार शोतो l
\s महासंकट काल
\p
\v 14 “ आँऊँ मुका केची दु उजाडेफ़ी मोका माजी चीज़ आँऊँ दोर रुठे मा दोर खड़े खामोर, दंङ आँऊँ दुरेह यहूदिया रिङ शोतो दुरेह गोहू हका पोक्शी इलाई;
\v 15 आँऊँ दुरेह लंङदीङ शोर, दुरेह छा छी लेहप्ची मी थ्ल्ज़ी योंखा था तक्सुई ए तोंखा थे लांई,
\v 16 दंङ आँऊँ रिह रिङ तो दुरेह एनो ख्म्जो थ्ल्ज़ी थ्ल्का था शोई l
\v 17 दु दियाडा रिङ आँऊँ खोकटुंङ शोतो दंङ आँऊँ पानू रंड्रा शोतो, दोतु टोइची हाय-हाय l
\v 18 दंङ प्रार्थना ल्वा लोहु की दी बरसातेतो मुका शुबी मेस l
\v 19 छना कुई साते ता दु धियाड़ा रेह धिन्घा दुखो शोतो की सृष्टिऊ शुरआत बेचिह, आँऊँ परमेश्वरेह बनाची शु, धों तचे ना शुची शु ना ए यहचा अपेला शोतो l
\v 20 अगर प्रभु दु धियाड़ा रिङ मा घटेता, ता आँऊँ ला प्राणी बचेक्ज़ी मा तोई; दंङ दु चुने हुओ तु थ्ल्ज़ी अतिंङ दोई चुनेकी तोई, दु दियाडा तिङ घटाची शु l
\v 21 दु समय रिङ अचिया केतङ साते कोतो,’ खाणु, मसीह देहर तो,’ या ‘ खाणु, दोर तो,’ ता विश्वास था लोहुनी;
\v 22 छना कूई साते ता हप्साड भबिष्यद्वाक्ता ए हप्साड मासीह खड़े शुचे योतो, दंङ चिन्ह ए अधभुत कम कमोर अगर शुचे इलि साते ता चुन्केसी दुरेह ला भरमापोर l
\v 23 दंङ केचिह सातेबधान बंग्जोई; खाणु, गे केतिङ भते गप्पा तुइए कंजी केतग l
\s मिहू योह यह्चा अपि
\p
\v 24 “ दु मुका, दु क्लेशो थल एके ला हाँञार शुचे योतो, दंङ लचागे ला छंङी मारोह,
\v 25 दंङ स्वर्गङ जी तकरज़े ला थक्पी चुक्सर, दंङ स्वर्गो शक्ति ट्रोलशा योतो l
\v 26 दंङ मीहरेह मीहू योह बी मोढ़े सातेमर्थङ साते ए महिमा रंङ साते डू विचंङ अपि तङफोर l
\v 27 दु मुका दु एनो दूतारेह चरचा धरतीऊ दी मुख बेचीह सर्गो दु मुखरीङ तचे, पिला हासी एनो चुनेक्सी दु मीहरेह ठ्रोका लोहतो l
\s अन्ज़ीरो बुटो उदाहरण
\p
\v 28 “ अंजीरो बुटो दोरची दी उप्हाम सिकेक्सू, अपेहल दोऊ डाली रेह न्खी शुबी दंङ लप हुची चुक्सोर; ता केची ञेंचतन की रेहलमोकी धियाड़ा पीची तो l
\v 29 धियाँ अपेहल केची दी गप्पा रेह शुबी खमोई ता केची ञेंहनी की दु पीची अंज़ा पर पेतंङु कछंङ ए तोद l
\v 30 गे केतङ साते हेले -हेले कुट्रातग अपेहल तचे दी गप्पा रेह मा शोतो, धों तचे दी मीहरेह इवा मा योंरेह l
\v 31 स्वर्ग ए धरती योसहा योतो, दंङ गिऊ गप्पा रे अपेहल ला मा योहोसू l
\s चेखी बंङजू
\p
\v 32 “ दु धियाड़ा ए दु घड़ीऊ बारे अचिला माञोयरेह, ना स्वर्ग दूत ना योह; दंङ इच्चा बाह l
\v 33 खाणु, चेकि ए प्रार्थना लोअहा लोहु; छना कुई साते ता केची माञेंनी की दु समय अपेहल अप्तो l
\v 34 दी दु मीहू दशो ठ्रो शु, आँऊँ परदेस इबी मुका एनो घरबार केट्रा इली, दंङ एनो नोकर तिङ अधिकार रेहईं; दंङ भते तिङ दोतु कम कम्बतो, दंङ द्वारो रखवाली लहजा दोबी चेखि बंग्ज़ी मी आज्ञा रमतो l
\v 35 दिऊ थ्ल्ज़ी केची चेखि तोनी, छना कूई साते ता केची माञेंनी की चूंङो मालिक अपेहल अप्तो, ञोंकोल ए, अध्रति, या कुकड़ो हॉउश रनड्री मुका, या मुंजेकी समय रिङ l
\v 36 झां मा शु की दु अचानक अन्ज़े केरेह इमरीङ खाम्तो l
\v 37 दंङ आँऊँ गे केतङ साते कुट्रातग, दु भते तङ साते कुट्रातग; चेकिह तोई l ”
\c 14
\s यीशु बारे योजना
\p
\v 1 ज़ुहट धियाड़ो थल फ़सह दंङ अखमीरी रोटीऊ( मरछु) पर्ब शुबी मी तोई l प्रधान यजाक ( मोहड़े पुजारी) ए ज्ञानी (शास्त्र का ज्ञान रखने वाले) दी गप्पो खोजङ तोई की छना दोबी धोखा रंङ साते चुमज़े सचि चरपोंन;
\v 2 दंङ कुट्री लेखी तोइरेह,” पर्वो धियाडाङ मा लोहुनी, की मिहतु विचंङ हल्ला शोतो l ”
\s बैत्नियाह रिङ यीशु स्वागत
\p
\v 3 अपेहल दु बेत्नियाह रिङ शमोंनो कोढीहु चूंङ बगत ज़ेई लेकी तोई, दंङ इह मेच्मी संगमरमरो कऊलीङ जटामसिऊ महस शुद्ध रुठे इत्र लेहन्ज़ा हती; दंङ लब थक्शे दु इत्र दोऊ पूंजङ केहररीह l
\v 4 दंङ रेह-रेह एनो सेम रंङ रोशेके कुट्री लेखी तोई,” दी इत्रो छिलेह सत्यानाश लहरी?
\v 5 छना कू ई साते ता दी इत्र ता श्रुम राह बे महस कीमतङ लंङजा गरीब तिङ रें चरतीगा l ” दंङ दुरेह दोबी त्रटेक्ति लेतीह l
\v 6 यीशुऊ जी कुतोह,” दोबी कची केंई; दोबी छिलेह परेशान लहजाताई? दोई ता गेरङ साते रूठे लाहते l
\v 7 कंगाल ता केतङ साते हमेशा शवातेर, दंङ केची अपेहल ज़ुन्जातई दु मुका दोतंङ साते भालाई लोहुनी; दंङ गे केतङ साते हमेशा मा बंग्जोग l
\v 8 आँऊँ ला दोई लहज़ी तरेह, दोई लहरी; दोई गिऊ पतेक्सी मी थ्ल्ज़ी तैयारी लेह तुईए गिऊ फुकारिङ इत्र नुज़ातो l
\v 9 गे केतङ साते हेली हेले कुट्रातग की भते संसातेरङ आँऊँ ला गिऊ सुसमाचार धार्मिक उपदेश ( धार्मिक शिक्षा ) शोतो, दोर दिऊ दी कमो चरचा ला दोऊ हिद रिङ शोतो l
\s यहुदो विशवासघात
\p
\v 10 दंङ यहूदा इस्करियोती आँऊँ सनीऊ बिचंङ बेचिह इच्चा तोई, प्रधान याज़को कछंङ इली की दु दोतु गुहड़ रिङ चुम्ज़ी लोहुर l
\v 11 दुरेह दी रेहड्रा खुश शुइरे, दंङ दोबी डहबा रंड्री मजूर लहरी; दंङ दुरेह मोका पेट्री लेखी तोई की दोबी छना चुम्ज़ी लोहुनी l
\s चेला तङ साते फ़सहो अंतिम भोज़
\p
\v 12 अखमीरी रोटीओ तुई धियाड़ा जी दोची फासोह बलिदान लहज़ते, दोऊ चेला जी दु रूहकती,” केंई आँऊँर पेट्राताईं की ञेहची केतु थ्ल्ज़ी फसह जेईमी तैयारी लोहुनी?”
\v 13 दोई एनो चेला तु बिचंङ जी जुहट दोतींङ दी कुचेह चरती,” नगरङ इलाई, दंङ इह मिह केतींङ तिऊ राग्ज़ंन उठाके खोक्स्तो, दोऊ थले शुचे इलाई;
\v 14 दंङ दु आँऊँ घरवारङ योतो, दु घरवारो मोहडू रंङ साते कोनिह,’ गुरु कुट्रातग गिऊ प्रहुणो ठार आँऊँ गे एनो चेला तङ साते फसेह जोग आँऊँर तो?’
\v 15 दु केंन्दीङ इच्चा रुठे साजाची ठारी कम्बतो, दोर हेन्दु थ्ल्ज़ी तैयारी लोहु l ”
\v 16 चेले हुचा नगरङ इली दंङ छना दोई कुतेह, ध्वांए दोतिङ खोक्सिरी, दंङ फसह तैयार लहतो l
\v 17 आँऊँ मुका ञोंकोल शुई दु सनी रंङ साते बंग्ज़ी l
\v 18 अपेहल दुरेह बंङजा बगत जेह लेखी तोई, ता यीशुऊ जी दोतंङ साते कुतोह,” गे केतङ साते हेले-हेले कुट्रतग की केतु बिचंङ जी इह गिबी चुम्ज़ी लोहतो l ”
\v 19 दुरेह परेहशान शुचे इली दंङ दुरेह इच्चा-इच्चा दोरंङ साते कुट्री लेहती,” छि दु गे शुगा?”
\v 20 दोई दोतंङ साते कुतोह,” दु सनी तु बिचंङ जी इच्चा तोद, आँऊँ गेरङ साते पेतडङ गुहड़ केट्रा l
\v 21 छना कुई साते ता मिह योह आँऊँ दोऊ बारेह चेसी तो, इबी मी ए तो; दंङ दु मिहतु टोइची हाय अतु द्वरा मीहू योह चुम्ज़ा य्वा l अगर दु मिहु जन्म ए मशुची ता दु दोऊ थ्ल्ज़ी रुठे तोई l ”
\s प्रभु -भोज
\p
\v 22 अपेहल दुरेह जेह लेखी तोई, दोई रोटी लेहप्ती दंङ आशीष पेट्रा थकती ए दोतींङ रेहईं, दंङ कुतोह,” दी गिऊ फुक शु l ”
\v 23 दंङ दोई बट्रढा लेन्ज़ा धन्यबाद लहरी, दंङ दोतींङ रेहईं; दंङ दोची भते जी दु तुङमरी l
\v 24 दंङ दोई दोतंङ साते कुतोह,” दी वाचाओ गिऊ शुई शु, आँऊँ महसो थ्ल्ज़ी बहाचा शु l
\v 25 गे केतङ साते हेले-हेले कुट्रातग की दखो रस दु धियाड़ा तचे मा तूंङमोग, अपेहल तचे परमेश्वरो राज्य रिङ खरकोई मा तूंङमोग “
\v 26 दंङ दुरेह भजं कुचे जैतूनो गोहू टोइची इली l
\s पतरसो इनकार लह्ज़िमी भाविश्य्बानी
\p
\v 27 दंङ यीशुऊ जी दोतंङ साते कुई,” केची भते ठोकर जोनी, छना कुई साते ता चेसी तो;’ गे रखवाला सपो, दंङ त्रेई रेह देखा नोखा शुचे योतो l
\v 28 दंङ गे गिऊ श्रींङमी थल केतु तुई गलिलो हका योग l
\v 29 पतरसे दोरंङ साते कुतोह “ अगर भते जी ठोकर ज्वातोर ता ज्वातोर दंङ गे ठोकर मज़ोगा l
\v 30 यीशुऊ जी दोरंङ साते कुतोह,” गे केतङ साते हेले-हेले कुट्रातग की तोग ए राती कुकड़ो ज़ुहट बार हॉउश रंड्री बे तुई केंई श्रमु फेरा गिऊ इनकार लोहतो l ”
\v 31 दंङ दोई दंङ ला जोर रें कुतोह,” गे करङ साते सी मी ला तैयार तोतोक, दंङ गे कनु इनकार अपेहल ला मा लोहुग l ” धियाँए भते जी कुतोह l
\s गत्समनी रिङ प्रार्थना
\p
\v 32 दंङ दुरेह गत्सम्नी मिन्दू इह ठारीङ अतिरेह, दंङ दोई एनो चेला तङ साते कुतोह,” देहर बंङजा तोई, अपेहल तचे गे प्रार्थना लोहुग l
\v 33 दंङ दु पतरस याकूब दंङ युहन्ना बी ऐना रंङ साते लेन्ज़ा शिली दंङ दु माहस ए व्याकुल शुचे इली l
\v 34 दंङ दोई कुतोह,” गिऊ सेम उदास शुची लेखी तो, देहर तचे की गे सिमी जोगे तोतोक; केरेह देहर तोनी, दंङ चेखि बंग्जोई l ”
\v 35 दंङ दु थोड़े आ तुखा इली दंङ दोर ज़मीनों टोइची द्छे प्रार्थना लहज़ी लेखी की अगेर दी शुचे तरिसी साते ता दी घडी गिऊ दोरची एखा शुची झूंस,
\v 36 दंङ कुतोह,” हे अब्बा, हे बाह, कनु दोरची भते शुचे इबी; दी बट्रढा बी गिऊ दोरची एखा लेह चरतु : ताँ ला गे छना जुन्ज़तेग ध्वां मा शु, दंङ केंई छी ज़ुन्ज़ातन ध्वां ए शु l ”
\v 37 दंङ दु अति दंङ दोतींङ इमलहज़ी खंणी साते ता पतरस रंङ साते कुई,” हे शामोंन पतरस का इम्लाहज़तन आ? का छी इह घडी ला चेखि मर्चातना?
\v 38 चेकिहे प्रार्थना लहजा लोहुनी की केहची परीक्षा रिङ पड़ेक्ची मेहस l आत्मा ता तैयार तोत, पर शरीर कमज़ोर तो l `”
\v 39 दंङ दु यहचा अचा इली दंङ दोई दुए शब्दरिङ प्रार्थना लहरी l
\v 40 दंङ यहचा अन्ज़े दोतींङ इमरीङ खणी, छना कुई साते ता दोतु टीरा रेह इम जी बिङे तोई, दोची मायेंचतेर की दोबी छी ज़ुबाब रामोई l
\v 41 यहचा शुरुमु फेरा रिङ अन्ज़े दोतंङ साते कुई,” हेन्देग इमरिङ बंङजुई, दंङ नहचा तोनी, बस दु धियाड़ा पिचे इली; खाणुई मीहू योह पापी तु गुहड़ रिङ चुम्सा योतो l
\v 42 आचुई, जोनी l खाणु गिऊ चुम्जाड कछंङ पिचे इली l ”
\s यीशु बी धोखा रंङ साते चुम्ज़ी
\p
\v 43 दोई दी कुट्री लेखी तोई की यहूदा आँऊँ सनिऊ दोरची इच्चा तोई, ऐनारंङ साते प्रधान यजाक, ज्ञानी (शास्त्र का ज्ञान रखने वाले ) रेह, पुरनियो( सेहणा मिह ) दोरची इच्चा मोहड़े छुन्न युहरना लेन्ज़ा हतिरेह, आँऊँ तलवारेह लठी कुरचा अतिरेह l
\v 44 दोबी चुम्ज़ी लहजा दोई दोतींङ दी पता रन्देर, अतिंङ गे उकू रामोग दु हे शु दोबी चुम्ज़े रुठे रंङ लेन्ज़ा शोनी l
\v 45 दु अति, दंङ युहरना दोऊ कछंङ इल्ज़े दोरंङ साते कुई,” हे रब्बी l ”दंङ दोबी महस उकू रेहईं l
\v 46 दंङ दोची दोऊ दोर घुहड केट्रा दु चुमेह चरती l
\v 47 दोतु विचङ जी अरी कछंङ तोई, इच्चे तलवार नुअंनड्रे महायाज़को सेवकाबी चलाती, दंङ दोऊ रेहट्रा हुचे चरती l
\v 48 यीशुऊ जी दोतंङ साते कुई,” छि केहची गे डाकू चेके गिबी चुम्ज़ीमी थ्ल्ज़ी तलवार लठी रेह कुरचा अन्जी तोतोई?
\v 49 गे ता मन्दिरंङ हर धियाड़ा केतंङ साते बन्ग्ज़ा उपदेश ( धार्मिक शिक्षा ) रड्रा लहज़ातेग, दंङ दु मुका केहची गे मा चुमरीह : दंङ दी दिऊ थल शुई की पवित्र्शास्त्रो गप्पा पुरेह शोतो l ”
\v 50 दिऊ टोइची भते चेला रेह दु केट्रा पोक्शे इली l
\p
\v 51 इच्चा ज़वान एनो नंङाटे फुका रिङ चादर चोकसे दोऊ थले शुचे इली; दंङ मिह जी दु चुमरी l
\v 52 दंङ दु चादर केट्रा नंङाटे पोक्शे इली l
\s महासभाओ तुइज़ी यीशु
\p
\v 53 दंङ दोची यीशुऊ बी महायाज़को तुइज़ी लेन्ज़ा शीलिरेह; दंङ भते महयाज़क, पुरनिए, ज्ञानिरेह दोऊ दोर ठ्रोका शुचे इली l
\v 54 पतरस ओईतारेह- ओईतारेह दोऊ थल-थल महयाज़को लवाडू कच्छंङ तचे अचा इली, दंङ सेनिकङ साते मेह ट्रोडी लेकी तोई l
\v 55 प्रधान याजक दंङ भ्हते मीहरेह यीशुऊ बी सचिमी थाल्ज़ी दोऊ विरोधङ गवाही पेट्री लेखी तोइरेह, दंङ मा खोक्सिरी l
\v 56 छना कुई साते ता महस मिह जी दोऊ बिरोधङ हफ्सी गवाही रड्री लेखी तोइरेह, दंङ दोतु गवाही इच्चो ठ्रो मा तोई l
\v 57 दोर थल मिन्हारेह मिहज़ी दोऊ विरोधङ दी हफ्सी गवाही रेहईंरेह,
\v 58 “ ञेहची दिबी दी कुट्री थाश्ते, “ गेह दी गुहड़ो बंणाशी मंदिर ठ्रोआलबी लोहुग, दंङ श्रुमु धियाड़ो थल उई बणापोग, आँऊँ गुहड़ो बनेक्षी मा शोतो l “
\v 59 दिऊ टोइची ला दोतु गवाही इच्चा मा तोई l
\p
\v 60 दंङ महयाजके बिचंङ खड़े शुचे यीशुऊ रूहकती,” केंई छी ला ज़ुबाब मा रंड्रातन? दीरेह मीहरेह कनु बिरोधङ छी गवाही रंड्रातोर?”
\v 61 दंङ दु चुपे बंङजा तोई, दंङ छी ला ज़ुबाब मा रेहईं; महायाज़के दु यहचा रूहकत,” छि केंई दु परम धन्यो योह मसीह शुना?”
\v 62 यीशुऊ जी कुई,” गे शुगा; दंङ केहची मीहू योह बी सर्वशक्तिमानो सुचंङो हासी बंङजा दंङ सर्गो दूतङ साते अपि खामोई l ”
\v 63 दोर थल महायाजके एनो खम्ज़े ठ्रोल्ड्रा कुई,” दंङ हेन्दीङ गवाहिऊ ज़रूरत मा तोद?
\v 64 केहची दी बूङफी थसिना l केतु छी राय तोत?” दोची भहते जी कुइरेह दी सचिमी जोगे शु l
\v 65 दोर थल रेहहज़ी दोबी थू लहज़ी, दंङ दोऊ मोधह काप्चे दोबी गाह केट्रि लेकीह तोई, दंङ दोबी कुट्रातेर “भविष्यबानी लोहू” l दंङ सेनिका जी दोबी चुम्ज़े चाटेक रेहईंरेह l
\s पतरसो इनकार लहज़ी
\p
\v 66 आँऊँ मुका पतरस योंङ लुवाड़ीङ तोई, ता दोर महयाज़को दासियों विचङ जी इह दोर अति,
\v 67 दंङ पतरस बी दोर मेह ट्रोड्री तङशी रि सता दु कुट्री लेतीह,” का ला ता दु यीशुऊ नासरीऊ साते तोइना l ”
\v 68 दु मुकरेहके इली, दंङ कुई,” गे माञेगा दंङ मा ञेहुचा की केंई छी कुट्री लेहकी तोतोंन l ” दंङ दु धाहकते ब्रम्दारीङ अचा इली l दंङ कुकडे बांग रेहईं l
\v 69 दु दासी दोबी खांए दोतंङ साते आँऊँ दुरेह कछंङ तोई, यहचा कुट्री लेहति,” दी दोतु बिचंङ जी इच्चा शु l ”
\v 70 दंङ दु यहचा मुकरेहके इली l थोड़े समयों थल दोची आँऊँ कछंङ तोइरेह यहचा पतरसङ साते कुई,” हेल्ले का दोतु विचङ जी इच्चा शुना; छना कुई सा ता का ला गलीली शुना l ”
\v 71 दंङ दु इनकार ए दंङ कसम लेही लेकीह तोई,“ गे दु मिह बी, अतु चरचा केहची लहजाताई, मा सेका l”
\v 72 दंङ यहचा कुकड़े बांग रेहईं l पतरसा बी दु गप्पा आँऊँ यीशुऊ जी दोरंङ साते कुतेह हिद अति; कुकड़ो ज़ुहट फेरा बांग रड्री मी तुई केंई शुरुमु फेरा गिऊ इनकार लोहुन l ” दंङ दु दी गप्पा हिद लहजे क्रपी लेहकी तोई l
\c 15
\s पिलातुसो तुइज़ी यीशु
\p
\v 1 मुंजे शुतर हि युहरना प्रधान याजके, पुरनियो, दंङ ज्ञानी (शास्त्र का ज्ञान रखने वाले) जी बरन भहते सभा जी सलाह लेह यीशुऊ बी चुमेहरी,दंङ दोबी पिलातुसो(मुख्य न्याय करने वाला ) कच्छंङ लेन्ज़ा इलीरेह l
\v 2 पिलातुसे ( मुख्य न्याय करने वाला ) दु रूहकती,” छि केंई यहुदितु राजा शुना?” दोई दोबी ज़ुबाब रेहईं,” केई केने कुट्री लेहकी तोतोंन l ”
\v 3 प्रधान यजाक दोऊ टोइची महस गप्पो दोष लगाची लेहकी तोइरेह l
\v 4 पिलातुसे ( मुख्य न्याय करने वाला ) दु यहचा रूहकती,” छि केंई छी ला ज़ुबाब मा रंड्रातन आ, खाणु दीरेह कनु टोइची महसो गप्पो दोष लगाची लेहकी तोइरेह?”
\v 5 यीशुऊ जी यहचा छी ला ज़ुबाब मा रेहईं; देहर तचे की पिलातुस ( मुख्य न्याय करने वाला ) महस हेरान शुचे इली l
\s सचिमी आज्ञा
\p
\v 6 पिलातुस ( मुख्य न्याय करने वाला ) दु पर्बङ इह केद्दी बी आँऊँ दोची ज़ुन्जाताई, दोतु थ्ल्ज़ी रिहा लहजातेर l
\v 7 बरअब्बा मिन्दू इच्चा मिह दु कुबाद लहज़तङ साते कैदी तोई, आँऊँ दोची कुबादङ हत्या लहसी तोई l
\v 8 दंङ भीड़ तोरिङ इल्ज़े दोरंङ साते विनती लहज़ी लेहकी तोई, की छना केंई हेंदु थाल्ज़ी लहजातन ध्वांए लोहू l
\v 9 पिलातुसे ( मुख्य न्याय करने वाला ) दोतींङ ज़ुबाब रेहईं,’ छि केहची पेट्राताई की गे केतु थ्ल्ज़ी यहुदितु राजा बी केचे केयो?”
\v 10 छना कुई साते ता दु ञेहचते की प्रधान याज्के दु जेगदङ लहसे चुम्ज़ी शु l
\v 11 प्रधान याजकाजी मीहरेह दी कुट्री मी थ्ल्ज़ी उतेजित लहरी की दु बरअब्बा बी दोतु थ्ल्ज़ी रिहा लोहू l
\v 12 दी रेहड्रा पिलातुसे ( मुख्य न्याय करने वाला ) दुरेह यहचा रूहकती,’ आँऊँ दिबी केहची यहुदितु राजा कुट्राताई, दोऊ गे छी लोहुग?”
\v 13 दोची यहचा हाऊश रेहईं,” दोबी क्रुसो टोइची केयो l ”
\v 14 पिलातुसे ( मुख्य न्याय करने वाला ) दोतंङ साते कुतोह,” छिहले, दी छी माजी कम लहसी शु?” दंङ दोची महसे हाउश रें कुतोह,” दोबी क्रूसो टोइची केयो l ”
\v 15 दंङ पिलातुसे ( मुख्य न्याय करने वाला ) भीड़ा बी खुश लहज़मी थ्ल्ज़ी बरअब्बा बी दोतु थ्ल्ज़ी रिहा लेह केहतो, दंङ यीशुऊ बी कोड़े लगचा दोतींङ रेह चरति, की क्रूसो टोइची केचे केनी l
\s सैनिका तू दोरची यीशु अपमान
\p
\v 16 सैनिकारेह दोबी किलो अन्द्रेग लुवाड़ीङ लेन्ज़ा इली, आँऊँ दिबी प्रीटोरियुम कुट्रातेर, दंङ भहते पलटन हतिरेह l
\v 17 दंङ दोची दोबी पोरलो खम्ज़े लगाती दंङ छ्वाकटु ताज लचे दोऊ पुंजो टोइची केरिरेह,
\v 18 दंङ दी कुट्रा दोबी नमस्कार लहज़ी लेथ्हि,” हे यहुदितु राजा नमस्कार l ”
\v 19 दोरेह दोऊ पुन्ज़ंङ सरकंडो(जड़ के डंडे) गाह केट्राते, दंङ दोऊ टोइची थू लहज़ते, दंङ पुशटू बले बंङजा दोबी प्रणाम लहज़ी लेहकी तोई l
\v 20 आँऊँ मुका दोरेह दोऊ ठटा लेह योहसते, ता दोऊ टोइची जी दु पोरलो खम्ज़े युप्सा दोबी दोऊ खम्ज़े लगाती, दंङ दोबी क्रूसो टोइची चड़ाची मी थाल्ज़ी धकते लेन्ज़ा शीलिरेह l
\s यीशु बी क्रूसो टीचि केट्री
\p
\v 21 सिकंदर ए रुफोसो बा, शमोंन इच्चा कुरेहनी मीह, आँऊँ नगरङ जी अपि लेकी तोई दोरची हुपिरी; दोहची दु धियाँए चुमरी की दोऊ क्रूस कुरचा लेन्ज़ा शिला l
\v 22 दोअची यीशुऊ बी गुलगुता मिन्दू ठारीङ अतु मतलब खोपड़ीऊ ठारीरिङ हतिरेह l
\v 23 दंङ दोबी मुर (सिरका) चव्सी दाखरस रंड्री लेकीह तोइरेह, दंङ दोई दु मा लेहपति l
\v 24 दंङ दोची दु क्रूसो टोइची केरिरेह दंङ दोऊ खम्ज़े तु टोइची चिट्ठी केट्रे, की अतिंङ छी खोक्स्तो, दुरेह फरिरेह l
\v 25 दंङ इ पेहरारिङ( सुबह नो बजे का समय ) धियाड़ा शुचे अति, अपेहल दोची दु क्रूसो टोइची केरिरेह l
\v 26 दंङ दोऊ दोष पत्र चेए दोऊ टोइची लगाके केहररीह, “ यहुदितु राजा “l
\v 27 दोहची दोरंङ साते झुहट डाकू रेह इच्चा सुचाङु हासी इच्चा फुचाङु हासी क्रूसो टोइची केरिरेह l
\v 28 { दोर थल पवित्रशास्त्रो दु वचन की दु अपराधी तु साते चुवासा योतो, पुरेह शुचे इली l }
\v 29 दंङ अमरिङ जोता दोची पूंजा ट्रूलडा – ट्रूल्वा दी कुचे दोऊ निंदा लहज़ी लेहकी तोइरेह,” वाह l मंदिर ठ्वालवा दु दंङ श्रुमु धियाड़ारिङ बनेकठ्रा दु l
\v 30 क्रूसो टोइची जी तकसाते एनाबी बचाके चरतु l ”
\v 31 दी ए रीति रंङ साते प्रध्हन याज़क ला ज्ञानी (शास्त्र का ज्ञान रखने वाले) (शास्त्रों का ज्ञान रखने वाले ) रंङ साते एनातु बिचंङ मज़ाकङ साते दी कुट्री लेहकी तोइरेह,” दी उईरेह बचाती दंङ ऐना बचाची मरति l
\v 32 इस्राइलो राजा, मसीह, हेंन्देग क्रूसो टोइची जी तकसाते अतु की ञेहची खांए विश्वास लोहुनी l ” दंङ आँऊँ दोरंङ साते क्रूसो टोइची तोइरेह, दुरेह ला दोऊ निंदा लहज़ी लेहकी तोइरेह l
\s यीशुऊ एनो प्राण रंड्री
\p
\v 33 नीरा शुतर भ्हते देशङ हन्यार शुचे इली, दंङ दु श्रुमु पहरङ तचे तोई l
\v 34 श्रुमु पहरङ यीशुऊ जी मोहड़े शब्दङ साते हॉउश रें कुतोह,” इलोई, इलोई लामा शब्क्तनी?” अतु मतलब दी शु, “ हे परमेश्वर, हे गिऊ परमेश्वर, केंई गे छिले केचे केहररीह?”
\v 35 आँऊँ कछंङ खड़े तोई, दोतु बिचंङ जी रेहह जी दी रेहड्रा कुट्री लेहकी तोइरेह,” खाणुई, दु एलियाह( भविष्यद्वक्ता) बी कुट्री लेहकी तो l ”
\v 36 दंङ इच्चे ज़रका रें सपंज़ सिरकौ दोर डुबाती, दंङ छवाकटु दोर केट्रे दोबी रेंई दंङ कुई,” रूहम्जु, खामोई की एलियाह( भविष्यद्वक्ता) दोबी योंखा लेहई अपा मापा l ”
\v 37 दंङ यीशुऊ जी मोहड़े हॉउश रें एनो प्राण रें चरती l
\v 38 दंङ मंदिरों पर्दा तोरिङ जी योंङ तचे ट्रलशा जुहट खनी शुचे इली l
\v 39 आँऊँ सूबेदार दोऊ सामटे खड़े तोई, अपेहल दोबी धियाँ हॉउश रें प्राण छोड़के खणी, दंङ दोई कुतोह,” हेले दी मीह, परमेश्वरो योह तोई “l
\p
\v 40 रेहह मेच्मी रेह उईतारेह जी खंड्री लेहकी तोई; दोतु बिचंङ मरियम मगदलीनी, कवचि याकूब दंङ योसेसो याह मरियम तोई, दंङ सलोमी तोई l
\v 41 आँऊँ मुका दु गलीलङ तोई ता दीरेह भ्हते दोऊ थले शुचे यवातेर दंङ दोऊ सेवा लहज़तेर; दंङ उई महस ला मेच्मी रेह तोई, आँऊँ दोरंङ साते यरूशलेमङ अन्जी तोई l
\s यीशु बी प्थेक्ची
\p
\v 42 अपेहल ञोकोल शुचे इली ता छना कुई साते ता दु तेयारिउ धियाड़ा तोई, आँऊँ सब्तो इच्चा धियाड़ा तुई शुबी तोई,
\v 43 अरमातियाङ बंङजा युसूफ अति, आँऊँ महासभो सदस्य तोई आँऊँ ऐना ला परमेश्वरो राज्यों इंतज़ार लहज़ते l दोई याहू लेह पिलातुसो कछंङ इली दंङ यीशुऊ लाश पेट्री l
\v 44 पिलातुस ( मुख्य न्याय करने वाला ) हैरान शुचे इली की दु धोंण सरके सीए इली; दंङ दोई सूबेदार बुलाके रूहकती,” छि दोबी सी महस समय शुचे इली?”
\v 45 अपेहल दोई सूबेदारो दोरची भ्हते हाल ञेह केहरी, ता लाश युसुफाबी रें चरती l
\v 46 दंङ दोई मल्म्लो इच्चा चादर चुम्हरी, दंङ लाश योंखा तक्षे दु चादरो बिचंङ ज़िल्ज़ी लहरी, दंङ कब्रङ आँऊँ गोहू टोइची तोई दोहर केहरी, दंङ कब्रों पेताङ रिङ इह रहग धका रें केचे केहरी l
\v 47 मरियम मगदलीनी ए योसेसो याह मरियम खंड्री लेखिह तोई की दु आँऊँर केश्री तोत l
\c 16
\s यीशु यह्चा श्रीङमी
\p
\v 1 अपेहल सब्तो धियाड़ा योहसे इली ता मरियम मगदलीनी, दंङ याकूबो याह मरियम दंङ सलोमी जी रुठे बॉसङ साते चीज़ारेह लेहपति की अन्ज़े दोऊ टोइची लगतोग l
\v 2 सप्ताहों पहला धियाड़ा रिङ मुंजे सरके अपेहल ऐके हुची लेहकी तोई, दुरेह कब्रङ अति,
\v 3 दंङ एनातु बिचंङ दी गप्पा लहज़ी लेहकी तोई की हेंदु थ्ल्ज़ी दु रहग अरी एखा लोहतो?”
\v 4 अपेहल दोहची टीरा खड़े लेह खणी, ता खणीरेह की रहग ता एखा शुचे तो – दु महस ए मोहड़े तोई l
\v 5 कब्रों अन्द्रेग इल्ज़े दोहची इच्चा ज़वान बी छंङसे खम्ज़े लेहुचा सुचाङु हासी बंङज़े खंणी, दंङ महस ए हैरान शुचे इलीl
\v 6 दोई दोतंङ साते कुतोह,” हैरान था शुई, केहची यीशुऊ नासरी बी, आँऊँ क्रूसो टोइची चढ़ातिरेह, पेट्रातांई l दु श्रीङे इलजा, देहर मा; खाणु दी दु ए ठारी शु, आँऊँ दोहची दु देहर केतेर l
\v 7 दंङ केची इलांई, दंङ दोऊ चेला तङ साते दंङ पतरस रंङ साते दी कुडू की दु केरेह बे तुई गलिलो हका योतो l छना दोई केतंङ साते कुतेह, की केहची दोबी दोर ए खामोई l
\v 8 दंङ दुरेह दोर ची हुचा पोक्शी इली; छना कुई साते ता डककेकपि ए डर दोतु टोइची केशा इल्ज़ी तोई; दंङ दोची अतंङला साते छलेह मा कुईरेह, छना कुई साते ता दोरेह बेवातेर l
\s मरियम मगदलीनी बी यीशु तंङफी
\p
\v 9 सप्ताहों पहला धियाड़ा रिङ मुंजे शुतर ए दु श्रीङे थल भ्हते बे मुन्डा मरियम मगदलीनी आँऊँ दोरची दोई निज़िह माजी आत्मा रेह हुन्ज्दे, दोबी तङरीरी l
\v 10 दोई इल्ज़े यीशुऊ सतिरेह आँऊँ दुःखङ तोईरेह, दंङ क्रपि लेहकी तोइरेह, दी समाचार रेंई l
\v 11 दोहची दी रेहड्रा की दु श्रीङे इल्ज़ी तोत दंङ दोई दु खंणीरि, दोतींङ विश्वास मा शुई l
\s झुह्ट चेला तिङ यीशु तंङफी
\p
\v 12 देर थल दु उई रूपङ दोतु बिचंङ जी जुहटा बी अपेहल दोरेह नगरो हका यवातेर, दोतीङ तङफिरि l
\v 13 दोहची ला इल्ज़े उई दोतींङ दी समाचार रेहईं, दंङ दोची दोतु टोइची ला विश्वास मा लहरी
\s सैदिह बी यीशु तंङफी
\p
\v 14 थालेची दु सेईदिला बी, अपेहल दुरेह बगत जेह लेहकी तोइरेह तङफिरि, दंङ दोतु अविश्वास ए सेमो डग डगीऊ टोइची गप्पा लेह कुतोह, छना कुई साते ता अची ला गे श्रीङमी थल खञातेर, केहची दोतु टोइची ला विश्वास मा लहरी l
\v 15 दंङ दोई दोतंङ साते कुतोह,” केहची भ्हते संसातेरङ इल्ज़े भ्हते सृष्टिऊ मिहतीङ दी सुसमाचार धार्मिक उपदेश ( धार्मिक शिक्षा ) लाहनी l
\v 16 आँऊँ ला विश्वास लोहतो दंङ बपतिस्मा (पानी में डुबकी लगाना )लेहपतो दोऊ ए उद्धार शोतो, दंङ आँऊँ विश्वास मा लोहतो दु दोषी शुचे योतो l
\v 17 विश्वास लहजा दोतु दी निशानी शोतो की दुरेह गिऊ मिन्दीङ माजी आत्मा हुपोर, खरकोई-खरकोई भाषा कोहर,
\v 18 ओमड्रा ला कुर्चे केओर, अगर दोची बिष ला तुङमोर ता ला दोऊ छ्हले नुक्सान मा शोतो, दुरेह टेची दोतु टोइची गुहड़ केवोर, दंङ दुरेह ठीक शुचे योतो l ”
\s यीशु स्वर्गो हका इली
\p
\v 19 प्रभू यीशुऊ दोतंङ साते गप्पा लेह थल स्वगो हका लेन्ज़ा शीलिरेह, दंङ परमेश्वरो सुचाङु हासी बंङजा इली l
\v 20 दंङ दोची हुचा भ्हते ठारी रिङ धार्मिक उपदेश ( धार्मिक शिक्षा ) लहरी, दंङ प्रभु दोतंङ साते कम लहज़ातेर, दंङ दु चिन्हा तु दोरची आँऊँ दोतंङ साते-साते श्वातेर, बचना बी पक्का लहज़ी लेखी तोई l आमीन l
