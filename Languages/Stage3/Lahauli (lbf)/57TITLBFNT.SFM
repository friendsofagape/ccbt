\id TIT TITUS LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h तीतुस
\toc1 तीतुस
\toc2 तीतुस
\mt1 TITUS
\mt1 तीतुस
\imt भूमिका
\io1 तीतुस इह गैर मसीह यहूदी तोई, आँऊँ पोलुसो प्रचार रिङ दोउ साथी ए सहायक तोई l तीतुसो मिन्दू दी पत्री क्रेते रिङ बंङजा पोलुसो दी युवा साथी बी सम्बोधित लहजा, अतंङ कलिसियो कमो थ्ल्ज़ी डोर केह्शी तहरे l दी पत्री श्रमु गप्पा बी प्रगत लहजा l
\io1 मुंडा, तीतुस बी दी हिद रान्शी तो की कलिसियओ अगुवो चरित्र छना शुबी झूंस, विशेष रूपङ दोर बंङजा दोतु बुरे चरित्रो बझह ज़ि दी चेसी तो l उई तीतुस बी दी सलाह रान्शी तोई की कलीसिया रिङ अंज़ा अलग-अलग मिह तिङ छना प्रकारों शिक्षा रंड्री झूंस,छना कुई सा ता य्हंग्दे,जवान, ए दास l उई लेखक तीतुस बी मसीह आचरणों सम्बन्दी सलाह रंड्रा, विशेष रूपङ शांति पूर्ण ए मित्रवत शुबिमी थ्ल्ज़ी; और नफरत,बाद-बिबाद और कलीसिया रिङ गुटबन्दीउ दोरची बचेके थ्ल्ज़ी l
\iot रूप -रेखा
\io1 भूमिका 1:1-4
\io1 कलीसियाओ अगुवे 1:5-16
\io1 कलीसिया रिङ अलग-अलग मिह तू कम 2:1-15
\io1 उपदेश ए चेतावनी 3:1-11
\io1 उपसंहार 3:12-15
\c 1
\s अभिबादन
\p
\v 1 पोलुसो दोरची अंऊ परमेश्वरो दास यीशु मसीहऊ प्रेरित तोत, परमेश्वरो अंङषी दोरे मीहरे विशवास दू हेलेऊ हिसाबे अंऊ भक्तिऊ हिसाबे तोत,
\v 2 दंङ दू अनन्त जीवनो आशा टोइची अतु प्रतिज्ञा परमेश्वर, अंऊ हप्सी कुट्री मरचरचा सनातन दोरची लहसी शुह,
\v 3 पर ठीक टेमो टोइची ऐनो वचन दू प्रचारो दोरची प्रगट लहरी, अंऊ हेन्दु उद्धारकर्ता परमेश्वरो आज्ञाऊ हिसाबे गेहबी सोंपेगी केहरी l
\v 4 तीतुस मिनदा अंऊ विश्वासो सहभागिता विचारो दोरची गिऊ हेले योह शुह: परमेश्वर बाह हेन्दु उद्धारकर्ता मसीह यीशु दोरची कनिंङ अनुग्रह ऐ शन्ति खोखसा लोहतो l
\s क्रेते रिङ तीतुसो कम
\p
\v 5 गेह ध्या लेह कनिंङ क्रतेरिंङ छोड़ेगी अन्देग केट्रा अन्तेग कि कांह थोड़े गप्पारे सुधारपोदो, गिऊ आज्ञा हिसाबे नगर- नगर पुराना मीहरे ठ्रोका लंही l
\v 6 अंऊ निर्दोष ऐ इच्चा ऐ मेचो गगसा शुबी जुंस दंङ दोतंङ कटुरे विश्वासी शुबी जुंस, दंङ दोतु अन्देरच निरकुश्लताऊ, दोष शुबी मेस l
\v 7 छना कुईन सता हेले परमेश्वरो भंडारी शुबी कारणो निर्दोष शुबी जुंस; माह हठी, माह रोहष,माह पियक्कड़,माह मारपीठ लचाह, माह नीच कमाई लोभी शुचि शोतो l
\v 8 पर पोहना तु आदर लचाह दू, भलाई लंही, संयामी,न्यायी पवित्र ऐ शुबी जुंस;
\v 9 दंङ दू विशवास जोगे वचनो टोइची अंऊ धर्मोपदेश हिसाबे तोत, खड़े बंङज़ु कि रूठे शिक्षाओ उपदेश रें तरपोदो ऐ विरोधियोदू आह ला बन्द लेह तरपोदो l
\p
\v 10 छना कुचे महसे मीहर निरकुश्लता बकवादी धोखा रांड्रादोरे शोरे; खास लहची ते खतना दोतु बिचंङ तोरे l
\v 11 दंङ दीतु आह बन्द लहची जुंस दिह मीहर नीच कमाईऊ थलजि अनुचित गप्पारे सिखाइते घरबार बिगाड़ेगी केट्रातोरे l
\v 12 दंङ दोतु बिचंङ इच्च मीह ला अंऊ दोतु ऐ भविष्यवक्तातु कुहषी ततो, ‘’क्रेती मीहर सदा हप्सी मांजी घवांणा तु ठ्रोह आलसी ऐ महस ज़ज़हड श्वातोरे l’’
\v 13 दंङ दि गवाही हेले शुह, ध्या लेह दोतिंङ चेतावनी रमा लोह कि दोरे विश्वासी पक्के शुचि इलेनि,
\v 14 दंङ यहुदियोदू कथा ऐ दू मीहतु आज्ञाओ टोइची सेहम थालगाईतेनि, अंऊ हेले रंङ साथे भटकेगी यवातोरे l
\v 15 दंङ शुद मीहतु थलजि भत्ते चीज़रे शुद तोरे, पर अशुद ऐ अविश्वासीयोदू थलजि छिल्ला शुद मशु, पर दोतु बुद्धि ऐ विवेक, जुलाह अशुद शुरे l
\v 16 दंङ दोचि कुट्रातोरे कि हेनर परमेश्वराबि ञेचातोरे, पर ऐनो कमो दोरची दोऊ इन्कार लचाहतोरे; छना कुचे दोरे नफरत ऐ आज्ञा माह मनेकचा तोरे, दंङ अतुला रूठे कम माह l
\c 2
\s व्यवहारों थ्ल्ज़ी शिक्षा
\p
\v 1 पर कांह ध्या ठ्रोह गप्पारे कुट्रा लोह अंऊ खरे उपदेश रांड्रा जोगे तोई l
\v 2 छना कुचे ञङदे गङमी चुस्त ऐ गम्भीर संयमी शुबी जुंस, दोतु विशवास दाह ऐ धीरज पक्का शुबी जुंस l
\v 3 दि पाठी ञङचरे मेचिमीदू चाल चलन पवित्र मीहतु ठ्रोह शुबी जुंस; दोरे दोष लगाईचादू पियक्कड़ माशु पर रूठे गप्पारे सिखाईचादू शुबी जुंस
\v 4 ताकि दोरे जवान मेचिमीतिंङ रमा लोहरे कि केनातु गगसातु कटुतंङ साथे दाह लंही;
\v 5 दंङ संयमी, पवित्रता, घरबारो कमकाज लचाह दू, रूठे एनातु ग्क्सोह अधीन बंङज़ा शुबी जुंस, ताकि परमेश्वरो वचनो निन्दा शुबी मेस l
\v 6 दंङ ध्याए ऐ जवान गंङमीतिंङ ला समझपा लोह कि संयमी बड़ेकतोनि l
\v 7 दंङ भत्ते गप्पारे ऐनाबि ऐने रूठे कमो नमूना बड़केतु,कनु उपदेशरंङ सफ़ाई गम्भीरता,
\v 8 दंङ ध्या ठ्रोह रूठे खोखसोतो कि अरिला दोषी मदम कुट्री मरपोदो, अंऊ दिरिंङ विरोधी हेन्दु टोहकठे अंऊला दोष लगाईचिम मोक्का माह खोखसिरंङ लज्जित शोरे l
\v 9 दंङ दासरे समझातु कि केनातु - केनातु स्वामीऊ अधीन बंङजोनि, भत्ते गप्पारिंङ दोरे खुश तांनि थलका यचाह ते जबाब रांई;
\v 10 चोरी चालाकी थालंही, पर भत्ते हेन्दु उद्धारकर्ता परमेश्वरो उपदेशो शोभा बड़ाईतेनि l
\p
\v 11 छना कुचे परमेश्वरो दू अनुग्रह प्रगट तोत, अंऊ भत्ते मीहतु उद्धारो कारण तोत,
\v 12 दंङ ञेतिंङ रांड्रार कि हेनर अभक्ति ऐ संसारिक अभिलाषाओ दोरची सेहम किरतुंई दि युगारि संयम ऐ धर्म भक्तिरंङ साथे जीवन बिताऐतेनि;
\v 13 दंङ दू धन्य आशा केनातु महान परमेश्वर उद्धारकर्ता यीशु मसीह महिमा प्रगट शुबिमी रुमज़ा बंङज़ा तोनि l
\v 14 दंङ अचि ऐनाबि ऐने हेन्दु थलजि रें चरती कि हेनदिंङ हर पाठी अधर्म दोरची छुडाएपोदो, शुद लचिह ते ऐनो थलजि इच्चा झांह ठ्रोह जातितु बनाईपोदो अंऊ भले- भले कमरिंङ सरगम शोतो l
\v 15 पूरे अधिकारंङ साथे दि गप्पारे कटु l समझातु ऐ सिखाइचा बंङज़ु, अरिया कनिंङ तुच्छ माह ञेपोरे l
\c 3
\s मसीही चाल चलन
\p
\v 1 दंङ मीहतु सुधि दिलातु कि हाकिमो ऐ अधिकारीतु अधीन बंङज़ुई, दोतु आज्ञा मानेकतुंई, हर इच्चा रूठे कम थलजि तेयार बंङजोनि,
\v 2 दंङ अपि बदनाम थालंही, झगड़ालु शुबी मेस; पर नगी स्वभाव शुबी जुंस, भत्ते मीहतंङ साथे नम्रतारंङ साथे बंङजोनि l
\v 3 छना कुचे हेनर ला मुण्डोरिंङ निर्बुदी,आज्ञा माह मानेकपोरे, भ्रमरिंङ पड़ेकी वैरभाव झगड़ा लचिहरि जीवन व्यतीत लचाहतोनि, रोहष तोईनि, दंङ इच्चा ऊई इच्चारंङ साथे बैर तचाहतेनि l
\v 4 अंऊ मुक्का हेन्दु उद्धारकर्ता परमेश्वरो कृपा ऐ मीहतु टोहकठे दोऊ दाह प्रगट शुई l
\v 5 तोह दोई हेन्दु उद्धार लहरी, दि धर्मो कमो कारण मशु, अंऊ दोरची शुहसी शुरे, पर ऐनो दयाऊ हिसाबे खरकोई जन्मो स्थान ऐ पवित्र आत्मारिंङ हेनदिंङ खरकोई बड़ेकट्रिमी दोरची शुई l
\v 6 दंङ अपि दोई हेन्दु उद्धारकर्ता यीशु मसीह दोरची हेन्दु टोहकठे अधिकारंङ साथे रन्दो l
\v 7 दंङ अंऊ दिरिंङ हेनर दोऊ अनुग्रह दोरची धर्मी ठहरगी, ते अनन्त जीवनो आशाओ हिसाबे वारिस बड़ेपोनि l
\p
\v 8 दंङ गप्पा हेले तोत, गेह जुंज़ातोग कि कांह दि गप्पो बारे पक्का कुट्रातग ध्या लेह कि अंऊ दोचि परमेश्वरो टोहकठे विशवास लहसी तोत, दोरे रूठे - रूठे कमो कमरिंङ लेहकी बंङज़ि ध्यान तोहरे, दि गप्पारे रूठे मीहतु थलजि शुरे l
\v 9 पर मूर्खताऊ विवादो, विरोधो ऐ झगड़ारंङ अंऊ व्यवस्थाऊ बारे शोतो, बचेगी बंङज़ु; छना कुचे दोरे निष्फल व्यर्थ तोरे l
\v 10 दंङ अरिया पाखंडी बि झुट बार समझेगी, बुझागी ते दोरंङ शताह बंङज़ु,
\v 11 दंङ दि ञेते कि ध्या ठ्रोह मीह भटकेगी इली तोह, ऐनाबि ऐने दोषी ठहराइगी ते पाप लवाह लचाह l
\s निज़ी निर्देश ए अभिवादन
\p
\v 12 अंऊ मुक्का गेह कनु कछंङ अरातियास या तुखिकुसो हखा चरपोग तो गेरंङ साथे निकुपुलिस अपिमी जोगे तोह, छना कुचे गेह ऐ दोरतिंङ झाड़ा ट्रिकट्री लहरिगा l
\v 13 जेनास व्यवस्थापक ऐ अपुल्लोस बि कोशिश लहची ते तुंखा पिचि रंऊ, दंङ खंडू कि दोति अंऊआ चीजों कमी माह शुबी जुंस l
\v 14 दंङ हेन्दु मीहर लाह जरूरत पूरा लहचिम थलजि रूठे कमरिंङ लेहकी बंङज़ुई सीखेतुंई दू कम व्यर्थ शुबी मेस l
\v 15 दंङ गिऊ भत्ते साथी दू कनिंङ नमस्कार l अंऊ विशवासियोदू कारण हेन्दु दोरची दाह तचाहतोरे, दोतिंङ नमस्कार, केहतु भत्ते तु टोहकठे अनुग्रह शुवा लोहतो l
