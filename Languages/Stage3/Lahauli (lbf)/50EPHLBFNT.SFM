\id EPH EPHISANS LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h इफिसियों
\toc1 इफिसियों
\toc2 इफिसियों
\mt1 Ephesians
\mt1 इफिसियों
\imt परिचय
\io1 इफिसियो मिनंदंङ पोलुस प्रेरितो पत्री भत्ते बे तुहई सम्बन्धित तोई परमेश्वरो योजनाओ...’’कि छिल्ल स्वर्गंङ तोत और छिल्ल धरतिऊ टोइची तोत,भत्ते धिर दोई मसीहर ठ्रोका लोह’’(1:10)दि परमेश्वरो मीहतंङ साथे इच्चा विनती ला शुह कि दोरे यीशु मसीहरि इच्चा शुचि मीहतु एकताऊ थलजि,इच्चा मोड़े योजनाओ अनुरूप ऐनो जीवन व्यतीत लोहरे l इफिसियो पहला हिस्सारि लेखक ऐकताऊ विषयरि गप्पा लाह;दू अमो पाठी कंड्रा अंऊ दिऊ दोरची परमेश्वर बाह ऐ ऐनो मीहर अंङषी ततो,कि छना योह यीशु मसीहू लहची कि छना दोर पापो दोरची मुक्त शुचि इलिर,और छना पवित्र आत्माओं दोरची परमेश्वरो मोड़े कम पूरा शुबिमी विशवास रंड्रातोर l दूसरा भागरि दोई ध्या ठ्रोह जीवन षिङमी थलजि कुट्रा कि मसीहरि दोतु ऐकता सामूहिक जीवनो सच्चाई शुचि योतो l मसीहरि जुड़ेके परमेश्वरो मीहतु एकता कंड्रीमी थलजि महस उपमातु प्रयोग लहसी तोत:कलीसिया इच्चा फुको ठ्रोह शुह,अतु पुंज मसीह शुह;या दि इच्चा भवनो ठ्रोह तोत,अतु कुणीऊ रह्घ मसीह शुह;या इच्चा मेहचो ठ्रोह शुहत अतु गगस मसीह शुहत l मसीहरि परमेश्वरो अनुग्रहो धारणारि प्रभावित लेखको हिसाबे दि पत्री अभिव्यक्तिऊ मोड़े ऊँचाईरि पिचि यवात l हर इच्चा गप्पा अंऊर मसीहू दाह, बलिदान, माफ़ लहची, अनुग्रहओ छंङीरि तंङपोतो l
\iot रूप-रेखा :
\io1 भूमिका 1:1,2
\io1 मसीह ऐ कलीसिया 1:3 – 3:21
\io1 मसीहरि खरकोई जीवन 4:1 -6:20
\io1 उपसंहार 6:21 -24
\c 1
\p
\v 1 पोलुस दोरची अंऊ परमेश्वरो इच्छारंङ यीशु मसीहऊ प्रेरित तो,दू पवित्र मसीह यीशुऊ विश्वासी मीह्तु मिनदङ अंऊ इफिसुस तोतोरे:
\p
\v 2 हेन्दु बाह परमेश्वर प्रभु यीशु मसीह दोरची केतिंङ अनुग्रह ए शान्ति खोखसा लोहतो l
\s मसीहरि आत्मिक आशिषर
\p
\v 3 दंङ हेन्दु प्रभु यीशु मसीह परमेश्वर ऐ बाहऊ धन्यवाद शोतो कि दोई हेन्दिङ मसीहरिंङ स्वर्गीय जगह भत्ते पाठी आत्मिक आशीष रांहषी तोह l
\v 4 छना दोई हेन्दिङ जगतो उत्पति बे तुई दोउ थ्ल्ज़ी अंङी केहरी कि हेनर दोऊ कछंङ दाह रिंङ पवित्र निर्दोष शोंई l
\v 5 दंङ एनो इच्छारंङ भले रूठेऊ हिसाबे हेनदिंङ हेन्दु थल्जी तुई बे ठहराति कि यीशु मसीह दोरची हेनर दोऊ गोद लेहपसी योह शुनि,
\v 6 कि दोऊ दू अनुग्रह महिमारंङ स्तुति शोतो,अपि दोई हेन्दिङ दू प्रिय रिंङ सेंतमेंत रेई l
\v 7 दंङ हेन्दिङ दोरिंङ दोऊ शुहई दोरची छुटकारा,छना कुचे हेन्दु अपराधो माफ़ी,दोऊ दू अनुग्रह धनो हिसाबे खोखसा तो,
\v 8 दंङ अपि दोई भत्ते ज्ञान समझरंङ सहित हेन्दु टोइची महसेरंङ साथे लहरी l
\v 9 छना कुचे दोई एनो इच्छाऊ भेद दू भले अभिप्राय हिसाबे ञेतिंङ कंड्रीरी,अची दोई एनो ऐने ही ठानेके केहशी तते l
\v 10 की समयों पूरी शुची मी थ्ल्ज़ी धियाँ ठ्रोह प्रबंद शोतो की अंऊँ ला छि सर्गङ तो और अंऊँ ला धिहर धरतीउ टोइची तो,भत्ते धिर दोई मसीहरिंङ ठ्रोकह लोहतो l
\p
\v 11 दंङ दोरिंङ ए अंऊदिंङ हेनर ला दोऊ हे मनसा रंङ साथे अंऊ एनो इच्छाऊ मतओ हिसाबे भत्ते धिर लजाह तो,तुई बे इल्ज़े मीरास बड़ेक्ति l
\v 12 कि हेनर,अंऊदिजी तुई बे मसीह टोइची आशा तसिह तोई,दोऊ महिमाऊ स्तुतिऊ कारण शोतो l
\v 13 दंङ दोरिंङ ही केहतु टोइची ला,अपेल केहची सत्यऊ वचन रेड्रीमी अंऊ केहतु उद्धारो सुसमाचार तो अतु टोइची केहची विश्वास लहरि,प्रतिज्ञा लहसी दोरे पवित्र आत्माऊ छाप लेहती l
\v 14 दंङ दू दोऊ मोल लेहपसी दोतु छुटकारो थलजि हेन्दु मीरासो बयाना तोत,कि दोउ महिमाऊ स्तुति शोतो l
\s पोलुसो प्रार्थना
\p
\v 15 दंङ दि कारणे,गेह ला दू विश्वासो समाचार रेड्राते अंऊ केरे मिहतु टोइची प्रभु यीशुरिंङ तोरे भत्ते पवित्र मीह्तु टोइची प्रगट तोत,
\v 16 दंङ केहतु थलजि धन्यबाद लहजी माह छोड़ेती, और घेंङौ प्रार्थनारिंङ केतिंङ हिद लवाह लजाहतक l
\v 17 कि हेन्दु प्रभु येशी मसीहऊ परमेश्वर अंऊ महिमाऊ बाह तोत,केतिंङ एनो पहचानङ ज्ञानओ छंङीऊ आत्मा रमोग,
\v 18 दंङ केहतु सेहमो टिरारे छंङी मेह शोतो कि केहची ञेई चरतुई कि दोऊ बुलाहटो आशा छि तोत,पवित्र मितिंङ दोऊ मीरासो महिमाऊ धन छन्न तोत l
\v 19 दंङ दोऊ सामर्थ हेन्दीङ अंऊ विश्वास लजाह तोरे,अंयो महान तोत,दोऊ शक्ति प्रभावरंङ दू कमो हिसाबे
\v 20 अंऊ दोई मसीहरिंङ लहरी कि दोबी सिऊ दोतु बिचंङ षिङी लेह स्वर्गीय ठहारिंङ एनो सुचङ हसिह
\v 21 दंङ भत्ते पाठीऊ प्रधानता,अधिकार,सामर्थ,प्रभुताऊ,हर इच्चा मिन्दु टोइची,अंऊ न सिर्फ दि युग पर अन्जा दौर ला लेपाह लोहर,बैठाती;
\v 22 दंङ भत्ते धिर दोऊ कोन्जो पोयंङ लेह केरी; और दोबी भत्ते चीजातु टोइची शिरोमणि ठहराके कलीसियाबि रें केहरी,
\v 23 दंङ दि दोऊ देह तो,दोऊ हे परिपूर्णता तो अंऊ भत्ते रिङ भत्ते धिर पूर्ण लजाहा l
\c 2
\s सिमी दोरची श्रीङमीऊ हखा
\p
\v 1 दोई केरे ला षिङी लहरी,अंऊ ऐनो अपराधो पापो कारणो सी तोइरे l
\v 2 दंङ अंऊर केरे तुई दि संसारो रीति टोइची सर्गो अधिकारो हकी छना कुचे दू आत्मा हिसाबे ज़ोजातोनि,अंऊ तोग ला आज्ञा माह मानेकचा दोतु बिचंङ कम लजाह तोह l
\v 3 दंङ दोतु बिचंङ हेनर ला भत्ते बे तुई एनातु फुको लालसारि ध्याड़ा कडेकट्रा तोइरे,फुको ऐ सेहमो इच्छा पुरे लजाह तोइरे,ऊई मीहतु बराबर स्वभावरंङ साथे हे रोहषो कटुरे तोइरे l
\v 4 पर परमेश्वरे अंऊ दयाऊ धनी तो एनो दू मोड़े दाहो बजह हेनदंङ साथे दाह लहरी l
\v 5 दंङ अंऊ मुक्का हेनर अपराधो करणे सी तोइरे ता हेन्दिङ षिङी लहरी{अनुग्रह ज़ि ए केह्तु उद्हार शुची तो },
\v 6 दंङ मसीह यीशुरिंङ दोरंङ साथे खड़े लहरी, और स्वर्गीय ठहारिंङ दोरंङ साथे बेठाति l
\v 7 कि दोई एनो दू कृपारंङ अंऊ मसीह यीशुरिंङ हेन्दु टोइची तो,अन्जा दू मुक्का एनो अनुग्रह महसे धन कंम्बोतो l
\v 8 छना कुचे विश्वास दोरची अनुग्रह साथे हे केहतु उद्धार शुचि तोह; और दि केहतु दोरची माशु,पर परमेश्वरो दान शु l
\v 9 दंङ माह कर्मो करणे,झांह शुबी मेस कि अचिया घमण्ड लोहतो l
\v 10 छना कुचे हेनर दोऊ बणसि शुनि, दंङ मसीह यीशुरिंङ दू थले कमो थलजि सिर्जेसी शुई अची परमेश्वरे तुई बे हेन्दु थलजि लेहमी थ्ल्ज़ी तेयार लहसी तो l
\s मसीहरि इच्चा
\p
\v 11 दि कारणे हिद लंही कि केरे अंऊ फुको रीतिरंङ साथे ऊई जाति शुई(और अंऊ मीहरे फुकारिंङ गुड़ ज़ि लेह खतनाउ दौरे कुट्रातोरे, दुरे केतिंङ खतना रहित कुट्रातेरे),
\v 12 दंङ केरे मीहरे दू मुक्कारिंङ मसीह दोरची शताह, इस्राइलो प्रजाऊ दोरची शताह लहसी दौर प्रतिज्ञाऊ वाचाऊ भागी माह तोइरे,दंङ आशा हीन और जगतङ ईश्वर मेह तोइरे l
\v 13 दंङ तोग मसीह यीशुरिंङ केरे अंऊ तुई उइतार तोइनि,मसीह शुईह दोरची कछंङ शुचि इलिजी तोतोई l
\v 14 छना कुचे दू हे हेन्दु मेल शु अंऊदि इच्चा लेह चरति और शताह लजाह भीहती अंऊ बिचंङ तोई थचिह चरति,
\v 15 दंङ एनो फुकारिंङ बैर छना कुचे दू व्यवस्था अतु आज्ञाऐ विधिऊ रीति टोइची आधारित तोई,मिटाके चरति कि झुलोह दोरची ऐनो अन्दरेग इचा खरकोई मीह पैदा लेह दोई मेल लेह चरती,
\v 16 दंङ क्रूस टोइची बैर नाश लेह दिऊ दोरची झुलाहबि इच्चा फुक बनेके परमेश्वरंङ साथे मिलाती l
\v 17 दोई अंजी ते केतिंङ अंऊ ऊईतार तोइरे दोरे अंऊ कछंङ तोइरे,झुलातिंङ मेल,मिलापो सुसमाचार सुनाति l
\v 18 छना कुचे दोऊ हे दोरची हेन्दु झुलोह इच्चा आत्मा बाहऊ कछंङ पिचि इलजि श्वा l
\v 19 धंया लेह केरे तोग विदेशी मुसाफिर माह केहशी पर पवित्र मीह्तु संगी स्वदेशी परमेश्वरो कुटुम्ब [नातारे ]शुचि इलोनि l
\v 20 दंङ प्रेरितोरे भविष्य वक्ता दू मुयाद टोइची,अंऊ दिऊ कुणीउ रहग मसीह यीशु ऐने हे तो,बणाशी शुरे l
\v 21 दंङ अंउर भत्ते रचना इच्चा अंउर केरे ला
\v 22 आत्माऊ दोरची परमेश्वरो निवास स्थान शुबी थलजि इच्चा साथे बड़ेकी केट्रातोरे l
\c 3
\s ऊई जातितु बिचंङ पोलुसो सेवा
\p
\v 1 दि करने गेह पोलुस अंऊ केरे ऊई जातितु थलजि मसीह यीशुऊ बन्दी शुगह-
\v 2 अगर केहची परमेश्वरो दू अनुग्रहऊ प्रबंधो समाचार रेड्री शोंई,अंऊ केहतु थलजि गेहबी रांहषी तोह l
\v 3 छना कुचे कि दू गिऊ टोइची प्रकाशनो दोरची प्रगट शुई,छना गेह तुई ही क्वचि चेहके केहशी चेहसी तोह l
\v 4 दंङ अंऊ दोरची केहची पढेकी ते ञेई केऊनि कि गेह मसीह दू भेद अंउर तचे समझेकतग l
\v 5 अंऊ अन्य टेमारिंङ मीह्तु सन्तान झांह ठ्रोह कांशी माहतोई,छना कि आत्माऊ दोरची दोऊ पवित्र प्रेरित रे भविष्यवक्तातु टोइची प्रगट लेह केहरी l
\v 6 छना कुचे दि कि मसीह यीशु सुसमाचारो दोरची ऊई जातितु मीहरे मीरासरिङ सांझी इच्चा ए फ़ुक ऐ प्रतिज्ञाऊ भागी शुरे l
\p
\v 7 दंङ गेह परमेश्वरो अनुग्रह दू दानो हिसाबे,अंऊ दोऊ सामर्थ प्रभावो हिसाबे गेहबी रें केहरी, दू सुसमाचारो सेवक बड़ेक्ति l
\v 8 दंङ गिऊ टोइची अंऊ भत्ते पवित्र मीह्तु बिचंङ क्वचि बे क्वचि शुगाह,दि अनुग्रह शुई कि गेह ऊई जातितु मसीह महस सुसमाचार सुनाफोग,
\v 9 दंङ भत्ते टोइची दि गप्पा प्रकाशित लोहगा कि दू भेद प्रबन्ध छि अंऊ भत्ते सृजनहार परमेश्वररि आदि बे गुप्त तोईl
\v 10 ताकि हेन्ते कलीसियो दोरची परमेश्वर भिन्न पाठीऊ ज्ञान दू मोड़े मीहरे अधिकारीतु टोइची अंऊ स्वर्गीय ठहरिंङ तोरे,प्रगट लेह केहउरे l
\v 11 दंङ दू सनातन मनसाऊ हिसाबे अंऊ दोई हेन्दु प्रभु मसीह यीशुरिंङ लहसी तोई l
\v 12 दंङ अंऊदिंङ हेन्दिङ दोऊ टोइची विश्वास लेहरंङ साथे यवाह ऐ भरोसारंङ साथे परमेश्वरो कछंङ अपिमी अधिकार तो l
\v 13 झांह लेह गेह विनती लजाह कि अंऊ क्लेश केहतु थलजि गेहबी लेहकी तोरे,दोतु कारणो साहस था छोड़ेतू,छना कुचे दोतु केहतु महिमा तोह महिमा शुरे l
\s मसीहू दाह
\p
\v 14 गेह दि कारणे दू बाहऊ तुईज़ि पुश्तु भारे बंङज़ातग,
\v 15 दंङ अंऊदिंरङ साथे सर्गो ऐ धरतिऊ टोइची,हर इच्चा घराना मिन केहची केट्रातोरे l
\v 16 दंङ कि दोई ऐनो महिमाऊ धनो हिसाबे केतिंङ दि दान रमदो कि केरे दोऊ आत्मारंङ साथे ऐनो तोंसिह मीहऊ सामर्थ खोखसी बलवन्त शुचि इलांई;
\v 17 दंङ विश्वासो दोरची मसीह केहतु सेहमरिंङ बसेपोतो कि केरे दाऊ ज़ड चुमञेए मुयाद केहचे,
\v 18 दंङ भत्ते पवित्र मीहतिंङ साथे भलीभांति समझेचिम शक्ति खोखतोनि कि दोऊ चोडाई, लम्बाई ऐ ऊचाई, गहराई अंञो तो,
\v 19 दंङ मसीहऊ दू दाह ञेई तरपोन अंऊ ज्ञानङ ज़ि ओईतारे तो कि केरे परमेश्वरो भत्ते भरपूरी तचे परिपूर्ण शुचे इलांई l
\p
\v 20 दंङ अंऊ झांह ठ्रोह सामर्थी तो कि हेन्दु विनती समझरंङ ऊई महसे कम लेह तरचा दू सामर्थ हिसाबे अंऊ हेन्दु बिचंङ कम लजाहते,
\v 21 कलीसियारिंङ मसीह यीशुरिंङ दोऊ महिमा पीड़ी बे पीड़ी तचे युगानयुग शुवा लोहतो lअमीन l
\c 4
\s मसीहू फुकारि ऐकता
\p
\v 1 झांह लेह कि अंऊ प्रभुरिंङ बंदी तोग केतंङ साथे विनती लजाहतग कि अंऊ बुलाहटरंङ साथे केरे बुलाईसी तोनी,दोऊ जोके चाल चलेक़तुई,
\v 2 छना कुचे भत्ते दीनता ऐ नम्रता रंङ, धीरज धरेगी तोह दाह रंङ साथे इच्चा, ऊई सहनं लंहीई;
\v 3 दंङ मेलो बन्धनरिङ आत्माऊ एकता तचिमी कोशिश लंही l
\v 4 दंङ इच्चा ऐ फ़ुक तोह,इच्चा ऐ आत्मा तो; अची केरे बुलासी तरेह ऐनो बुलासी इबि रंङ साथे इच्चा ऐ आशा तोह l
\v 5 इच्चा ऐ प्रभु तोह,इच्चा ऐ विशवास, इच्चा ऐ बपतिस्मा,
\v 6 दंङ भत्ते दू इच्चा ऐ परमेश्वर ऐ बाह तोह अऊ भत्ते बे तोरिंङ ऐ भत्ते दू बिचंङ ऐ भत्ते दू अन्दरेग तोह l
\v 7 दंङ हेन्दु बिचंङ हर इच्चा बि मसीहऊ दान परिणामो हिसाबे अनुग्रह खोखसा तोह,
\v 8 ध्या लेह दोई कुट्राते; दू खेकाशुई और छुहसी दोतींङ लेंह्ज़ा शिलिह, दंङ ऊई मीहतिंङ दान रेंइरेl’’
\p
\v 9 दंङ दोऊ खेका शुबीरंङ साथे,और छि खोखसी केऊरे, सिर्फ़ दि कि दू धरतिऊ योने ठहारिंङ तकसा ला तोईl
\v 10 दंङ अंऊ तकसा इली दि दुहे शु अंऊ भत्ते सर्गो टोइची ला अचा इली कि भत्ते धिर पूरा लोह्तो)l
\v 11 दंङ दोई रेहतिंङ प्रेरित चुनेकसी ते रेतिंङ भविष्यवक्ता चुनेकी तोह रेहतिंङ सुसमाचार दोरे नियुक्त लेह ते, रेहतिंङ रखवालरे नियुक्त लेह रें चरतिl
\v 12 अंऊ दिरंङ साथे पवित्र मीहरे सिद्द शुचि योरे दंङ सेवाऊ कम लोवाह लोहरे मसीहऊ फुकारि उन्नति खोखसोदो l
\v 13 दंङ अपेहल तचे हेनर भत्ते बे भत्ते विश्वास ऐ परमेश्वरो योह पहचान इच्चा शुचि मेंउरे,इच्चा सिद्द मीह बड़ेकी ला माह योतो और मसिहु ठ्रोह माह ब्णेके योनीl
\v 14 ताकि हेन्जी तुंखा कटुरे माह बंङजोनि अंऊ मीह्तु ठग शिक्षा ऐ चतुराईरंङ साथे,दोतु दोरची उपदेशो हर इच्चा झोंकेरंङ छ्वाऊ देखा,नोखा किरज़ा यवाताई l
\v 15 वरन दाह सच्चाईरंङ साथे ज़ोजा ते भत्ते गप्पारे दोरिंङ अंऊ पुंजा तो,छना कुचे मसीह रंङ बड़ेकपा लंही तुंखा शुवा लंही l
\v 16 दंङ अंऊदिरंङ भत्ते फ़ुक, हर इच्चा जोड़ो सहायता रंङ इच्चा साथे मिलेकी ते,इच्चा साथे ठ्रोका शुचि ते दू प्रभाव हिसाबे अंऊ हर इच्चा अंगो ठीक,ठीक लहजिम दोरची दोऊरिंङ हे श्वा ऐनाबि ऐने बढेकचा तोह तुखा लजाह कि दू दारिंङ तरक्की लवाह लोहतो l
\s मसीहरि खरकोई जीवन
\p
\v 17 ध्या लेह गेह दि कुट्रातोग प्रभुरिंङ आग्रह लजाहतग कि छना ऊई जातितु मीह एनो सेहमो फुचंङ रीति टोइची ज़ोजातोरे l केरे तोग बे यचाह झांह ठ्रोह था जोनि l
\v 18 छना कुचे दोतु बुद्धि हंयार शुचि इलजा,दू अज्ञानताऊ कारण अंऊ दोतंङ तो दोतु सेहमो डगडगीऊ कारणो दोरे परमेश्वरो जीवनो दोरची शताह लेह केहशी शुरे l
\v 19 दंङ दोरे सून शुचे लुचपनरिङ लेहकी इलजी तोरे कि भत्ते पाठीऊ गंदा कम लालसा साथे लवाह लंही l
\v 20 दंङ केहची मसीहरिंङ झांह ठ्रोह शिक्षा माह खोकसिरी l
\v 21 पर केहची हल्ले दू हे रेड्रानि छना यीशुरिंङ हेले तो,दोरिंङ ऐ सिखाती लाl
\v 22 दंङ कि केरे थलेकी चाल चलन मीहऊ चतुराई अंऊ माईचा दोरे अभिलाषाऊ हिसाबे भ्रष्ट शुवा लजाह,
\v 23 दंङ केनो सेहमरिंङ आत्मिक स्वभाविक खरकोई बड़ेकी इलांई,
\v 24 दंङ खरकोई मीह लेहकी चरतुई अंऊ परमेश्वरो अनुरूपरि सत्य धर्मिकता ए पवित्रतारिङ ब्नाशी शु l
\p
\v 25 दि करणे हप्सी कुट्री छोड़ेके हर इच्चा केनो पड़ोसीरंङ साथे हेल्ले कोहनी, छना कुचे हेनर हेन्दु बिचंङ इच्चा ऊई इच्चा फ़ुक शुनि l
\v 26 रोहष ता लंही,पर पाप था लंही;ऐकेह रोदह तचे केहतु रोहष माह बंङजोदो l
\v 27 और माह शेतानबि मोका रेई l
\v 28 दंङ चोरी लजाह दोई यचाह चोरी थलोह,पर भले लजाह केनातु गुट्रीरंङ मेहनत लंही, ध्या लेह कि अपि जरूरत तो दोतिङ रंड्री थलजि दोऊ दोर छा शोतो l
\v 29 दंङ अंऊ गंदा गप्पा केहतु अहंरिङच माह हुन्चतो पर जरूरतो हिसाबे दू हे हुचदो अंऊ तरक्की थलजि ठीक शोतोlताकि साथे दोऊ दोरची रेड्रा दोतु टोइची अनुग्रह शोतो l
\v 30 परमेश्वरो पवित्र आत्माबि शोकित था लंही,अंऊ दिरंङ साथे केहतु टोइची छुटकाराऊ ध्याड़ा ऊ थलजि छाप रें केहशी शू l
\v 31 भत्ते पाठीऊ कड़वाहट प्रकोप ऐ रोहष,कलह,निन्दा,भत्ते बैरभाव समेत केतंङ साथे ऊईतार ले केहनी l
\v 32 दंङ इच्चा इदिऊ टोइची कृपालु,करुणामय शुई,छना परमेश्वरे मसीह रिंङ केहतु अपराध माफ़ लहरीर,ध्वाए हे केरे ला इच्चा ऊईदि ऊ अपराध माफ़ लंही l
\c 5
\s छंङीऊ कटुरे बड़ेकतुंई
\p
\v 1 ध्या लेह प्यारे कटुतु बराबर परमेश्वरो अनुकरण लंही l
\v 2 दंङ दाह रंङ साथे ज़ोई छना मसीह ला केतंङ साथे दाह लाह हेन्दु थलजि ऐनाबि ऐने सुखदायक वासो थलजि परमेश्वरो तुईजी केहचे बलिदान लेह केहरी l
\v 3 छना पवित्र मीहतिंङ जोके शुह,ध्वाए केतंङ साथे बिचंङ व्यभिचार अंऊ पाठी अशुद कम या लोभो चर्चा तचे माह शोतो;
\v 4 दंङ माह निर्लजता,माह मूढता गप्पारिंङ माह ठटा लंही;छना कुचे दि गप्पारे शोभा माह रंड्री,पर धन्यवाद हे रेड्री जुंस l
\v 5 छना कुचे केहची दि ञेचातोनि कि अंऊ व्यभिचारी,अशुद मीह, लोभी मीहऊ अंऊ मूर्ति पूजा लजाहऊ बराबर शु,मसीह ऐ परमेश्वरो राज्यरिंङ मीरास मशू l
\v 6 दंङ अरिया केतिंङ व्यर्थ गप्पारंङ साथे धोखा मारऊ,छना कुचे दि ही कमो करने परमेश्वरो रोहष,आज्ञा माह मानेकचा दोतु टोइची भडकेकपा
\v 7 ध्या लेह केरे दोतु सहभागी थाशुई l
\v 8 छना कुचे केरे ता तुई ह्न्यार तोईनि पर हेन्ते प्रभुरिंङ छंङी तोनी दंङ केरे ला छंङी संतानो बराबर जोंई l
\v 9 [छना कुचे छंङीऊ फल भत्ते पाठीऊ भलाई,धर्मिकता,सत्य शु ],
\v 10 दंङ दि परखेतुंई कि प्रभुबि छि रूठे चेहसा l
\v 11 दंङ अंधकार हंयारो निष्फल कमरिंङ सहभागी थाशुई, पर दोऊ कम प्रगट लंही l
\v 12 छना कुचे दोतु गुप्त कमो चर्चा ला लजाहऊ गप्पा शु l
\v 13 दंङ अंयो कम प्रगट लेह केट्रातोर दोरे भत्ते छंङी रंङ साथे प्रगट श्वातोरे,छना कुचे अंऊ भत्ते धिर प्रगट लजाह दू छंङी शु l
\v 14 दंङ दि कारणे दोई कुट्रा,
\p ‘हे इमरिङ दोरे,अचु ऐ मुर्दों बिचंङ ज़ि षिङी खड़े अचु तोह मसीह छंङी कनु टोइची चमकेपोतो l’’
\v 15 ध्या लेह ध्यानरंङ साथे खबोंई,कि छना ठ्रोह चालरंङ ज़ोवातोनि निर्बुदीयो बराबर माह पर बुद्धिमानो बराबर जोंई l
\v 16 दंङ मोका कीमती समझेतुई, छना कुचे ध्याडा मांजी तोत l
\v 17 दंङ दि करने निर्बुदी थाशुई,पर ध्यानरंङ साथे समझे तुई कि प्रभु इच्छा छि तोह l
\v 18 दाखरस तुंङे मतवाले था बड़ेकतुंई,छना कुचे दिरिंङ लुचपन शुबी,पर आत्मा दोरची परिपूर्ण शुचि इलांई l
\v 19 दंङ केनातु बिचंङ भजन ऐ स्तुतिगान ऐ आत्मिक गीत कुट्रा लंही दंङ अमो,अमो सेहमरिंङ प्रभु तुईजी गीत कुट्रा ऐ कीर्तन लवाह लंही l
\v 20 दंङ हमेशा भत्ते गप्पातु थलजि हेन्दु प्रभु यीशु मसीह मिनदा साथे परमेश्वर बाहऊ धन्यवाद लवाह लंही l
\v 21 दंङ मसीह भेदरंङ साथे इच्चा अई इच्चा अधीन बंङजुई l
\s मेचा ऐ गगसा
\p
\v 22 हे मेचारे,केनातु गगसो धन्या ठ्रोह अधीन बंङजोंई छना प्रभु l
\v 23 छना कुचे गगसा मेचो पुंजा शू छना कि मसीह कलीसियाओ पुंजा तो दंङ घेंङे हे फुको ला उद्धारकर्ता तोह l
\v 24 पर छना कलीसिया मसीहऊ अधीन तोह ध्वाए हे मेचारे ला हर गप्पारिंङ गगसो अधीन बंङजुई l
\p
\v 25 हे गगसारे अमो,अमो मेचारंङ साथे दाह तांई छना मसीह ला कलीसियारंङ साथे दाह तचे ते एनाबि ऐने दोऊ थलजि रें चरतिर,
\v 26 कि दोऊ वचन दोरची तिऊ स्नानरंङ साथे शुद्द लेह पवित्र बड़ेकतोनि l
\v 27 दंङ दोबी झांह ठ्रोह महिमा युक्त कलीसिया बड़ेकी ते केनातु कछंङ खड़े लंही,अंऊ दोरतिंङ, माह कलंक माह झुरी, माह अंऊ झांह ठ्रोह चीज शोतो पर पवित्र ऐ निर्दोष शोतो l
\v 28 दंङ दि पाठी ठीक तो कि गगसा ऐनातु मेचारंङ ऐनो फुको बराबर दाह तजाह l
\v 29 छना कुचे अचिया अपेला ऐनो फुकारंङ साथे बैर माह तरिह पर दोऊ पालन पोषण लजाह छना मसीह ला कलीसिया साथे लजाहते l
\v 30 ध्या लेह कि हेनर दोऊ फुको अंग शुनि l
\p
\v 31 ‘’दि करणे मीह ऐनो याह,बाह छोड़ेके ऐनो मेचारंङ साथे मिलेकी बंङजोंई दंङ दोकु जुलाह इच्चा शोरे l
\p
\v 32 दंङ दि भेद ता मोड़े तोह,पर गेह दिरतिंङदंङ दि भेद ता मोड़े तोहपर गेह दिरतिंङ मसीह ऐ कलीसियो बारे कुट्रा तोग l
\v 33 पर केहतु बिचंङ हर इच्चा ऐनो मेचारंङ साथे ऐनो बराबर दाह तहउतो,दंङ मेचा ला ऐनो गगसो भय मानेकतु l
\c 6
\s यह -बाह ऐ कटुरे
\p
\v 1 हे कटुरे,प्रभुरिंङ केनातु याह,बाह आज्ञाकारी बड़ेकतेनि छना कुचे दि ठीक शुह l
\v 2 ‘’केनातु याह ऐ बाहऊ आदर लोह (दि मुण्डो आज्ञा शुह अंऊ दिरंङ साथे प्रतिज्ञा ला तोह)
\v 3 कि कनु भला शोतो,का धरतिऊ टोइची महस ध्याड़ा षिङी बंङज़ोरे l ‘’
\v 4 हे कटु ग्राखिरे केनातु कटुतिंङ रोहष लाजिमी थ्ल्ज़ी तेयार था लहंई, पर प्रभु शिक्षा ऐ चेतावनी रंड्रा ते दोऊ पालन पोषण लंही l
\s स्वामी ऐ दास
\p
\v 5 हे दासो अंऊ मीहरे दि संसारंङ केहतु स्वामी तोरे केनातु सेहम दू सच्चाई साथे बेवा ऐ डाकेके छना मसीह ध्वाए हे दोतु ला आज्ञा मानेकतुई l
\v 6 मीहऊ खुश तजाह दोतु घरबार खंड्री थलजि दोतु सेवा थलांई,पर मसीह दासो तु बराबर सेहम ञेई ते रूठे सेहमरंङ साथे परमेश्वरो इच्छा टोइची जोंई,
\v 7 दंङ दू सेवा मीहतु मशु पर ञेई ते सच्चे सेहमरंङ साथे लंही l
\v 8 छना कुचे केहची ञेचातोनि कि अंऊ अरिया छना रूठे कम लोहतो,चाहे दास शु चाहे स्वतंत्र प्रभु दोरची ध्वाए खोखपोदो l
\v 9 हे स्वामी रे,केहची ला धमकियां रंड्री छोड़ेगी ते दोतंङ साथे ध्वाए हे व्यवहार लंही;छना कुचे केहची ञेचातोनि कि दोतु ऐ केहतु झुलाहो स्वामी स्वर्गरिङ तोह,दंङ दोई अतुला पक्षपात माह लहची l
\s आत्मिक लड़ाईओ हथियार
\p
\v 10 ध्या लेह प्रभुरिंङ दोऊ शक्तिऊ हिसाबे बलवान शुई l
\v 11 परमेश्वरो भत्ते हथियार छुचिह चरतुई कि केरे शेतानो तुईजी खड़े बंङज़ि तरपोनि l
\v 12 छना कुचे हेन्दु दि लड़ाई शुहई ऐ शाह साथे मशु पर प्रधान मीह साथे अधिकारी तु साथे दि संसारो ह्न्यारो हकीमो रंङ साथे दू दुष्टताऊ आत्मिक सेनारंङ साथे तोत अंऊ सर्ग रिंङ तोरे l
\v 13 ध्या लेह भत्ते हथियार छुचिह तरपोनि कि केरे मांजी ध्याड़ारिंङ ला सामना लेह तरपोंई,दंङ भत्ते धिर पूरा लेह ड्काह बंङज़ी तरपोई l
\v 14 ध्या लेह हेले रंङ केनो अम छुचिह ते धार्मिकता झिल्म लेहकि तेह l
\v 15 दंङ कोंज़ारिंङ मेल मिलापो सुसमाचारो तेयारी बूटरे लेहकी ते;
\v 16 दंङ दि भत्ते दंङ साथे विश्वासो ढाल कुरचाते ड्काह बंङज़ु अंऊदिरंङ केरे दू दुष्टो भत्ते भगेसी दोरे तीरर सचिह तरपोग l
\v 17 दंङ उद्धारो टोप आत्माऊ तलवार,अंऊ परमेश्वरो वचन तोई लेहपची चरतुई l
\v 18 भत्ते मुक्का हर पाठीरिंङ,आत्मारिंङ प्रार्थना लवाह लंही l
\v 19 दंङ गिऊ थलजि कि गेबी कुट्री मुक्का धियाँ ठ्रोहवचन रंड्री जुंस कि गेह याहब रंङ साथे सुसमाचारो भेद कनज़ी तरफोग l
\v 20 दंङ अतु थलजि गेह जेहकी रंङ साथे राजदूतो ठ्रोह शुगाह दंङ दिला कि गेह दोऊ बारे छना गेहबी जुंस याहब रंङ साथे कुट्री तरपोग l
\s अन्तिम अभिवादन
\p
\v 21 तुखिकुस, अंऊ प्यारे न्वा ऐ प्रभुरिंङ विश्वासो जोगे सेवक तोह,केतिंङ भत्ते गप्पारे कंङबोदो कि केरे ला गिऊ दशा ञेओनि कि गेह छना बंङज़ातोग l
\v 22 दंङ दोबी कि घेंङे केहतु कछंङ झांह लेह चरचातग कि केरे ञेतु दशा ञेऊनि दोई केहतु सेहमरिंङ शान्ति रमतो l
\p
\v 23 परमेश्वर बाह ऐ प्रभु यीशु मसीहऊ दोरची न्वारेतिंङ शान्ति ऐ विशवास रंङ दाह खोकसोदो l
\v 24 अंऊ हेन्दु प्रभु यीशु मसीहरिंङ साथे सच्चा दाह तचाहतोरे दोतु भत्ते तू टोइची अनुग्रह श्वा लोहतो
