\id JUD JUDE LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h यहूदा
\toc1 यहूदा
\toc2 यहूदा
\mt1 Jude
\mt1 यहूदा
\imt परिचय
\io1 यहूदाऊ पत्री हप्सीऊ शिक्षा रांड्रा दोतु पाठी बारे चेतावनी रंड्रीमी थलजि चेहसी तोई, छना कुचे दोरे विशवासी शुबिमी दावा लचाह तोइरे l दि कवचि अरे पत्री बारे चीज़ातु पतरसो दूसरी पत्री बराबर तोत, दिरिंङ लेखको ऐनो पाठको लचाह कि दू विशवासो थलजि पूरा कोशिश लहज़ा अंऊ पवित्र मीहतिंङ इच्चा ऐ बराबर तोत,दिरिंङ लेखको ऐनो पाठको लचाह कि '' दू विशवासो थलजि पूरा यत्न लहज़िमी अंऊ पवित्र मीहतिंङ इच्चा ऐ बराबर रांहषी तोई l''
\iot रूप-रेखा:
\io1 भूमिका 1,2
\io1 हप्साड शिक्षा रांड्रा दोतु चरित्र,शिक्षा ऐ अन्त 3-16
\io1 विशवासरंङ बणेके बंङज़िमी चेतावनी 17-23
\io1 आशिष वचन 24,25
\c 1
\s अभिवादन
\p
\v 1 यहूदाऊ दोरची अंऊ यीशु मसीह दास ऐ याकूबो न्वा शु, दू बुलाईसि दोतु मिन अंऊ परमेश्वर बाह रंङ प्यारे ऐ यीशु मसीह ऊ थलजि रूठे तोई l
\p
\v 2 दया ऐ शान्ति ऐ दाह केतिंङ महस खोखसा लोहतो l
\s हप्साड शिक्षको
\p
\v 3 हे प्यारे, अंऊ मुक्का गेह केतिंङ दू उद्धारो बारे चेचारिंङ अत्यंत परिश्रम,रंङ साथे प्रयत्न लेह्की तोई अंऊ दिरंङ हेनर भत्ते सहभागी तोनि तो गेह केतिंङ दि समझाचि जरूरी तोह कि दू विश्वासो थलजि पूरा कोशिश लंही अंऊ पवित्र मीहतिंङ इच्चा ऐ बार रांहषी तोह l
\v 4 छना कुईन सता अंयो ध्या ठ्रोह मीह चुपे ञेतंङ साथे अंजी ते दोरिंङ अंऊ दोतु दि दण्डो विस्तार पुराना टेम बे पहलारिंङ बे चे केहशी तोई: दि भक्तिहीन तो शुरे दंङ हेन्दु एकमात्र स्वामी ऐ प्रभु यीशु मसीह इंकार लचाहतोरे l
\p
\v 5 पर केहची भत्ते गप्पा इच्चा बार ञेई केहरिन, तांला गेह केतिंङ दि गप्पो सुधि दिलाईचि ज़ुन्ज़ातोग कि प्रभु ई इच्चा खानदान मिस्त्र देशो दोरची हंजी थल विशवास माह लचाहदोरे नष्ट लेह केहरी l
\v 6 दंङ यचाह अंऊ दोचि स्वर्गदूताज़ि ऐनो ठहरी खड़े माह बंङज़ि ऐनो ठाहरी छोड़ेगी केहरी, दोई दोरे ला दू खरे ध्याड़ोऊ फ़ेसलाऊ थलजि ह्न्यारारिंङ अंऊ हमेशा मांजी थलजि शु l
\v 7 दंङ अंऊ रीतिरंङ साथे सदोम ऐ अमोरा, ऐ दोतु कछंङ नगर, अंऊ दितु बराबर व्याविचारी शुचि इलजि तोरे ऐ पराये फुको थलेची लेह्की इलजि तोइरे मेह अनन्त दण्डरिंङ पड़ेकी ते द्रष्टान्त कथा ठहरेसा तोरे l
\p
\v 8 दू ऐ रीति रंङ साथे दि स्वप्नदर्शी ला एनातु-एनातु फ़ुक अशुद लचाहतोरे, ऐ प्रभुता तुच्छ ञेचातोरे,दंङ मोड़े ठहरातिंङ रूठे कुट्रातोरे l
\v 9 पर प्रधान स्वर्गदूत मीकाइले, अंऊ मुक्का शेतानरंङ साथे मूसा ओ शवो बारे वाद विवाद लहरी, तो दोबी मांजी कुचिह ते दोष लगाईचि याहब लहरी पर दि कुई, प्रभु कांह त्रटेकपोतो l
\v 10 पर दि मीहरे अंऊ गप्पारे माह ञेचातोरे दोति मांजी कुट्रातोरे, ओर दंङ अंऊ गप्पारे त्रई, घ्वाण तु बराबर स्वभावरंङ ऐ साथे ञेचातोरे दोतु बिचंङ ऐनो ऐनाबि नष्ट लेह केट्रातोरे l
\v 11 दंङ दोतु टोइची हाय!छना कुईन सता दोरे केनो ठ्रोह चाल चले, ऐ मज़दूरीऊ थलजि विलामो बराबर भ्रष्ट शुचि इलजि तोरे, और कोरह बराबर विरोध लचिह ते नष्ट शुचि तोरे l
\v 12 दंङ दिरे केहतु प्रेम सभारिंङ केतंङ साथे ज़े तुङमि समुंद्र ब्याके चटान सरीखे तोरे, और दंङ बेधइक ऐनो हे रमोग भरमाईचा लनजि करचि रेन्ज़ा शिलजा; पतझड़ केरनमो निष्फल अंऊ जुट बार सिए इलजि तोरे, और जड़ा, रंङ साथे फेशाह इलि तोइरे;
\v 13 दि समुन्द्रो प्रचंड हिलकोरे शुरे, अंऊ ऐनो लज्जाऊ फेन उछाल लेचातोरे दिरे डावा डोल तोरे, अंऊ दोतु थलजि सदा काल तचे महस हन्यार तसिह ततोर l
\p
\v 14 हनोक ला अंऊ आदम बे सातवीं निहज पीढ़ी, रिंङ तोई, दितु बारे दि भविष्य वाणी लहरी ‘’खंई, प्रभु ऐनो लाखो पवित्र मीह तंङ साथे अति l
\v 15 दंङ भत्ते तु फ़ेसला लोहतो, और भत्ते भक्ति मेह ऐ दोतु अभक्ति भत्ते कमो बारे अंऊ दोचि भक्ति मेह शुचि ते लेह केहरी, ओर दंङ दू भत्ते कठोर गप्पातु बारे अंऊ भक्ति मेह पापियों तु दोतु विरोधीरि कुषीह तोरे दोषी ठहराऐपोरे l’’
\v 16 दंङ दिरे ता असतुंष्ट, कुडकुडाईट्रा दोरे, ऐनो हिटी ऊ हिसाबे ज़ोजादोरे तोरे, दंङ और एनातु आहचि घमंडो गप्पारे कुट्रातोरे, ओर दोरे लाभो थलजि मोद खंई बड़ाई लवाह लचाहतोरे l
\s चेतावनी ऐ उपदेश
\p
\v 17 पर हे प्यारे, केहची दू गप्पो हिद तानिह अंऊ हेन्दु प्रभु यीशु मसीह प्रेरित पहलारिंङ ऐ कुचिह केहतोर l
\v 18 दोरे कनिंङ साथे कुट्रा लचाह तोइर, ‘’थलेकी ध्याड़ारिंङ ध्या ठ्रोह लचाहदोरे अंऊ ऐनो अभक्तिऊ अभिलाषातु हिसाबे जोनिह l’’
\v 19 दिरे दोरे शुरे अंऊ फुट केट्रातोरे; दिरे फुको मीहरे शुरे अंऊ दोतिंङ आत्मा मद l
\v 20 पर हे प्यारे, केर केनातु अति पवित्र विशवासारिंङ उन्नति लहज़ा ऐ पवित्र आत्मारिंङ प्रार्थना लचाह ते,
\v 21 केनो केनाबि परमेश्वरो दाह रिंङ बड़ेकी तंही; दंङ अनन्त जीवनो थलजि हेन्दु प्रभु यीशु मसीह दाह ऊ अम खंड्रा बंङज़ुई l
\v 22 दंङ दोतु टोइची अंऊ शकारिंङ तोरे दाह लंही;
\v 23 दंङ महसे दि मेहु दोरची हुतेन; ओर दंङ महसेतु टोइची बेद रंङ साथे दाह लंही, पर दू खमजेरंङ साथे ला नफ़रत लंही अंऊ फुको दोरची बदनाम हुची इलजि तोत l
\s आशिष वचन
\p
\v 24 हेन्तेग अंऊ केतिंङ ठोकर जोरिङ साथे बचाईगी तरता, ओर दंङ ऐनो महिमा भरपूरी तुईचि मगन ऐ निर्दोष लचिह ते खड़े लेह तरचा,
\v 25 दंङ दू इच्चा परमेश्वरो हेन्दु उद्धार कर्ताऊ महिमा ऐ गोरव ऐ पराक्रम, अधिकार, हेन्दु प्रभु यीशु मसीह दोरची छना सनातन काल बे तोत, हेन्तेग ला शुबी जुंस ऐ युगानयुग बंङज़ी जुंस l अमीन l
