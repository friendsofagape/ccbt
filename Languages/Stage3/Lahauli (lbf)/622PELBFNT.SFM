\id 2PE 2 PETER LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h 2 पतरस
\toc1 2 पतरस
\toc2 2 पतरस
\mt1 2 Peter
\mt1 2 पतरस
\imt परिचय
\io1 पतरसो दूसरी पत्री तुहई कि पुराना मसीहतु इच्चा मोड़े समुदाय मिनदङ चेहसी तोई l दि पत्री पहलो चिन्दो बारे हप्सीऊ शिक्षा रांड्रा दोतु कम ऐ दोतु शिक्षाऊ दोरची अनेतिकता पैदा शुबिमी विचारो विरुद्ध संघर्ष लहचिमी तोत, दू ज्ञान अंऊ दू मीहतु दोरची पिचि केहशी तोत l अंऊ दोचि ऐनाचि यीशु मसीह खंईर ऐ दोऊ शिक्षारे सुनेसी तोत, खास दू मीहतु शिक्षारंङ साथे चिंद ततो अंऊ दावा लचाह तोरे कि मसीह यचाह वपिस माह अपतो l लेखके कुट्रा कि झांह ठ्रोह चेहसी तोत कि मसीहू अपिमी ख्राह शुबी लेहकी तोत कि झांह लेह झांह ठ्रोह तोत कि परमेश्वरे ''माह जुंज़ातग कि अरिया नष्ट शुबी मेस पर दि कि भत्तेतिंङ सेहम किरचिमी मोक्का खोखसोतो l''
\iot रूप रेखा :
\io1 भूमिका 1: 1, 2
\io1 मसीही बुलाहट 1: 3- 21
\io1 हप्सी शिक्षा रांड्रा 2:1 -22
\io1 मसीहू अपिमी मुक्का 3:1-18
\c 1
\s अभिवादन
\p
\v 1 शमोन पतरसो दोरची, अंऊ यीशु मसीह दास ऐ प्रेरित तोत, दू मीहतु मिन अंऊ दिचि हेन्दु परमेश्वरो ऐ उद्धारकर्ता यीशु मसीह धर्मिकता दोरची हेन्दु बराबर बहुमूल्य विशवास प्राप्त लसिह तोत l
\p
\v 2 परमेश्वरो दोरची हेन्दु प्रभु यीशु पहचानो दोरची अनुग्रह ऐ शान्ति केहतु बिचंङ बहुतायतरंङ साथे बेसह योतो l
\s परमेश्वरो बुलाहट ऐ चुनाव
\p
\v 3 छना कुचे दोऊ ईश्वरीय सामर्थ भत्ते धिर अंऊ जीवन भक्तिरंङ साथे सम्बन्ध तचाह, हेन्दिङ दोऊ ऐ पहचानो दोरची रांहषी, अचि हेन्दिङ ऐनो ऐ महिमा सदगुना बुलाइसि शुह l
\v 4 अंऊ दोतु दोरची दोई हेन्दिङ कीमती ऐ महसे ऐ प्रतिज्ञाऐ: ताकि दोतु दोरची केर दू सड़ाहटो दोरची छूटेगी ते, अंऊ संसाराबिरिंङ मदम हिटी दोरची शुबी ईश्वरीय स्वभावो सहभागी शुचि इलांई l
\v 5 दंङ दि लहची केर भत्ते पाठी कोशिश लचिह ते केनातु विश्वासो टोइची सदगुना, ऐ सदगुना टोइची समझ,
\v 6 दंङ समझ टोइची सयंम, ऐ टोइची धीरज,धीरजो टोइची भक्ति,
\v 7 दंङ भक्ति टोइची भाईचारा प्रीति ऐ टोइची दाह बड़ाईकपा लंही l
\v 8 छना कुचे दि गप्पारे केहतु अन्दरेच बंङजदो तोह केतिंङ हेन्दु प्रभु मसीह यीशु पहचानरिंङ निक्कमे निष्फल शुबी रमोरे माह l
\v 9 छना कुचे अंऊदिंङ दि गप्पारे दू काणे तोत, ऐ भूदडे तंङफा दंङ ऐनो रूठे ओ पापो दोरची शुद शुबी पेशाह इलजि तोत l
\v 10 दंङ दि लहची हे न्वारे, केनातु बुलाई केट्रीम ऐ अंङषी इबिम थलजि सिद लजिहम भली भांति कोशिश लवाह लंही, छना कुचे ध्या ठ्रोह लोह निहता अपेहल ला ठोकर ज़ोओनि माह;
\v 11 वरन दि रीति साथे हेन्दु प्रभु ऐ उद्धारकर्ता यीशु मसीह अनन्त राज्यरिंङ मोड़े आदारारंङ साथे प्रवेश लेह तरपोई l
\s पतरसो अन्तिम ध्याडा
\p
\v 12 ध्या लेह केहची दि गप्पारे ञेचा शोनि अंऊ हेलेरंङ वचन केतिंङ खोखसा तोत, दोरिंङ बड़ेकी बंङज़ादोनि तांला गेह केतिंङ दि गप्पो सुधि दिलाईची तेयार बंङज़ोग l
\v 13 गेह दि घेंङौ थलजि ठीक समझेचा तोग कि अपेहल तचे गेह दि डेरङ तोतोग धोंण तचे केतिंङ हिद दिलाईगी बंङजोगा l
\v 14 छना कुचे दि ञेचातोग कि गिऊ डेरा थाचिह केट्रीम मुक्का युताह अपिमी तोत, छना कि हेन्दु प्रभु यीशु मसीह गिऊ टोइची प्रगट लंही l
\v 15 ध्या लेह गेह ध्या ठ्रोह कोशिश लोहग कि गिऊ इबिमी थल केरे दि भत्ते गप्पारे हमेशा हिद लेह तरपोई l
\s मसीहू महिमाऊ टिरोऊ तंङषी गवाह
\p
\v 16 छना कुईन सता अंऊ मुक्का ञेचि केतिंङ हेन्दु प्रभु मसीह सामर्थ ऐ अपिमी समाचार रे कहरिन तोह दू चतुराई रंङ साथे गडेकसि दू काहनीयोदू अनुकरण सहारा माह लेहपतिनी, पर ञेचि हेन्जी ऐ दोऊ प्रताप तंङपातेनि l
\v 17 छना कुचे अंऊ मुक्का दोई परमेश्वर पिता रंङ साथे आदर ऐ महिमा खोखसिरी ऐ दू प्रतापमय महिमा दोरची दि वाणी अति; ‘’दि गिऊ प्यारे योह शुह, अंऊ दिरंङ साथे गेह राजी तोतोग l’’
\v 18 दंङ दोहथर हेनर दोरंङ साथे पवित्र गेह टोहकठे तोइरे ओर स्वर्ग दोरची दि वाणी अपि रेड्रीर l
\v 19 दंङ दोर अंऊ भविष्यवक्तातु वचन तोत, दू दि घटना रंङ साथे पक्का ठहरेसिरि l केचिह दि रूठे लचाहतोनि ता अंऊ दि समझेगी ते दोऊ टोहकठे ध्यान लचाहतोनि कि दू इच्चा दिया शुह, अंऊ ह्न्यारो ठहरिंङ दू मुक्का तचे छंङी रांड्रा बंङज़ा अपेहल तचे कि मुंजे शीनाहऊ कर केहतु सेहमरिंङ चमकेगी योतो माह l
\v 20 पर मुण्डो दि ञेई चरतुई कि पवित्र शास्त्रो अंऊ ला भविष्यवाणी अतुला ऐनो ऐ गप्पो टोइची पुरे शुबी माह,
\v 21 छना कुचे अरिला भविष्यवाणी इच्छारंङ साथे अपेला माह शुई, पर भक्त मीह पवित्र आत्मा दोरची परमेश्वरो दोरची ऐ कुट्रा तोइरे l
\c 2
\s हप्साड शिक्षक
\p
\v 1 दंङ अंऊ पाठी दू मीहतु बिचंङ हप्साड भविष्य कंड्राढ तोइरे, दू ऐ पाठी केहतु बिचंङ ला हप्सी उपदेशक शोरे, अंऊ नाश लचाह दोरे पाखंड उद्घाटन ब्याके, ब्याके लोहरे, दू मालिक ऊईदि दोति चुमसी तरेह इंकार लोहरे एनाबी ऐने दोहथर विनाशारिंङ केहची केहऊरे l
\v 2 दंङ महसेर दोतु बराबर लुचपन लोहरे, अंऊ दोतु कारणो हेले अम निन्दा लेह केहऊरे l
\v 3 दंङ दोरे लालच थलजि गप्पारे फथेगी ते केतिंङ ऐनातु लाभो कारण बनाएपोरे, अंऊ दण्डो आज्ञा दोतु टोहकठे तुई बे शुचि इलजि तोत दोऊ अपिरि छिल्ल ला मत, दोतु विनाश माह l
\p
\v 4 छना कुईन सता अंऊ मुक्का परमेश्वरे दू स्वर्गदूतारे अंऊ दोचि पाप लेह माह छोड़ेतिर पर नरकारिंङ चरची ते हन्यार कुंडारिंङ केहची केहरिर ताकि फ़ेसलाऊ ध्याडारि तचे बंङज़ोरे;
\v 5 दंङ प्राचीन युगारिंङ संसाराबि लाभ छोड़े के छोड़ेके वरन भक्तिहीन संसार टोहकठे महातिऊ प्रलय चरति, पर धर्मी प्रचारक नूह समेत रें मीहरे बचाई;
\v 6 दंङ सदोम और अमोरा नगरतिङ धिठ्रोह सज़ा रेई, कि दोतीङ भस्म लेह तप तु बिचंङ च्वाचे केहरी ताकि दू अंज़ा भक्ति हिन् मिहतीङ शिक्षो थ्ल्ज़ी दृष्टांत शोतो,
\v 7 दंङ धर्मी लूत आंऊँ अधर्मी तु मदम चाल चलनज़ि दुखी तोई छुटकारा रेई l
\v 8 (छना कुई सा ता दू धर्मी दोतु बिचंङ बंङजा, दंङ दोतु मदम कम खंड्रा, दंङ रेड्रा, रोज़े एनो सचे सेमो अन्द्रेग दुखी श्वाते l)
\v 9 दंङ प्रभु एनो भक्तङ परीक्षो दोरची हूपा दंङ अधर्मीतिङ न्यायो समय तचे दण्डो दशा रिङ केचे ञेएची,
\v 10 दंङ खास लचिह दोति अंऊ अशुद अभिलाषा थलेचि फुको हिसाबे ज़ोज़ातोरे ऐ प्रभुताबि तुच्छ ञेचातोरे l
\p दोरे डीठ, ऐ हटी तोइरे l
\v 11 तोभी स्वर्गदूतारे अंऊ शक्ति ऐ सामर्थरंङ दोतु बे मोड़े तोरे प्रभु तुईज़ि दोति मांजी भला कुचिह ते, दोष माह लगाईचा दोरे l
\v 12 पर दि मीहरे निर्बुदी त्रैई, घवाणतु ठ्रोह तोरे, अंऊ चुमजी केट्री ऐ नाश शुबिम थलजि उत्पन्न शुचि शुरे, दंङ अंऊ गप्पा ञेचातोरे हे माह, दोरे ऐनो सड़ाहटरिंङ ऐने ऐ सड़ेगी योरे l
\v 13 दंङ उइदू मांजी लहजिम बदलारिंङ दोतु ऐ मांजी शोतो l दोति दिन दोहपर भोग, विलास रूठे लचिह रूठे चेहसा l दि कलंक ऐ दोष शुह; अंऊ मुक्का दोरे केतंङ साथे ज़ोवा, तुंङमातोरे, तोह ऐनातु दोरची दाह बगत लचिह ते भोग, विलास लचाहतोरे l
\v 14 दंङ दोतु टिरार कुकमो दोरची पिंङी तोत दंङ दौर पाप लेह मेह मरचातोरे, दोरे चंचल मतवालो दोतिंङ उलाएगी केट्रातोरे, दोतु सेहमरिंङ लोभ लचिह भ्यास शुचि इलजि तोत, दोरे शापित कटुरे तोरे l
\v 15 दंङ दोरे सीधे अम छोड़ेगी ते भटकेगी इलजि तोरे, दंङ बेओरे योह बिलामो अम टोइच शुचि इलजि तोरे, अचि अधर्मो मजदूरी प्यारे ञेरि;
\v 16 पर दोऊ अपराधो बारे ताड़ना रें केहतु कमो थलजि ताड़ना खोखसिरी, देर तचे कि अबोल मीहऊ बोली रंङ साथे दू भविष्यवक्ताबि दोऊ बाबलेपन रंङ दोरची रोकेति l
\p
\v 17 दंङ दि मीहरे कहरछि तिऊ बाबड़ी, ऐ आंधी उड़ाऐसि दोरे डूह शुरे; दोतु थलजि अनन्त हंयार ठहराइगी केहशी तोत l
\v 18 दोरे व्यर्थ घमण्ड गप्पा लचिह ते लुचपनो दोरची, दू मीहतिंङ फुको हिटीरिंङ फसाइगी केट्रातोरे अंऊ भटकेगी दोतु बिचंङ ला हेन्तेग हुंची ऐ लेह्की तोइर l
\v 19 दोरे दोतिंङ स्वतंत्र लचिहम प्रतिज्ञा ता लचाहतोरे, पर इनर ऐ सडेगी दास शुरे; छना कुईन सता अंऊ योह अंऊ दिरंङ साथे याहरज़ा इलि तोत, दू दोऊ दास बड़ेगी य्वा l
\v 20 अंऊ मुक्का दौर प्रभु ऐ उद्धारकर्ता यीशु मसीह पहचान दोरची संसारो महस पाठी अशुद्ताऊ दोरची बचेगी हुचारे, दंङ यचाह दोतु बिचंङ फसेगी ते याहबरज़ा इलिरे तोह दोतु थलेगी दशा तुई बे ला बुरी शुचि इलजि तोत l
\v 21 छना कुचे धर्मो अमरिंङ माह ञेचि ऐ दोतु थलजि दी रूठे तोत की दू ञेइ ते दू पवित्र आज्ञाउ दोरची किरचा अंउ दोतिंङ रांहषी तोई,
\v 22 दोतु टोइची दि कहावत ठीक बंङज़ाते, कि कुई ऐनो हखा ऐ सुजिह लहसी सुअरनी घारो बिचंङ ब्रिमसीम थलजि यचाह अचा य्वा l
\c 3
\s प्रभु अपिमी ध्याडा
\p
\v 1 हे प्यारे, हेन्तेग गेह केतिंङ दि दूसरी पत्री चेचातोग, जुलाहगु बिचंङ सुधि दिलागी ते केहतु शुद सेहम ला उभारेचातोग,
\v 2 दंङ कि केर दू गप्पारे अंऊ पवित्र भविष्यवक्तातु तुईबे कुशीह तोत, दंङ प्रभु ऐ उद्धारकर्ताऊ दू आज्ञा हिद लंही अंऊ केहतु प्रेरितो दोरची रे केहशी तोई l
\v 3 दंङ तुई दि ञेई चरतुई कि अन्तिम ध्याडारिंङ हसी ठठा लचाहदोरे अपोरे अंऊ ऐनो ऐ अभिलाषातु हिसाबे ज़ोजारे l
\v 4 दंङ केरे दोऊ अपिमी प्रतिज्ञा आंउर इली? छना कुचे अपेहल बे बाह मेमेर इमरि अचा इलिर भत्ते धिर ध्वाए ऐ तोह छना संसारो शुरुआत बे तोई?’’
\v 5 दंङ दोरे ता जान बुझकर कि पेषाह इलिरे कि परमेश्वरो वचनो दोरची सर्ग ता पुराना टेम बे बिघमान तोत धरती ला तिऊ दोरची बंऐशी शुह l
\v 6 दंङ दि ऐ लहची दू युगों मुक्का तिऊ अन्दरेच डूबेगी ते नष्ट शुचि इली l
\v 7 पर तुई कालरिंङ धरतिऊ दू वचनो दोरची ध्या लेह केहची तोरे कि रोचिह केहऊरे; ओर दिरे भक्ति मेह मीहतु फ़ेसला ऐ नष्ट शुबी ध्याडा तचे ध्या ठ्रोह तचिह बंङज़ोरे l
\p
\v 8 हे प्यारे, दि गप्पा केतंङ साथे ब्याके बंङज़ादो कि प्रभु दोर इच्चा ध्याडा हज़ार बर्षो बराबर तोत, और हज़ार वर्ष इच्चो ध्याडा बराबर तोह l
\v 9 प्रभु एनो प्रतिज्ञा बारे ख्राह माह लचिह रे मीहरे समझेचातोरे; पर केहतु बारे धीरज धरेचा तोत माह ज़ुन्ज़ा कि अरिया नष्ट शुबी जुंस, वरन दि कि भत्ते दि सेहम फिराब मोका खोखसी जुंस l
\v 10 पर प्रभु ध्याडा चोरो बराबर अचा अपतो दू ध्याडारिंङ सर्गा मोड़े हडहडाहटो शब्दरंङ साथे इवा लोहतो तत्व महसे ऐ तृप्त शुचि ते योरे ऐ धरति दोऊ टोइची कम रोहषा योरे l
\v 11 दंङ अपेहल दि भत्ते चीज़ारे दि रीतिरंङ साथे गड़ेकचा तोरे,तोह केतिंङ पवित्र चाल चलन ऐ भक्तिरिंङ छना ठ्रोह मीह शुबी जुंस,
\v 12 दंङ परमेश्वरे दू ध्याड़ो थल अंऊ रीति रंङ साथे जोहना बंङपर हेन्दु प्रभु ज़ी जुंस ओर दोऊ युताह अपिमी थलजि छना ठ्रोह कोशिश लेह जुंस अंऊ दिऊ कारणो सर्गो मेहरंङ साथे ग्ड़ेकी योरे l
\v 13 पर दोऊ प्रतिज्ञाऊ हिसाबे हेनर इच्चा खरकोई सर्ग ऐ धरतिऊ आस खंड्रा तोरे दोरिंङ धार्मिकता वास लोहतो l
\s चेहके बंङजूंई ऐ तेयार बंङजूंई
\p
\v 14 ध्या लेह हे प्यारे, मीहरे केर दि गप्पो आस खंड्रातोनि, तोह कोशिश लंही कि केर शान्तिरंङ साथे दोऊ तुईजी निष्कलंक ऐ निर्दोष ठहरेसा योंई,
\v 15 दंङ हेन्दु प्रभु धीरज उद्धार समझेतुई,छना हेन्दु प्यारे न्वा, पोलुसो ला दू ज्ञानो हिसाबे अंऊ दोबी खोखसिरी केतिंङ चेहसी तोत l
\v 16 ध्वाए ऐ दोई ऐनो भत्ते प्यारे लाह दि गप्पो चर्चा लसिह तोत,अंऊ दिरंङ रे गप्पारे ध्या ठ्रोह तोरे,अंऊ दिऊ समझेचि खरे तोत, दंङ अनपढ़ ऐ चंचल मीहरे दोतु अर्थो ला पवित्रशास्त्र ऊई गप्पो ठ्रोह षोकिह ऐनो ऐ नाशो कारण बनाईचा दोरे l
\v 17 ध्या लेह प्यारे, केर मीहरे पहलारिंङ ऐ दि गप्पो ञेइते चोकस बंङज़ुई, ताकि अधर्मीयोतु बहकेगी इबि मेस अंऊ दिरंङ केनो सिथरतारंङ साथे विचलित शुचि योंई l
\v 18 ध्या लेह प्यारे, केर मीहरे पहलारिंङ ऐ दि गप्पो ञेइते चोकस बंङज़ुई, ताकि अधर्मीयोतु बहकेगी इबि मेस अंऊ दिरंङ केनो सिथरतारंङ साथे विचलित शुचि योंई l अमीन l
