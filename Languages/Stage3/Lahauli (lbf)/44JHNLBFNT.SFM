\id JHN Lahauli Bible
\ide UTF-8
\rem Copyright Information: Creative Commons Attribution-ShareAlike 4.0 License
\h यहून्नो
\toc1 यहून्नो सुसमाचार
\toc2 यहून्नो
\mt1 JOHN
\mt1 यहून्ना
\imt भूमिका
\io1 युहन्ना रचित सुसमाचारङ यीशु बी परमेश्वरो अनंत वचनों रूपङ प्रगत लह्सी तो, अची देहधारी शुचे हेंदु विचंङ डेरा लहरी l"दी कतापङ दी स्पष्ट तो की दी सुसमाचार दिउ थ्ल्ज़ी चेसी तो की दिउ पड़ेक्क्चा दोरेह दी विश्वास लाह्नी की यीशु ए उद्धारकर्ता अर्थात परमेश्वरो योह शु, और दोतींङ यीशु टोइची विश्वास लह्ज़िमी वजह ज़ि जीवन खोक्प्तो (20:31) l
\io1 भूमिका रिङ यीशु मसीह बी अनंत वचनों रूपङ प्रगट लह्सी तोl दोउ थल सुसमाचारो मुंडो भागङ निजी चम्ताकारो वर्णन तो, दिरंङ ज़ि दी प् लेह्चा की येशु ए उद्धारकर्ता और परमेश्वरो योह शु l फोह मिह ज़ि यीशु टोइची टी विश्वास लहरी ए दोउ चेला रे बणेके इली, पर उई मिह ज़ि दोउ विरोध लहरी ए दोउ टोइची विश्वास लेह्मी दोरची इनकार लेह चरती l (13-17) अध्याय रिङ यीशु चुम्ज़ी रात, यीशु दोउ चेला तंङ साते सहभागिता, और दोउ चेल तिव् उत्साहित ल्ह्ज़ीमी वचनों वर्णन तो l अन्तो अध्याय रिङ यीशु चुम्ज़ी, दोबी क्रूसो टोइची केट्री, दोबी पथेक्क्ची,दोउ श्रींङी शुबी ए श्रींङी शुबी थल चेला तू टोइची प्रगट शुबी मी वर्णन तो l
\io1 युहना मसीहऊ दुवारा अनंत जीवनों दानो टोइची बल रंड्रा l दी धिठ्रो दान शान आँऊँ हेन्देग शुरू शुवा, और दोतींङ खोक्सा आँऊँ यीशु बी अम,सच, ए जीवनों रूपङ स्वीकार लहजा l युह्नो इह मुख्य विशेषता दी शु, छना ती,रोटी, छङी, पोआल, और दोउ त्रेईरे, और दाख लता ए दोउ फल l
\iot रूप-रेखा
\io1 भूमिका 1:1-8
\io1 युहना बप्तिस्मा रंड्राढ ए यीशुऊ मुंडो चेला रे 1:19-51
\io1 यीशु जनसेवा 2:1-12:50
\io1 यरूशलेमङ अंत ओ समय 13:1-19:42
\io1 प्रभु श्रींङी शुबी ए दोउ तंङफी 20:1-31
\io1 उपसंहार: गलीलङ यह्चा तंङफी 21:1-25
\c 1
\s वचन देहधारी शुई
\p
\v 1 मुंडारिंड बचन तोई, बचन परमेश्वर रंङ साते तोई, ऊई बचन परमेश्वर तोई!
\v 2 दी ऐ मुंडा रिंङ परमेश्वर रंङ साते तोई!
\v 3 भते धिर धोऊ मुखे पैदा शुची शु,ऊई छिला जोरथी दोऊ दोरती दू में पैदा मा शुई!
\v 4 दोऊ अन्द्रेग जीवन तोई और दू जीवन मितु छंङी तोई!
\v 5 छंङी हन्यार्रिङ चमकेक्ति, हन्यारे दोबी अपनाती मा!
\v 6 इच्चा मी परमेश्वरो दोरची अति दोऊ मिन युहन्ना तोई !
\v 7 दू गवाही रनड्री अन्जी तोई कि दू छंङीयों गवाही रें, कि भते दोऊ मुखे विश्वास लांहई!
\v 8 दू ऐना ता ज्योति मा तोई, तांला दू ज्योतिऊ गवाही रनड्री अंजी तोई
\p
\v 9 सच्चे ज्योति जो भते बी छंङी लह्ज़ते, संसारङ अपी लेखी तोई !
\v 10 दू संसारङ तोई, और संसार दोऊ मुखे पेदा शुची तोई, और संसारे दू मा सेची !
\v 11 दु एनो चुङ अति और दोऊ ऐनाचीए दु ग्रहण मा लहरिरे !
\v 12 पर अञोंची दू ग्रहण लहरिरे, दोई दोतिंग परमेश्वरो कटूरे शुबिमी अधिकार रैई ! आंऊ दोरे दोऊ मिन्दीङ विश्वास लहजातर !
\v 13 दोरे न शुई ची, न फूको इच्छा ची,ना मी तु इच्छा ची, पर परमेश्वररङ ची पैदा शुइरे !
\p
\v 14 और वचन शरीरो रुप्तिङ अति; और दया और सच्चाईरङ परिपूर्ण शुचे हेंदु विचंङ डेरा लहरी, दङ हेन्ज़ी दोऊ धिङगा महिमा खणी छना दोऊ इच्चा यौऊ ठ्रो महिमा !
\v 15 "युहन्ना जी दोऊ बारे गवाही रेई, और हग रें कुंई,''दी दुए शु, अतु बारे गे कुतेग कि गिऊ थल अपा दू गे बे मोढे शु, छना कि दू गे बे तुई तोई "!"
\v 16 छना कि दोऊ परिपूर्णतारङ हेन्दीङ भतेतीङ खोकसिरे अर्थात् दयो टोइची दया !
\v 17 छना कि व्यवस्था ता मुसो बदोलत रान्शी शु, पर दया और सचाई येशु मसीह बदोलत पीड़ी!
\v 18 परमेश्वर बी अची ला मा तन्क्षी शु, इच्चा यो* ऑऊँ बोउ टूडिंङ तो, दोइए दू प्रगट लहरी !
\s युहन्ना बप्तिस्मा रंड्राढो गवाही
\p
\v 19 "युहनो गवाही दी शु,कि जे मुका यहूदीची यारुशेलेमो पंडित और लेवी रे दी रुक्ची मी चरतिरे,''केना अरी शुना?"
\v 20 " दंङ दोई दी मनेकती और इनकार मा लेहरि, पर दोई दी मंअनेक्ति,"गे मसीह मा शुगा !"
\v 21 " दङ दोची दू रूकती,''दंङ अरी शुना? क्या केना एलियाह शुना?'' दोई कुतो,''गे मा शुगा !'' ''क्या केना दू भविष्यद्वक्ता शुना?''*दोई कुतो,''मा शुगा !''
\v 22 "दंङ दोची दू रुक्तिरे,''दंङ कण अरी शुना?ताकि हेन्ज़ी हेंदु चरचा दोतीङ जुबाब रामोई ! कि की केनो बारे छी कुट्रातन?''
\v 23 " दोई कुतो,''छना यशायाह भविष्यद्वक्ता ची कुतो:'ग जंगलङ ई पुकारेकचाड सग शुगा कि केचि परमेश्वरो अम सीधा लोहऊ '!*'
\p
\v 24 दौर फरीसी ची चरसी तोइरे !
\v 25 "दोची दोबी डी सवाल रुकतिरे,'' अगर क मसीह मा शुना,और न एलियाह, और न दू भविष्यद्वक्ता शुना, दंङ बप्तिस्मा छिले रंनड्रातन?''
\v 26 "युहन्ना जी दोबी जबाब रेंई,''गे ता ती जी *बप्तिस्मा रनड्रातग पर केतु विचङ इ मी खड़े तो केंजी दू माञेनी"
\v 27 "दू गिऊ थले अनज़ा शु, अतु गे भूटो तसमाला युपचिमी जोंगे मा शुगा !''
\v 28 दी गपारे एरदनो नुहरे ची बेतिनिया रिंड शुई, आऊँर यूहना ज़ी बपतिस्मा रंड्रा तोई !
\s परमेश्वरो मेम्ना
\p
\v 29 "दोऊ ओइरग दोई यीशु मी एनो हका अपी खंड्रा कुतो, '' खणु, दी परमेश्वरो त्रेइ अंऊ ससारो पापो उठा के शिली !"
\v 30 दी दुए शू अंऊ बारे गे कुतेग, ' ई गगमी गिऊ थलेसी अपत दू गेवे मीठे शु, छना के दू गेपे तुई तोई !'
\v 31 " गे ता दू मा सेचतेग, दंड गे ती जी कुचे बपतिस्मा रंड्रा अन्जी शुगा कि दू इसा्एलो टोइची प्रगट शुचे इली !''
\v 32 "और युहन्ना जी दी गवाही रेंई; ''गे आत्मा बि कबूतरों ठ्रो स्वर्गङ जी योंङखा तक्सी तंङरिगा, और दू दोऊ टोइची नहचिरी !"
\v 33 गे ता दू सेचतेग ला मा, पर दोई गिवि तीजी बपतिस्मा रंड्रीमी चरसी तोई,दोइए गेरङ सा कुई,'अतु टोइची का आत्मा बि तक्सी और नाहची खमोई, दू ए पवित्रात्मो बपतिस्मा रंड्राड शु !'
\v 34 "और गे खांणीगा, और दोऊ गवाही दी तोई कि दी ए परमेश्वरो योह शु !''
\s यीशु मुंडो चेलारे
\p
\v 35 दोऊ ओइरग युहन्ना और दोऊ चेलो विचंग झुट मिहरे खड़े तोइरे,
\v 36 "और दोई यीशु वि अरी दोरतिक्ति इवी लेखी तोई, दोखा खांड्रा कुई,'' खांणुई, दी परमेश्वरो त्रेई शु !''
\v 37 दंङ दू झुट चेलारे दोऊ दी गप्पा रेड्रा यीशु थले शुचे इली !
\v 38 " यीशु जी थलका यह्चा दोतिंङ थालेसी अपी खाणीऔर दोतींङ कुतो,'' केरे अतु खोज रिङ तोतांई?''दोची दोबी कुतो,'' हे रबी {हे गुरु }, क ऑऊंर बंग्ज़तन?''
\v 39 "दोई दोतङ सा कुई,'' जोनी दंङ खामोई !'' दंङ दोची इल्ज़े दोऊ ठारी खांणीरे,ऊई दोथीङ दुरे दोरंङ सा बंग्ज़ीरे ! दी सा घंटो लगभग तोई !"
\p
\v 40 दंङ डोकु विचंङ ची, अरी युहंनो गप्पा रेड्रा यीशुउ थले शुचे इलिरे, इह शमोन पत्रसो नवाह अन्द्रियास तोई !
\v 41 "दोई हेग्ड़ी एनो सका नवाह शमोनरंङ दोइए कुतो,'' ङेतिङ खिर्स्त, छी कुचे के मसीह खोकसिरि ''!"
\v 42 "दोई दू यीशु कछंङ हती,'' क युहंनो योह शामोंन शुना: का कैफा* छी कुचे के पतरस * शॉन !"
\s फिलिप्पुस ए नतनएल बी अता कुट्री
\p
\v 43 "दोऊ ओइरग यीशु जी गालिलो हका इविमी सेम लहरी ! दू फिलिपुसरंङ दोरी ऊई कुतो,'' गिउ थले शुचे चरतु ''
\v 44 फिलिपुस, अन्द्रियास और पतरसो नगरो बेत्सेदो नागरप्पा तोई !
\v 45 "फिलिपुस नतनएल रंङ सा दोई और दोरंङकुतो,''अतु बारे मुसा जी व्यवस्था रिनङ और भाबिश्यद्वकता जी लहरिरे, दू ञेतिङ खोक्सा इलिरे; दू यूसुफो योह, यीशु नासरी शु !''
\v 46 "नतनएल दोरंङ सा कुई,'' छेरीङ नासरतरिङ जी रूठे चीज़ हुच्तोआ?'' फिलिपुसे दोरंङ सा कुई,''जोए खञे चर्तु !''
\v 47 "यीशु जी नतनएल बि एनो हका अपी खाणी सता दोऊ बारे कुतो,'' खाणुई, दी हेले ईस्राएली शु: दिउ अन्द्रेग छले खोट मा !''
\v 48 "नतनएले कुई,'' केई गे छंना ञेना?'' यीशु जी दोबी ज़ुबाब रेई '' दिउ तुई फिलिपुसे क बुलाती, ऑऊं मुका क अन्जीरो बुटो पोयङ तोइना, दू मुका गे केना खञाते !''
\v 49 " नतनएले दोबी ज़ुबाब रेई,'' हे गुरु, क परमेश्वरो योह शुना: क इस्राएलो महराजा शुना !"
\v 50 "यीशु जी दोबी ज़ुबाब रेई,''गे करङ सा छीला कुते गे केना अन्ज़ीरो बुटो पोयंङ तंङरिगा, क्या केना दिउ थल्ज़ी विश्वास लहजातन? केई दिबे मोड़े -मोड़े कम खामोंन ''
\v 51 "दंङ दोरंङ् सा कुई,''गे केन्दीङ हेले -हेले कुट्र्तग कि केची स्वर्गवि खुले शुचे, और पेर्मेश्वरो स्वर्गदूततिङ मिहू योहू टोइची तक्सी और खेका इबी खामोई !''*
\c 2
\s गलिलो काना रिङ मुण्डो चमत्कार
\p
\v 1 शु्मु ध्याड़ो थल गलीलो काना रिङ अतुआ वियाह तोई, यीशु याह ला दोहर तोई !
\v 2 यीशुए दोऊ चेलारे ला दोहर बुलासी तोई !
\v 3 "अपेल दाखरस थोड़े शुचे इली, ता यीशु याह्ज़ी दोबी कुतो,''दोतु दोर दाखरस योह्से इली !''
\v 4 "यीशु जी दोबी कुतो '' हे मेचिमी गिह्बी करङ रंङ छिह कम? गिऊ समय आईता माहधो !''
\v 5 "दोऊ याह्ज़ी परगरतिङ कुहतो,''छना दोई कुड़ी, ध्वाएं लाँई!''
\v 6 दोर यहुदितु शुचे लहज़िमी रिवाजों मुताविक त्रुई राघ्तु बर्चारे केशिह तरेर, अतु अन्द्रेग झु-झु श्रुमु-श्रुमु मण अपाते !
\v 7 "येशुज़ी दोतींङ कुतो,''बर्चा रिङ ती पिङे केऊ!''दंङ दोची दू तेमन ले केरिरे !"
\v 8 "दोई दंङ दोतीङ कुतो,'' डी हुन्ज़े घडेक्क्चातु प्रधानो कछंङ शिलांई !'' दंङ दौरे लेंज़ा शिलिरे !"
\v 9 जे मोका घडेकचातु प्राधनो दू ती मियांग्रि, जे दाखरस बणेकि इल्ज़ी तोई और दू माँञेचते कि दू आऊँरची अंजी शु { पर कम लह्जारे परगरतिंङ पता तोई }, दंङ भोजों प्रधाने व्याहुवी कुतो,
\v 10 "भते मिह्ज़ी तुहई रूठे दाखरस रंड्री,अपेल मिहरे तुङे कह्षे शोर, दंङ मध्यम रमतो,पर केई रूठे दाखरस आईता तर तरेन !''
\v 11 यीशु जी गलीलो काना रिङ एनो दी मुंडहो चमत्कार* कञे एनो महिमा प्रगट लहरी और दोऊ चेलाची दोऊ टोइची विश्वास लहरी !
\v 12 दिऊ थल दू और दोऊ याह और दोऊ न्वा और दोऊ चेला रे कफरनहुमा बि अच्चा इलिरे और मिन्हा धियाडा दोर बंग्ज़ीरे !*
\s मंदिरङ ज़ि व्यापारी रे हुपी
\p
\v 13 यहुदितु फसहओ त्यौहार *कछङ पिह्ची तोई, और यीशु यरुशेलेमो हका इली !
\v 14 दोई मंदिरों अन्द्रेग बङरे, त्रेईरे . क्रिम्लो लङजारे, सुनियार्रे बंङजी तंङतो !
\v 15 दंङ दोई रषिउ कोड़ा बंणाके, भते त्रेई रे और बंङड्रातिङ मंदिरङ ची धकते हुन्ज़े चर चती,और सुनियारातू ढवारे छंङे चरति और मेजारे फुचंङ ले केह्तो !
\v 16 " और दोई क्रिम्लो लंङजारे दोतींङ कुहतो,'' दिरे देरची लेन्ज़ा शिंलाई !गिउ बहऊ घरवार व्यापारों अड्डा मबाणातुईं !"
\v 17 "दंङ चेला तिङ हिद अति कि चेह्सी तो,'' केनो घरवारो सग्सी गिवि ज़े चरप्तो !''*"
\v 18 " दिउ थल यहूदी ची दोबी कुतो,'' केई धियाँ लहज़े हेन्दीङ छिह चिन्ह कड्रातन?''
\v 19 "यीशु जी दोतीङ ज़ुबाब रेंई,'' दी मंदिर ठ्रावल्ज़े चरतुंई, और गे श्रुमु धियाड़ा रिङ खड़े लोहग !''*"
\v 20 "दंङ यहुदिज़ी कुहतो,'' दी मंदिर बणाचिमी थल्ज़ी निन्ज़ोह त्रुई साल लेह्की शु, और केई दू शु्मरकतिङ खड़े लोहना?''
\v 21 पर दोई एनो फूको मंदिरों पाठे कुट्री लेह्की तोई !
\v 22 अपेल दू सिऊ दोरची षिनङे अचिरी दङ दोऊ चेला तिङ हिद अति कि दोई दी कुते; और दोची पबित्र शास्त्रों और दू बचनो ऑऊँ यीशु जी कुते, विश्वास लहरी !
\s यीशु मिह तू सेम सेसा
\p
\v 23 अपेल दू यारुशेलमा रिङ फसहो मुका त्यौहारारीङ तोई, दंङ मह्स मिह्ची दोई कहंशी चिन्ह खणञे दोऊ मिन्दिंग विश्वास लह्तेर !
\v 24 पर यीशु जी एनावी दोतु भरोसारिङ मकेतो, छना कुचे दोबी भते धिर पता तोई;
\v 25 और दोबी ज़रूरत मा तोई कि मिहू थल्ज़ी अरिया गवाही रमतो, छना कुचे दोबी एनाबी पता तोई मिह्तु सेमरिङ छी तोद?
\c 3
\s यीशु ए नीकूदेमुस
\p
\v 1 फरीसियो बिचङ नीकूदेमुस मीनदु इ मीह तोई, अरी यहुदी ऊ मोढे तोई !
\v 2 "दोई ञोकल यीशु कछङ अंजे कुतो, '' हे गुरू, ञेची ञेनी के का परमेश्वरो दोरची गुरु शुचे अन्दन, "
\v 3 "यीशु जी दोबी ज़ुबाब रेई,''गे करङ सा हेले-हेले कुट्र्तग, अरी खारकोई जन्म मा लेप्ती दोई परमेश्वरो राज्य खड्री मरतो !''
\v 4 "निकुदेमुसे दोरंङ सा कुतो,'' मीह यांङषे इली सता, छना जन्म लेप्ती तरप्तो? क्या दू यौऊ खोक्टूङ अई फेरा तोंखा इल्ज़े जन्म लेप्ची तरप्तो आ?''
\v 5 "यीशु जी ज़ुबाब रेई,'' गे केतङ सा हेले -हेले कुट्रतग, अपेल तचे अरिया मीह जी आत्मा रंङ ज्न्म् मा लेप्ती दू परमेश्वरो राज्य रिङ पीपी मरतु !"
\v 6 अंऊँ शरीर रंङ साते पैदा शुचि शु, दू शरीर शु; अरी आत्मा जी जन्मे कि तो, दू आत्मा शु !
\v 7 हेरान था शु कि गे क्ररङ सा कुतग,' कि कनीङ खार्कोई रूप रंङ जन्म लेप्ची ज़रूरी तो !'
\v 8 " लन ऑऊँ खा इबिमी तो दोखा योतो और केई दोऊ सग थाज्तन,पर केई माञेन कि दू ऑऊँ रची अपदा ऊई ऑऊँखा दू युआदन? अरी आत्मा जी ज्न्मेकी तो दू ध्वांए तो !''
\v 9 " निकुदेमुसे दोबी ज़ुबाब रनदो,'' दी गप्पा छना शोतो?''
\v 10 "दी रेड्रा यीशु जी दोबी कुतो,'' का इस्रालियो शुचे ला दी गप्पारे मसेच्तना?"
\v 11 गे क्ररङ सा हेले-हेले कुट्रतग कि ङेची दी ञेनि दू कुट्रातांई, अंऊँ ङेची तनङरी दोऊ गवाही रंड्रतंई,और केची ङेतु गवाही स्वीकार मा लह्ज़तंई !
\v 12 ऑऊँ मुका गे करंङ सा ध्रर्तिऊ गप्पा लहरी और केची विश्वास मा लह्ज़त्ई, अगर गे केतङ साते स्वर्गओं कोग ता केना छंना विश्वास लोहनी?
\v 13 अरला स्वर्गङ मेली शु, इच्चा दू ए स्वर्गरंङ जी तक्सी शु, छना कुचे मिहू योह ऑऊँ स्वर्ग रिङ तो !
\v 14 ऊई ऑऊँ रीतीरंङ मूसा जी बणरिङ ओमड्रा खेका लहरी,* दू ए हिसाबे दी ज़रूरी शु कि मिहू योह ला केखा लची झुँशी शु;
\v 15 अचिला दोऊ टोइची विश्वास लहरिरे दोबिए अन्नत जीवन खोक्सोतो !
\p
\v 16 छना कुचे परमेश्वरे जगत रंङ साते धिङगा दा लहरी कि दोई ऐनो इच्चा योह रें चरती, ऑऊँ दोऊ टोइची विश्वास लोहर दौरे नाश मा शुरे, पर दोची अन्नत जीवन लेपोर !
\v 17 पेर्मेश्वरे ऐनो योह भी ज़गत रिङ झां ए मा चरती कि जगत रिङ दण्डो आज्ञा रमतो, पर दी कारणे चरती शु कि जगत दोऊ दुवारा उद्हार लेपोर !
\v 18 ऑऊँ दोऊ टोइची विश्वास लह्ज़तर, दोऊ टोइची दण्डो आज्ञा मा शुबी, ऑऊँ दोऊ टीइची विश्वास मा लोहरे, दू दोषी शुचे शु; छं कुचे दोई परमेश्वरो इचचा यो मिन्दीङ विश्वास मा लहरिरे !
\v 19 ऊई दण्डो आज्ञाओं करण दी शु कि छंङी जगतरिङ अंजी तोद, मिह्ज़ी ह्न्यारा भी छंङी वे मह्स रूठे चेतिरे छंना कुचे दोतु कम माज़ी तोई !
\v 20 अची ला माज़ी लोहर, दोई छंङी रंङ बेर लोहर, और छंङीऊ तुइज़ी मावी, दी कारने मा शु कि दोऊ कमो टोइची दोष लागतो !
\v 21 "अरी सच्चाईऊ टोइची च्लेक्प्तो, दू छंङीऊ तुइज़ी अपी, ताकि दोऊ कम प्रगटे शो कि दुरे परमेश्वरो हासी लह्सी शु !''
\s यीशु बारे युह्न्नो गवाही
\p
\v 22 दिउ थल येशुए दोऊ चेलारे यहूदिया देशङ अतिरे; और दू दोर दोरंङ सा बंग्ज़े बपिस्मा रं ङी लेथी !
\v 23 युहन्ना भी शालोमो कछंङ एनोनरिङ बपतिस्मा रंड्रा तोई, छन कि दोर मस ती तोई,और दो मिहरे अंजे बपतिस्मा लेप्चातेर -
\v 24 युहन्ना दू मुका तचे जेलखाना रिङ मा केशिह तरेर *-
\v 25 दोर यूहनो चेला तु अरी यहुदि रंङ सा शुडे लाजिमी बारे बाद बिबाद शुई !
\v 26 "दंङ दोची युह्न्नो कछंङ अंजे दोरंङ सा कुइरे,'' हे गुरु ऑऊँ मिह यारद्नो नुरेज़ी करङ सा तोई, अतु के गवाही रेइना; खंणू, दू बपतिस्मा रंड्रा, और भते दोऊ कछंङ अपतोर !''
\v 27 "युहन्ना जी ज़ुबाब रेई,'' अंञो तचे मिह भी स्वर्गरिङ जी मा रेई, दौं तचे दोई छले मा खोग्जु !"
\v 28 "क ता केने गिउ गवाह शुना कि गे कुतेग,'' गे मसीह मा शुगा, पर गे तुइज़ी चरसी शुगा !'*"
\v 29 अतु वियाहूथरी तो, दू ए वियाहू शु; पर वियाहू भाईडा अरी खड़े शुचि तो दोऊए रेड्री, वियाहू सग जी खुश श्वा: दा गिउ दी खुशी पुरे शुई !'
\v 30 ज़रूरी शु कि दू बडेककती और गे घटेक्कती !
\v 31 ऑऊँ तोरीङ जी अपा दू श्रेष्ठ शु; ऑऊँ धरतीरिङ जी अपा दू धर्तिउ शु, और दोई धर्तिउ गप्पा लहज़ी; ऑऊँ स्वर्गरिङ जी अपा, दू भते बे टोइची तो !
\v 32 ऑऊँ ला दोई खणी और रेड्री दोऊए गवाही रंड्री; और दोऊ गवाही अची ला ग्रहण मा लह्ज्तोर !
\v 33 अरी दोऊ गवाही ग्रहण लहरिरे दोई दी गप्पो टोइची छाप रेई कि परमेश्वर सचे तो !
\v 34 ऑऊँ पेर्मेश्वरे चरति, दोई परमेश्वरो गप्पा लहज़ी; छंना कुंई सा ता दू आत्मा नापेक्क्पा मा रंड्री !
\v 35 बाह जी योह रंङ सा दा लहज़ी, और दोई भते चीज़ दोऊ गुडीङ रें चरती !*
\v 36 "ऑऊँ योह टोइची विश्वास लोह्तो, अनंत जीवन दोऊ शु; पर ऑऊँ योह भी माञेचा, दोई जीवन मा खणु, पर परमेश्वरो रोष दोऊ टोइची शोतो !''
\c 4
\s यीशु ए सामरी मेच्मी
\p
\v 1 ऑऊँ मुका प्रभू भी पता लेकी कि फरीसी जी थजी रे कि यीशु युहन्ना बे महस चेलारे बणाट्रद और दोतींङ बपतिस्मा रंड्रद -
\v 2 छना कुंई सा ता यीशु ऐना ता मा पर दोऊ चेलारे बपतिस्मा रंड्रा तोइरे -
\v 3 दंङ दू यहूदिया केट्रा गलीलो हका इलिरे,
\v 4 होर दोबी सामरिया जी इबी ज़रूरी तोई !
\v 5 दंङ दू सुखार मिन्हु सामरियो इह नगरङ अति, ऑऊँ दू भूमिउ कछंङ तोई आतींङ यकुबे एनो योह युसुफा भी रनदो;*
\v 6 याकुबो कुंआ ला दोर ए तोई ! यीशु अमरिंङ जोता-जोता छ्चे दू कुंओं दोर झं ए बंग्ज़ा इलि ! दी गप्पा त्रुई घंटो लगभग शुई !
\p
\v 7 "धोणरिङ इस समरी मेचिमी ती पिङड्री अति ! यीशु जी दोबी कुतो,'' गीबी ती रोऊँ !''
\v 8 छना कुंई सा ता दोऊ चेलारे नगरङ बगत हपी इल्देर !
\v 9 "दू सामरी मेचिमी जी दोबी कुतो,'' क यहूदी शुचे गे सामरी मेचिमी जी ती छिले पेट्रातन?'' ( छना कुं ई सता यहूदी जी सामरिया रंङ सा ऑऊँ प्रकारों संबध मा तचातेर !*}"
\v 10 "यीशु जी ज़ुबाब रेई,''अगर क परमेश्वरो बरदान ङेञङ ता, और दी ला ङॅञङ कि दू अरी शु ऑऊँ करङ सा कुट्री लेखी तो,'' गीबी ती रोऊँ,' दंङ केई दोऊ दोरची पेट्रङ, दंङ कनीङ जीवनों ती रेयङ !"
\v 11 "मेचिमी जी दोरंङ सा कुतो,'' कनु दोर ती पिङड्री मी ता छले माद, होर कुंआ ला ढूहगे तो: दंङ दू ज़िवनो जल कनु दोर ऑऊँरची अति?"
\v 12 "क्या केना ङेतु बाह याकूबा बे मोढ़े शुना, अची दी कुंआ हेन्दीङ रेई; और एनो कटु रंङ सा और ग्वंणा रंङ सा देर्चिए तुंङरिरे?''
\v 13 "यीशु जी दोबी ज़ुबाब रेई,'' अचिला दी ती तुंङमतो दोबी तिस्कर आपतो !"
\v 14 "पर अचिला दू तिऊ दोरची तुंङमतो ऑऊँ गे दोबी रामोग, दंङ दोबी अनंत काल तचे तिस्कर मादू; ऑऊँ ती गे दोबी रामोग, दोऊ अन्द्रेग दू मूर्ति शुचे योतो अरी अनंत जीवनों थ्ल्ज़ी उफ्रेक्प्तो !''
\v 15 "मेचिमी जी दोबी कुतो,''हे प्रभु, दू ती गिवि रोऊँ ताकि गीबी अपेल भी तिस्कर मादू होर मा गे धोण ओई ती पिङड्री मी अपोग !"
\p
\v 16 "यीशु जी दोबी कुतो,''इला केनो गक्सा भी देखा बुलाके हता !''
\v 17 "मेचिमी जी दोबी ज़ुबाब रेई,'' गे गक्सा मेह शुगा ! यीशु जी दोबी कुतो,'' क ठीक कुट्री लेखी तो,; कि गे गक्सा मेह शु!'"
\v 18 "छना कुंई सा ता केई ङा गक्सा लहज़ी शु, होर अतु कछंङ केना दी मुका तो दू ला केनो गक्सा मा शु !दी केई हेले कुते !''
\v 19 "मेचिमी जी दोबी कुते,'' हे प्रभु, गीबी चेफ्द के क भविष्यद्वक्ता शुना !"
\v 20 "हेंदु बाह मेमे जी दी गोऊ टोइची आराधना लह्सी शु, होर क कुट्री लेखी तो कि दू ठारी ऑऊँर आराधना लहज़ी झुंशी शु दू यरुशेल्मारिङ तो !''
\v 21 "यीशु जी दोबी कुतो,'' हे मेचिमी, गिउ गप्पो टोइची विश्वास लोह कि दू समय अपड कि केनारे न ता दी गोहू टोइची बाहू आराधना लोहग, न यरुशेलमा रिङ !"
\v 22 केची अरी दू माञेनि, दोऊ आराधना लह्ज्ताग; और हेन्ज़ी अरी ञेनि दोऊ आराधना लह्ज़त्ग; छना कुंई सा ता उद्धार यहुदिउ विचङ जी तो !
\v 23 पर दू समय अपड,बरन दी मुका तो, आऊँ सचे भक्तारे बाऊ आराधना आत्मा जी और सच्चाई रङ लोहर,छना कुई सा ता बाऊ एनो थल्ज़ी धीङघाए आराधना लह्ज़ातींङ लोडेक्क्पद !
\v 24 "परमेश्वर आत्मा शु, और ज़रूरी तो कि दोऊ आराधना लह्जारे आत्मा जी और सच्चाई रंङ आराधना लोह !''
\v 25 "मेचिमी जी दोबी कुतो, '' गे ङेउ कि मसीह अरी ख्रिस्त कहलाचा, अंज़ा शु; अपेल दू आपतो दू हेदंन्दीङ भते गप्पारे कम्बोतो !"
\v 26 "यीशु जी दोबी ज़ुबाब रेई, '' गे अरी करङ सा कुटातन, दू ए शु !"
\s चेला तू वापसी
\p
\v 27 "धोंण थल दोऊ चेलारे अतिरे,और हेरान शुचे खंड्रा लेखी तोई कि दू मेचिमी रंङ सा गप्पा लहज़ी लेखी तो; दंङ ला अची ला मा रुक्तिरे,'' क छी पेट्रातन?'' या '' क छिले दोरंङ सा गप्पा लह्ज्तन?''
\v 28 दंङ दू मेच्मी एनो घडा केट्रे नगरो हका इली, और मीह तिङ कुट्री लेखी तोई,
\v 29 '' अतांई, इह मीह भी खाणुई, अरी भते धिर ऑऊँ गे लह्ज्तेग गिवि कंञे चरती ! छा ' दी ए ता मसीह मा शु आ?''
\v 30 दंङ दौरे नगररंङ जी हुचा दोऊ कछंङ अपी लेखी तोइरे !
\v 31 "दी बिचङ दोऊ चेला जी यीशु रंङ सा दी विनती लहरी,'' हे गुरु, छा छी ज़े चर्तु !''
\v 32 "पर दोई दोतींङ कुतो,'' गिउ कछंङ जेईमी थल्ज़ी दू बगत तो केची दू माञेनि !''
\v 33 "दंङ चेला जी एनातु विचङ कुडीरे,'' अरी आ दोबी जेईमी थल्ज़ी छा छी हंधोर आ?''
\v 34 "यीशु जी दोतींङ कुतो,''गिउ बगत दू शु कि गे गिउ चरचा दोऊ इच्छा पूरी लोहग और दोऊ कम पूरा लोहग !"
\v 35 "क्या केची मा कुईनी आ,'' व्ल्ज़ी लहज़िमी आई ता पि माह तोद?' खाणुई . गे करङ सा कुतेग, कणों टीरा उठाचा रीहु टोइची खाणुई कि दू व्ल्ज़ी लहज़िमी पके शुचि तो !"
\v 36 व्ल्ज़ी लहजा दोची एनो दियाडी लेप्हद और अन्नत जीवनों थल्ज़ी फल ठ्रोका लह्ज़तार, ताकि ऐचाड और व्ल्ज़ाड झुड्ला खुशी मनातो !
\v 37 छना कुई सता दी कहावत दिउ टोइची ठेक बंग्ज्द;' ऐचाड ऊई तो ता व्ल्ज़ाड ऊई !'
\v 38 "गे केंदीङ दू रीह व्ल्ज़ी मी थ्ल्ज़ी चरसी शु, अतु टोइची केंजी कम लह्सी मा शु; ऊई दोची कम लहज़ी शु और केंजी दोतु मेहनतो फलारिङ शमिल शोनी !''
\s सामरी तू विश्वास लहज़ी
\p
\v 39 दू नगरो मह्स सामरी जी दू मेचिमीउ कुट्ररङ सा यीशु टोइची विश्वास लहरी; छना कुई सा ता दोई दी गवाही रेईनि: कि दी भते धिर छा छी गे लह्तो, गीबी कंनड्रे चरती !'
\v 40 ऑऊँ मुका दि समरी रे दोरंङ कछंङ अतिरे, दंङ दोची दोरंङ सा विनती लहरिरे कि हेंदु देहर बंङजूई ! दंङ दू झुट दियाड़ा दोर बंग्ज़ी !
\v 41 दोऊ वचनों करण महस मीह जी विश्वास लहरी !
\v 42 "और दोची दू मेचिमी रंङ कुतो,'' हेन्ज़ी क कुट्री लेखी तो दोरंङ ए विश्वास मा लह्ज़ताई,* छना कुई सा ता हेन्ज़ी एने रेड्रातंई और ङेउ कि दी ए हेले संसारो उध्दार लहजा शु !''
\p
\v 43 दंङ दू झुह धियाड़ो थल दोरची हुचा गलीलो हका इली,
\v 44 छना कुंई सता यीशुए एनो गवाही ऐने रेई कि भविष्यद्वक्ता बि एनो देशङ आदर मा खोक्सी !*
\v 45 ऑऊँ मुका दू गलिला रंङ अति,* ता गलीली दोरंङ सा ख़ुशी रंङ दोथी,' छना कुई स ता ऑऊँ कम रे दोई यरुशेलमङ परबो मुका लह्सी तोई, दोची दू भते कञतो, छना कुई सा ता दोरेला पर्वङ इल्ज़ी तोइरे !
\s राज़कर्म चारीऊ कटु बी ठीक लहज़ी
\p
\v 46 दंङ दू यह्चा गलीलो काना रिङ अति, ऑऊँ दोई तिऊ दाखरस बणाची तोई !* दोर रजो इह कर्मचारी तोई अतु गङ कटु काफरनहुम रिङ टेची तोई !
\v 47 दू दी रेड्रा कि यीशु गालीलङ अंजी तो, दोउ कछंङ इली और दोरंङ सा विनती लहरी कि जोए गिउ गङ कटु भी ठेक लहउ: छना कुई सा ता दू सी मी तो !
\v 48 "यीशु जी दोबी कुतो,'' अपेल तचे क चिन्ह और चमत्कारों कम मा खंणुई दोहं तर क विश्वास मा लोहन !''
\v 49 "रजो कर्मचारी जी दोबी कुतो,'' हे प्रभु, गिउ कटु सी तुई जोनी !''
\v 50 "यीशु जी दोबी कुतो,''इला, कनु गंङकटु श्रींङी तो !'' दू मिह्ज़ी यीशुउ कुट्री गप्पो टोइची विश्वास लहरी और दोरची इली !"
\v 51 "दू बतंङ ए तोई कि दोऊ परगर दोरंङ सा दोइरे और कुट्री लेती,'' कनु गङकटु श्रींङी तो !''
\v 52 "दोई दोतींङ रूकती,'' ऑऊँ मुका दू ठीक शुचि लेखी तोई?'' दोची दोबी कुतो,''मुतङ निजोह घंटा रिङ दोऊ बुखार ठीक शुचे इली !''
\v 53 "दंङ बोउ ङेयी कि दी दू समया रिङ शुचे शोतो ऑऊँ मुका यीशु जी दोबी कुतो,'' केनो कटु श्रींङी तो,'' और दोई ऐनो परिवारों समेत विश्वास लहरी !"
\v 54 दी ऊई चमत्कार तोई अरी यीशु जी यहूदिय रंङ जी गलीलङ अंजे कन्ज्तो !
\c 5
\s निजो सारे वर्ष ज़ि टेची मिह बी ठीक लहज़ी
\p
\v 1 दीऊ गपो थल यहुदी जूरह परव् शूई, और यीशु यरूशेलमो हका इली !
\v 2 यरुशेलमा रिंड त्रेई फातको कछङ इह कुण्ड तो इब्रानी भाशा रिंड बैतहसदा कहलाचा; दोऊ ङ ओसो तोतेर !
\v 3 देहर महस ऐचो काणे, लटे और कारची अंङओं दुरे (तीऊ तुरफी मी आसा रिंड ) दोर बंगजा तोइरे !
\v 4 छना कूईनी सता पका समयारिंड परमेंशवरो स्वरगदूतारे कुंडा रिंड तकसा तिबि छेडा रंड्रा योअतरे ! तितुर्फी रंङ साते ऑऊँ ला तुइसे तक्सा तेर दुए आईन शुचे युआते चाहे दोऊ ऑऊँ ला बीमारी छेरिंङ मा शु !}*
\v 5 दोर ईह मिह तोई,अरी निजो सारे साल बेचीं टेची तोई !
\v 6 "यीशु जी दू दोर शुबी रंङ सा और दी ञे थल कि दी महस दिह्याड़ा बेचीं दी दशा रिङ तो, दू रूकती,'' क्या केई आईन शुबी जुना?''
\v 7 "दू टेची दोई ज़ुबाब रेई,'' हे प्रभु, गिउ कछंङ अरिला मिह मद कि ऑऊँ मुका दी ती तुर्फद तो कुंडाङ योंखा लह्जार अरला मद: और गिउ दोर पिताह - पिताह ऊईरे तकसा युआतरे !''
\v 8 "यीशु जी दोबी कुतो,'' खड़े अचु, केनो मंजी खड़े लोह,और जो !''
\v 9 दू भी दोथर ए आईन शुचे इली,और ऐनो मंजी उठाचा दे नोखा जोई लेती !
\p
\v 10 "दू सब्त ओ दियाड़ा तोई ! दंङ यहूदी जी दोबी अरी ठीक शुचि तोई, कुट्री लेखी तोइरे,'' तोग ता सब्तो दियाडा शु, कनीङ दी मंजी उठाची ठीक मा शु !''*"
\v 11 "दोई दोतींङ ज़ुबाब रेई,'' अची गे ठीक लह्तो, दोईए गेरंङ सा कुतो,'' केनो मंजी उठातु और जो '?''
\v 12 "दोची दोबी रूकती,'' दू अरी मिह शु ऑऊँ जी कंरङ सा कुतोग,'' मंजी तोनु, और जो '?''
\v 13 अरी आइन शुचे इल्दे दू मञेचा तोई कि दू अरी शु, छना कुई सा ता दू ठरिरीङ भीड़ तोई और दू बजेह यीशु दोर ची अचा इली !
\v 14 "दी गप्पो थल दू यीशु बि मंदिरङ दोयातो ! और यीशु जी दोबी कुतो,'' खंनु, क आइन शुचे इल्दन: यहचा पाप थालोह, मा ता कनु टोइची दिला महस औखी आपतो !''
\v 15 दोई मिह्ज़ी इल्ज़े यहुदितङ कुतो कि अची गे आइन लह्तो दू यीशु शु !
\v 16 दी मुखे यहूदी जी यीशु बि बरदो रंड्री चुकसिरे, छना कुई सा ता दोई झा कम सबतो दियाड़ा रिङ लाहते !
\v 17 "यीशु जी दोतींङ कुतो,'' गिउ बाह ऐन तचे कम लह्ज़ते, और गे ला कम लह्ज्ताग !''
\v 18 दिरङ यहूदी तुई ला महस दोबी सचिमी प्रयास लहज़ी लेती, चन्ना कुई सा ता दू मा केवल सबतो बिधि थक्स्ते, पर परमेश्वरा बि ऐनो बाह कुचे ऐना बि परमेश्वरो बराबर चेचते ! योहूउ अधिकार ञ
\s कटु अधिकार
\p
\v 19 "दिरङ यीशु जी दोरंङ सा कुतो,'' गे केतङ सा हेले -हेले कुट्रतग, योह ऐनो ऐनारङ छले लहज़ी मर्चते, दुए ऑऊँ बाह भी ल्ह्ज़ी खंड्रते दोतींङ योहला दुए हिसाबे लह्ज़हते !"
\v 20 छना कुई सा ता बाह जी योह रंङ साते दा लहज्ते, और ऑऊँ ऑउ कम दोई ऐने लह्ज़ते, दू भते दोबी कंड्रते; और दू दिरेला मोड़े कम दोबी कम्बतो, ताकि केंजी हेरान था शुनि !
\v 21 छना बाह जी सी दुरे खड़े लहजा, ध्वांए योह जी ला ऑऊँ दोतींङ चेचा दोतींङ खड़े लह्ज़ते !
\v 22 बाह जी अतु ला न्याय मा लहज़ी, पर न्याय लहज़ी मी कम योह भी रे चर्ची शु,
\v 23 कि बहते मिहरे छना बाहू आदर लह्ज़ते ध्वांए योहूउ ला आदर लोहनी ! ऑऊँ योहूउ आदर मा लहजा, दू बोहुउ ऑऊँ दोई चरसी शु, आदर मा लोहनी !
\v 24 गे केतङ सा हेले-हेले कुट्रतग, ऑऊँ गिउ बचन रेड्रा गिउ चरचा दोऊ टोइची विश्वास लह्ज़तेर,अन्नत जीवन दोऊ शु; और दोऊ टोइची डाँडो आज्ञा मा शुबी * पर दू सिउ दोर टिक ची नुरे शुचि जीवन रिङ पिचे इली !
\v 25 गे केतङ सा हेले-हेले कुट्रतग दू दियाडा अपद, और हेनदेश तो,औंऊर सी परमेंशवरो योह संग यापोर, और अची रेड्रॉतो दोरे श्रींङमोर !
\p
\v 26 छना कुई सा ता अऊ रीतिरंग बाह ऐनो ऐनॉरंड जीवन केट्रईतो धबाऍ योह भी दी अधिकार रानशी शू कि एनो एनोरंङ जीवन केयो;
\v 27 पर दोदी नयाय लहजमी ला अधिकार रानशितो, छना कुई सा ता दू मिहू योह शू !
\v 28 दिरंङ हेरान था शुनि; छना कुई सा ता दू दियाडा अपद कि अंञो कद्ररंङ तो दुरे दोउ संग थजा हुचॉ अपतो !
\v 29 अंऊं दो जी रुठे लाहतरे दौरे जीवनो श्रृङमीमी थलजी खडे शोर और अंञो दो जी मांजी लाहतोर दुरे दनड़ो श्रृङमीमी थलजी खडे शोर !
\s यीशु बारे गवाही
\p
\v 30 ''गे घ्याँङो दोरची छले मा लह्ज़त्ग; छना रेड्रातग, ध्वांए न्याय लह्ज़ताग; और गिउ न्याय सचे शु, छना कुई सा ता गे घ्याँङो इच्छा जी मा शु पर ऐनो चरचा दोऊ इच्छा पूरा लह्ज़ताग !"
\v 31 अगेर गे घ्याँङो ए गवाही रेंगा सा ता, गिउ गवाही सचे मा !
\v 32 इच्चा ऊई तो अची गिउ गवाही रंड्रातर, और गे ङेचा शु कि गिउ गवाही दू रंड्रद, दू सचे शु !*
\v 33 केची युहना बि रुकताई और दोई सचाईउ गवाही रड्रातेग !*
\v 34 गे घ्याँङो बारे मिह तु गवाही मिन्ज़ताग; तं ला गे दी गप्पारे दिउ थल्ज़ी कुट्रतग कि केतींङ उदहार खोक्सोतो !
\v 35 दू ता रोषा ए और च्म्केक्चाड दिया शु, और केतींङ फ़ोआ रमज़ा दोऊ छंङी रिङ मगन शुबी रूठे लेथी !
\v 36 पर गिउ दोर ऑऊँ गवाही तो दू युहनो गवाही बे मोड़े तोद: छना कुई सा ता ऑऊँ कम बाह जी गीबी पुरे लहज़ी मी थल्ज़ी रनदो, छना कुंई ऑऊँ दी ए कम ऑऊँ गे लह्ज़ताग, दू गिउ गवाह शु कि बाह जी गे चरसी शु !
\v 37 और बाह अची गे चरसी शु, दोइए गिउ गवाही रेई !* केची न ता दोऊ सग थशतांई, और न दोऊ रूप खयांताई;
\v 38 और दोऊ बचन तिङ सेम रिङ मा ताचाताई,छना कुई सा ता ऑऊँ दोबी दोई चर्चतो केची दोऊ विश्वास मा लह्ज़ताई !
\v 39 केची पवित्रशास्त्र रङ पेट्रातंई, * केची सम्झेक्सा ताई कि दोरींङ अन्नत जीवन केतीङ खोक्सतो; और दी दू ए शु अरी गिउ गवाही रंड्रा;
\v 40 ता ला केची जीवन खोक्सी मी थल्ज़ी गिउ कछङ अपी मिन्ज़तई !
\v 41 गे मिह ची दोरची आदर मिन्ज़ताई !
\v 42 पर गे केतींङ ङेगा कि केतु दोर परमेश्वरो दा मद !
\v 43 गे घ्याँङो बोहु मिन्जी अंजी शुगा, और केची गे अपनाचातंई मा, अरिला ऊई ऐ नो ही मिन्जी अति सा ता, दंङ दोबी केची अपना तोई !
\v 44 केची ऊई टू दोरची आदर जूंङा तंई और दू आदर इच्चा पेर्मेश्व्रो दोरची शु, मिन्ज़ातंई, छना विश्वास लोनी !
\v 45 दी था सोचेक्तुई कि गे बोहु तुइज़ी केतु टोइची दोष लगापोग: केतु टोइची दोष लगाचाड मूसा शु, अतु टोइची केची विश्वास लह्ज़ताई !
\v 46 अगेर केची मुसो टोइची विश्वास लोहनी, तो गिउ ला विश्वास लेहिनीका, छना कुई सा ता दोई गिउ बारे चेसी शु !
\v 47 "पर केची दोऊ चेसी गप्पो टोइची विश्वास मा लह्ज़तई, तो गिउ गप्पो टोइची छना विश्वास लोहनी?''
\c 6
\s ङा हज़ार मिहतिङ खिलाची
\p
\v 1 दी गप्पो थल येशु गलिलो झीलों हका इली अर्थात तिबिरियासो झीलों कछङ इली !
\v 2 दङ इच्चा मोड़े भीड़ दोउ थले शुचे इली छना कुई सा ता छी आश्चर्य कर्म दोई टेची दोतु टोइची कन्ड्रातेर दोची दू खान्ड्रतेर !
\v 3 दोउ थल येशु गोह टोई इल्जी एनो चेलारग ब्राईते!
\v 4 दङ यहुदिदु फहसा त्याहर पीचि तोई !
\p
\v 5 दङ येशुजी एनो टीरा खेखा ले इच्चा मोह्ड़े भीड़ एनो कचंग अपि ताङतो,दङ दोई फ़िलिफुसरंग कुई ''हेनाचि दिदु थालजी बगत अरर्ची हपोई?''!
\v 6 दोई दु गप्पा दोची परकेक्ची थाल्जी कुहते !
\v 7 फिलिफुसऐ दोति हखा कुई ''राह दीनार ओ ''रोटी ला दीतु थ्लजी थोड़े शोतो दितिंग दू थोड़े-थोड़े शुचि योदो !
\v 8 येशुजी दोतिंग कुह्तो,''मिहरे शोडिंग लहई ''दु थारिग महसे शांग तोई दङ दोर म्हिरे अतु बिचंग गंगमिह तु संख्या ङाह हजार तोई बंग्जा इलिरे !
\v 9 दङ येशुजी रोटी लेप्ति,दङ धनियावाद लहची शोडिंग बग्जा तोइरे दोतिंग फाया तेर,दोई महचला फ्हय्त्तेर !
\v 10 येशुजी दोतिंग क्व्वह,कि मिहतीग शोहडिग बग जेई दू टहरी मह्स शांग तोई दोथर दौरे मिहरे लगभग ङाह हजार तोईरे दङ बगजा चरतिरे !
\v 11 'दङ येशुजी रोटी लहपचे ''शब्स लेह बगजाडतिग फाहे चरती ''दङ छना दोची जुन्जातोरे दोई फ्हाई चरती !
\v 12 छना दोची ज़ातिरे दौरे कह्शी इलिरे दङ दोई एनो चेलातिंग कुह्तो,कि नवव्शी रेई दौरे सोटेकी चरतु,छा छंन्सी महेस !
\v 13 दङ दोची सोटेकतोर,दङ दोर ङाह रोटीई तु दोतिंग्ज केह्षा इलि तोई दङ दोतु साहनी फेंजा बिगरी !
\v 14 धोंण दोई अश्चरिय कम लचि एनते मीह कुट्री लह्क्तोर,''दु भविष्येवक्ता दी संसारा अन्जा दु दिय शु !''
\v 15 येशुजी नेई केशी ताते दिजगे रजा व्णेक्ट्री त्त्तोर,दु एनो ईच गोंजो ह्खा अचा इलि !
\s यीशु तिउ टोइची जोई
\p
\v 16 आऊंगा शिनाफा धोतर,दुओ चेलार झीलों किनारा ह्खा अचा इलिरे,!
\v 17 किश्ती टोई झीलों नुरे कफरनहूम अचा इलिरे !धोतर रात शुचि तोई दोतु कछंग अंजी मतोई!
\v 18 आन्धीऊ बिचंग झील बोंशी तोई !
\v 19 थाले दोर शुम पी किलोमीटर दकेषा इलिरे,थले दोच येशुजी झीलों टोई जोई तङातोर,किश्ती हखा अपि तङतोर,दौरे बेया इलदोर !
\v 20 थाले दोई दोतु हखा कुह्तो,''बईन था गे शुक !''
\v 21 थाले दोच दु किश्ती टोई शिल्जी तेयार शुइर दो थल दु किश्ती दोर पिचि इलि अऊर दोर इबीमि तादेर !
\s मिह्तु यीशु पैट्री
\p
\v 22 दोऊ ओइरा दु भीड़ झीलों नुरेच तोई दि खई देर इच दि छोड़ेगी ऊई छले किश्ती मतोइर्,येशुजी एनो चेलार साथे दु किश्ती टोकटे,दो चेलार झेते इलि तोइरे !
\v 23 धोतर ऊई किश्ती तिरवियासो दु ठारी पिचि अदि,दोर दोच प्रभु धन्यवाद लची थल रोटी जतेर !
\v 24 धोतर दु मस्सेज खन्दो देरतिंग न यीशु तोह न दोऊ चेलार तोतोर,थाले दोरला किश्ती टोकटे चढेगी यीशु पेट्रा ते कफरनहूम पिचातोर !
\s यीशु जीवनों रोटी
\p
\v 25 झीलों नुरे दोरंग साथे दोइरे दङ दोई कुह्तो,''हे प्रभु,क अपेल अन्देन ''?!
\v 26 येशुजी कुड़ी,''कनग साथे गे हेले कुट्रा शुक,केच गे ध्याए दिऊ थाल्ज म खणड्रादोन केच आशचये कम खाई,दोऊ थाल्ज केरे केंदु रोटी जई केन्दू कशी तोत्नी !
\v 27 नाश वान बागदो थाल्ज धो खरे थालेइन,दु बागदो थल्ज आऊ दु अन्नत जीवनों थालज रुमजा तो,औऊ दु मीऊ कटु केतिंग रमतो;छना कुचे दोई दोपि छाप लागई सी तो !
\v 28 दोच दोरंग साथे कुह्तोर,''परमेश्वरो कम लचिम थालज एची छि लाऊनि ''?!
\v 29 येशुजी दोतु ह्क्खा जबाब रंदो,''परमेश्वरो कम दी तो केज दो टोकटे विश्वास ताईन छना दोई चरचादो ''!
\v 30 थाले दोऊ ह्खा कूतोर,''द कई छि निशान कड्रा शुन एच दु खई ते कनु विश्वास लाऊनी?!
\v 31 ञेतु बाह मेमेज जंगला इलजि मन्ना जातेर;छना चेसी तो,''दोई दोतिंग जेमि थल्ज रोटी स्वर्गा रंदे ''!
\v 32 येशुजी दोतिग कुहते,''गे केतंग साथे हेले क्वताग दु रोटी मुसाज केतिंग स्वर्गा मरुह,पर दु रोटी गिऊ बाह जी हेले स्वर्गा रड्री लेगी तो !
\v 33 छना कुचे कि परमेश्वरो रोटी दु शुह स्वर्गाज तकसा संसाराबि जिन्दगी रेई !
\v 34 दोउ थल दोज कुहतेर ''हे प्रभु,''दि रोटी एतिंग रोज रमा लहु ''!
\p
\v 35 येशुजी दोतंग साथे कुड़ी,''जीवनों रोटी गे शुगा;अऊ गिऊ कच्छा अपा,दु अपेल योंई मकेशु,अरि गिऊ विश्वास लाजतोर दु अपेला तिस्कारे मकेशु !
\v 36 गे केतिंग कुह्तेग गे खहाई ला गिऊ विश्वास मलाईन !
\v 37 अयोंला बाह्जी गेपि रड्रा दोर बह्तेर गिऊ कचंग अपोर गे दोर आऊला मौंक !
\v 38 छना केचि गे घेङौ सेमज मा गे घेङौ चरसी दोऊ थाल्ज स्वर्गाज तकसा तोतोक !
\v 39 घेङौ चरसी दोतु सेमतु औउ दोई ''तो दोचिन गे छले मथाग,,दोऊ ध्याडा पिचिला गे शिंग्मी लोहग !
\v 40 गिऊ बाह सेमरी तोई आऊ गिऊ योह बि खड्रातेर दोऊ टोई विश्वास लजतेरे,दोर एनो रूठेरंग साथे;ध्याडा कटेफोर,अंतिम धियाडा गे यह्चा दोरे शिजिमी लाऊगा !''
\p
\v 41 दिऊ थाल्जी यहूदी दो टोई गुर्म गुरमचि लेकी तोइर,छना दोई कुट्राते,''ओऊ रोटी स्वर्गाच तक्सी तोह दु गे शुगा !
\v 42 उईला दोच कुह्तोर,''छि दि युसफो कटु यीशु मशुता,औऊदिऊ याह बाह हेन्ज सेचदेनी?दोई दा छना कुट्रा गे स्वर्गाच तक्सी शुगा?!
\v 43 येशुजी दोतिंग जबाब रन्दो,''केन्दु बिचंग गर्म गुरमसिग था !
\v 44 अरिला गिऊ कचंग अपि मरतोरे अपेल तक,अजि गे चरसी दोई गे शोतु मा अंतिम ध्याडा री गे यह्चा दोर शिचीम अपोग !
\v 45 भविष्यवक्ताओ चेह्सि तो;दौरे भाते परमेश्वरो दोचिनी सिखेसी शोर औऊ दि एनो बाह दोचिनी थासी तो दु गिऊ कछारिंग अप्पा !
\v 46 दी मशत अचिया बाह तन्सी शोतो;परमेश्वरो आरी तोत,दोई तम्तो बाह !
\v 47 गे केरंग साथे हेले क्व्वाताग अचिला विश्वास लज़तोर,रुठे ध्याडा दोतु तो !
\v 48 शिगमिमी रोटी गे शुग !
\v 49 केतु बाह मेमेर जंगला जाई सि इलिरे !
\v 50 दी दुए रोटी शु स्वर्गाच तक्सी अरिला मीह दिऊ बिचंग जरिते मसिउर !
\v 51 ज़िदगीऊ रोटी औऊ स्वर्गाच अपि दु गे शुग !अचिया दि रोटी बिचंग जरिंत,दु एनो शिंगी बंजदो ओऊ रोटी गे संसारो जिन्दगी थालज रड्रातग,दु गिऊ शाह शु !
\p
\v 52 दोऊ थल ध्यांह कुट्रीरंग साथे यहूदी एनातु बिचंग शाह्सी लेकी तोइर,''दि मीह छना एनो शाह एतिंग ज़े रमतो?!
\v 53 येशुजी दोतंग साथे कुह्तो,''गे कनङ साथे हेले कट्रातक आयों ताछे केजि मीतु कटु शाह मजिरिन धोण तछे दौऊ शुहि थातु,केनातिंग जिन्दगी मा ''!
\v 54 अची गिऊ शाह,शुहि तुन्गातो रूठे शिग्मी तोत इच्चा गे दोपि अंतिम ध्याडा री शिग्मी लॉग !
\v 55 छना कुचि गिऊ शाह जेमी चीज शुह,गिऊ शुहि ला तुगमिहिम चीज शुह !
\v 56 अरि गिऊ शाह जवाते शुहि तुगमते दु गेरंग साथे तोह और गे दोरंग साथे तोतोग !
\v 57 छना शिंगी बाह ज़ी गे चरचाहदे बाहज़ लेह गे शिंगी तोतोग !औऊ दी गे जरीरे गे ला दोर शिगी केशोर !
\v 58 आऊ रोटी स्वर्गच तकसिते दु दिहऐ शुद,दि दु रोटी धोंण माशू छना बाह मेमेज जतेर दौरे सी इलिरे;अऊ दिला दी रोटी जरीर,दु एनो शिंगी बंग्जदो ''!
\v 59 दि गप्पा दोई कफरनहुम इच प्रथनाओ घरबहरंग शिक्षा रड्राते दोतर कुहते रूठे
\s अनंत जीवनों वचन
\p
\v 60 दोऊ चेलाऊ बिचंग मसेज रेड्राते कुह्तोर,''दि कणी कि गप्पा अची रेई तरची?''!
\v 61 येशुजी एनो सेमरिंग लेह गिऊ चेलातु एनातु बिचंग कुट्री लेगी तोइर,''दी गपपा रंग केंदी ठोकर लेतिया !
\v 62 अपेल दु मीहु कटु तोई,रंग ङरिक इल्दा घडिता छि शोतो?!
\v 63 आत्मा ता जीवन रड्रा शु,शरीरों छले फ़ायदा मा औऊ गप्पा कनिग कुट्रादु आत्मा शुद और जीवन ला शु ''!
\v 64 केंदु बिचंग ध्याह अरिया तोतोर दोजला विश्वास मलाज्तेर ''छना कुचि येशुजी तुइए नेहचते अची विश्वास मलाच्तेर दोर अरि शुरे अची गे चुमोर !
\v 65 दोई क्व्वाते,''दोऊ थाल्ज गे केतिग कुतेग अपेल तचे बाहऊ वरदान मखोक्सिरि धोंह थाचे गिऊ कचछंग अपि मरतु !''
\s पतरसो विश्वास
\p
\v 66 दिऊ थल भत्ते चेलार फुचंग किरजा इलिरे ''दोउ थल दोरंग साथे मजोदेर !
\v 67 धोथर येशुजी दु सहनि दु ह्खा कुह्तो,''केरला इवि ततैया?!
\v 68 शामोन पतरसे जबाब रन्दो ''हे प्रभु ''ञे रे अतु कच्छा योंई?थले ताचे जिन्दगी गप्पा केतुरंग तोह;!
\v 69 ञेची विश्वास लह्तेई कि का परमेश्वरो पवित्र मीह शुना ''!
\v 70 येशुजी दोतिंग जबाब रन्दो,''सहनि केरे चुनेक्सी मतेरेगा? केंदु बिचंग ईच मीह शेतान तो ''!
\v 71 दि दोई शामोन इस्करियोति योह यहूदा थाल्ज कुट्री लेकी तोई,छना कुचि दु सहनि बिचंग ईच दु हे तोई,दु चुमजिम तरेर !
\c 7
\s यीशु ए दोउ न्वा
\p
\v 1 दि गप्पा थल यीशु गलीलङ जोआ लाते;छना कुह्ची यहूदी दोपि सचिम ख्याल तातेर,ध्वाह ले यहुदिज हखा इपि मिन्जते !
\v 2 याहुदितु ढेरों तेहार पिचि तोई !
\v 3 दोऊ थाल्जी दोऊ नव्वरेज कुईर दोचिन यहूदिया ईला,कई छि दू कम लचदन कनु चेलाज दोर खामोर !
\v 4 छना कुचि धिन्ग्ड़े अरला मशुदो अची एनो फहोरा मिङ ठ्रो छि व्याकि कम ले केई दि कम लचतन त संसारबि केने कंशा !
\v 5 छना कुचे दोऊ नवारेच दोऊ टोकठी विश्वास मलेजतेर !
\v 6 थाले येशु दोतु ह्खा कुई गिऊ ध्याडा पिचि मा छन कुचि केतु थाल्ज जोबी ध्याडा तोह !
\v 7 संसार कङा साथे दुश्मनी ले मरतु तंला दोई गेरा साथे दुश्मनी लह्थ छारिंग कुचे गे दोऊ टोकटे गवाह रड्रातोग की दोऊ कम रूह्ठे मा !
\v 8 केनर तेहार अचा इलेई;गे इएता दि तेहार मेवातक,छना कुची आयता गिऊ ध्याडा पुरे मशत्त !
\v 9 दु दोहता साथे गप्पा लेह गलिला केशा इलि !
\s झोपडीऊ पर्वङ येशू
\p
\v 10 छना कुचे ते दोऊ नवारेर तेहार अच्चा इलिरे एने ला तक्शी मेहलू मतन्शी इल्जा !
\v 11 यहूदी तेहारंग दी कुचे पेट्री लेकी तोतोर,''दू ओउर तोत?!
\v 12 ऊई मीह्तु बिचंग दोऊ बारे महसे गप्पा शुई;रेह्च कुट्रातेर ''दू रूठे मीह शु ''उइजिला कुट्रातेर मश्ते डी मिहतिग ढावेकटा ठ्रोह शुह ''!
\v 13 अरिला मीह यहुदितु बिचंग खुले गप्पा ले मरचदे !
\s पर्वङ यीशु उपदेश
\p
\v 14 आऊ धियाडा त्त्याहार तोई धोतर येशु मंदिरा इल्जी शिक्षा रड्री लेकी तोई !
\v 15 दोपेल यहुदिज हेरान शुची कुड़ीरे,''दोपि मापड़ेगी विधिया छना अति?''!
\v 16 येशुजी दोतिंग जबाब रन्दो,''गिऊ शिक्षा गिऊ मशत्त,अची गे चरसी शुग दि शिक्षा दोऊ शुह !
\v 17 अरिया गिऊ सेह्मो ज़ोई ततोर,दि शिक्षा बारे दोई एनो नेई केतो परमेश्वर दोचिनी कुह्षी कि घेङौ दोरचि शुह !
\v 18 आऊ एने कुट्रा दोई एनो भाषे पेट्रा;औऊ एनो भाषे पेट्रा दु सच्चे शुह,दोरिंग छले अधर्म मा !
\v 19 छि मूसाजी केती व्यवस्था मरेइरे?छना कुचे केतु बिचंग अरिला वयवस्था मजोव्दोर !केचि गे छरी सचि जुन्जातई !
\v 20 मीहचि कुट्रातोर,''दोऊ टोकठी मदम आत्मा तोह !अरि कनिग सचि जुन्जता?!
\v 21 येशुजी दोति जबाब रेई,''गे इच्चा कम लह्ताग दङ केरे भतेर हेरान शाव्तोनी !
\v 22 दिऊ थल्जी मूसाई केतिंग पवित्र लह्ची कुह्तो !
\v 23 अपेल तेहारों ध्याडारिंग मीहतु शुदी लच्तेर छारिंग कुचे मुसाओ व्यवस्था थालका शुबी मेहस,केचि गिऊ टोकटी धिघटे रोहष लचातई गे तेहारो धियाडारिंग इच्चा मीह पुरे रितिरिंग टीक लह्ताग !
\v 24 मोहद खञे फेसला थालेई ठीक-ठीक फ़ेसला लेहनी !
\s छि यीशु ए मसीह शु?
\p
\v 25 धोतर यरूशलेमो दोची कुट्री लेकतोइर,''दि दु ए मश्ता औऊ दोबी सचिमि कोशिश लहतेर !
\v 26 दि खाञेऐ,दोई ता धोह खुले गप्पा लचा अच्चा इली दोपि छाले मकुट्रा दोर छि नेचा दोज नेञे केतोर दी हेले मसीह शुद?!
\v 27 दी ता हेन्जी सेहनी औरखी शुदा दोबेल मसीह अतीता अतिगला पता मलेतु दि औन्खी शुद !
\v 28 धोतर यीशु मंदिरंग जोरे शिक्षा रड्री लेकी तोई,''केचि गे सेहनी '' कानिग दुला पता तोह कि गे औखी शुगा !गेता घेङे अंजी मशुग पर गेबि चरचाड दु सच्चा शुह केचि दू मह्सेह्नी !
\v 29 ''गे दु सेह्ख छना कुचि गे दु शुग दोइय गे चरसी शुगा ''!
\v 30 दोउ थल दोच दु चुमजिम तातेर तंला दोच दोऊ टोकठी गुड मलेर छारिंग कुचे दोऊ धयाडा अंजी मतोई !
\v 31 तंला दोंण मिह्तु बिचंग मिह्ची दोऊ विश्वास लाह्तोर,!यह्च्चा कुड़ी लेकी तोइर !,''म सीह अपेल महसे अशरियेकम कनजदो छि दोई कंजदे?''!
\s येशु बी चुम्ज़ीमी प्रयास
\p
\v 32 फरिसियोज मिंज दोऊ गप्पा व्यकि रेड्रातेर,''मोड़े अधिकारिज फरिसियोज दु चुमजिम थाल्ज सिफ़ाई चारचादोर !
\v 33 दिऊ थल येशुजी कुहते,''गे थोड़े अरे केतंग साथे बंग्जा शुग ''दा यहचा अची चरसी शुग दोऊ कह्चा इल्जा शुग !
\v 34 केरे गेपि पेट्री अपोई,गे केतिंग मखोक्सी;दङ और गे य्वाताग दोर केरे अपि मरची !
\v 35 दोऊ थल यहुदिज एनातु बिचंग कुह्तेर ''दि औन्खा योतो,हेंदाग साथे मदोवा औखा योतो?छि दु दोतु कछंग योतोआ दौरे यूनानियोतंग देखा न्येवखा शुची बंग्जदेर दोई युननिओतिन्ग शिक्षा रमतो !
\v 36 दी छि गप्पा शुह,दोई कुट्राते केच गे पेट्रीनि तंला गे मदोई;और गे तोतोक, केरे डोर अपि मरची?''!
\s जीवन-तिऊ बेन्डीरे
\p
\v 37 तयाहरो थलो मुह्खो,धयाद रुटे तोई येशु खड़े शुचा,दोई कुहते अऊ तिसकार्ज तोत दु गिऊ कचंग अंजे तुन्ग्तो !''
\v 38 औऊ गिउ टोकटे विश्वास लहुतो,छना पवित्र शास्त्र अंजी तो,''दोऊ सेह्मु अन्देरज ति बहिगी हुचोदों ''!
\v 39 दोई दी गप्पा रूह्ठे आत्माओ थाल्जी कुहते आऊ दोऊ टोकठी विश्वास लज्तेर,दौरे एनो ह्क्खा लजिमी तोइरे,छना कुचे आत्मा तक्सी मतोई,येशु एनो ठारीरिंग पिचि मतोई !
\p
\v 40 महसे महितु बिचंग इचे दी गप्पा रेड्रा कुह्तो हेले दि भविष्यकुट्रा शुह !
\v 41 उईची कुईर ''दि हे मसीह शुह ''दङ उईच कुईर छारिंग दि मसीह गलिलच अपतो?
\v 42 छना पवित्र अंजी मतोईआ छि मसीह दाऊदो वंशज अंजी बेतलेह्म नगरच अपतो और दाउद वंग्जा तोई?!
\v 43 दोई ले एनातु बिचंग अंबाडी तोई !
\v 44 दोतु बिचंग तेमीञेच दु चुमजिम तातेर,तंला अचिया दोऊ टोकठी गुट मकेरिण !
\s यहूदी अगुवा तू विश्वास
\p
\v 45 धोतर पेहेरेदार दोचनी अंजी मोड़े मीह्तु फारिसियोदु कचंग अच्चा अतिरे,दोज दोतु ह्खा कुइ,''केच दु छारिंग मिनी?!
\v 46 पहेरदारच जबाब रेइर,''अचिला मीह चि धी ठ्रोह गप्पा लहसी मा छना दोई कुठ्रा!
\v 47 फरिसियोज दोतिंग जबाब रन्दो,''केरला ठाहगेगी ता मशुइआ?''!
\v 48 हेले मुखयाज फरिसियोज दोतु बिचंग अरिया तोह अची दोऊ टोईचि विश्वास लाहतेर !
\v 49 औंर मिह्च व्यवस्था मञेचतोर किलेकी तोतोर !
\v 50 निकुदेह्मुह्स, दु कचंग अन्दे,दोतु बिचंग एचा तोई दोऊ ह्खा कुहतो !
\v 51 छि हेंदु व्यवस्था अरिया मीह आऊंगा तचे दोबी रेड्रा ते ल दु केह्ची सहची मरतिनी, दु दोबी लहरिनि?!
\v 52 दोची दोबी जबाब रेई, ''छि का ला गलीलो शुना?गलीलो अरिया भविष्यवक्ता तंग्सी में ''!
\v 53 धोतर भते एनो चुनंखा अचा इलिरे !
\c 8
\s कुकम लहजा मेच्मी बी क्षमा
\p
\v 1 पर दोउ थल यीशु जेतुनों ग़ोह टोकटी इलि !
\v 2 मुन्जे दु इच्चा मंदिरंग अति !भते मीह दुओं कच्छा अतिर दौरे दोर बंगजा यीशु शिक्षा रेड्री लेकी तोइर !
\v 3 दोरतिंग शास्त्रीज ऐ फ्हरीसिज ईच मेचिमी अरी कुकम लहचाते,दोची चुम्नी ह्न्देर और दोतु बिचंग खड़े लारीरे येशुजी कुह्तो !
\v 4 'हे गुरु'' दि मेचिमी कुकम लहचाते एची चुम्नी हनंदाई !
\v 5 व्यवस्थारि मूसाज यतिंग आज्ञा रंदे कि दि ठ्रो मेचमि टोई रघ द्रले बहातनि दङ कई दि मेचमि पाठी कुट्रतन?!
\v 6 दोची दोउ परीक्षा लेपचिम थल्ज दि गप्पा कुहतेर दङ दू दोष दोऊ टोकटी पक्का शोतो !यीशु षोणीग बेमरजरीग धरतीऊ टोई चेजि लेह्की तोई !
\v 7 अपेल दौरे दोबी लेकी तोइर दोई खड़े शुचे दोतिंग कुतो ''केतु बिचंग अचीआ अपेलला पाप लह्सी म दोई पहला रघ छङमोतो !
\v 8 दङ यहचा ब्रेमज़े धरतिरिग छा चेचि लेह्के इलि !
\v 9 पर दु दि रेड्रीरंङ साथे मोड़े चि कवचि तक ईह,ईह दोरचि अच्चा इलिरे दङ यीशु इच्चा केह्षा इलि !दु मेचमी ला बिचङ खड़े केषह इलि !
\v 10 येशुजी खड़े शुचे दु मेचिमिबी रङ क्वाते !हे मेचिमी दौरे अऊखा अच्चा इलिरे?दोची कनिङ सजा मराणीरेआ !
\v 11 दोई कुड़ी ''हे प्रभु ''अच्चीला मराणीरे !गेला कनिङ सजा मरंग,इला पर दिऊ थल यह्चा पाप थलोह !
\s यीशु जगतो छङी
\p
\v 12 येशुजी दङ मिहतङ क्वाहते ''संसारो छङी गे शुगा;अरि गिऊ थल अपतो दू हञारङ मजोतो,पर जीवनों छङी खोंकपतो !
\v 13 फारिसिजी दोबी कुत्त्तेर ''कई केनो गवाही केने रड्रातन,का गवही ठीक मद ''!
\v 14 येशुजी दोतिंग जबाब रंदे;''गे भलेही घेङौ गवाही घेङे रड्रातग तंला गिऊ गवाही ठीक शु,छना कुचे गे ञेगा कि गे अऊचि अंजी शुग अंऊखा योग !पर केचि मञेई गे अऊचि अंजी शुगा अऊखा योग !
\v 15 केचि फुको हिसाबे फेसला लाहतई !गे अतुला फेसला मलेहई !
\v 16 अगर गे अतुआ फ़ेसला लहरिगला गिऊ फ़ेसला सच्चे शोतो;छना कुचे गे इच्चा मशुग !पर गे तोतोग गिऊ बाह ला तो अची गे चरसि शुगा !
\v 17 केतु व्यवस्थारि चेहसी तो झुठो गवाही शुई ता ठीक शुबी !
\v 18 गे ता घेङौ गवाही रड्रातग गिऊ बाह ज़ी गिऊ गवाही रड्रा अची गे चरसी शुगा !
\v 19 दोची दु रूहकतोर ''का बाह अऊर तो?''येशुजी कुह्तो ''माह त केची गे सेहनी माह गिऊ बाह,अगर केचि गे सेहशङ,केचि गिऊ बाह लाह सेहचि तोई !
\v 20 दि गप्पारे दोई मंदिरों अन्दरेग कुहते दङ अरिला दोबी चुमजी माहदे छना कुचे आईता दोऊ टाईम अंजी मतोई !
\s एनो बारे यीशु कथन
\p
\v 21 दङ दोई दोतंग कुहते,''गे अच्चा योग दोऊ थल केरे गिबि पेट्री अपोई दोऊ थल केनातु पाह्पे सिओइ !अऊर गे यवाताग केरे दोर अपि मरछी !''
\v 22 दिरिङ यहुदिज कुह्तेर ''दि ऐनाबि सचाड ता मशता,कुट्री लेह्की तोद अऊर गे यवातग दोर केरे मपिफी ''!
\v 23 दोई दोतिंग कुहते ''केरे योहङ की शुई गे तोरिङ की शुगा,केरे संसारो शुई गे संसारो मशुग !
\v 24 दोऊ थल्जी गे केतंङकुतेग कि केरे केनातु पाह्पो बजाहजि सिओई !
\v 25 दोची दु रूहकतेर ''क अरि शुना?''येशुजी दोतिंग कुहते ''गे दुहे शुगा छि गे शुरू बे केतिग कुट्री लेह्की थोइगा ''!
\v 26 केहतु पाठे त महसे कुट्रीम तोद,फ़ेसला लहजिम तो !पर गिबी चरचाड सच्चे शु गे छिला दोऊ दोरची थाह्सी तताग दुहए संसारबि कुट्रातग !
\v 27 दोची शुङसी मराथिरे कि हेन्दङ बाहऊ पाठे कुट्री लेकी तो !
\v 28 दङ येशुजी कुहते ''अपेल केह्ची मिहऊ कटुबि रगिरिङ चढांहपोई,दोथर शुङमोनि कि गे दुए शुगा गे घेङौ तरफे छल्ले मलाहतग पर बाहज़ी सिखासी गपारे लाहतग !
\v 29 गिऊ चरचा गेरङ साथे तोद !दोई गे इच्चा मकेउ छना कुचे गे हमेशा दूऐ कम लाहतग छोई कुचे दोबी ख़ुशी श्वाद ''!
\v 30 दू अइता दि गपारे कुट्री लेह्की तोई कि मह्स मिह्ची दोऊ टोकठे विश्वास ल्हतेर !
\s सत्य केतीङ आजाद लोह्तो
\p
\v 31 दङ येशुजी दौरे यहुदितिङ अची दोऊ टोकठे विश्वास लह्तेर कुहते !''अगर केरे हेले गिऊ गप्पो हिसाबे व्ङज़ोई,गिऊ चेलार शोई !
\v 32 अगर सच्चाई पाठी केतिंग ज्ञान शोतो सच्चाई ज़ि केतिंग आज़ादी रमतो !
\v 33 दोची दोबी जवाब रें कुतेर ''ङेरे अब्राहमो खानदानज़ि शुई,ङेरे अतुला गुलाम मशुई ''दङ कई छना कुट्रतन कि केरे आज़ाद शुचे योंई?''!
\p
\v 34 येशुजी दोतिग कुड़ी ''गे केतिग हेले कुट्रातग कि अच्ची ला पाप लाह दु पापो गुलाम शु !
\v 35 गुलाम हमेशा चुङ मबङज़ि !योह हमेशा बङज़ि !
\v 36 दोऊ थाल्जी अगर योह्जी केरे आज़ाद लहरीता,केरे आज़ाद शुचे योंई !
\v 37 गे ञेगा केरे अब्राहमों खानदानो शुई तंला गिऊ गप्पा केतु सेमङ बग़ज़ी माहथोस दोऊ थल्जी केह्ची गे सचिम तह्तई !
\v 38 गे दुहए क्क्वाताग,छि घेङौ बाहऊ दोर खाहषी तहतग !केह्ची दुहऐ लोहआ लाहताई छि रेह्ची केनातु बाहज़ी थाहसी ताहतई !
\p
\v 39 दोची दोबी जबाब रंदेर,''ङेतु बाह ता अब्राहम शु !''येशुजी दोतिङ कुड़ी ''अगर केरे अब्राहमो कटुरे शुचङ,दङ केह्ची अब्राहमो ठ्रोह कह्म लहयङ !
\v 40 पर द केची गे सचिम तहतई अची केतीङ सच्चाईऊ गप्पारे कंजाते अऊ दोई परमेश्वरो दोरची थाह्सी तरे अब्राहमे धयाता मल्ल्हतेए !
\v 41 ''केह्ची केनातु बाहऊ ठ्रो कम लाहतई ''दोची दूबी कुड़ीरे,'' ङेरे कुकर्मे जेह्की महशुई,ङे तु इच्चा बाह तोह परमेश्वर !
\v 42 येशुजी दोतिंङ कुड़ी ''परमेश्वर केह्तु बाह शुचङ केह्ची गेरङ ला दाह तयङ !छना कुचे गे परमेश्वरो दोरची अंजी शुगा !गे घेङा अंजी मशुग,दोइए चरसी शुगा !
\v 43 केह्ची गिऊ गप्पा छिले मशुगज़तई?छना कुचे केचि गिऊ गप्पा रेड्री महरछतई !
\v 44 केरे केनातु बाह शेतानो शुई,दङ दोऊ इच्छा पूरा लह्लेकी तहतई !दू त तुहई बे हत्त्यारा शु दङ सच्चाई टोह्कठे टिकेकपी महरथी छना कुचे सच्चाई दोऊ अंदरेग तोईए म !दोई ह्प्सी लाह ता एनो स्वाभावो हिसाबे कुट्री;छना कुचे दु हप्स्साड शु हप्सिऊ बाह शु !
\v 45 पर गे हेले कुट्रातग,दङ केहची गिऊ टोकठे विश्वास छिले म लाहतई !
\v 46 गे केतग साते हेले क्व्ताग पर केची गिऊ टोकठे विश्वास छिले मलाहतई !
\v 47 अरी परमेश्वरो तरफे शुई,दोई परमेश्वरो गापारे रेड्री;पर केची दिऊ थालजी महरेट्रातई छना कुचे परमेश्वरो तरफे मशुई !
\s यीशु ए अब्राहम
\p
\v 48 दि रेड्रीरङ साते यहुदिजी दोबी कुहत्त्तेर,''ङेची ठीक महकूट्रातई या कि क सामरी शुना,का अन्दरेग मदम आत्मा तोह?''!
\v 49 येशुजी दोतिंग जबाब रंदे,''गिऊ अन्दरेग मदम आत्मा म पर गे घेङौ बाहऊ आदर लाहतग केह्ची गिऊ निरादर लाहतेई
\v 50 पर गे घेङौ आदर मजुजताग !पर इच्चा तोह अची जुन्जा,दोइए इन्साफ ला लाह !
\v 51 गे केतंग हेले क्वतग कि अरीला मीह गिऊ गप्पों अमल लोह्तो दु थलमुख तचे सिऊम !
\v 52 यहुदिज दोबी कुह्तोर द ञेती पता तोह्त कि क अन्दरेग मदम आत्मा तोह !अब्राहम सि इल्जा,भविष्यवक्तार ल सि ईलिरे;दङ कई क्व्तन अरी गिऊ गप्पो टोकठी चलेहफदो दु अन्तकाल तक सिऊ म ''!
\v 53 हेतु बाह अब्राहम ता सि इलि छि का दोबे मोड़े शुना भविष्यवक्ताल सि इलिरे,कु केनाबि छि चेसतन?
\v 54 येशुजी जबाब रंदे ''कि गे घेहें घेङौ महिमा लोंग ता गिऊ महिमा छले माशु,पर गिऊ महिमा लाहचाडगिऊ बाह तोह अपि केचि कव्व्तोई दू का परमेश्वर शु !
\v 55 केचि ता दु मायेतीन;पर गे दोबी सेह्ख अगर गे दी कवताग कि गे परमेश्वर मसेख द ङ गे हप्साड शुचि योग,पर गे दोबी सेह्क और दोऊ गप्पाऊ टोकठे !
\v 56 केतु बाह अब्राहम गिऊ ध्याडा खाड्रीम थल्जी मग्न तोह; दोई ताङतो और खुश शुचा ''!
\v 57 यहुदिज दोबी कुहतेर कु निजोसा सालो मशुना,दङ यचा कई अब्राहम ताङतेना?!
\v 58 येशुजी दोतिग कुहते कि अब्राहमो तुई गे जेक्की शुग !
\v 59 दङ दोची दोबी सचिमी थल्ज रघ उठायेतीरे,पर यीशु मन्दिरंज हुंचा इलि !
\c 9
\s ज़ेह्खे बेह्ची काणे दोबी टीरा रंड्री
\p
\v 1 दोरची इलदर दोई इच्चा मीह तङते अरी जेह्फीरङ साते टिरे मतङफते !
\v 2 दोऊ चेलाज़ि दु रूह्कतिरे,''हे गुरु ''अची पाप लहते दि टिरा मेह जेह्का दि मीह ज़ि आ दिऊ याह बाह ज़ि !
\v 3 येशुजी जबाब रणी ''माह दि पाप लह्सी शु माह दिऊ याह बाह ज़ि पर दि ध्याठ्रोह दिऊ थल्जी शु कि परमेश्वरो कम दिरिङ प्रगट शोतो !
\v 4 अची गे चरसी शुगा दुओ कम हेंदिङ नीरा निरारिङ लह्जी लह्पोतो !दू रात अपिमि तोद,अपेल छले कम म्ह्शोर !
\v 5 अपेल तचेक गे संसारङ तोतोग गे संसारो छङी शुगा ''!
\v 6 दि कुचि थल दोई धरतिरीङ थू लह्तो दङ दु चोकती रङ षोह च्वाची दङ दु चोकती दु का णे मीहऊ टीरारिङ केह !
\v 7 दोरङ कुह्तो ''ईला शिलोहकुणङ इलजे शुलजे चरतु ''दोई इलजे शुलजहतो,दङ खनड्रा वापिस यहजद !
\v 8 दङ दोऊ पड़ोसिरे उहई मीहरे अची दु पेट्री तङसी तहरेर,कुहत्तेर ''दि दुहऐ मश्ता बगजा पेट्री तोई !
\v 9 दङ रहईज़ी कुह्तोर दीह ऐ शु ''उहइची कुहतोर,''मशत्त पर दोउऐ घड़े तो ''दोई कुह्ते,''गे दुहऐ शुगा ''!
\v 10 दङ दौरे रूहकचि लहतिरे,''का टीरारे छना अलसिरे?''!
\v 11 दोई जबाब रणी,''येशुजी कुचे इच्चा मीह्जी षोह अल्ले लेह गिऊ टिरो टोकहटे केह गेर ङ क्वाते ''शीलोहरिङ इलजे शुलजे चरतु,''द खंड्री लेह्की तोतोग !
\v 12 दोह्ची रूहकतोर,''दु औंर तो?दोई कुह्तो ''गे मञेगा ''!
\s फरीसी तू दुवारा ठीक लह्ज़िउ जांच पड़ताल
\p
\v 13 मीहरे दू तुहई मत्ग्जाड बी फरिसिजीतू कछङ शिलिरे
\v 14 अपेल येशुजी षोह अलेग लेह दोऊ टीरारे अलजते दु सब्तो ध्याडा तोई !
\v 15 दङ फरिसिज ला रूहकतोर कि दोऊ टिरारे छना अल्जदेर दोई कुह्तो,''दोई गिऊ टिररि ङ अलेग षोह केहते दङ गे शुल्जताग द गे खड्री लेह्की तोतोग !''
\v 16 दङ फरिसिरे कुट्री ल्हतीरे ''दी मीह परमेश्वरो तरफे मश्त्त,छना कुचे दी सब्तो ध्याडा ममनेक्चा उहईची कुहतेर ''पापी मीहली ध्याठ्रो गपारे छना कंजे तरफोतो?''दोऊ थल दोतु बिचंङ झगडा पडके इली !
\v 17 दोची दु काणे मीह यह्चा रूह्कतिरे ''दोई काह टीरारे अलजतो कई दोऊ पाठी छि कुट्रतन?दोई कुह्तो '' ''दु भविष्य कड्राड शु ''!
\p
\v 18 पर यहुदितिंग विश्वास मशुई कि दु तुई टीरे मतज़ा द खड्रा अपेल दोची अतु टीरारे अल्जा इलजी तोइर दोऊ याह बाह बुलाके !
\v 19 दौरे रूहकतोर,''दि केह्तु योह शुदा,अतुपाठी केह्ची कव्व्ताई दि कणे जेह्की शु?द छना खड्रा?
\v 20 दोउ याह् बाह ज़ि जबाब रन्दो ''ङेतिंग त पता तो दि ङेतु योह शु,जेहफिरङ साथे टीरे मतगजते !
\v 21 पर ञेतिंग पता माह द छना खाड्रा दा?माह ञेतिंग दि पता तो कि दिऊ टिरारे अची अल्जतोआ !दू मोह्ड़े शु दोबीए रूहकतुई !दोई एनो पाठी एने कंवतो ''!
\v 22 दि गपारे दोऊ याह बाह ज़ी दिऊ थालजी कुह्तेर छना कुचे यहुदिरे भते इच्चा शुचे तोइरे कि अचिया कुड़ी कि मसीह शु दोबी मंदिरजी हुबिब थल्जी !
\v 23 दोऊ थालजी दोऊ याह बाह ज़ी,''दू मोह्ड़े शु दोबीय रूहकतेई !''
\p
\v 24 दङ दोची दु मीह अरी तुई काणे तोई यह्चा बुलाके कुह्त्तेर ''परमेश्वरो मिन लह्प्प्तो !ञे ची ञेई दुमीह पापी शु !
\v 25 दोई जबाब रेई,''गे मञेगा दु पापी शुदा मशु !''गे इच्चा गप्पा ञेगा गे तुई काणे तोइग द खड्रातग ''!
\v 26 दोची दु यह्चा रूह्कतिरे,''दोई करङ छि लहते?छना का टीरारे अलज़ते?!
\v 27 दोई दोतंग कुह्तो,''गे केतिंग कंजे रहनंदेग,केची मथशेतेया द यहचा छिले रेड्री जुज़ातई?
\v 28 दङ दौरे दोबी मरजी कुचे कुड़ीरे '''काहे दोऊ चेला शॉन ङेरे ता मुसाओ चेलारे शुई ङेची ञेई परमेश्वरे मूसार गप्पा लहते !पर दि मीह मसेहई दि अऊकी शु !
\v 29 दोई दोतिंगजबाब रेई,''दि ता हेरानिऊ गप्पा शु कि केची मञेई कि दु अंऊखीशु
\v 30 ताला दोई गिऊ टीरारे अलजतो !
\v 31 ञेचि ञेई कि परमेश्वरे पापीतु मरेड्री,अगर अरिआ परमेश्वरो भक्त शुई,दोऊ गप्पातु टो हकटे चलाकचदे दङ दोई दु रेड्री !
\v 32 संसारो शुरूबे दि अपेल ला मथसी कि अचीआ काणे जेह्की मिहऊ टीररे अलसी !
\v 33 अगर दु मीह परमेश्वरो तरफे मशुचङ,दोई छले लेह्ई मरछी ''!
\v 34 दोची दोबी जबाब रणीरे,''का ता पापो दोरची जेह्की शुना,कैई ङेतीङ छि कड्रातन?'' दङ दोची दु दखतेखा हुंजे चरतिरे !
\s आत्मिक काणेपन
\p
\v 35 येशुजी थशातो कि दोची दु धखतेखा हुंजे चरतोर,दङ दोरङ दोईईरे रूह्कतो ''कई परमेश्वरो योह टोकटे विश्वास लाहतना ''?
\v 36 दोई जबाब रणी,"हे प्रभु,दू अरी शु की गे दोउ टोइची विश्वास लोहग?"
\v 37 यीशु ज़ि दोरंङ साते कुतोह,केई दू तंङतेन ला;और आंऊँ क्रंरङ साते गप्पा ला लहजा दू ए शु !
\v 38 "दोई दोरंङ कुतोह,” हे प्रभु गे विशवास लाहतग '' दङ दोई डोबी फियाग लेहरी !"
\v 39 "दङ येशु ज़ि कुड़ी,” गे दी संसारङ इन्साफ लहज़ीमी थाल्ज़ी शुगा ताकि अची मखांड्रातोर दोची खामोर अची मखांड्रातोर दोरे मखांड्रारे शुचे इल्ज़ी झूंस ''
\v 40 फरीसी रे आरी दोरंङ साते तोईरे दी गप्पा रेड्री रंङ साते दोरंङ कुतेहर,” छि ञेंहरे ला काणे शुइयाँ?”
\v 41 येशु ज़ि दोतंङ सा कुतोह,” अगर केरे काणे शुचंग पापी मा शुचंग ! दा कुट्रातई की ङेहची खांड्राताई दिउ थाल्ज़ी केतु पाप केतङ साते बंडेके बंग्ज़ा !
\c 10
\s पोआल ए त्रेईतू दृष्टांत
\p
\v 1 गे केतंग हेले क्वा तग अरिला पितङज़ी त्रैईतु तोङखा महयवाह दु चोर डाकू शुह !
\v 2 पर अरिया पितङ ज़ी तोङखा श्वा दु पागल शुह !
\v 3 दोऊ थल्जी पहरेदारीची पितङ अल्जतोर त्रैईची दोऊ सग रेड्रातोर दोई एनो त्रैईतु मिन लह्पची बुलाचा धख देखा शिलजा !
\v 4 अपेल दोई एनो भतते त्रैईर धखदेखाहुंबाद,दङ दोतु तुई-तुई जोआ,दङ दोऊ त्रैइरे दोउ थल-थल शुचे य्वतोर छना कुचे दोची दोऊ शंग सह्चातोर !
\v 5 पर दौरे उइतु थाले मेहवातोर पर दोतु तुहईज़ी पोह्कपोर,छना कुचे दोची उइतु शंग महसेचतोर !''
\v 6 येशुजी दी कथा दोतिंग कुहते पैर दोची समझेकची महरतीरे कि दू छि गपपारे शुरे दि हेंदिग साथे कुट्रा !
\s यीशु रूठे पोआल
\p
\v 7 दङ येशुजी दोतङ यह्चा कुहते ''गे केतंग हेले क्वताग गे त्रैईतु पितङ शुगा !
\v 8 आञौला गिहबे तुहई अंदर दौरे भतेर चोर डाकुरे शुरे पर त्रैईची दोतु मथाशतोर !
\v 9 पितङ गे शुगा अरि गिऊ दोरची तोंखा अपतो उदार खोकपोतो दङ तोंखा दखतेखा इवा अपा लोह्तो दङ खुराक लाह खोखपोतो !
\v 10 चोर ऊई कमहो थालजी योहचिमी थलज़ी अह्पी! गे दिऊ थालजी अंजी शुगा कि दोची बहुतायातो जीवन खोकपोर !
\v 11 रूठे पोगल गे शुगा !रूठे पोगल ऐ त्रैइतु थालजी एनो जिन्दगी ला रें चरची !
\v 12 परगर अरि माह पोंगल शु माह त्रैइतु मालिक,भेड़िया अपि तङबे त्रैईरे दौरे चूमज़द !
\v 13 दिऊ थाल्जी दु पोहक्शे य्वा कि दु परगर शुह,दोबी त्रैइतु चिंद माह !
\v 14 रूठे पोगल गे शुगा !गे घेङौ त्रैईर सेखा गिऊ त्रैइची लाह गे सेह्ची !
\v 15 छना गे बबाह्बी सेह्च्ताग बाहज़ि ला गे सेह्चा गे त्रैइतु थालजी घेङौ प्राण रंड्रातग !
\v 16 गिऊ उईला त्रैईर तोहतोर,अरि दि भेडशालो माशुरे !गिह्बी दौरे ला हापि जरुरी तोह ! दौरे गिऊ शंग रेड्रोर,दङ इच्चा थाच ऐ इच्चा पोगल शोतो !
\v 17 बाहज़ि गेरंग दिऊ थाल्जी दाह ला कि गे घेंङौ प्राण रड्रातग कि दु गे यह्चा खोकपोग !
\v 18 अचिला दु गिऊ दोरची खुल्जे मशिल्ज़तोर,गे घेंङे रें चरचातग !गिबी दु प्राण रड्रीम लाह हक तोह,यह्चा वापिस खोकसिमीला हक़ तोह !
\p
\v 19 दीरे गपपातु थल यहूदीतु बिचंग यहचा फुट पडके इली !
\v 20 दोतु बिचंग मह्सेची कुट्री लहतिरे ''दोऊ अन्दरेग मांजी आत्मा तोह ''दु बमजी शु दोऊ छिले रेड्राताई?!
\v 21 ''उहई महिची कुह्तेर,''दि गप्पारे दुठ्रो मीहऊ मशहुर अंतु अन्दरेग मांजी आत्मा तोह !मांजी आत्माज़ि छि कणे मीह्तु टीरारे तरछिआ !
\s यहुदितु अविश्वास
\p
\v 22 यारुशलेमो समापन तयाहार लेह्की तोई;गुह्नु धयाडा तोई !
\v 23 येशुजी मंदिरंङ सुलेमानी ओसारे देखा नोहखा ज़ोई लेह्की तोई !
\v 24 दङ यहुदिरे दोऊ फेरे ठ्रोका शुचे रूह्कची लहतिरे,''कैई अपेल तचेक ङेतु सेमङ शुदा मशुदा ध्वाठ्रो रिङ तोन?''अगर का मसीह शुना ता साफ-साफ कंजे रंऊ !''
\v 25 येशुजी जबाब राणी ''गे केतिंग कंजे केतग पर केह्ची विश्वास लहज़तंईऐ माह अरि गप्पारे गे बाहऊ मिन्जी लाहतग दुहऐ गिऊ गवाही शु !
\v 26 पर केचि दिऊ थल्जी विश्वास मालाहतई कि केरे गिऊ त्रैइतु बिचंगज़ि मशुई !
\v 27 गिऊ त्रैइची गिऊ शंग कुह्षी रेड्री !गे दौरे सेखा,दोरे ला गिऊ थल -थल जोई !
\v 28 गे दोतिंङ अनन्तो जीवन रड्रातग !दौरे अपेल लाह योह्सोर मा,अरिला दोतिंङ गिऊ गुड्ची खलुलजे मरफोतो !
\v 29 गिऊ बाहज़ि अची गेबी दोर रन्शी ततोह,भातेवे मोड़े शुह,अचिला दोर बाहऊ गुटे शिली मरफोर !
\v 30 गे ऐ बाह इच्चा शुई !
\p
\v 31 दिरिंग येशुजी दोतिंग कुहते ''गे केतिंङ घेङौ बाहऊ तरफे अञेशुदा रूह्ठे कम कंजातेग !दोतु बिचंङ छि कमो थालजी केची गिवि रह्गठे भाचताई ''?!
\v 32 यहुदिजी दोह्बी भाहचिमी थल्जी यह्चा रहघठे उठाक्तेर !
\v 33 यहुदिज दोबी जबाब रंदेर ''रूठे कहमो थालजी ङेची कनिङ रह्घ्ठे माभचातई पर परमेश्वरो बुराई लहजिमी थाल्जी !दङ दिऊ थाल्जी ला कि का मीह शुचे केनाबी परमेश्वर कड्रातन ''!
\v 34 येशुजी दोतिंग जबाब रड्रा,''छि केतु व्यवस्थारिङ चेह्सी मदाकि,''गे कुतग का परमेश्वर शुना?!
\v 35 अगर दोई दोतिंग ईश्वर कुह्तो अतु कछंङ परमेश्वरो गपारे पिचातोर दङ पवित्र शास्त्रों गप्पा हप्सी शुबी मरछी ''!
\v 36 दङ बाहज़ि अरि पवित्र लेह संसारङ चरचातो,दोबी केह्ची कव्व्ताई,''कई बुराई लहतन दोऊ थल्जी गे कुठ्रतग,''गे परमेश्वरो योह शुगा ''
\v 37 आगर गे बाहऊ कह्म मलाह्तग गिऊ टोकठे विश्वास थलांई ''!
\v 38 पर अगर लाहतग ता,भले ही केह्ची गिऊ विश्वास लहंई,ताकि केह्ची ञेई ऐ समझेकतेई कि बाहऊ अन्दरेग तोतोग .
\v 39 दङ दोची यह्चा दु चुमजिम कोशिश लहरिरे पर दु दोतु गुहडीङजी हुंजा इली !
\p
\v 40 दङ दु यरदन बेंडी न्वेसी दु ठाहरिङ अच्चा इली औंर यूहन्ना बपतिस्मा रड्रा तोई,दङ दौरे बङज़िरी !
\v 41 मह्स मिह्ची दोऊ कछंङ अंजे कुट्रातेर,''युहन्नाज़िता इच्चा ला चिह्न मह्कन्जाते पर युहन्नाज़ि छिला दिऊ पाठी कुहते भहते हेले तोई !
\v 42 दङ दोर माहसज़ि दोऊ टोकठे विश्वास लहरिरे !
\c 11
\s लाजर सी
\p
\v 1 मरियम ऐ दौऊ न्वाशक मर्थो नगर बेतानिय्याहों लाजर कुचे इच्चा मीह टेची तोई !
\v 2 दी दुहऐ मरियम तोई अची प्रभु कोन्ज़ारिङ ईत्र केह एनो काह्ज़ी साफ लाहते दोउऐन्वा लाजर टेची तोई!
\v 3 दङ दोउ रिहङरेचि दोबी उजाह्ब चरचातेर कि ''हे प्रभु ''खहणौ अतङ केई दाहलाहजातन दु टेची तोह ''!
\v 4 दी थापिरङ येशुजी कुहते, ''दि टेहषी सीमी मश्त्त !पर प्रभु महिमा थाल्जी शुह !कि दोई कुह्चे परमेश्वरो योहऊ मिन शुची जुंस ''!
\p
\v 5 येशुजी मार्था दोउ न्वाश्क ऐ लाजरङ साथे दाह तहरे!
\v 6 तंला याहचा दोई दि थाहशदो कि दु टेची तोह दु छि ठहरिंग तोई दोर्तिंग निहरघ उई बंग्जा इले
\v 7 दिऊ थल येशुजी एनो चेलातिंग कुह्तो ''कि ज़ोई हेनर येह्चा यहुदिया अक्का योंही ''!
\v 8 चेलाजी दोउ हक्का कोह्तोर ''हे रब्बी'', अयता यहुदिज कां टोई रघ द्रले बहेचिमी तोतोर! तंला यह्चा का दोहर यवातना?
\v 9 येशुजी जबाब राणी, छिह इह ध्याडारिङ बाहर घंटा मशुबिया? अरिया नीरा जोरी ताह ठोकर माजोउतो छना कुचे दि संसारो छङी खंड्री !
\v 10 पर अरिया राहतोंङङ जोउतू ता ठोकर खोखपोतो, छना कुचे दोह्तर छङी मशोतो!
\v 11 दोई दि गप्पारे कुहते दङ दोई दिउ थल कुह्तो, ''हेन्दु मित्र लाजर इमरिङ अच्चा इलजा पर गे दोबी चेह्ची मवाताग ''!
\v 12 दङ चेलाज़ी रूह्कतोर ''हे प्रभु ''अगर दु इमरिङ इलजी तोह ता ठीक शुचे मतोआ''!
\v 13 येशुजी ता दोऊ सिऊ पाठी कुचाते, पर दोची चेकातोर कि दोऊ इमरिङ ईबिम पाठीकुह्तो!
\v 14 येशुजी दोतिंग साफ, साफ कुह्चे चरचातो, ''लाजर सिये इलजा!
\v 15 दङ गे केह्तु वजाहज़ि तोह्तोग कि गे दोहर मतोइग छोह बजाहज़ि केह्ची विश्वास लोहई! पर अतंई हेन्नारे दोऊ कछंग योंई !
\v 16 पर थोमाज़ी अरी दिदुमस ला कह्लाजते इनओ सामी चेलातिङ कुह्तो, ''अतैई हेनार लाह दोरंङ साथे सीह्मी थाल्जी योंई ! यीशु पुनरुत्थान ऐ जीवन
\s यीशु यह्चा श्रीङी ए जीवन
\p
\v 17 दोर पिपिरङ येशुबि पता लेह्का कि लाजर कब्रङ केह्चे पीह झाडा शुचे इलजा !
\v 18 बेतानिय्याह यारुश्लेमो कछंङ झुठ मीलो दूरीङ तोई !
\v 19 मह्स यहुदिरे मार्थाऐ मरियमो कछंग दोतु न्वाशको सिऊ शांति रड्रीमी थाल्जी अंजी तोहईरे !
\v 20 अपेल मार्थाज़ि येशुऊ अपिमो पाठे पता लेहका, दु दोरङ दोहई इलजा, पर मरियम चुङ बङजा इलजा !
\v 21 मार्थाज़ि येशबि कुह्तो, ''हे प्रभु ''कह अगर देहर शुचङ गिऊ न्वा मसिहरिका !
\v 22 द गे दिला ञेगा कि, केई हेन्देगला परमेश्वरो दोरची च्हिल्ला पेपोन परमेश्वरे रमोतो
\v 23 यीशुज़ी दोबी कुह्तो, “कांह न्वा यह्चा शिंगे योतो!”
\v 24 मार्थाज़ी दोबी कुह्तो,''गे ञेङा कि आखरीऊ ध्याडारिंग पुनरुत्थान टाइम दुशिंगी योतो ''!
\v 25 येशुजी दोबी कुह्तो ''पुनरुत्थान ऐ जीवन गेऐ शुगा; अचिला गिऊ टोहकठे विश्वास ला अगर दु सीह ला इली ता शिंगी योतो!
\v 26 अरि ला शिंगी तो गिऊ टोह्कठे विश्वास ला दू आखरी ध्याडा तक शिंगी मसिओतो !
\v 27 दोई दोबी कुह्तो,''ओई हे प्रभु गे विश्वास लह्ताग कि परमेश्वरो योह मसीह अरि दि संसारंग अपीम तोई दु काह ऐ शुना !
\s यीशु क्रपिती
\p
\v 28 दि कुचे दु अचा इली,एनो नवशक मरियमबि बुलाके सुले कुहते,''गुरु दिहऐ शुहकनिंग अता क्वत !
\v 29 दी रेडीरंग दु दोऊ कछंग अति !
\v 30 यीशु आईता नगरंग पिचि मतोई पर दु ठाहरिंग तोई अंर मार्था रंग दोईते !
\v 31 दुथर अरि यहूदी दोऊ चुङ तोइर दि खंड्रा ऐ मरियम खड़े शुचि दकतेखा अचा इलिदोची चेहतिर दु कब्रो कछंग क्रप्ची इलजा दोऊ थाले इलिर !
\v 32 अपेल मरियम दोर पिछा औंर यीशु तोहई,दु तांङफिरङ साथे दु,दोऊ कोंन्ज़रिङ दह्जे इलि दङ कुहते, ''हे प्रभु !काह अगर देहर शुचङ गिउ न्वा महसिअंङ ''!
\v 33 अपेल येशुजी दोबीऐ दोरङ साथे अंजी यहुदितिंङ क्रपि तंङतो दोउ आत्मा उदास ऐ परेशान शुची इलजा !
\v 34 दङ कुह्तो,''केह्ची दु अंउर केषी ततंई?''दोची दोह्बी कुह्तोर,''हे प्रभुइलजे खऊ !
\v 35 यीशु क्रप्चाते !
\v 36 दङ यहुदिजी कुट्री लहतिरे,''खांई दोई दोरङ साथे अञो दाह लाहते ''!
\v 37 पर दोतु बिचंग ज़ि रेइची कुह्तोर,''दि अर्ची काणे मिहऊ टीरारे अलजाते,धोण ला लेहई महराथेआ, चि दि मीह मासेअङ?''!
\s लाजरो यह्चा श्रीङी शुबी
\p
\v 38 येशुजी दोह्थर बड़ाभारी उदास शुचे कब्र रंघ अंजा !दोर इच्चा गुफा तोई दङ दोउ टोहकठे इच्चा रघ केहषी तोई !
\v 39 येशुजी कुह्तो,''रघ घिरेक्तेंई !''दु सी दोऊ रिङ मार्थाज़ि कुह्तो,''हे प्रभु ''दोरिङ जीता दा बास अपा,छना कुचे दु सिए द पी झाडा शुचे इलजा ''!
\v 40 येशुजी दोबी कुह्तो,''गे करङ म कुचातेगा कि अगर कई विश्वास लहरीनता परमेश्वरो महिमा खमोंन ''!
\v 41 दङ दोची दु रघ घिरहाकतेर !येशुजी टीरा खेका लेह कुह्तो !
\v 42 'हे परमेश्वर ''गिबी पता तोई केई हमेशा गिउ रेड्रातन पर दी भीड़ ङेतुह कछङ तोह, दोतु बजहाजी गेह दि कुह्तग, कि कैई गेह चरसी शुगा !
\v 43 दि कुचे थल दोई जोहरे हऊष रन्दों, हे लाजर हुंजा अता !
\v 44 अरी सीए इलजी तोई दु कफ़नङजि ठुडू कोन्जा छुह्सा हुन्जा अति, दोउ मोहद यद्ची छुह्सी तोई! येशुजी दोतिंग कुह्तो,''दोबी इबी रई !''
\s यीशु विरोधङ योजना
\p
\v 45 छना दोर यहुदिर मरियामो क्छंग पिचातेर अची दोऊ कम ताङतेर,दोतु बिचंग महसे मीहच प्रभु टोकठे विश्वास लाचतेर !
\v 46 पर दोतु बिचंग अचिया फरिसिदु कछंग इलजी यीशु कामो समाचार रन्दो !
\v 47 दिऊ टोकठे परधान याजकाजी ऐ फरिसिजी महासभा बुलाऐतोर, दङ कंवात ''हेनाची छि लजाताई''? दि मीह ता महसे चमत्कार लाचत !
\v 48 हेन्जी दु छोडके केंई ता दोऊ टोकठे भातेज़ि विश्वास लोहर, दङ रोमिन्जी अंजी हेन्दु ठारिंग ऐ जाति ऊ टोकठे अधिकार लाची क्योर ''!
\v 49 दङ दोतु बिचंग इच्चा काइफा मिन दु इच्चा मीह अरी दु सालो महायाजक तोई, दोतंग कुहते, ''केची छाल मायेई;!
\v 50 केती न दि समझ अपद कि केतु थालज छि रूह्ठे शुह कि हेन्दु मिह्दु थाल्जी इच्चा मीह सिओतो, दङ भाते जाति बचेऐक्फोदो ''!
\v 51 दि गप्पा दोई एनो दोरचे महकू, पर दू सालो महायाजको दोरचे भविष्यवाणी लाहचाते कि यीशु दु जातिऊ थाल्जी सिओदो!
\v 52 पर सिर्फ दु जाति ऊ थाल्जी मशद, पर परमेश्वरो तितर बितर शुचि कटुरे इच्चा लहोदो!
\v 53 दङ दु झाडाऊ थल दोबी सचिम षडयंत्र बड़ाऐकतेर!
\p
\v 54 दी लह्ची येशुजी दोतु बिचंग मापते पर दोर्तिग जंगलो काछंग इफ्राइमओ मीङ दिंग इच्चा नगरिंग अचा इलजा; दङ एनो चेलारंग साथे दोरतिंग बंज़ाते!
\p
\v 55 यहुदिदु फसहो त्त्योहार कछंग पिचि तोई, पर महसे मीहर त्त्योहारो मुंडाग यरूशलेम इलिर कि ऐनादिंग शुहद लोहर!
\v 56 दङ दोर दोऊ थल यीशु बी पेट्री लेकी तोइर और मंदिरंग खड़े शुचि एनातु बिचंग कुट्री लेकी तोइर,''केचि छि सोचेचाई? छि दु त्त्योहारंग मंतोआ?''!
\v 57 परधान याजकजे फरिसिजी दी कुह्षी तातेर कि अचिया दि नरेङ सा ता कि यीशु
\c 12
\s यीशु कोंजो टोइची इत्र केट्री
\p
\v 1 यीशु फसुह बे त्रुई ध्याडा तुहई बेतिन्याह का अंजा,औंर लाजर तोई अरि प्रभु येशुजी सिउबिचङजी षीङमी लहते !
\v 2 दोहर दोची दोऊ थल्जी बगत त्त्यार लह्तेर !दङ मार्था दोऊ सेवा लह्जी लेकी तोई !लाजर ला दोतु बिचंग बगत जेइमी थल्जी बङजा तोई !
\v 3 दङ मरियामे जटामासिऊ रेहई सेर इत्र ह्न्जे यीशु कोंजीरिङ केह्तो,दङ एनो कह्जी दोऊ कोन्जारे साफ लह्तो;दङ दु इत्रो बसे भत्त्ते घरबार रूह्ठे बास अपि लेहती !
\v 4 पर दोउ चेलातु बिचंग यहूदा इस्करियोती मिन्जी ईह चेला तोई अची दु चुमज़ी लहज़िम तहरे, कुट्री लेहती,!
\v 5 'दि इत्र षुमराह दिनारङ लाङे गरीबातिङ छिले मराहई?''!
\v 6 दोई दि गप्पा दिऊ थल्जी महकुतो कि दोबी गरीबातु चिन्हद तोहई,पर दिऊ थालजी कि दु चोहर तोई दोऊ पल्ला रिङ बगुड़ी शुचा तोई दङ दोऊ अन्दरेग छिला केहड़ीरे,दु दोई हुन्जे चहरचते,!
\v 7 येशुजी दोबी कुह्तो,''दोबी बंगज़ी रंऊ ! दोबी दि गिऊ पथेकपिऊ ध्याडा थाल्जी तह्ची रंऊ !
\v 8 छना कुचे कंगालारे केतंङ साथे हमेशा बंङज़ोर पर गे केतंङ साथे हमेशा माहबंङजोग!
\s लाज़रो विरोधङ योजना
\p
\v 9 अपेल यहुदितु मह्स ठ्रोका शुची मीहतिङ पता लहका कि दु लाजर दोहर तोह, दङ दौरे इचचा दिउ थालजी मह्दोर कि येशु तोह पर दिऊ थालजिला अन्दोर कि लाजरबिला खम्होर! अरि दोई सिउ बिचंङज़ी षीङमी लहते !
\v 10 दङ प्रधन याजकाजी लाजर ला सचिम स्कीम लहरिरे!
\v 11 छना कुचे दोऊ बजहजि मह्स यहुदिची इलजे येशु टोहकठे विश्वास लह्तेर!
\s यरूशलेमङ विजय प्रवेश
\p
\v 12 अहई झाडा मह्स मिह्ची अरि त्त्याहरङ अंजी तोइरे, थाहशातोर कि यीशुयरुश्लेमो ह्खा अपि लेह्की तो!
\v 13 दोउ थाल्जी दोची खजूरो ढाई रे लेन्जा दोरङ दोहई अन्दोर! दङ कुह्तोर,''होशाना! इसराइलओ रज्जा धन्य शुना, अरि प्रभु मिन्जी अपातन ''!
\v 14 अपेह्ल येशुजी इच्चा करेटू खोकचा; दु दोऊ टोकठे बंङज़ा, छना चेह्सी ला तोह,!
\v 15 'हे सिय्योनी मिओ, थाबेऊ, खाणु कंह रज्जा करेटू टोहकठे बङजा अपि लेह्की तोह ''!
\v 16 दोऊ चेलाजी दि गपपारे तुहई मशुङतेर, पर अपेल यीशु महिमा दोतु तुहइसी प्रगट शुते दङ दोतिंङ हिद अंजाते कि दि गपपारे दोउऐ पाठी चेह्सी तोई दङ मिह्ची दोरंङध्वाए लह्तेर!
\v 17 दङ भीड़ङजी दु मिह्ची गवाही रंडीरे, आरी दूमुक्का दोरङ तोहइरे अपेल दोई लाजर कब्रङजी बुलाके सिऊ बिचंग षीङमी लहते!
\v 18 दोऊ थाल्जी दोरङ दोहई अंजी तोहईरे छना कुचे दोची थाह्सी तरेहर की दोई दि हेरानिऊ गप्पा कंजाते!
\v 19 दङ फरिसिजी एनातु बिचंङ कुहतोर ''सोचेकतुई केह्ची छले लेह मरछातंई! खांई संसार दोऊ थल शुचे इलजा !
\s यूनानी तू यीशु बी पैट्री
\p
\v 20 अरी मिहर दु त्त्याहरङ पूजा पाठ लह्जी अंजी तोहइरे !
\v 21 दोची गलीलो बेतसेदारिङ बंङजा फिलिप्पुसो कछंङ इलजे प्रार्थना लाह्तोर,''श्रीमान ङे न्ची यीशुरङ दोई ताहतंई ''!
\v 22 फिलिफुसे इलजे अन्द्रियासो ह्खा कुह्तो, दङ अन्द्रियासे फिलिफुसऐ यीशुबी कुह्तोर
\v 23 'दिरिङ येशुजी कुह्तो ''दू टाइम अच्चा अंजा अपेल मनुको योह महिमा शोतो !
\v 24 गे केतंग हेले कुट्रातग अपेह्ल तचेक छावाऊ सोल ध्रतिरिंग इलजे सीए मेह्वा, दु इच्चा कह्षी पर अपेल सीए योह्तो, मह्स फलेकपी !
\v 25 अची एनो जह्नो दाह लोह्तो दु दोई ञौहइऐ केओतो अची दी संसारङ एन्हो जन्हो परवाह मलोहतो दोई अनन्त जीवनों थालजी दोऊ रक्षा लोह्तो !
\v 26 अचिया अगर गिऊ सेवा लहज़िकी तंतहईता,गिऊ थल अताई;दङ गे औंर शोग दोर गिऊ सेवा लहजालाह शोतो !अचिया अगर गिऊ सेवा लहरीता,बाहज़ी दोऊ आदर लोह्तो !
\s क्रूसो मोतो संकेत
\p
\v 27 'द गिऊ सेम परेशान तो !द तोह छिह कुगा?''हे बाह,''गिबी दिह घड़ीची बचातु ''मशत्त गेह दिऊ ऐ थालजी दि ध्याडो कछंग पिचि शुगा !''
\v 28 'हे बाह ''केन्हो मिन्दु महिमा लोहऊ ''!दङ आकाशवाणी शुई, ''गे दोऊ महिमा लह्सी तहताग, दङ यह्चा ला लोहग !''
\v 29 दङ खड़े शुचि मीह्जी रेड्री लेह्की तोइरे दोची कुह्तेर सर्ग गरजेगा उहईची कुहतोर, ''अरिया स्वर्ग दुते दोरङ कुहते !''
\v 30 दोरिङ येशुजी कुह्तो दि शब्द गिउ थाल्जी मशत्त पर केह्तु थालजी अंजी शुह !
\v 31 द दि संसारो इन्साफ शोतो, द दि संसारो सरदार हुनजी केडी;!
\v 32 दङ गे अगर धरतीओ टोकठेची केखा चडाऐ तीनता, दङ गे भातेति घेहों कछंग रेंजा शोक ''!
\v 33 ध्यां कुचि दोई दि कांहते की दु छना सिउतो !
\v 34 दि गपपो थल मिह्ची दोउ ह्खा कुह्तोर,''एची व्यवस्थो दि गप्पा रेहषी तातई कि मसीह हमेशा तोह, दङ कई छारिंग क्वतान कि मीहऊ योह बी रंगी चढ़ाऐसी जरुरी तोह? दी मीहऊ योह अरि शुह?''!
\v 35 येशुजी दोतिंङ साथे कुह्तो, ''कि छंनहि केतु बिचंग थोड़े ध्याडो शुह! अपेल तक छंनहि केता साथे तोह धोड़ तक जोआ लेनी,!
\v 36 अपेल तक छंनहि केता साथे तोह, छंनहि टोकठे विश्वास तानि की केरे छंनहि कटुरे शोई !''
\s यहुदितु अविश्वासङ बनेके बंङज़ि
\p
\v 37 दोई दोतु तुईज मह्स चमत्कार लहते, तंला दोची दोऊ टोकठे विश्वास मलजतेर;!
\v 38 ताकि यशायाह भविष्यवक्ताओ वचन पूरा शोतो;''हे प्रभु, हेन्दु समाचारों अची विश्वास लह्ची ततोर? दङ प्रभु जोरा अतु टोकठी प्रगट शोतो?''!
\v 39 दिऊ थल्जी दोची दोऊ टोकठे विश्वास लह्ची मरतेर; छारिंग कुचे यशायाह्जी कुह्षी ततो;!
\v 40 'दोई दोतु टिरार काणे, दोतु सेहम डगडगी लह्ची केतो; ध्यांह शुबी मजूस कि दोची एनो टीरा रंग खमबोर और एनो सेह्म्ची सम्जेफोर, और दोतिंग गे चंगा लोहग!''
\p
\v 41 यश्याहजी दी गप्पा दिऊ थालजी कुहते की दोई दोउ महिमा तंगरी, दोई दोऊ पाठी गप्पा लहरी!
\v 42 तंला अधिकारितु बिचंग मह्सेज विश्वास लहरीर, पर फरिसितु वह्ज ज़ि प्रगट मलातेर, ध्यांह शुबी मजुंस की दौरे अरध्न्यलिये हुन्बी मजुंस;!
\v 43 छरिंग कुचे मीह दोची तारीफ दोतिंग परमेश्वरो दोरची तारीफ महसे रूठे चेह्सी !
\s यीशु वचन:-न्यायो आधार
\p
\v 44 येशुजी हौशह रे कुह्तो, ''अची गिऊ टोकठे विश्वास लहत,दोई गिऊ टोकठे मशत्त पर गेबी चरचाड दोऊ टोकठे विश्वास लहत !
\v 45 अचिया गे तंङ रिन ता, दोई गीबी चरचाड खामोर!
\v 46 गे संसारंग छङी शुची अन्देग, ताकि अची ला गिउ टोकठे विश्वास लोह्तो दुहनीयारा मबङजू
\v 47 पर अचिया गिउ गप्पा रेई तेह ममानेती, दोबी गे दोष मरन्ड्रातग; छरिंग कुचे
\v 48 गे संसारंग दोष लगाऐसी अंजी मशुग, पर संसारो उधार लह्ची अंजी शुग !
\v 49 अची गे तुच्छ जेज़ा दोई गिउ गप्पा ग्रहण मलाची दोबी दोषी कुट्रा इच्चा तोह; छि वचन गी कुषी तताग, दु ऐ वचन थाले कि झाडारि दोबी दोषी कोहोतो!
\v 50 गी घेङे, घेङौ पाठी गप्पा मजताग; पर गिऊ बाह अची गे चरसी शुग दोई गेबी आज्ञा रंशी ततो;कि गे छि-छि कोह्ग !
\c 13
\s यीशुऊ एनो चेला तु कोंज़ा शुल्ज़ी
\p
\v 1 फ़सहो त्योंहार बे तुई, अपेल येशु बी पता लेहती की गिऊ समय पिचे अंज़ा की दि संसार केट्रा बाहू कछंङ योग, दंङ एनातु मीह तंङ अरी दि संसारङ तोतोर छना दाह दोई लहते, थल मुखा तचे दोई दाह तातो l
\v 2 अपेल शेताने शमोंनो योह यहूदा इस्क्रियोतीऊ सेमङ दि केह्चे केहती की दोबी चुम्ज़ी लोहग, दंङ बग्तो मुका
\v 3 येशु ज़ि दि ञेंह की बाह ज़ि भ्हते धिर दोउ गुडीङ रें केह्तो दंङ गे परमेश्वरो डोर्ची अंज़ा शुगा और परमेश्वरो कछंङ योग l
\v 4 बग्तो दोरची खड़े शुचे दोई एनो लेह्ची ख्म्ज़े युप्षी केरिह, दंङ इच्चा यहद चूमेह एनो ऊम छूदिह l
\v 5 दंङ इच्चा नंनदेऊ अंदरेग तिः बिंङे एनो चेलातु कोंज़ा शुल्ज़ी लेहती दंङ दोई छि यहद एनो ऊम रिङ छुसी तरेह दोरंङ साते दोटू कोंज़ा साफ़ लहज़ी लेह्की तोई l
\v 6 "अपेल दू शमोंनो कछंङ अंज़ा, दंङ पतरसे दोबी कुह्तो,'' हे प्रभु, का केई गिऊ कोंज़ा शुल्ज़तन आ?''
\v 7 "येशु ज़ि दोबी ज़ुबाब रेई,'' छि गे लेह लेह्की तोतोग, केइ दू माञेना, पर दिउ थल केई समझेक्पोंन l''
\v 8 "पतरसे दोबी कुह्तो,'' केइ गिऊ कोंज़ा अपेल ला शुल्ज़े मरपोंन l'' दि रेड्रा येशु ज़ि दोबी कुह्तो,'' अगर गे कनिङ मा शुल्ज़ेक्पोग ता कनु साते गिऊ छले रिश्ता माह l''
\v 9 "शमोंन पतरसे दोबी कुह्तो,'' हे प्रभु, दंङ गिऊ कोंज़ा ए माह पर गिऊ गुह्ड ए पूंजा ला शुल्ज़े चरतु l'' "
\v 10 "येशु ज़ि दोबी कुह्तो,'' आँओं सुजा इली दोबी कोंजो आलवा छले शुल्ज़ी मी ज़रूरत माह, पर दू बिलकुल शुद्ध तोह, और क्रइ शुद्ध तोतोंन, पर भ्हते ला माहl''
\v 11 "दू एनो चुम्ज़ा ड़ाबि सेचाते दिउ थ्ल्जो दोई कुह्तो,'' केहरे भ्हते शुद्ध माँ तोतोंन l''
\p
\v 12 "आँओं मिका दोई दोटू कोंज़ा शुल्ज़े केहरी, दंङ एनो खाम्ज़े लेह्चा यह्चा बंङजा इली, दंङ दोतंङ साते कुट्री लेहती,'' छि केह्ची समझेकहती आ की गे केतङ साते छि लह्तेग?"
\v 13 केह्ची गिबी गुरु ए प्रभु कुट्रातन, हेले कुट्रातन, छना कुई सा ता गे दू ए शुगा l
\v 14 आगे गे प्रभु शुचे केहतु कोंज़ा शुल्जताग, दंङ केहची ला इदिउ उदिऊ कोंज़ा शुल्जुई l
\v 15 छना कुई सा ता गे केतीङ नमूना कंजे केह्ताग की छना गे केतंङ साते लह्ताग, केचीला ध्वांए लोहु l
\v 16 गे केतंङ साते हेले-हेले कुट्रातग, नोकर एनो स्वामी बे मोड़े मा शुबी, ना ए चरसी दू एनो चरचाडबे मोड़े शु l
\v 17 केह्ची दि गप्पा ञेंहचातांई, दंङ अगर केहरे दोउ टोइची जोतो दंङ केहरे धन्य शुई l
\v 18 गे केह्तु भ्हते तु थ्ल्ज़ी मकुट्रातग, आँओं दि तिङ गे चुनेक्सी तताग, दोतीङ गे सेखा, पर दि दिउ थ्ल्ज़ी शु की पवित्रशास्त्रों दि वचन पुरे शुबी जूंस,' आँओं गिऊ रोटी ज़ोआतो, दोई गिऊ टोइची एनो कोंज़ा उठाती l'
\v 19 दंङ गह छि शुबी मी तो दू क्न्ज़े केयोग, की अपेल दू शुचे शोतो, दोहथर केह्ची विश्वास लोहनी की गे दू ए शुगा l
\v 20 गे केतंङ साते हेले-हेले क्वाताग की अची गिऊ चरचा दोबी स्वीकार लोह्तो, दोई गीबी स्वीकार लाह; अची गे स्वीकार लहरी, दोई गिऊ चरचा दू स्वीकार लोअतो l
\s विश्वासघतोह हका संकेत
\p
\v 21 "दि गप्पा कुचे थल येशु आत्मा रिङ बेचेन शुचे इली दंङ दि गवाही रेई,'' गे केतंङ साते हेले- हेले कुट्रातग की कहतु बिचंङ ज़ि इच्चा तोह अरी गिबी चुम्ज़ी लोह्तो l''
\v 22 चेला रे परेशान शुचे, की दू अतु थ्ल्ज़ी कुट्री लेह्की तोह, इदीऊ उदिऊ हक खंड्री लेहकी तोइरेl
\v 23 दोउ चेलातु बिचंङ इच्चा तोई अतंङ साते येशु ज़ि डाह लह्ज़ते, येशु काहू हक कोङशी बंङजा तोईl
\v 24 "शमोंन पतरसे दोउ हक इशारा लेह दोबी रूह्क्तो,' कुडू रङ, दोई अतु बारे कुट्रा?''
\v 25 "दंङ दोई ध्वां ए यीशु काहू हक कोंङशा प्रभु बी रूह्कते, हे प्रभु दू अरी शु?''
\v 26 "यीशु ज़ि ज़ुबाब रनदो,'' अतिङ गे दि रोटीऊ खन्नी लेह रामोक दू ए शु l'' दंङ दोई खन्नी शमोंन इस्क्रियोतीऊ योह यहूदा बी रन्दो l"
\v 27 "खन्नी लेहपच्चा तारे शेतान दोउ अन्द्रेग अच्चा इली l दंङ यीशु ज़ि दोबी कुह्तो,'' छि केइ लह्ज़त्न, रिह्प्पा लोहू l''
\v 28 पर डोर बंङजा दोची अचिला माञेनी की दोई दि गप्पा दोरंङ साते छोऊ थ्ल्ज़ी कुहते l
\v 29 यहुदाओ कछंङ ढवो थेली श्वाते, दोउ थली अचिया-अचिया दि शुङातेर की यीशु ज़ि दोरंङ साते कुट्रा की, छि त्योहारों थ्ल्ज़ी जूंफ़ा चुम्ज़े हता, छि ता गरीबतिङ छ छि रें चरतु l
\v 30 दंङ दू खन्नी कूर्चा ध्वां ए धक्तेका अच्चा इली; दंङ दि रातो समय तोई l
\s खरकोई आज्ञा
\p
\v 31 "अपेल दू ध्क्तेका अच्चा इली दंङ यीशु ज़ि कुह्तो,'' हेन्देग मिहू कटु महिमा शुचा, दंङ परमेश्वरो महिमा दोउ दोरची शुचा l"
\v 32 अगर दोउ दोरची परमेश्वरो महिमा शुवा, दंङ परमेश्वर बी एनो डोर दोउ महिमा लोह्तो और रिप्पा लोह्तो l
\v 33 हे कटुरे, गे उई फोहार समय कहतु बिचंङ तोतोग; दंङ केह्ची गिबी पेपोंइ, और छन आगे यहुदितङ साते कुतेग,' आँऊँर गे य्वातग डोर केरे एपीआई मरपोई,'ध्वांए गे केतंङ लाह कुट्रातग l
\v 34 गे केतंङ इच्छा ख्र्कोई आज्ञा रन्ड्रातग की भ्हते तंङ साते डाह लोहू; छना गे केतंङ साते दाह लहजा, ध्वांए केह्ची ला भ्हते तंङ साते दाह लोहूl
\v 35 "अगर केह्ची एनातु बिचंङ दाह तोनी सा ता, दिरंङ ज़ि ए भ्हते ञेओन की केरे गिऊ चेला रे शुई l''
\s पतरसो इनकरो संकेत
\p
\v 36 "शमोंन पतरसे दोरंङ साते कुतोह,'' हे प्रभु केइ आँऊँखा य्वातन?'' यीशु ज़ि ज़ुबाब रेई,'' आँऊँर गे य्वाताग दोहर केई हेंन्देग गिऊ थल अपि मरपोंन; पर दिउ थल केई गिऊ थालेसी अपोंन l''
\v 37 "पतरसे दोरंङ सा कुतोह,'' हे प्रभु, हेन्देग गे कनु थले छिले अपि मारखा? गे ता कनु थ्ल्ज़ी गिऊ जान ला रे चरपोग l''
\v 38 "येशु ज़ि ज़ुबाब रेई,'' छि केइ गिऊ थ्ल्ज़ी कनु जान रमोंन आ? गे करङ साते हेले- हेले क्वाताग की कुक्ड़ हॉउश मा रमतो अपेल तचे केई गिऊ श्रुमु फेरा इनकार मा लोहंन l"
\c 14
\s परमेश्वर तचे पिचिमी अम
\p
\v 1 '' केह्तु सेहम बेचेंन था शोनी; परमेश्वरो टोइची विस्वास लहनी और गिऊ ओइची ला विश्वास लोहू l"
\v 2 गिऊ बाहू घरवारङ बंङज़िमी थ्ल्ज़ी ठारी रे मह्स तोत, अगर माशुचंतङ सा ता गे केतंङ साते कुट्री तोई; छना कुई सा ता गे कहतु थ्ल्ज़ी ठारी तेयार लहज़ी य्वाताग !
\v 3 अगर गे इल्ज़े केह्तु थ्ल्ज़ी ठारी तेयार लोहग, दंङ यह्चा अंजे केतींङ गिऊ डोर लेंज़ा शोग की आँऊँर गे बंङजोग दोर केरे ला बंङजुई l
\v 4 आँऊँर गे यवा केह्ची दोरकी अम ञेचाताई l
\v 5 "थोमा ज़ि दोरंङ साते कुह्तो,'' हे प्रभु, ञेहची माञेनी की केई आँऊँखा य्वातन; दंङ अम छना ञेओनी?''
\v 6 "येशु जी दोरंङ साते कुह्तो,''अम और सच और जीवन गे शुगा; गे मेह अरला बाहू डोर पिचे मरची l"
\v 7 "अगर केह्ची गे सेह्सी शुचङ सा ता,गिऊ बाह बी ला ञेओंई; दंङ हेन्देग दोबी ला सेका, और दोबी तंङसी ला शु l''
\v 8 "फिलिपुसे दोरंङ साते कुतोह,'' हे प्रभु, बाह बी हेन्दीङ क्न्ज़े चरतू, दि ए हेंदु थ्ल्ज़ी काफी शु l'' "
\v 9 येशुजी दोरङ कुह्तो, ''हे फिलिप्पुस, गे धोंण ध्याडा केतंग साथे तोइग,छिकई गे माईना?अची गे ताङसी शुह दोई बाह ला ताङसी शुह !कई छिले कुट्रातन येतिंग बाह कंडू !
\v 10 छि कई विश्वास मजतन गे बाह शुगा बाह गिऊ अनदेरग तोह? दि गप्पा गे करंगकुट्रातग,घेङौ दोर्ही मकुट्रातग, दङ बाह गेरंग एनो कम लाजद !
\v 11 गिऊ विश्वास लोह कि गे बाह रंग तोतोक ऊई बाह गेरंग तोथ; मा ता गिऊ कामो थल्जी विश्वास लानी !
\p
\v 12 गे कारंङ साथे हेले कुट्रातग अची गिउ टोकठे विश्वास तचा दि कम गे लचादाग दोई ला लोह्तो, पर गिवे ला पर दिवे ला मोड़े कम लोह्तो छारिंग कुचे गे बाह ऊ कछंग यवताग !
\v 13 छना अति केची गिऊ मिन्जी पेपोंई, दुए गे लहोग योह दोरची ऐ प्रभु महिमा शोतो!
\v 14 अगर केची गिऊ मिंजी छा पेपोई, ता गे दु लोहग!
\s पवित्र आत्माओ प्रतिज्ञा
\p
\v 15 'अगर केची गेरङ दाह तएंते ता, दङ गिऊ आज्ञा मानेकपोई!
\v 16 गे बाह बी प्रार्थना लोहग, दङ दोई केतु थल्जी इच्चा साथी रम्दो दु हमेशा केताङ साथे बंङजोदो!
\v 17 दु हेले ऊ आत्मा शुह,अपि संसार ग्रेहण लेह मरची,छरिंग कुचे दोची दु तंगख़फ़ी मा,केची दु यनि, छारिंग कुचे दु केरंङ साथे बंगजादो,दङ दू केतं''
\v 18 ''गे केतिंग यामे बाहमे माकेग;गे केतु कछंग अपतोग !
\v 19 ऊई थोड़े ध्याडा तोह कि दु संसार गेबी मनड्रातोग, पर केची गे तंकफ़ोई; छरिंग कुचे गे शींगी तोतोक, केर लाह शींगी बंगजोई !
\v 20 दोपेल केची गे सेफोई कि गेह घेङौ बाहऊ अन्दरेग तोहग, दङ केतु अन्दरेग गे तोतोग गे केतु अन्दरेग!
\v 21 अतु कछंग गिऊ आज्ञा तोत दोई दोर मानेखपोतो दोई ऐ गेरंङ साथे दाह लोह्तो; दङ अची गेरङ साथे दाह तारिन ता दोरंग साथे गिऊ बाह्जी लाह दाह तोह्तो!
\v 22 दु यहूदा अरि इस्क्रियोती तोई मतोई, दोबी कुह्तो, ''हे प्रभु, छि शुइत कि कई केने एयदु टोई प्रगट लचि ततान पर संसारो टोकठे मल्जतन!
\v 23 येशुजी दोबी जबाब रन्दो, ''अगर अचिया गेरङ साथे दाह लजतन तो दु गिऊ वचनों टोई चल्लेफ्दो दङ ऐरे करंङ साथे बंगज़ोई!
\v 24 अची गेरंग साथे दाह मथाजद, दोई गिऊ वचन ममन्सी; और दु वचन अरी केची सूनेचादोनी दु गिउ मशत्त पर गिऊ बाहऊ शुह अची गे चारसी शुगा!
\p
\v 25 'दि गप्पार गीह केथंग साथे बंग जाह केतु हखा कुताग!
\v 26 पर सहायक दु पवित्र आत्मा अपि बाह जी गिऊ मिंदिग चरचातो, दोई केती भत्त्ते गप्पार सिखापोतो, दङ गी छि केतांग साथे कुह्षी ताताग, दु भत्त्त्ते दोई केती का ङदो!
\v 27 गेह केतिंग शांति रंड्रा योग, घेङौ शांति केती रंम्मोग छना संसारेरंड्रा, गे केतिंग मरनड्रातग केतु सेहम बेचेन माशु न बेओतो!
\v 28 केची थाहशाद्नी कि गी केथंग साथे, ''गे यवात्ग ''दङ केतु क्छंग यह्चा अपोग ''अगर केची गेरंङ साथे दाह लजतई ता केरे दि गप्पा अची खुश शोई कि गेह बाहऊ कछंग याव्वाताग छरिंग कुचे बाह गेवे मोड़े शुह!
\v 29 दङ गी दि गप्पा शुबिम मुंडा केतु हखा कुजी केताग साथे कुह्ताग, की अपेल दू शुची योदो, दङ केचि विश्वास लोंई!
\v 30 गे दा केतंङ साथे हुई गप्पा मलग, छारिंग कुचे दि संसारो सरदार अपिमी तोह! गिऊ टोई दोऊ छले अधिकार माह;!
\v 31 पर दि दिऊ थालजी शोदो कि संसारे येफतो की गी बाह रंग साथे दाह लचाताग और छना गेबी गिऊ बाह्जी आज्ञा रंशी ततो गेह दुए लजाताग! खड़े शुई,देरच योंई!
\c 15
\s यीशु सच्चे दाखलता
\p
\v 1 ''' हेले कि द्खलाता गे शुग, गिऊ बाह किसान शुह !
\v 2 अरि डाली गेरंङ साथे तोह दङ फलेमाह, दोबी दोई छांटेकषि ताकि दु फलेक्फोतो!
\v 3 केरे ता दु वचनों थालजी छि गिह केतंङसाथे कुहतेग शुद्ध शुचि इलेई !
\v 4 केरे गेरंग साथे बंडेकि ब्राईन दङ गेह केतंग साथे बंडेकि बंङ ज़ोक! छना डाली दाखलता रिम्शुइन ता दोई मह्स फल अपि मरची !
\v 5 गे द्खलाता शुग; केरे डाली शुई ! अरी गेरंङ साथे बड़ेकी बंजदों और ग दोरंग साथे,दोई मह्स फल आपतो, छरिंग कुचे केरे गिवे शत शुचि छाल ले मरपोई !
\v 6 अगर अरिया गेरंङ मबडेके बंज़िरी, दङ दु ब्रंजो बराबर छ्नके चरसी, हुई कारचे इबी; दङ मिह्ची दु ठ्रोका ले मेरिंग केह चरसी, दङ दू फरसा ईबी !
\v 7 अगर केरे गेरंङ बड़के बंज़ी रिनता गिऊ वचन केतिंग बड़के बंज़ङ तो, दङ केची छिहए पेपोई दुऐ केतु थल्जी शोतो !
\v 8 गिऊ बाहऊ महिमा दिजी ऐ श्वा केचि मह्स फल हताई, दङ केरे गिऊ चेलार शोंई !
\v 9 छना बाहज़ी गेरंङ दाह ल्ह्जाते, ध्वाए गेह केतंङ दाह लहातेग; गिऊ दहरिंग बंडके बंङज़ोई !
\v 10 अगर केची गिऊ आज्ञा मनेक्फोई, दङ गीउ दाहरिंग बंडेके बंङज़ोई; छना कि गे घेंङौ बाहऊ आज्ञा मानेसतग, दङ दोऊ दाह रिंग बड़के बंङजा तोतोग !
\v 11 गे दीरे गप्पारे कारंङ दिऊ थल्जी कुट्रातेग, कि गिऊ ख़ुशी केतु बड़के बंङज़ोदो, दङ केतु ख़ुशी पूरा शोतो !
\p
\v 12 'गिऊ आज्ञा दि शुह, छना गेह केतु दाह तयाताग, ध्वाए केची ला केन्दु बिचंङ दाह ताई !
\v 13 दिबे ला दाह छरिंग ला मा अचिया एनो साथी तु थल्जी जान रमोतो !
\v 14 छिह आज्ञा गे केतिंङ रड्रातग अगर केची दु मनेकसतंई ता केरे गिऊ साथिरे शुई !
\v 15 दङ गेह केतिंग परगर माकुगा, छारिंग कि परगरऐ मेईचा कि दोऊ मालिके छि लजदा; पर गे कनिग साथी कुह्ताग, छारिंग कुचे छि गप्पारे गे घेंङौ बाहऊ दोरची थाशतेग, दू भत्ते कुचे चरतिग !
\v 16 कई गे गीबी मचुनेकतन पर गे का चुनेकताग दङ का चुने क्ताई कि केरे इलजे फल अतैई दङ केतु फल बंडके बंङज़ोदो केची गिऊ मिन्जी छिए बाहऊ पेपोई, दुए केतिंग रमतो !
\v 17 दी गपपो आज्ञा गे केतिंग दिऊ थल्जी रड्रातग कि केचि केन्दु बिचंङ दाह ताई !
\s संसारो बैर
\p
\v 18 ''अगर संसारे केतंङ दुश्मनी तचाता, केची नेचातई कि दोई केतु बे तुई गेरंङ दुश्मनी तचा !
\v 19 अगर केरे संसारो शुचंग ता केचि संसारा बी दाह शुबी तोई; दङ दी वजह सि केरे संसारो माशुई पर गेह संसारङज़ि चुनेगताग, दिऊ थालजी संसारे केतंङ दुश्मनीतचा !
\v 20 छिह गप्पा गेह केतंङ कुह्ताग, परगर एनो मालिकाबे ची मोड़े माशुबी, ''दोबीहिद ताई! पर दोई गिबी तंग लोह्तो, दङ कनिङ ला तंग लोह्तो; पर दोई गिऊ गप्पा मानिक्ची सयेता, का ला मनेकपोतो !
\v 21 अगर दोई दी भत्ते गिऊ मिन दु वजाज़ी केतंङ साथे लोहर, छि लेकी दोची गिऊ चारसी दोबी मासेची !
\v 22 अगर गे माजंग ता दोतंग गप्पा मलेयेग, दङ दौरे पापी माशुरे; दङ दोतु पापो थल्जी छले भाना माह!
\v 23 अची गेरंङ दुश्मनी तचा, दोई गिऊ बाहरंग ला दुश्मनी तचा !
\v 24 अगर गेह दौरे कम मलेयाङ दू अचिला मलासी तोई, दङ दौरे पापी रे माकेषी; परडा दोची गेह गिऊ बाह झुला कोंती तांङतोर दङ झुला कुतंङ दुश्मनी लाह्तोर !
\v 25 दि दिऊ थल्जी शुचा दु वचन पूरा शोतो, छि दोतु व्यवथारिंग सेह्सी,''दोची गेरंङ फालतु दुश्मनी लतोर्!'
\v 26 पर अपेल दु साथी अपतो अतिंङ केतु क्छंग बाहऊ तरफे चरफोग,दङ हेले आत्मा छि बाहऊ तरफे उन्चतो,दङ दोई गिऊ गवाही रमतो;!
\v 27 दङ का गिऊ गवाह शुना छारिंग का गिऊ तुई बे ची साथी बंङजा शुना !
\c 16
\p
\v 1 “ दी गपारे गे केतंग साते झा कुतेग की केची ठोकर था खानी !
\v 2 दोची केतिंङ प्राथना लह्ज़ीमी ठारी जी हुपतो, पर दू समय अपद, की अंऊँला केतींङ खत्म लोह्तो दु एने ञेऊँ की गे परमेश्वरो कम लह्ज़ताग !
\v 3 दी कम दोची झां लोह्तो की दोची ना बाह बी ञेंचद ना गिवी ञेंऊँ !
\v 4 पर दी गप्पारे गे केतंग सा लह्ज़ताग, कि अपेल दु समय अपतो ता केतिंग हिद अप्तो कि गे केतंग सा दी गप्पारे मुंडाए कुतेग !
\s पवित्र आत्माओ कम
\p “गे मुन्डाए दी गप्पारे केतंग साते झां माँ कुतेह छना कुई सा ता गे केतंग साते तोई !
\v 5 दा गे गिऊ चरचा दोउ कच्छंङ युआतग; होर केतु विचंग जी अरिला गिवि माँ रुक्चदे ‘ का आँऊँखा युआतन?’
\v 6 पर दी गप्पारे आँऊँ गे केतंग सा कुतेग, ता केतु सेम दुखारङ सा बिंङे इल्ज़ा !
\v 7 तां ला गे केतंग साते हेले-हेले कुट्री लेखी तो की गिऊ इबी केतु थाल्ज़ी रुठे शु, छना कुई सा ता गे मेलिगा सा ता दु सहायक केतु कछङ मादु; अगेर गे इलिगा सा ता गे दु केतु कछङ चरफोग !
\v 8 दु अन्ज़े संसारो पाप और धर्मो, न्यायो विषय रिङ ज़ुबाब मेह लोह्तो !
\v 9 पापो बारे दोची गिऊ टोइची विश्वास माँ लहज़ातोर !
\v 10 और धर्मो बारे गे बोहु कच्छङ युआतग, और केची गे यह्चा माँ ख्हानी;
\v 11 न्यायो विषय रिङ संसारो सरदार दोषी ठेहराचा इली !
\p
\v 12 गिबी केतंङ साते उई ला गप्पा कुट्री मी तोई, केची दु आइता ज़क्ची मरनी !
\v 13 पर अपेल दु छना कुई सा ता सत्यो आत्मा अप्तो, दंङ दोई केतिंग सच्चाईऊ ऍम कम्बतो, छना कुई सा ता दोई एनो दोरची माँ कोग पर दोई अंऊला गप्पा रेड्रातो दुए कोतो, और अपिमी गप्पा केतिंग कम्बतो !
\v 14 दोई गिऊ महिमा लोह्तो, छना कुइनी सा ता दु गिऊ गप्पो मेची केतिंग कम्बतो !
\v 15 आँऊँला बोउ दोर तो, दु भते गिऊ शु; आँऊँ गे कुतेग की दु गिऊ गप्पो मेची केतिंग कम्बतो ! दुःख सुखारिङ बदेलेके योतो
\s दुःख सुखङ बदलेके योतो
\p
\v 16 “थोड़े धियाड़ा रिङ केची गे माँ खानी, और थोड़े धियाड़ो थल यह्चा गे खामोई !
\v 17 दंङ दोउ चेला ची एनातु विचंङ कुतोह,” दी छी शु,” दोई हेन्दिंङ छी कुट्री लेकी तो,’ फोहा रूह्म्ज़ा केची गे माँ ख्हानी, और फोहा रूह्म्ज़ा केची यह्चा गे खामोई? “ और दी झां शुई की गे बोहु कछङ युआतग?”
\v 18 दंङ दोची कुतोर,” ‘दी फोहा रूह्म्ज़ा’ अंऊँ दोई कुतोह, छी गप्पा शु? ञेची माँञेनी कि दोई छी कुट्री लेखी तो !”
\v 19 यीशु जी दी ञेए थल की दोची गे रुक्ची ज़ुन्ज़तोर, दोतिंङ कुतोह,” केची केंदु विचंङ गिऊ दी गप्पो बारे छी रुकाचातई,’ फोहा रुम्ज़ा केची गे मख्हानी, और यह्चा फोहा रूह्म्ज़ा थल केची गे खामोई?
\v 20 गे केतंग सा हेले -हेले कुट्रातग कि केरे क्रपोई और मिल्बोई, पर संसार ख़ुशी मनेक्पोर *, केतिंग दुःख शोतो, पर केतु दुःख ख़ुशी रंङ बदलेके योतो !
\v 21 लिक्पी मी मुका मेचिमी बी दुःख शुबी, छना कुई सा ता दोउ दुखो समय पीचे इली,अंऊँ मुका दोई कटु बी जन्म रमतो, ता दी ख़ुशी रंङ कि इह मिह जेका, दु दी दुखा बी हिद माँ लोह !
\v 22 धवांए केतिंग ला दी मुका दुःख तो, पर केतंग सा यह्चा दोहग * और केतु सेम खुशी रंङ बिंङे योतो; और केतु ख़ुशी केतु दोरची अचिला कूज़ा मा शीलोर !
\v 23 दोथीङ केची गेरङ सा छहले मा रुखोइं ! गे केतंग सा हेले -हेले कुट्रातग, अगर केची बोउ दोरची छीए पेट्राई, ता दोई गिऊ मिन्जी केतिंग रमतो !
\v 24 एन तचे केची गिऊ मिन्जी छहले माँ पेट्री: पेट्रोई सा ता खोकपोई दंङ केतु ख़ुशी पुरे शुचे योतो !
\s संसारो टोइची विजय
\p
\v 25 “ गे दी गप्पा रे केतंग सा कहानी रिङ कुतेग, पर दु समय अपद की गे केतंग साते यह्चा कहानी रंङ मा कोग, पर अलजे केतिंग बोउ बारे कम्बोग !
\v 26 दोथीङ केची गिऊ मिन्दीङ पेट्रोई; और गे केतंग सा दी मा कुट्रतग की गे केतु थाल्ज़ी बोउ दोरची प्राथना लोहग;
\v 27 छना कुई सा ता बाह जी एने केतंङ साते दा लहजा, झां केची गेरङ सा दा लहज़ताई, और केची दी ला विश्वास लहरी की गे बोउ दोरची अंजी शु !
\v 28 गे बोहु दोरची संसार रंङ अन्जी शु,” गे यह्चा संसार छोडेक्चा बोहु दोर युअताग !”
\p
\v 29 दोउ चेला जी दोबी कुतोह,” खणुई, दा ता का अलजे कुट्री लेकी तो, और आँऊँला कहानी रिङ माँ कुट्रातन !
\v 30 दा ञेह्ची दी ञेंह केताई की केई भते धिर ञेचतन, और दिऊ ज़रूरत मद की आँऊँला कनिङ छा छी रूख्पोई; देरची ञेह्ची विश्वास लहज़ताई की का ए परमेश्वरो दोरची अंज़ा शुना !”
\v 31 दी रेड्रा यीशु जी दोतींङ कुतोह,” दा केची विश्वास लहज़ताई आ?
\v 32 खणुई, दु समय अपद पर पिचे इली की केरे भते देह नोखा शुचे अमो-अमो अम चुमोनी और गिवी इच्चा केट्रे योग; तां ला गे इच्चा मा शोग ! छना कुई सा ता बाह गेरङ साते तोद !
\v 33 गे दी गप्पा केतंङ सा दिऊ थाल्ज़ी कुतेग कि केतींङ गिऊ डोर शनि खोक्सतो ! संसारङ केतींङ दुःख शोतो,पर यहाऊ लोहनी, कि गे संसारा बी ज़ितेक्तिगा !
\c 17
\s यीशु महायाजकीय प्रार्थना:एनो थ्ल्ज़ी
\p
\v 1 यीशु जी दी गप्पा लहरी और एनो टीरा स्वर्गो हका खड़े लेह कुई,” हे बाह, दु समय पिचे इली;केनो योह महिमा लोह की योहजी ला केनो महिमा लोह्तो,
\v 2 छना कुई सा ता केई दोबी भते प्राणी तू टोइची अधिकार रेई, की अतिंङ केई रेंइना दु भते तिङ दोई अन्नत जीवन रमतो !
\v 3 होर अन्नत जीवन दी शु की इच्चा सच्चे परमेश्वरा बी और यीशु मसीह बी, अतिंङ केई चरसी शु, ञेंहई !
\v 4 आँऊँ कम केई गिबी लह्ज़ीमी थाल्ज़ी रेइना, दु पूरा लेह गे धरतीऊ टोइची कनु महिमा लहरी !
\v 5 दंङ हे बाह, केई केनारंङ साते गिऊ महिमा दु महिमा रंङ साते लोह आँऊँ ज़गतो सृष्टिरंङ तुई, गिऊ करङ साते तोई !
\s एनो चेला तू थ्ल्ज़ी
\p
\v 6 “गे कनु मिन दु मीह तू बिचंङ प्रगटे लहरिगा आँऊँ केई ज़गतो विचंङ जी गिवी रेईना ! दु केनो तोइरे और केई दोतींङ गिबी रेईना, दंङ दोची केनो बचन मनेक्तिरे !
\v 7 दा दोची दी ञेंह केरी की आँऊँ ला केई गिबी रेईना दु भते कनु दोरची शु;
\v 8 आँऊँ बचन केई गिबी रेईना,गे दोतीङ पिचे रेंगाह; और दोची दु स्वीकार लहरिरे, और हेले-हेले ञेंह केरिरे की गे कनु दोरची अन्जी शुगा, होर विश्वास लह्तो की केईए गे चरसी शु !
\v 9 गे दोतु थाल्ज़ी प्राथना लह्ज़ताग; संसारो थाल्ज़ी मा लह्जातग पर दोतुए थाल्ज़ी आँऊँ केई गिबी रेईना, छना कुई सा ता दु कनु शुरे !
\v 10 आँऊँ ला गिऊ शु दु भते कनु शु, आँऊँ कनु शु दु ल शु, और दिऊ दोरची गिऊ महिमा प्रगटे शुई !
\v 11 गे दा दी ज़गतराङ मा बंग्जोग, पर दीरे ज़गतरिङ बंग्ज़तो, और गे केनो कछंङ अपतग ! हे शुडे बाह, केनो दु मिन्जी आँऊँ केई गिबी रान्शी तत्न, दोतु रक्षा लोह की दोरे हेंदु ठ्रो इच्चा शुचे योनी !
\v 12 आँऊँ मुका गे दोतङ सा तोई, गे कनु दु मिन्जी, आँऊँ केई गिबी रेईना दोतु रक्षा लहरी ! गे दोतु रखवाली लहरी, और विनाशो योह बी केचे दोतु विचंग जी अरिला खत्म माँ शुई *दी झां ए शुई की पवित्रशास्त्रा रिङ छी कुतोह दु पुरे शु !
\v 13 दा गे केनो कछङ अपतग, होर दी गप्पा जगतो बिचंग कुट्रातग की दोई गिऊ ख़ुशी एनो दोर पूरा लेह्प्तो !
\v 14 गे केनो बचन दोतींङ पिचे रेईना; और संसारे दोतङ सा बेर लहरी, छना कुई सा ता छना गे संसारो माँ शुगा धवांए दुरे संसारो मा शुरे !
\v 15 गे दी विनती माँ लह्ज़ताग की केई दोतींङ जगतङ जी उठाके चरतुई, पर दी ला की केई दोतिङ दुष्टों दोरची बचाके केऊ !
\v 16 छना गे दी संसारो मा शुगा ध्वांए दोरेला दी संसारो मा शु !
\v 17 सच्चाईऊ दुवारा दोतिंङ पवित्र लोह: केनो बचन सचे तो !
\v 18 छना केई गिबी दी संसारङ चर्तिना, ध्वांए गे दोतींङ दी संसारङ चरतिगा !
\v 19 और दोतु थाल्ज़ी गे ग्यहंङा बी शुडे लहरी,की दोरेला सत्यो शुडे शुचे योर !
\s भ्हते विश्वासी तू थ्ल्ज़ी
\p
\v 20 “ गे दी तु ए थाल्ज़ी प्राथना माँ लह्ज़ताग, पर दोतु थाल्ज़ी ला भी अऊँ दीतु बचनो द्वारा गिऊ टोइची विश्वास लोह्तो,
\v 21 की दुरे भते इच्चा शुबी झूंस; छना का हे बाह गिऊ अन्द्रेग तो, और गे केनो अन्द्रेग, ध्वांए दुरे ला हेन्दङ सा शोर, ध्वांए संसारे विश्वास लोहर कि केई गे चरसी शु !
\v 22 दु महिमा आँऊँ केई गिबी रेईना गे दोतींङ रेइंगा की दुरे भते इच्चा शोर छना की हेनारे इच्चा तोतोंईं !
\v 23 गे दोतु अन्द्रेग होर केई गिऊ अन्द्रेग की दोरे सिद्ध शुचे इच्चा शुचे योर,और संसारे दी ञेंऊ केई गे चरसी शु, और छना केई गेरङ सा डा लहजतन ध्वांए दोतङ सा लोहग !
\v 24 हे बाह, गे चेफ़द अंऊँ केई गिबी रेईना, आँऊँर गे तोतोग दोर दोरेला गेरङ साते शोर,और डोरे गिऊ दु महिमा भी खमतो अंऊँ केई गिबी रेईना, छना कुई सा ता केई जगतो उत्पतिऊ तुइज़ी गेरङ साते दा लहरी !
\v 25 हे धर्मो बाह, संसारे गे मसेची, पर गे कनिङ सेचतग; और दीची ला सेची की केई गे चरसी शुना !
\v 26 गे केनो मिन दोतींङ कंडिगा होर कम्बा लोहग की अंऊँ दा कनिङ गेरंङ साते तोई दु दोतंङ साते शोतो, और गे दोतु बिचङ बंग्ज़तो !”
\c 18
\s यीशु बी चुम्ज़ी
\p
\v 1 यीशु दी गप्पा कुट्रा एनो चेला रङ साते किद्रोंन नालो नुहरे इली ! दोर इह बगीचा तोई, आँऊँर यीशु ए दोउ चेला रे इली !
\v 2 दोऊ चुमजी लहजाड़ यहुदाला ठारी ञेचते, छना कुई सा ता यीशु एनोचेला रङ साते दोर इवा लहजते!
\v 3 दोर थल यहुदा, सेनिका तु इह झुड़ा दी और मोढ़े प्रधान पडीता बी फरिसी तु दोरची मिह तिड़ लेन्ज़ा, लम होर मशाला होर हथियार लेन्ज़ा दोर अतिरे!
\v 4 दंड़ यीशु, दुभते गपा तिङ अंऊं दोउ टोइची अंजी तोई ञेचाह, दोर ची हुचिरी दोतंङ सा कुतोह “अरी पेट्रातांई?”
\v 5 दोची दोवी जूबाब रेंई,” यीशु नासरी बी !” यीशु जी दोतङ सा कुतोह,” गे शू !” दोउ चुमजाङ यहुदा ला दोतङ साते खडे तोइ !
\v 6 दोऊ दी कूट्रारङ साते,”गे शूगा,” दुरे थ्ल्का शुचे शोडिंग दछे इली !
\v 7 दंङ दोई यह्चा दोतिंङ रूह्कतो,” केची अरी पेट्राताँई !” दोची कुतोह “यीशु नासरी बी !”
\v 8 यीशु जी ज़ुबाब रेई,” गे ता केतंङ साते कुट्रे चर्तिगा की गे शुगा, अगर केची गे पेट्राताँई सा ता दोतींङ इबी राउं !”
\v 9 दी झहं शुई की दु वचन पुरे शोर आँऊँ दोई कुतोह: “ अरी केई गिबी रेईना दोतु विचंङ जी इच्चा ला माँ योह्न्शी !”
\v 10 दोर थल शमोंन पतरसे एनो तलवार, आँऊँ दोउ कछंङ तोई, नूवाएं प्रधानो दासो टोइची चलाके दोउ सुचंङ रेट्रा हुन्ज़े चरती ! दु दासो मिन मल्खुस तोई !
\v 11 दंङ यीशु जी पतरस रंङ सा कुतोह,” केनो तलवार मियानङ केऊ ! अंऊँ बट्राड़ा बाह जी गिबी रंदोर, छेरीङ दु गे मा तुंगा?”
\s हन्नाओ तुइज़ी यीशु
\p
\v 12 दंङ सेनिक और दोतु सूबेदार और यहूदी तु सेनिके जी यीशु जी बी चुमञे बंधी लेह केरी !
\v 13 तुई दोबी हन्नो कच्छङ लेन्ज़ा शीलिरे,छना कुई सा ता दुह दु वर्षो कैफों रूहु तोई !
\v 14 दी दु ए केफा तोई,दोई यहूदीतिङ सलाह रंदे कि हेंदु थाल्ज़ी इह मीहू सी रुठे शु !
\s पतरसो इनकार
\p
\v 15 शमोन पतरसे और इह उई शता चेला यीशु थले शुचे इलीरे ! दी चेला पंडतो ञेचाड तोई, दंङ दु यीशु रङ साते पंडतो ल्वाडी रिङ तोई !
\v 16 पर पतरस धकते पेतांङु दोर खड़े तोई ! दङ दु उई चेला अंऊँ पंडतो सेसी तोई, धक्तेका हुचिरी और पेतंग रुड्रांडङ सा कुचे पतरस बी तोंखा लेन्ज़ा हती !
\v 17 दु दासी जी पतरसा बी कुई,” का ला दि मीहू चेला तु विचंङ जी ता मा शुना आ?” दोई कुतोह,” गे माँ शुगा !”
\v 18 दास ए सिपाही रे सोईऊ बजह जी क्रो तुप्चा मेह ट्रोडी लेखी तोइरे,होर पतरस ला दोतंङ खड़े शुचे मेह ट्रोडते !
\s म्हायाजाको दोरची यीशु पूछताछ
\p
\v 19 दोर थल पंडते यीशु रंङ दोउ चेला दु बारे होर दोउ उपदेशो बारे रुख्ची लेखी तोई !
\v 20 यीशु जी दोबी ज़ुबाब रेई,” गे संसारङ साते खुले रंङ साते गप्पा लहरिगा, गे अरधनालये होर मंदिरङ, आँऊँ भते यहूदी ठ्रोका शुआ लह्ज़तेर, हमेशा उपदेश रेई होर छले पियक्ति मा !
\v 21 केई गे छिले रुख्चातन? रेड्रारे रुख्तु की गे दोंतंग सा छी कुतग ! खंणु, दोची ञेंचा तोर की गे दोतिंग छी कुतग !
\v 22 अंऊँ मुका दोई दी कुतोह, ता सेनिको बिचंग जी इचे अंऊँ कछङ तोई, यीशु बी चटेक रें कुई,” क्या केई पंडत बी झा श्रो जुबाब रंड्रातन आ?”
\v 23 अंऊँ मुका दोई दी कुतोह, ता सेनिको बिचंग जी इचे अंऊँ कछङ तोई, यीशु बी चटेक रें कुई,” क्या केई पंडत बी झा श्रो जुबाब रंड्रातन आ?”
\v 24 हन्ना जी यीशु बी कैफा पंडतो कछंङ चर्चतो !
\s पतरसो यह्चा इनकार लहज़ी
\p
\v 25 शामोन पतरस खड़े शुचे मेह ट्रोडी लेखी तोई ! दंङ दोची दोरंङ सा कुतोह,” का ला दोउ चेला तु विचंग जी ता मा शुना आ?” दोई इनकार लहजे कुतोह,” गे माँ शुगा !”
\v 26 पंडतो दासो बिचंग जी, अरी दोउ नातो विचंग जी तोई अतु रेट्रा पतरसे ट्रिकाते, कुतोह,” क्या गे करङ दोरङ साते बगीचा रिङ मा तंगाहा?”
\v 27 पतरसे यह्चा इनकार लहरी, और ध्वांए बाज़े हाउशा रेई !
\s पिलातुसो तुइज़ी यीशु
\p
\v 28 दंङ दु यीशु बी कैफों दोरची किलो हका लेन्ज़ा शीलिरे, और मुंजे सरकेऊ मुका तोई, पर दोरे किलो अन्द्रेग मेलिरे ताकि सेह शुबी मेह पर फ्ह्सा ज़े तरपोर !
\v 29 दंङ पिलातुस दोतु कछङ धकते अति और कुतोह,”केची दी मीहू टोइची छी इलज़ाम लगाचात़ांई
\v 30 दोची दोबी ज़ुबाब रेई,”अगर दु कुकर्मी मा शॉन ता ञेंची दोबी केनो गुहड़ रिङ मा रेईनिका !”
\v 31 पिलातुसे दोतंङ सा कुतोह,” केचीए दी लेन्ज़ा केंदु हिसापे लहानी !” यहूदी जी दोतङ सा कुतोह,”हेन्दिंग अधिकार मा की अतु आ जान लह्प्तुई !”
\v 32 दी झहं शुई की यीशु दी गप्पा पुरे शो आँऊँ दोई दी संकेत रनड्रा कुतेग की दोउ मौत छना शोतो !*
\p
\v 33 दंङ पिलातुस यह्चा किलो अन्द्रेग इली और यीशु बी अता कुचे दु रूह्कती,” क्या केई यहूदी तु राजा शुना?”
\v 34 यीशु जी ज़ुबाब रेई,” क्या केई दी गप्पा केनो हाची कुट्रातन आ या उई जी गिऊ बारे करङ सा कुतहोर?”
\v 35 पिलातुसे ज़ुबाब रेई,” क्या गे यहूदी शुना आ? कनु ए जाति और प्रधान याज़का जी ए केतींङ गिऊ गुहड़ रंङ रान्शी शु ! केई छी लह्तेंन?”
\v 36 यीशु जी ज़ुबाब रेई,” गिऊ राज्यों दी संसारो मा शु; अगर गिऊ राज्ये दी संसारो शुचङ सा ता, गिऊ सेवकारे दोत्ङ सा शसिरिका की गे यहूदी तु गुहड़ रिङ मा रेईका: पर गिऊ राज्ये देर्तिक्ति मा शु !”
\v 37 पिलातुसे दोरंङ सा कूई,” ता क्या का राजा शुना?” यीशु जी ज़ुबाब रेई,” केईए ता कुट्रातन की गे राजा शुगा ! गे दी थाल्ज़ी ज़न्म लेपसी शु और दी थाल्ज़ी दी संसारङ अन्जी शुना की सचाईऊ गवाही रामोग ! आँऊँ ला सचाईऊ तो, दोई गिऊ सग रेड्रातो !”
\v 38 पिलातुसे दोरंङ सा कूई,” सच्चाई छी शु?
\s सचिमी आज्ञा
\p ”दी कुह्चे दु यह्चा यहूदी तु कछंङ इली और दोतंङ सा कुतोह,” गिबी दोउ अन्द्रेग छहले माजी मा तनङफत !
\v 39 पर केह्तु दी रीति शु की फसह रिङ गे केह्तु थ्ल्ज़ी इह मिह बी केह्चे केयोग !दंङ केह्ची छि ज़ुन्जातन की गे केह्तु थ्ल्ज़ी यहूदी तू राजा बी केह्चे केयोग ?"
\v 40 दंङ दोची हाउश रें कुह्तो,"दिबी मा,पर हेंदु थ्ल्ज़ी बरअब्बा बी केह्चे केयू !"और बरअब्बा डाकू तोई !
\c 19
\p
\v 1 दीऊ थल पिलातुसे यीशु वी कोड़े लगाती !
\v 2 सिपाही जी छवाको ताज बणाके दोऊ पुनजों टोइची केरिरे, होर दोबी पोरलो ख़मजे लगातीरे,
\v 3 होर दोउ कछंङ अंजे कुट्री लेती,” हे यहुदीतु राजा प्रणाम!” होर दोवी गाहला केरी !
\v 4 दङ पिलातुसे यहचा दाहकते हुचा मीह रङ सा कुतोह “खणु, गे दोवी यहचा केन्दु कछङ दाहकते हपद; कि केची ञेऊं कि गिवीदोउ अन्द्रेग छहले दोष मा तङफद !”
\v 5 दङ यीशु छ्बाको ताज होर पोरलो खमजे लेचा दाहकते हुती; होर पिलातुसे दोतीङ कुतोह,” खणु, दी मिह !”
\v 6 अंऊं मुका प्रधान याज़क और सिपाही जी दोवी खणी, ता हाउश रंड्रा कूतोह,” दोवी क्र्सो टोइची केऊ, क्र्सो टोइची!” पिलातुस जी दोतङ सा कूतोह,“केचीए दोवी लेन्ज़ा क्र्सो टोइची केऊ, छना कुईं सा ता गे दोउ अन्द्रेग छहले दोष मा खञतें !”
\v 7 यहुदी दोवी जुबाब रेई,” हेंदु ला वयवसथा तो होर दु वयवसथों अनुसार दु सी मी जोगे शु, छना कुईं सा ता दोई कुतेह गे परमेश्वरो योहशू “
\v 8 अंऊं मुका पिलातुसे दी गप्पा रेड्रीरि ता आईने बेऊए ईली,
\v 9 दङ यहचा किलो अन्द्रेग इली ता यीशु रंङ सा कूतोह,” का आंऊंरतिक शुना?” पर यीशु दोवी छहले जुबाब मा रेई !
\v 10 दिऊ थल पिलातुसे यीशु रंङ सा कुतोह,” केई गेरङ साते छिले मा कुट्रातन? छेरिंङ केई माञेंना की कनिङ रिहा लह्ज़ीमी अधिकार गिऊ कछंङ तोद, होर कनिङ क्रूसो टोइची चड़ाची मी अधिकार ला गिऊ कछंङ तोध !
\v 11 यीशु जी ज़ुबाब रेई,” अगर कनिंङ तोरिङ जी मा रान्शी शुइना सा ता केनो गिऊ टोइची छहले अधिकार मा तोई; झहं ला अची केनो गुहड़ीङ गे रन्शी शु दोउ पाप मह्स तो !”
\p
\v 12 दिऊ थल पिलातुसे दोबी रिहा लह्ज़ीमी विचार लहरी, पर यहूदी ची हॉउश रें कुतोह,” अगर केई दीबी रिहा लोहन सा ता केनो भक्ति केसरों दोरची मा शु ! आँऊँ ला राजा शुबी दोई केसरों सामना लहज़ी !”
\v 13 दी गप्पा रेड्रा थल पिलातुसे यह्चा दु धहकते हुती और दु ठारी रिङ इह चबूतरा तोई आँऊ! दिबी इब्रानी रिङ ‘गब्बता ‘ कुट्रा तोई अन्ज़े दोर न्यायो आसनों टोइची बंग्ज़िरी !
\v 14 दु फ़सहो तेयारी लह्ज़ीमी धियाड़ा तोई और त्रुई घंटो लगभग तोई ! दंङ दोई यहुदि रंङ सा कुतोह,” खाणु, कनु राजा !”
\v 15 पर दोची हॉउश रें कुतोह,” लेन्ज़ा शिला ! लेन्ज़ा शिला ! दोबी क्रूसो टोइची केऊ !” पिलातुसे दोतंङ सा कुतोह,” क्या गे केनो राजा ब क्रूसो टोइची केयोगाह?” प्रधान याज़के ज़ुबाब रेई,” केसर बी छोड़के हेंदु राजा अरिला मा !”
\v 16 पर दोची हॉउश रें कुतोह,” लेन्ज़ा शिला ! लेन्ज़ा शिला ! दोबी क्रूसो टोइची केऊ !” पिलातुसे दोतंङ सा कुतोह,” क्या गे केनो राजा ब क्रूसो टोइची केयोगाह?” प्रधान याज़के ज़ुबाब रेई,” केसर बी छोड़के हेंदु राजा अरिला मा !”
\s क्रूसो टोइची केट्री
\p
\v 17 दंङ दोची यीशु बी दोरची लेन्ज़ा शीलिरे, और दु एनो क्रूस उठाचा दु ठारी रिङ जी धकते हुची, आँऊँ ‘खोपड़ीऊ ठार ‘ कहलाचा होर इब्रानी रिङ ‘गुलगुता ‘ !
\v 18 दोर दोची यीशु रंङ साते उई ज़ुह्ट मी ला क्रूसो टोइची केरिरे, इच्चा बी दी हका उई दोबी दु हका, होर विचंङ यीशु जी बी !
\v 19 पिलातुसे इह दोष पत्र चेचा क्रूसो टोइची केरी, होर दोउ अन्द्रेग दी चेसी तोई,” यीशु नासरी, यहुदितु राजा !”
\v 20 दी दोष पत्र मह्स यहूदी जी पडेक्ति,” छना कूई सा ता दु ठार आँऊँर यीशु क्रूसो टोइची चड़ाची तोई नगरो कछंङ तोई, होर दु पत्र यहूदी रिङ, यूनानी रिङ, लातिनी रिङ चेसी तोई !
\v 21 दोर थल यहुदितु प्रधान याज़के पिलातुस रंङ सा कुतोह,” यहुदितु राजा था चेचुंई, पर दोई दी कुतेह,” गे यहुदितु राजा शुगा “!
\v 22 पिलातुसे ज़ुबाब रेंई,” गे छी चेई, दु चेए चरती !
\p
\v 23 आँऊँ मुका सिपाही यीशु जी बी क्रूसो टोइची केरी, दंङ दोउ खम्ज़े लेन्ज़ा दोउ पि भाग लह्तो, इच्चा-इच्चा सिपाही बी इह- इह भाग, दंङ दोची दोउ कुर्ती ला लेन्ज़ा इली ! पर कुर्ती पेंड्री मा तोई पर तोरिङ जी योंङ तचे बुणेकी तोई !
\v 24 छेरीङ कुचे दोची एनो विचंङ कुतेह,”पर हेन्ज़ी दी फ्राक्सुई मा, पर दिऊ टोइची चिट्ठी केऊ की दी अतु शोग ! दी झां शुई की पवित्र्शस्त्रो वचन पूरा शो, “ दोची गिऊ खम्ज़े एनातु विचंङ हिस्सा लहरी होर गिऊ खाम्जो टोइची चिठ्ठी ला केरी !”
\p
\v 25 दोर थल सिपाही जी धियाँ लहरी !यीशुओ क्रूसो कछंङ दोउ याह, दोउ याहू अचे . क्लोपासो मेचा मरियम, होर मरियम मगदलीनी खड़े तोई !
\v 26 अपेल यीशु एनो याह और दु चेला अतंङ साते यीशु जी दा लह्ज़ते खानी सा ता एनो याह रंङ सा कुतोह,” हे मेचिमी, खाणु, दी कनु योह शु !
\v 27 दंङ दोई चेला रंङ सा कुतोह,” दी केनो याह शु ! होर दु मुका ए दु चेला दोबी एनो डेरङ लेन्ज़ा इली !
\s यीशुऊ मोत
\p
\v 28 दिऊ थल यीशु जी दी ञेंहए की भते धिर पुरे शुचे इली, आँऊँ ला पवित्रशास्त्रङ कुट्री तोई दु भते धिर पुरे शुचे इली, कुतोह,” गिबी तिसकर अपा !”
\v 29 दोर सिरके रङ पींङड्री इह राग्ज़ंन तोई ! दंङ दोची सिरको विचंग जी भिकाके सपन्ज़ा बी ज़ुफो टोइची केचे दोउ आ रिङ केतु !
\v 30 अपेल यीशु जी दु सिरका लेह्प्ती, दंङ कुतोह,” पुरे शुई ‘ होर पूंजा योंखा लेह एनो जान रें केरी !
\s भाला रंङ साते तिरचि
\p
\v 31 छना कूई सा ता दु तेयारिऊ धियाडा तोई, यहूदी ची पिलातुसरङ सा विनती लहरी की दोतु ठुडू रे थक्शे च्र्र तुई और दुरे योंखा तक्षे चर्तुई ! ताकि सबातो धियाडा रिङ दुरे क्रूसो टोइची मेस,छना कूई सा ता दु सबतो धियाडा मोड़े धियाडा तोई !
\v 32 दंङ सेनिका रे अन्ज़े दु मीह तु विचंङ जी तुई की दोउ ठुतु थक्सी, दोर थल आई दोउ ला, आँऊँ यीशु रंङ साते क्रूसो टोइची केतेर !
\v 33 पर यीशु कछंङ अन्ज़े खानी सा ता की दु सीए इलीजी तोद, ता दोउ ठुडू मा थक्शी रे !
\v 34 पर सिपाहीऊ विचंङ जी इचे बरछे रंङ सा दोउ रिस्पा तिर्ज़े चरतीरि होर ध्वांए दोउ अन्द्रेग जी शुई ए ति हुच्रीरि !
\v 35 आँऊँ ला दी खाणी, दोई गवाही रेई, होर दोउ गवाही सच्चे तो, और दोई ञेंउह की दोई हेले कुतेह की केची ला विश्वास लोहनी !
\v 36 दी गप्पा रे झां शुई की पवित्रशास्त्रङ छी ए कुट्री तोई दु पुरे शु,” की दोउ आँऊँला रुस्पा मा थाग्ज़ुरे !
\v 37 यह्चा इह होर ठारी रिङ दी चेसी तोद,” आँऊँ दोबी दोची तिरजी, दोउ टोइची दोची टिरा लोह्तो !”
\s यीशु बी पथेक्ची
\p
\v 38 दी गप्पो थल अरमातियो युसुफे अरी यीशुऊ चेला तोई, पर यहुदितु बेधह रंङ साते दी गप्पा पियागे तोई, पिलातुस रंङ सा विनती लहरी की क्या गे यीशुऊ शव लेन्ज़ा शोग आ !
\v 39 निकुदेमुस अरी तुई यीशु कछंङ ञोंकोल इल्ज़ी तोई, निन्जो सा सेर लगभग मिलाचा गंद्रस होर एलावा हती!
\v 40 दंङ दोची यीशुऊ शव लेन्ज़ा हती और यहुदितु पथेक्ची रीतिरंङ सा दोबी खुशबु दार चीज़ङ साते कफानो विचंङ केरी!
\v 41 दु ठारी रिङ आँऊँर यीशु जी क्रूसो टोइची केची तोई दोर इह बगीचा तोई और दु बगीचों अन्द्रेग इह कब्र तोइ आँऊँर अरला केची मा तोई !
\v 42 छना कूई सा ता यहुदितु तेयारिऊ बजह दोची यीशु बी दोर केरी, छना कूई सा ता दु कब्र कछंङ तोई !
\c 20
\s स्ल्ज़ी कब्र
\p
\v 1 सप्ताहों पहला धियाडा रिङ मरियम मग्दिलिनी मूतङ सरके आँऊँ मुका हन्यारे तोई कब्रङ अति, होर रक् तिङ कब्रों दोरची दोखा शुचे खांणी !
\v 2 दंङ दोई ज़रका रें, शामोन पतरस और उई दु चेलो कछंङ इली अतङ साते यीशु दा लह्ज़ते, अन्ज़े कुतोह,” दुरे प्रभु बी कब्रङ जी हुचे लेन्ज़ा शीलिरे, होर गे माञेंगा की दोची दोबी आँऊँर केतोह !
\v 3 दंङ पतरस और उई दु चेला कब्रों हका इली !
\v 4 दुरे ज़ुह्डला साते- साते ज़रका रनड्री लेकी तोई, पर उई दु चेला पतरसो तुइज़ी शुचे कब्रङ मुन्डा पीडी,
\v 5 और कोमा शुचे खम्ज़े दोर खंणी, ता ला दु तोंखा मेलु !
\v 6 दंङ शमोन पतरस दोउ थल- थल पीडी और कब्रों तोंखा इल्ज़े दोर खम्ज़े खंणी;
\v 7 और दु सकारप आँऊँ दोउ पुन्ज़ंङ तोई . खम्ज़े रंङ साते दोर मा तोई, पर आई संङ ठारी रिङ दु तेह लहजा खंणी !
\v 8 दंङ आईसंङ दु चेला आँऊँ कब्रङ मुन्डा पीची तोई, तोंखा इली और खंड्रा विश्वास लहरी !
\v 9 दोरे आईता पावित्रशास्त्रों दी गप्पा मा सम्जेके तोई की दोबी सी मेची श्रींङी झूंसी शु !
\v 10 दंङ दी चेला रे एनो डेरो हका इली !
\s मरियम मगदलीनीउ टोइची प्रगट शुबी
\p
\v 11 पर मरियम क्रपा कब्रों कछंङ खड़े तोई और क्रपा-क्रपा कब्रों हक योंखा शुचे,
\v 12 ज़ुह्ट स्वर्गदूता तिङ छंङ से खम्ज़े रंङ साते इच्चा दोबी सिरहनो हका और आईसंङ दोबी कोंजो हका बङजी खंणी आँऊँर यीशु शव केची तरे!
\v 13 दोची दोबी कुतोह,”केई छिहले क्रपातन?” दोई दोतींङ कुतोह,”दुरे गिऊ प्रभु जी बी लेन्ज़ा इलीरे, और गे माञेंगा की दोची दु आँऊँर केरी !”
\v 14 दी कुट्रे दु थ्ल्का शुई और यीशु बी दोर खड़े खाणी, पर मा सेची की दु यीशु शु !
\v 15 यीशु जी दोबी कुतोह,” हे मेच्मी, केई छिहले क्रपातन? और अतिंङ पेट्रातन?” दोई माली चेसा दोरंङ सा कुतोह,” हे महाराज, अगर केई दोबी उठाके लेन्ज़ा शिलिरी तोद ता गिबी कम्बोई की केई दोबी आँऊँर केतोह, और गे दोबी लेन्ज़ा हपोग !
\v 16 यीशु जी दोबी कुतोह,” मरियम !” दोई थ्ल्का शुचे दोबी इब्रानी रिङ कुतोह,”रब्बुनी 1” ‘हे गुरु’ !
\v 17 यीशु जी दोबी कुतोह,” गिबी थातोक्तु, छना कुई सा ता आईता गे बाहू कछंङ तोरिङ मेहली शु, पर गिऊ न्वातु कछंङ इल्ज़े दोतंङ सा कूडू,की गे गिऊ बाह और केनो बाह और गिऊ परमेश्वर और केतु परमेश्वरो कछंङ तोरिङ खा !
\v 18 मरियम मग्दिलिनी जी इल्ज़ा चेला रंङ सा कुतोह,” गे प्रभु भी खाणी होर दोई गेरङ साते गप्पा ला लहरी!
\s चेला तू टोइची प्रगट शुबी
\p
\v 19 दु ए धियाड़ा आँऊँ सप्ताहों पहला धियाड़ा तोई, ञोंकोल की समय आँऊँ मुका दोर्तिक ति द्वार आँऊँर चेला रे तोई, यहुदितु बेह्दो बजेह बंद तोइरे, दंङ यीशु अति और दोतु विचंङ खड़े शुचे दोतङ सा कुतोह,” केतींङ शनि खोक्स्तो !”
\v 20 और दी कुट्रे थल दोई एनो घुड और एनो पलथा दोतींङ कंडी ! दंङ चेला रे प्रभु बी खम्बा खुश शुचे इली !
\v 21 यीशु जी दोतंङ सा यह्चा कुतोह,” केतींङ शांति खोक्स्तो, छना बाह जी गे चरसी शु ध्वांए गे केतींङ चरपोग !
\v 22 दी कुट्रे दोई दोतु टोइची फुह्कारी रेंई और दोतंङ सा कुतोह,” पवित्रात्मा लह्प्तुई !
\v 23 अतु पाप केची क्षमा लोहनी, दोतु पाप क्षमा शुचे योतो, अतिंङ केची एनो कछंङ केयोग दुरे केनो कछंङ शोतो !
\s थोमो टोइची प्रगट शुबी
\p
\v 24 सनी दोतु विचंङ जी इच्चा, छना कूई सा ता थोमा अतु मं दिदुमस ला तोई, आँऊँ मुका यीशु अति ता दु दोतंङ सा मा तोई !
\v 25 आँऊँ मुका आईसंङ चेला रे कुट्री लेकी तोई,”की हेन्ज़ी प्रबु बी खयांते,” दंङ दोई दोतंङ सा कुतोह,” अपेल तचे गे दोउ गुहड रिङ ड्वार मा खामोग, और डवारो अन्द्रेग ब्रेंज़ा मा केयोग, ता तचे गे विश्वास मा लोहग !
\p
\v 26 रे धियाड़ो थल दोउ चेला रे यह्चा इह घरबारङ तोई, थोमा ला दोर तोई; और पेतंङ बंद तोई, दंङ यीशु अति और दोतु विचंङ खड़े शुचे कुतोह,” केतींङ शांति खोक्स्तो !”
\v 27 दंङ यीशु जी थोमा रंङ साते कुतोह,’ कनु ब्रेंज़ा देखा हता और गिऊ गुहड खाणु होर अविश्वासी मा पर विश्वासी शु !”
\v 28 दी रेड्रा थोमा जी ज़ुबाब रेई,” हे गिऊ प्रभु, हे गिऊ परमेश्वर !”
\v 29 यीशु जी दोबी कुतोह,” केई गे खांनड्रतन, दंङ विश्वास लह्तन? धन्य शु डोरे आँऊँ गे मा ताङे विश्वास लहरी !”
\s दी कतापो मकसद
\p
\v 30 यीशु जी होर ला मह्स चिन्ह चेला तिङ कंडी, आँऊँ दी कत्ताप रिङ चेसी मा तो !
\v 31 पर दी झां चेसी शु की केची विश्वास लाह्नी, और विश्वास लहजे दोउ मिन्दीङ जीवन लेहपतूंई !
\c 21
\s तिबिरियास झीलों मुखारीङ चेलातु टोइची प्रगट शुबी
\p
\v 1 दी गप्पो थल यीशु तीब्रियास झीलों मुखरिङ चेला तु दोर प्रगट शुई, और दी रीति रंङ साते प्रगट लहरी:
\v 2 शमोन पतरसे और थोमा जी अतिंङ दिदुमस ङ कुट्रा तोइरे, होर गलिलो काना नगरो नतनएल होर ज़ब्दीऊ योह और दोउ चेलो बिचंङ जी जुह्ट मीह ठ्रोका तोई !
\v 3 शामोंन पतरसे दोतंङ सा कुतोह,” गे मच्छ चुम्ज़ी युआतग 1” दोची दोरंङ सा कुतोह,’ ङेरे ला करङ साते योनी !” दंङ दुरे हचा किश्तिउ टोइची लोह्क्सी, पर दु राते दोतींङ छहल मा खोक्सीरि !
\p
\v 4 मुंजे सरके यीशु किनारारिङ खड़े तोई; तां ला चेला जी दु मसेची की दु यीशु शु !
\v 5 दंङ यीशु जी दोतंङ सा कुतोह,” हे कटूरे क्या केतु दोर फोहा मच्छ तोधह?” दोची ज़ुबाब रेई,” मद “!
\v 6 दोई दोतंङ सा कुतोह,” किश्तिउ सुचंङ हासी जाल केऊ ता खोक्स्तो !” दंङ दोची ध्वांए लहरी और मह्स मच्छो बजह दोची दु जाल नुंआन्ड्री मरतिरे !*
\v 7 दंङ दु चेला जी अरी यीशु रंङ सा दा लह्ज़ते, पतरस रंङ सा कुतोह,” दी ता प्रभु शु !” शमोन प्तरसे दी रेड्रा की दु प्रभु शु, उम रिङ पटुका छुचे चरति, छना कुई सा ता दु नङटे तोई, और दोई झीलों अन्द्रेग छ्वाह रे चरति !
\v 8 पर आईसङ दु चेला जी किश्तिउ टोइची मच्छा रंङ साते पींङशी जाल नुआन्ड्रे किनारों हका हती, छना कुई सा ता दुरे किनारा रिङ जी मह्स दूर मा तोइरे दुरे लगभग नी राह गुहड़ रिङ तोई !
\p
\v 9 अंऊँ मुका दुरे किनारा रिङ तोक्सिरे, ता दोची क्रो मेह, और दोउ टोइची मच्छ और रोटी खणी !
\v 10 यीशु जी दोतंङ सा कुतोह,” अंऊँ मच्छा रे केची चुम्ज़ी तोद,’ दोतु विचङ जी फोहा लेन्ज़ा हता !”
\v 11 दंङ शमोन प्तरसे किश्तिउ टोइची लोह्क्सा राओ टोइची निन्जो शशुम मोड़े मच्छा जी पींङशी जाल किनारों हका नुअंन्ड्री रि, होर धोहंढ ढ रे शुचरंङ ला दु जाल मा ध्वाक्चीरि !
\v 12 यीशु जी दोतंङ सा कुतोह,” अतांई बगत जानी !” चेलो बिचंङ जी अतिंङ ला हिम्मत माँ शुई की दोबी रुक्तोई,” की केई अरी शुना?’
\v 13 यीशु अति होर रोटी लेन्ज़ा दोतींङ रेई और ध्वांए मच्छ ला रेई !
\v 14 दी शुमु फेरा शुई की यीशु जी सी मेची श्रीङे थल चेला तु बिचंङ अती !
\s यीशु ए पतरस
\p
\v 15 बगत जे थल यीशुए शमोन पतरस रंङ सा कुतोह,” हे शामोन पतरस, युहन्नो योह, क्या केई दितङ जी बडेके गेरङ साते दा लह्जतन आ?” दोई यीशु बी ज़ुबाब रेई,” ओई प्रभु; केई ता ञेचते की गे करङ साते छोई गहाड़े दा लह्ज़ताग !” यीशु जी दोबी कुतोह,” गिऊ त्रेई रे रुआक्तु !”
\v 16 दंङ यह्चा यीशु जी दोरंङ सा कुतोह,” हे शामोन पतरस, युहनो योह, क्या केई गेरङ साते दा लह्ज़तन आ?* दोई कुतोह,” ओई प्रभु केई ता दी ञेंचते ए की गे करङ साते ङ ल्हज़तग !” दंङ यीशु जी दोबी कुतोह,” गिऊ त्रेई रे रुआक्तु !”
\v 17 दंङ यह्चा यीशु जी दोरंङ सा कुतोह,” हे शामोन पतरस, युहनो योह, क्या केई गेरङ साते दा लह्ज़तन आ?*पतरस दुखी शुई की दोई यह्चा छीले दी ए गप्पा रूह्काते,” की केई गेंरङ साते दा लह्ज़तन आ? और दोई दोरंङ सा कुतोह,” हे प्रभु केई ता भते धिर ञेना; की गे करङ साते दा लह्ज़ताग !” यीशु जी दोबी कुतोह,” गिऊ त्रेई रे रुआक्तु !
\v 18 गे करङ सा हेले- हेले कुट्रातग, अंऊँ मुका केई ज़वान तोई ता एनो उम छुचा आँऊँर हिटी तोई दोखा युआते ! पर आँऊँ मुका केई यह्न्गदे शॉन ता गुहड़ फेलातोंन, और उई दोरे अंज़ा केनो उम छुच्तो आँऊँर केई मेलु दोर ए लेन्ज़ा शोर !
\v 19 दोई दी गप्पा रंङ साते दी संकेत रेई की पतरस छना मौत रंङ साते परमेश्वरो महिमा लोह्तो ! दंङ यीशु जी दोबी कुतोह,” गिऊ थलका शुचे यो !”
\s यीशु ए दोउ चेला
\p
\v 20 पतरस यह्चा दु चेला थलेसी अति खंणी, अतंङ साते येशुए दा लह्ज़ते, और अरी बगतो मुका दोउ काउ हका ओन्ने शुचे दी रूह्कते, ” हे प्रभु, कनिङ चुम्जाड अरी शु?”
\v 21 दोबी खांए प्तरसे यीशु रंङ सा कुतोह,” हे प्रभु दीऊ हाल छी शोतो?”
\v 22 यीशु जी दोरंङ सा कुतोह सा कुतोह, ”अगर गे ज़ुन्दी गा सा ता दी गिऊ अंद तचे रूह्म्ज़ा बंग्ज़तो ता, कनिङ दिरंङ सा छी तोद? केई गिऊ तले शुचे चरतु !”
\v 23 दंङ नुआतु विचंङ दी गप्पा फेलेके इली की दु चेला ङ सीओतो, पर दी ला “ की अगर गे ज़ुन्दी गा सा ता दु गिऊ अंद तचे रूह्म्ज़ा बंग्ज़तो, ता कनिङ दिरंङ साते छी तोध /”
\s उपसंहार
\p
\v 24 दी दु ए चेला शु अरी दी गप्पो गवाही रेई, और दी गप्पातिङ चेसी तोद, और दी ञेंऊ की दी गवाही सचे तो !
\v 25 होर ला महसे कम तोद, अरी यीशु जी लह्तो; अगर दुरे इच्चा-इच्चा लहजे चेचदे ता गे ञेंऊँ की कतापा रे आँऊँ चेचातोर दु संसारङ ला समाची मरची !
