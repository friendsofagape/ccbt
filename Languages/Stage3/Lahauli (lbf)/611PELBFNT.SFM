\id 1PE 1 PETER LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\imt परिचय
\io1 पतरसो पहलो पत्री मसीहयो मिनंदंङ चेहसी तोई,अपेहल देर परमेश्वरो अंङषी मीहतु थलजि'कुहषी तोह,अंऊ माईनर ठहरी तितर-बितर शुचि ते बंङज़ातेर l दि पत्रीऊ मुख्य उदेश्य ऐनो विशवासो दोरची दुःख ऐ सतावो सामना लचिह लेह्की तोइरे लेखके चेहसी तहरे ऐनो पाठको दोति यीशु मसीहू सुसमाचार हिद दिलागी ते ध्या लहची लेहकी तोत, छना कुचे यीशु सिमी,यचाह श्रींङी इबिमी प्रतिज्ञात आगमन अपिमी गप्पा दोति आशा प्रदान लचाह,दंङ दि दृष्टिकोणरंङ साथे दोतिंङ ऐनातु दुःख स्वीकार लचिह तोई,दि विशवासरंङ साथे कि दोतु विश्वासो ऐ सच्चाई परख शुह,दंङ दि कि ''मसीह यीशु प्रगट शुबी ''ध्याड़ारिंङ दोतिंङ दिऊ प्रतिफल खोखसोतो l
\io1 सतावो मुक्का याहब रंड्रीरंङ साथे-साथे,लेखक चेहसा दोई दि ला विनती लचाह कि दोऊ पाठक झांह ठ्रोह मीहतु बराबर जीवन बिताऐपा अंऊ मसीह मीहरे तोर l
\iot रूप रेखा
\io1 भूमिका 1:1,2
\io1 परमेशवरो उद्धारो हिद कराचि 1:3-12
\io1 पवित्र जीवनो थलजि उपदेश 1:13-2:10
\io1 दुखो मुक्कारिंङ मसीहू जिम्मेवारी 2:11 -4:19
\io1 मसीहू दीनता ऐ सेवा 5:1-11
\io1 उपसंहार 5:12-14
\c 1
\s अभिवादन
\p
\v 1 पतरसो दोरची अंऊ यीशु मसीहऊ प्रेरित तोत,दू परदेशियोदू मिनदिङ अंऊ पुन्तुस, गलतिया,कप्प्दुकिया,असिया,बिथुनियारिंङ तितर बितर शुचे बंङज़ातो,
\v 2 दंङ परमेश्वरो बाहऊ भविष्य ज्ञानो हिसाबे आत्माऊ पवित्र लचिहम दोरची आज्ञा मानेकचि ऐ यीशु मसीह शुईह ज़ि अंङशी इल्ज़ी तोइरेlकेतीङ अनुग्रह ए शांति मह्स खोक्सा लोह्तोl
\s इच्चा श्रीङी आशा
\p
\v 3 हेन्दु प्रभु यीशु मसीह परमेश्वर ऐ पिता बाहऊ धन्यवाद शुबी जुंस,अची यीशु मसीह सिऊ दोतु बिचंङ षिङी अचिमी दोरची ऐनो मोड़े दयातंङ साथे हेन्दिङ षिङी आशाऊ थलजि खरकोई जन्म रंई,
\v 4 छना कुचे इच्चा अविनाशी,निर्मल, अजर मीरासो थलजि अंऊ केहतु थलजि स्वर्गरिंङ तसिह तोत;
\v 5 अंऊ दोतु रक्षा परमेश्वरो सामर्थरंङ साथे विशवास दोरची दू उद्धारो थलजि,अंऊ अंज़ा दू टेमारिङ प्रगट शुबिमी तोत,लेह केट्रातोर l
\v 6 दि लहची केरे मगन शुचि यवातोनि,जरूरी तोत कि हेन्तेग थोड़े ध्याड़ो थलजि महस पाठी परीक्षातु कारणो दुखरिङ तोतोई;
\v 7 दंङ दि ध्या लेह तोत कि केहतु परखेसी दू विशवास,अंऊ मेह दोरची ताऐसि दोरे नाशवान ज़ा बे ला ऊई महसे महंगे तोरे,यीशु मसीह प्रगट शुबी पर तरीफ़ ऐ महिमा ऐ आदारो कारण शुह l
\v 8 दोरंङ साथे केचिह बिना खंई दाह तचाहतोनि,ओर हेन्तेग ता दोऊ टोइची बिना खंई लाह विशवास लचिह ते ध्या ठ्रोह खुश ऐ मगन श्वातोनि अंऊ हेन्दु सोच बे परे तोह महिमा रंङ दोरची साथे पिंङी इली तोत l
\v 9 दंङ केनातु विश्वासी प्रतिफल छना कुचे आत्मा तु उद्धार प्राप्त लचाहतोनि l
\p
\v 10 दंङ दि ऐ उद्धारो बारे दू भविष्यवक्तातुज़ि महसे खोजबीन ऐ जांच,पड़ताल लहरि अंऊ ददोची दू अनुग्रहो बारे अंऊ केहतु टोइची शुबीमी तोई, भविष्यवाणी लसिह तारेह l
\v 11 दंङ दोचि दि गप्पो खोज लहरि कि मसीह आत्मा अंऊ दोतु अन्दरेग तोई दंङ तुई बे ऐ मसीह दुखो बे दोऊ थल शुबिम दू महिमा गवाही रंड्रा तोई, दोई अंऊ दू ऐ छना ठ्रोह टेमो हखा इशारा लवाह लचाहते l
\v 12 दंङ दोतु टोइची दि प्रगट केह केहरी कि दोरे ऐनो माशु पर केहतु सेवा थलजि दि गप्पारे कुट्रा लचाहतेरे,अंऊ गप्पो समाचार हेन्तेग केतिंङ दोतु दोरची खोखसिरी,अंऊ दोचि पवित्र आत्माऊ दोरची,अंऊ स्वर्गङ चरसी तारेर, केतिंङ सुसमाचार सुनाईति; ओर दि गप्पारे स्वर्गदूतारे लाह ध्यानरंङ साथे खंड्रीमी लालसा तचाहतोरे l
\s पवित्र जीवन श्रीङमी थलजि बुलाहट
\p
\v 13 दि लहची ऐनातु एनातु बुद्धिऊ अम छुचिह और तेयार बंङज़ा,दू अनुग्रह पूरे उम्मीद तानि अंऊ यीशु मसीह प्रगट शुबिम टेमारिङ केतिंङ खोखसिमी तोत l
\v 14 दंङ आज्ञाकारी कटुतु बराबर केनातु मूर्खताऊ टेमो युई हिटी रंङ बड़ेकतोनि l
\v 15 पर छना केहतु बुलाईचा दू पवित्र तोत,ध्वाए ऐ केर ला केनातु भत्ते चाल,चलनरिंङ पवित्र बड़ेकतुई l
\v 16 छना चेहसी तोह;’’पवित्र बडेकतुंई,छना गेह पवित्र तोतोग l’’
\v 17 दंङ केहची,हे बाह‘’कुचेह दोरंङ साथे प्रार्थना लचाहतोनि lअंऊ बिना पक्षपात हर इच्चा कमो हिसाबे फ़ेसला लचाह तोह केनातु परदेशी शुबिम टेमारंङ साथे बिताईतोनि l
\v 18 छना कुचे केहची ञेचातोनि कि केहतु निक्कमा चाल चलन अंऊ बाह मेमेतंङ साथे अचा अपा,दोरंङ साथे केहतु छुटकारा ज़ङ, मूल छना कुचे नाशवान चीजो दोरची माह शुई;
\v 19 पर निर्दोष ऐ निष्कलंक छना कुचे मसीहऊ माहङे शुहई दोरची शुई l
\v 20 दंङ दोऊ ज्ञान ता जगतो उत्पति बे तुई ऐ ञे केहशी ततेर,पर हेन्तेग दि अन्तिम युगङ केहतु थलजि प्रगट शुई l
\v 21 दंङ दोऊ दोरची केर दू परमेश्वरो टोइची विशवास लचाहतोनि,अचि दोबी सिऊ दोतु बिचंङ षिङमी लहरी ऐ महिमा रेंई कि ञेतु विशवास ऐ आशा परमेश्वरो टोइची शोतो l
\p
\v 22 जब कि केचिह भाईचारा निष्कपट दाहऊ हेले मानेकचिरंङ साथे केनातु सेहम पवित्र लसिह तोत,दंङ तन मन लगाचा इदिउ अइदिउ साथे महसे दाह तंही l
\v 23 छना कुचे केचिह नाशवान मशुई पर अविनाशी बेईज़ारंङ साथे, परमेश्वरो षिङी ऐ हमेशा ठहरेसा दोरे वचनो दोरची खरकोई जन्म खोखसिरी l
\v 24 छना कुईन सता,
\p ” हर इच्चा श्रांङ बराबर शुह दोऊ भत्ते शोभा श्रांङ ऐ ऊडो बराबर शुह l श्रांङ कारचि य्वा,ऊड द्चे य्वा और उड़ धची योतो,
\p
\v 25 पर प्रभु वचन युगानयुग खड़े बंङज़ोतोl’’दंङ दि ऐ सुसमाचारो वचन तोत अंऊ केतिंङ सुनाके केहरी l
\c 2
\s श्रीङी रह्घ ऐ पवित्र प्रजा
\p
\v 1 ध्या लेह भत्ते पाठी बैरभाव ऐ छ्ल्ल कपट जलन निन्दा उईतारे लेह,
\v 2 दंङ खरकोई जह्के दोरे कटुतु ठ्रोह नकिह आत्मिक पानू लालसा तंही,ताकि दोऊ दोरची उद्धार खोखचिमी थलजि बड़ेकपा लंही,
\v 3 छना कुचे केहची प्रभुउ कृपो स्वाद चखेगी केहशी तोत l
\p
\v 4 दंङ दोऊ कछंङ अंजी,अपि मीहची निक्कमा कुहषी तोई पर परमेश्वरो कछंङ चुनेकसी ए कीमती रहग तोत,
\v 5 दंङ केर ला केनचि शिंङी रहगतु बराबर आत्मिक भवन बड़ेकी इबि जुंस, अंऊ दिरंङ याजको दू पवित्र समाज बड़ेकी ते, ध्या ठ्रोह आत्मिक बलिदान चड़ाईतेनि अंऊ यीशु मसीह दोरची परमेश्वराबि ग्रहण जोगे शुबी जुंस l
\v 6 दंङ दि लहची पवित्र शास्त्र ला अंजी तोत :
\p ‘’खांडू, गेह सियोनो इच्चा चुनेकसी ठ्रोह रहघ छना कुईन सता कुहणीऊ कीमती रहघ, स्थपित लचाहतोग अंऊ दोचि दोऊ टोइची विशवास लोहतो, दू अंऊ रीतिरंङ साथे लज्जित माह शोतो l’’
\p
\v 7 दंङ केहतु थलजि अंऊ विशवास लचाहतोनि दू ता कीमती तोत, पर अंऊ दिची विशवास मलाहतोर ‘’अंउ रह्घ राजमिस्त्रीज़ि निकम्मा कुहषी तोई दू ऐ कुहणीऊ पुन्जंङ शुचि इलि,l’’
\p
\v 8 दंङ ‘’ठेस लेहपिमी रह्घ ऐ ज़ोवातोर दोतु थलजि ठोकरो करण शुचि इलि,’’ छना कुचे दोचि ता वचन माह मानेकी ते ठोकर ज़ोवातेर और दिऊ थल्जी ऐ दोर ठहराऐगी ला तोइरे l
\v 9 पर केर इच्चा अंङषी ठ्रोह खानदान, ध्या लेह कि केहची केतिंङ ह्न्यारो बिचंङ एनो अदभुत छंङीरिंङ बुलाइसी तोत, दोऊ गुण प्रगट लंही l
\v 10 दंङ केर पहलारिंङ ता छिल्ला माहतोई पर एन्तेग परमेश्वरो प्रजा केहतु टोइची दया शुचि माह तोई; पर हेन्तेग केहतु टोइची दया शुचि तोत l
\s मसीही जिम्मेदारी
\p
\v 11 हे न्वारे, गेह केतंङ साथे विनती लचाहतोग कि केर केनाबी केने परदेशी ऐ यात्री ञेईते दू संसारिक अभिलाषारंङ साथे अतु आत्मारंङ युद्ध लचाहतोरे, बचेगी बंङजोनि l
\v 12 दंङ ऊई जातितु बिचंङ केहतु चाल चलन रूठे शुबी जुंस ताकि अंऊ, अंऊ गप्पारिंङ दोरे केतिंङ कुकर्मी ञेइते बदनाम लचाहतोरे, दोरे केहतु रूठे कम खंइते दोतु ऐ कारणों कृपा दृष्टि ध्याडारिंङ परमेश्वरो महिमा लोहर l
\s परमेश्वरो दास
\p
\v 13 प्रभु थलजि मीहतु ठहराइसि दोरे हर इच्चा प्रबन्धो अधीन बंङज़ेई, राजा ध्या लेह कि दू भत्ते तु टोइची प्रधान तोत,
\v 14 दंङ हाकिमो दू, छना कुचे दोरे कुकर्मीयो दण्ड रंड्री ऐ सुकर्मीयो तु प्रशंसाओ थलजि दोऊ चरसी दोरे शुरे l
\v 15 छना कुचे परमेश्वरो इच्छा दि तोत कि केर रूठे कमो लह्चिम दोरची निर्बुदि मीहतु अज्ञानता गप्पारे बन्द लेह चरतेंई l
\v 16 स्वतंत्र मीहतु बराबर कम लंही, पर केनो दि स्वतंत्रता बि बुराईऊ थलजि आड़ था बड़ाईतोनि पर केनाबि केने परमेश्वरो दास समझेगी ते जोंई l
\v 17 भत्ते तु आदार लंही, न्वारे तु प्रेम तंही, परमेश्वरंङ साथे राजाऊ आदर लंही l
\s मसीही हेन्दु आदर्श
\p
\v 18 हे सेवको, हर पाठीऊ बेदरंङ साथे केनातु स्वामी तु अधीन बंङजुई, माह सिर्फ दोतु अंऊ रूठे ऐ नम्र शोरे पर दोतु ला अंऊ मदम शोरे l
\v 19 छना कुचे अरिया परमेश्वरो विचार लचिह ते अन्यरंङ साथे दुख उठाइगी ते क्लेश सहन लचाह तोह दि रूठे तोत l
\v 20 छना कुईन सता केहची अपराध लचिह तेह घा जेरिनी दंङ धीरज बड़ाइगी तोह दिरिंङ छि बड़ाई गप्पा तोत? पर रूठे कम लहची ते दुख उठाई ऐ धीरज धरेचा, तोह दि परमेश्वरो रूठे चेहसा l
\v 21 दंङ केर दिऊ ऐ थलजि बुलाईसी ला शुई, छना कुईन सता मसीह ला केहतु थलजि दुःख उठाइगी ते केतिंङ इच्चा आदर्श रें चरसी ततो कि केर ला दोऊ निशानो टोइची ज़ोजा लंही l
\v 22 दंङ माह ता दोई पाप लहरी ओर माह ऐ दोऊ आहरिच छल्लो छा गप्पा हुचिरी l
\v 23 दंङ दोई रेड्राते ऐ नकिह शुचि मारड्राते, ओर दंङ दुःख उठाइगी ते अतिंङ ला धमकी माह रांड्राते, पर ऐनाबि ऐने सच्चाई फुकारिंङ सोपेगी केट्राते l
\v 24 दंङ दोई ऐने ऐ हेन्दु पाप थलजि सि ते ला धर्मिकताऊ थलजि जीवन बिताईगी; दोऊ ऐ घा ज़ेरंङ केरे ठीक शुचि इलेई l
\v 25 छना कुचे केर पहलारिंङ भटकेगी दोरे त्रैइतु बराबर तोईनी, पर हेन्तेग केनातु प्राणो रखवालाऊ कछंङ यचाह अचा अतिनी l
\c 3
\s मेचा ऐ गगसा
\p
\v 1 हे मेचारे, केरे ला केनातु गक्सातु अधीन बंङजुई, ध्या लेह कि दितु बिचंङ अरिया ध्या ठ्रोह शुबी जुंस अंऊ वचन मानेकचा माह शोरे,
\v 2 तांला केहतु बेद रंङ साथे पवित्र चाल, चलन खंईते वचनाबि ऐनो मेचो रूठे चाल चलनो दोरची विशवास अच्चा अपतो l
\v 3 दंङ केहतु शिंगार दिखावटी शुबी मेस छना कुचे क्राहऊ डानिह बड़ाएगी ज़ाऊ लेह्की पाठी, पाठी खमजेर लेचिह,
\v 4 पर केहतु ब्याके मीह ऐ नह्की सेहमो, दीनताऊ अविनाशी सजावट रंङ साथे सुसज्जित बंङज़ोरे, छना कुईन सता परमेश्वरो नज़रंङ दिऊ मोल मोड़े तोत l
\v 5 दंङ तुई मुक्का पवित्र मेचमिरे ला अंऊ परमेश्वरो टोइची विशवास तचाह तोई, ऐनाबि ऐने दि ऐ रीतिरंङ साथे सोटेट्रातेर ऐ एनातु गक्सोह अधीन बंङज़ा तोइर l
\v 6 छना सारा अब्राहमो आज्ञारिंङ बंङज़ते ओर दोबी स्वामी कुट्रा तोई दि ऐ पाठी केर ला भलाई लंही ओर ऊई बेद रंङ साथे महस था बेई l
\v 7 ध्वाए ऐ हे गक्सारे, केर ला बुद्धिमानी रंङ साथे मेचातंङ साथे जिन्दगीऊ गुज़रा लंही, दंङ केनो मेचाबि कमज़ोर ञेइते दोऊ आदर लंही, दि समझेकी ते कि झुट जिन्दगीऊ वरदानो वारिस तोरे, दोतंङ केहतु प्रार्थना रुकेगी इबि मेस l
\s रूठे लहचिमी थलजि सताव
\p
\v 8 अतु भत्ते बे इच्चा सेहम ऐ भाईचारो प्रीति तचाहदोरे, दया ऐ नह्की बड़ेकतुंई l
\v 9 बुराई बदलारिंङ बुराई थालंही माह गाडीऊ बदलारि गाडी रांई, पर दिऊ विपरीत आशिष वारिस शुबिमी थलजि बुलाईसी शुई l
\v 10 छना कुचे ‘’अंऊ दि जीवन इच्छा तचाह दंङ रूठे ध्याड़ा खंड्री ज़ुन्ज़ा, दोई ऐनो लेह बुराईरंङ साथे ऐनो आह छल्लो गप्पा रोकेगी तंही l
\v 11 दंङ दोई बुराई साथे छोड़े, भलाई ऐ लोहतो, दोई मेल मिलाप पेट्री ते दोऊ कोशिश बंङजोंई l
\v 12 छना कुचे प्रभु टीरा धर्मी तु टोइची लेह्की बंङज़ातेर, दंङ दोऊ रेहट्रा दोतु विनतीऊ हका लेह्की बंङज़ा तोरे, प्रभु बुराई लचाह दोतु विमुख बंङज़ा l’’
\v 13 दंङ केर भलाई लह्ज़ीमी थलजि तेयार तोतोंई तोह केहतु बुराई लचाह दू अरि तोत?
\v 14 केर धर्मो कारणे दुःख ला उठाईतोनि, तो धन्य शोनिह पर मीहतु बेद लचिहमरंङ साथे था बेईनि था l
\v 15 पर मसीहबि प्रभु ञेइते केनातु, केनातु सेहमरिंङ पवित्र समझेतानि, अंऊ अचिला केतंङ साथे केहतु आशाऊ बारे छा रुकेपोरे, दोबी जबाब रंड्री थलजि हमेशा बंङज़ेई, पर नकिह ऐ बेईरंङ साथे l
\v 16 दंङ दिमाग ला शुद तानिह ध्या लेह कि अंऊ गप्पो बारे केहतु बदनामी श्वा दोतु बारे दोरे, अंऊ मसीहरिंङ केहतु रूठे चाल चलन अपमानो लचाहतोरे, लज्जित शुई l
\v 17 छना कुचे परमेश्वरो दि ऐ इच्छा लो कि केहतु भलाई लचिहम कारण दुःख उठाईतेनि, तोह दि बुराई लचिहम कारण दुःख उठाईठी बे रूठे तोत l
\v 18 ध्या लेह कि मसीह ला छना कुचे अधर्मीयो थलजि धर्मी पापो कारण इच्चा बार दुख उठाईति, ताकि हेन्दिङ परमेश्वरो कछंङ पिपि लोहतो; दंङ दू फुको भाव रंङ साथे ता सचिह केरिर, पर आत्माऊ भाव साथे शिंङमी लेह केरिर l
\v 19 दंङ दोरिंङ दोई इलि ते बन्दी आत्माओ बिचंङ ला प्रचार लहरिर,
\v 20 अंऊ दिचि दू बीतेगी मुक्का आज्ञा माह मानेकतिर अंऊ मुक्का परमेश्वरे नूह मुक्का धीरज धरेगी ते रुमज़ा बंङज़िरी दू जहाज बड़ेकपि लेह्की तोई, अंऊ दोरतिंङ बंङज़ा ते थोड़े मीहरे छना कुचे रे प्राणी तिऊ दोरची बचेगी इलिरे l
\v 21 दंङ दू ऐ तिऊ दृष्टान्त ला छना कुचे बपतिस्मा, यीशु मसीह शिंङी अचिहम दोरची, एन्तेग केतिंङ बचाई; दिरंङ साथे फुको मेल उईतार लजिहम अर्थ माशु, पर शुद दिमाग साथे परमेश्वरो वशारिंङ शुचि इबिम अर्थ शुह l
\v 22 दंङ दू स्वर्गरिंङ इलि परमेश्वरो सुचंङ हाचि बंङज़ा इलि; ओर स्वर्गदूत ऐ अधिकारी सामर्थी दोऊ अधीन लेह केहशी तोरे l
\c 4
\s लेहसी जीवन
\p
\v 1 ध्या लेह मसीह फुकारिंङ शुचि ते दुख उठाइति तोह केहची ला दू ऐ मनसाबि हथियारो बराबर धारण लंही, छना कुचे अची फुकारिंङ दुख उठाइति दू पापो दोरची छूटेगी इलि,
\v 2 ताकि भविष्यरिंङ ऐनो बचेगी फुकारिंङ मीहतु हिटी हिसाबे माशु वरन परमेश्वरो इच्छा ऊ हिसाबे लंही l
\v 3 छना कुचे ऊई जातितु इच्छाऊ हिसाबे कम लचिह, लुचपनो बुरी मदम हिटी दू, कुकम लहची पियक्कड़, रोहष, मूर्ति पूजा अंऊर तचे हेन्जी पहलो मुक्का लहाहदेन दू ऐ महसे शुई l
\v 4 दंङ दि ऐ भत्ते गप्पारंङ साथे दोतिंङ हेरानी लचाहतोरे कि केरे ध्या ठ्रोह महस लुचपनरि दोतु साथे माह रांड्रातेनि, ओर ध्या लेह दोचि मदम कुट्रातोरे;
\v 5 पर दोरे दोबि अंऊ शिंङी दोतु ऐ सिए दोतु फेसला लचिहम तेयार तोरे लेखा रमोरे l
\v 6 छना कुचे सिए दोति ला सुसमाचार ध्या लेह सुनाईगी केरिर कि फुकारिंङ ता मीहतु हिसाबे दोतु फ़ेसला शुबी जुंस पर आत्मारिंङ दोरे परमेश्वरो हिसाबे शिंङी बंङज़ोरे l
\s परमेश्वरो रूठे भंडारी
\p
\v 7 दंङ भत्ते गप्पो अन्त युताह शुबिमी तोह; ध्या लेह समझदार शुचि ते प्रार्थनाऊ थलजि सचेत बंङज़ेई,
\v 8 भत्ते बे मोड़े गप्पा दि तोत कि इदि, अईदि बि साथे महसे दाह तानि छना कुईन सता दाह महस पाप कप्ची केट्री l
\v 9 दंङ चिड़चिड़ापन मेह, ऊई दिऊ मेहमानो आदर लंही l
\v 10 दंङ अंऊ दिबि छिह वरदान खोखसा तो, दोई दोबि परमेश्वरो महस पाठीऊ अनुग्रह रूठे वरदानो बराबर इदि, अईदि ऊ सेवा लंही l
\v 11 दंङ अचिया सेवा लहरिता, तोह दू शक्तिरंङ साथे लंही अंऊ परमेश्वरे रांड्रा; अंऊ दिरंङ भत्ते गप्पो यीशु मसीह दोरची परमेश्वर महिमा प्रगट शुबी जुंस l महिमा ऐ राज्य युगानयुग दोऊ ऐ तोत अमीन l
\s मसीहू दुखारि साथी शुबी
\p
\v 12 हे प्रियो, अंऊ दुख रूपी मेह केहतु परखेचिम थलजि केहतु अन्दरेच भडकेगी तोत, दिबि दि समझेगी ते हेरान था शुई कि अंऊ ला नोखे गप्पा केहतु टोइची शोतो l
\v 13 पर छना- छना मसीह दुखरिंङ सहभागी श्वातोनि, खुशी लंही, अंऊ दिरंङ दोऊ महिमा प्रगट शुबिमी मुक्का ला केर खुश ऐ मगन शोई l
\v 14 दंङ यचाह मसीह मिनदु थलजि केहतु निन्दा लेह केट्रातोरे, तोह केर धन्य शोहई, छना कुईन सता, महिमाऊ आत्मा अंऊ परमेश्वरो आत्मा तोत, केहतु टोइची सिलमोरिंङ लचाह l
\v 15 दंङ केहतु बिचंङ अरिया मीह हत्यारा चोर था कुकर्मी शुबी माह कमरिंङ गुड़ केट्री कारणो दुःख माह खोखपोदो l
\v 16 पर अपेहल मसीह शुबी कारणे दुःख खोखपोदो, तोह लज्जित थाशुई, पर दि गप्पाऊ थलजि परमेश्वरो महिमा लंही l
\v 17 छना कुचे दू मुक्का पिचि इलि कि पहलारिंङ परमेश्वरो मीहतु लेह केट्री जुंस; जबकि फ़ेसलाऊ शुरुआत हेन्दु दोरची ऐ शोतो तोह दोतु छि अन्त शोतो अंऊ परमेश्वरो सुसमाचारबि मानेकचादोर माह?
\v 18 और
\p ‘’धर्मी मीह ऐ मुश्किलरंङ साथे उद्धार खोखपोदो,तोह भक्ति मेह ऐ पापीऊ छिह ठिकाना?
\p
\v 19 ध्या लेह अंऊ परमेश्वरो इच्छा हिसाबे दुख उठाईतोरे, दोरे भलाई लचिह ते केनातु- केनातु प्राण विशवास जोगे सृजनहारो गुड सोप़ेगी चरतेनि l
\c 5
\s पुराना दोति ऐ जावना ती संदेश
\p
\v 1 दंङ केहतु बिचंङ अंऊ पुराना तोरे, गेह दोतु बराबर प्राचीन मसीह दुःख तु गवाह ऐ प्रगट शुबिमी महिमारंङ सहभागी शुचि ते दोतिंङ दि समझाचातेग l
\v 2 कि परमेश्वरो दू झुंडो, अंऊ केहतु बिचंङ ऐ तोत, रखवालो लंही; दि दबाबरंङ साथे माशु पर परमेश्वरो इच्छा अनुसार खुशीरंङ साथे, नीच कमाई थलजि माशु पर सेहम लगाइगी ते l
\v 3 अंऊ मीहरे केतिंङ सोप़ेगी केशीह तोरे, दोतु टोइची महस अधिकार था लाह्नी, वरन झुंडो थलजि आदर्श बणेक्तोनी l
\v 4 अंऊ मुक्का प्रधान रखवाला प्रगट शोतो, तोह केतिंङ महिमाऊ मुकुट रे केहऊरे अंऊ खराब माह शोतो l
\v 5 दंङ दि पाठी हे जवान केर ला पुराना मीहतु अधीन बंङज़ेई, वरन केर भत्ते इदि- अइदि सेवाऊ थलजि दीनतारंङ साथे अम छुचिह बंङज़ुई, छना कुचे ‘’परमेश्वरे घमण्डी मीहतु विरोध लचाह, पर दिनों टोइची अनुग्रह लजाह l’’
\p
\v 6 ध्या लेह परमेश्वरो बलवत गुड़ पुयंङ दीनतारंङ साथे बंङज़ेनि अंऊ दिरंङ साथे दोई ठीक टेमारि बड़ाऐपोदो l
\v 7 दंङ केनातु भत्ते चिंद दोऊ टोइची केचिह चरतुई, छना कुचे दोबी केहतु ध्यान तोत l
\v 8 दंङ सचेत बंङज़ुई, चेहके बंङज़ुई, छना कुईन सता केहतु विरोधी शेतान दि खंड्रा बंङज़ा कि अपि ट्राव्ल्जी ज़ोहग l
\v 9 दंङ विशवासरि पक्का शुचि ते, दि ञेइते दोऊ सामना लंही कि केहतु न्वा अंऊ संसारो तोरे, ध्या लेह दुःख सहन लेह्की तोरे l
\v 10 एन्तेग परमेश्वरो अंऊ भत्ते अनुग्रह दाता तोत, अची केतिंङ मसीहरिंङ ऐनो अनन्त महिमो थलजि बुलाईति, केहतु थोड़े ध्याड़ो तचे दुख उठाइगी थल ऐने ऐ केतिंङ सिद ऐ खड़े ऐ बलवन्त लोहतो l
\v 11 दंङ दोऊ ऐ साम्रज्य युगानयुग बंङज़ी जुंस l अमीन l
\s अन्तिम अभिवादन
\p
\v 12 दंङ गेह सिलवानुसो गुड़, अति गेह विशवास जोगे न्वा समझेचा चादोक, सदोक विस्तार चे ते केतिंङ समझासी, ओर दि गवाही रांहषी तोत कि परमेश्वरो सच्चा अनुग्रह दि ऐ तोह, दिरिंङ ऐ खड़े बंङज़ेनि l
\v 13 अंऊ बेबीलोनो केहतु बराबर चुनेकसी दोरे मीर तोरे l दू ऐ गिऊ योह मरकुस केतिंङ नमस्कार कुट्रातोनि l
\v 14 दाहऊ उकुरंङ साथे इदि, अईदि बि नमस्कार लंही
\p केतिंङ भत्तेदि, अंऊ मसीहरिंङ तोरे, शान्ति खोखसा लोहतो l
