\id LUK LUKE LAHULI Bible
\ide UTF-8
\rem Copyright Information: Creative Commons Attribution-ShareAlike 4.0 License
\h लूको
\toc1 लूकोह सुसमाचार
\toc2 लूको
\mt1 LUKE
\mt1 लूका
\imt भूमिका
\io1 लुका रचित सुसमाचार यीशु बी इस्राएलो प्रतिज्ञात ए उद्धारकर्ता और भ्हते मानव जातिऊ उद्धारक्रतो रूपङ प्रगत लह्सी तो lलुका चेचा की यीशु बी " कंगाल तिङ सुसमाचार सुनाची मी थ्ल्ज़ी " प्रभु आत्मा ज़ि बुलाची तो lदी बझ्ह ज़ि दी सुसमाचार मह्स प्रकारों परेशानी रिङ पीची मिह तू चिंता ज़ि बिङी तो l दिरङ ख़ुशी बारे ला तो, आँऊँर यीशुउ अपिमी गप्पा ला तो, और अंत रिङदोउ स्वर्गो हका इबी मी गप्पा ला तो lयेशु स्वर्गो हका इबी में थल मसीह विकास ए विस्तारो वर्णन दी ए लेखके प्रेरित तू कम मिन्दू कतापङ ला रान्शी तो l
\io1 मह्स गप्पा दी ए कतापङ खोक्सा l छना कुई सा ता यीशु ज़ेह्की मुका स्वर्गदूतो गान, पोआला तू यीशु खंड्री इबी,यरुश्लेमो मन्दिरङ कटु यीशु,दयालु समारी,उड़ाउ योहो दृष्टांत l पुरे सुसमाचारङ प्रार्थना,पवित्र आत्मा, यीशु कम, और परमेश्वरो दोरची पापो क्षमो टोइची जोर रान्शी तो l
\iot रूप-रेखा
\io1 भूमिका 1:1-4
\io1 युहन्ना बप्तिस्मा रंड्राढ ए यीशु जन्म ए दोउ बाढतारो जीबन 1:5-2:52
\io1 युहन्ना बप्तिस्मा रंड्राढो जनसेवा 3:1-20
\io1 यीशु बप्तिस्मा ए परीक्षा 3:21-4:13
\io1 गालीलङ यीशु जनसेवा 4:14-9:50
\io1 गालील ज़ि यरूशलेम तचे यात्रा 9:51-19:27
\io1 यरूशलेमङ अंतिम सप्ताह 19:28-23:56
\io1 प्रभु श्रींङी ए तंङफीऔर दोउ स्वर्गो हका इबी 24:1-53
\c 1
\s परिचय
\p
\v 1 महसे दु गप्पारे आँऊँ ञेहतु बिचंङ शुची तोई, इतिहास चेचि मी थल्ज़ी गुहड़ लागसी शु,
\v 2 छना की दोची अंऊँ तुई दी गप्पा तु खन्ड्राढ होर बचनो सेवका रे तोई, ञेहतु दोर पिपि लहरी l
\v 3 दंङ, हे श्री मान थियुफिलुस, गिबी ला दी ठीक पता शुई की दु भ्हते गप्पो पूरा हाल शुरू बेचिः ठीक ठाक पता लेह, दुरे कनु थल्ज़ी लाईन बार चेओग
\v 4 ताकि केई दी ञे केओन की दु गप्पा रे आँऊँ दिऊ केई शिक्षा लेहप्सी ततन, छना ठ्रो अटल तोद l
\s युह्न्नो ज़ेह्पिमी घोषणा
\p
\v 5 यहूदिया राजा हेरोदेसो मुका अबियाहो दला रिङ जकरयाह मिन्दू इह याज़क तोई, दोउ मेचा हारुनो वंशो तोई अतु मिन इलिशिवा तोई l
\v 6 दोकु झुड्ला परमेश्वरो तुइज़ी धर्मी तोई, होर प्रभु भ्हते आज्ञाओ होर बिधि टोइची निर्दोष ज़ोचा ठ्रो तोई l
\v 7 दोतु अरिला कटु मा तोई, छना कुई सा ता इलीशिबा बाँझ तोई, होर दुरे झुड्ला यहंङशि इल्ज़ी तोई l
\p
\v 8 आँऊँ मुका दु एनो दलों पारिऊ मुका परमेश्वरो तुइज़ी याजको [पुजारी ]कम लहजा तोई,
\v 9 दंङ याजको रीतिऊ अनुसार दोउ मिन्दू टोइची चिट्ठी हुचिरी की प्रभु मंदिरङ इल्ज़े धुप तुप्चु l
\v 10 धुप तुप्ची मी मुका मिह्तु भ्हते मंडली धक्ते प्रार्थना लहज़ी लेह्की तोई l
\v 11 दु मुका प्रभु इह स्वर्गदूत धुपो बेदीऊ सुचाङु हासी खड़े शुची दोबी तंङफिरि l
\v 12 ज़करयाहे दोबी खांए वेवा इली l
\v 13 पर स्वर्गदुते दोरंङ साते कुतोह, ” हे ज़करयाह, वेवा थ्हनी, छना कुई सा ता कनु प्रार्थना रेड्री तोत, होर केनो मेचा इलीशिबा रंङ साते केतु थ्ल्ज़ी इह योह जेओतो, होर केई दोउ मिन युहन्ना केऊ l
\v 14 कनिङ ख़ुशी ए गर्व शोतो; होर मह्स मीहरे दोउ ज़न्मो बजेह खुश शोनी l
\v 15 छना कूई सा ता दु प्रभु तुइज़ी महान शोतो; दु दाखरस ए सरा अपेल ला मा तूंङमतो, होर एनो याहू खोकटंङ जी ए पवित्रात्मा रंङ साते भरेकी शोतो;
\v 16 होर इसरैलिउ बिचंङ जी महसा भी दोतु परमेश्वरो हका लोह्तो l
\v 17 दु एलियाहो आत्मा होर सामर्थङ शुचे दोउ तुखा-तुखा जोतो की पित्रातु सेम कटु तु हका किरजी लोह्तो; होर आज्ञा मा मनेकछाड दोतींङ धरमितु समझङ हप्तो; होर प्रभु थाल्ज़ी इह जोगे प्रजा तैयार लोह्तो l
\p
\v 18 ज़क्र्याहे स्वर्गदूत रूह्कती,” दी गे छना ञेऊँ? छना कुई सा ता गे ता यांङहदे शुगा; होर गिऊ मेचा ला यंङहषी इल्ज़ी तोद l”
\v 19 स्वर्गदुते दोबी ज़ुबाब रेई,” गे जिब्राइल शुगा, आँऊँ परमेश्वरो तुइज़ी खड़े श्वातेग, होर गे करंङ साते गप्पा लहजिमी थ्ल्ज़ी होर दी सुसमाचार कुट्री मी थ्ल्ज़ी चरसी शुगा l
\v 20 खाणु, अपेल तचे दी गप्पा रे पूरा मा शोतो, धोंण तचे का चुपे बंङज़ोन, होर कुट्री मरपोंन, झां की केई गिऊ गप्पो टोइची आँऊँ एनो मुका रिङ पुरे शोतो, विश्वास मा लहरी l”
\v 21 मीहरे ज़कर्याह भी रूह्म्ज़ा तोईरे होर हैरान शुचे लेह्की तोइरे की दोबी मंदिरङ धोण समय छना लेहती l
\v 22 अपेल दु धकते अति, ता दोतंङ साते कुट्री मरती दंङ दोह्ची ञेह केरी की दोई मंदिरङ छा छी दर्शन तंङशी शु; होर दु दोतंङ साते इशारा लहजा लाहते, होर टते केश्रा इली l
\v 23 अपेल दोउ सेवा लह्ज़ीमी समय पुरे शुचे इली, ता दु एनो चुन्खा अच्छा इली l
\p
\v 24 दी धियाड़ो थल दोउ मेचा इलीशिबा खोकटङ शुचे इली, होर ङा लाह ऐना बी दी कुचे प्याके तरी,
\v 25 मिह्तु बिचंङ गिऊ अपमा दूर लहज़ी मी थ्ल्ज़ी, प्रभु ए दी धियाड़ा रिङ कृपा लहजे गिऊ थ्ल्ज़ी धियाँ लह्सी शु l’’
\s यीशु ज़ेह्पिमी घोषणा
\p
\v 26 त्रुई लाह रिङ परमेश्वरो दोरची जिब्राइल स्वर्गदूत, गलिलो नासरतो नगरंङ,
\v 27 इच्चा कुवारिऊ कछंङ चरती अतु मंगनी युसूफ मिन्दू दाऊदो घरानों इह गंङमी मी रंङ साते शुची तोई: दु कुवांरीऊ मिन मरियम तोई l
\v 28 स्वर्गदुते दोउ कछंङ इल्ज़े दोरंङ साते कुतोह,’ ख़ुशी ए जय कनु शोतो, अतु टोइची इश्वरो अनुग्रह शुचि तो l प्रभु करङ साते तो l”
\v 29 दु दी वचनों बजेह वेवा इली, होर सोचके लेहती की दी छना श्रो गप्पा शु?
\v 30 स्वर्गदुते दोरंङ साते कुतोह,” हे मरियम,वेवा थ्हानी, छना कुई सा ता परमेश्वरो अनुग्रह कनु टोइची शुची तो l
\v 31 खाणुङ खोकटीङ शोन, होर कनु इह यूह ज़ेह्क्हतो; केई दोउ मिन यीशु केयू l
\v 32 दु महान शोतो होर परम प्रधानो यूह कहलाफतो; होर प्रभु परमेश्वर दोउ बाहू दाऊदो सिहासन दोबी रमतो,
\v 33 होर दु याकूबो घरानों टोइची सदा राज़ लोह्तो, होर दोउ राज्यों अंत मा शोतो l
\v 34 मरियामे स्वर्गदूत रंङ साते कुतोह,” दी छना शोतो l गे ता गङमी ला मा सेका l
\v 35 स्वर्गदुते दोबी ज़ुबाब रेई, ’पवित्रात्मा कनु टोइची अप्तो, होर परम प्रधानो सामर्थ कनु टोइची अप्तो; झा दु पवित्र आँऊँ दु पैदा शुची मी तो, परमेश्वरो योह कह्लाफ्तो l’
\v 36 होर खाणु, कनु नाती इलीशिबा ला यंङहषी मुका योह ज़ेफिमी तो, दी दोउ, आँऊँ बांझ कहलाचा त्रुई लाह शु l
\v 37 छना कुई सा ता आँऊँ ला बचन परमेश्वरो दोरची शुवा दु प्रभाब में मा शुबी l
\v 38 मरियामे कुतोह,” खाणु, गे प्रभु दासी शुगा गिबी कनु वचनों अनुसार शो l” दोर थल स्वर्गदूत दोउ कछंङ जी अचा इली l
\s मरियमो इलीशिबा रंङ साते दोई इबी
\p
\v 39 दु धियाड़ा रिङ मरियम खड़े अचा युह्रना पहाड़ी देशो यहूदो इह नगरंङ इली
\v 40 होर ज़क्र्याहो जूंङ इल्ज़े इलीशिबा भी नमस्कार लहरी l
\v 41 छना ए इलिशिबे मरिय्मो नमस्कार थक्शी ना सा ता ध्वां ए कटु दोउ खोकटङ छ्वा रेई, होर इलीशिबी पवित्रआत्मा रंङ साते भरके इली l’’
\v 42 होर दोई मोह्ड़े सग रंङ साते हॉउश रें कुतोह,” का मेच्मी तु बिचंङ धन्य शु, होर कनु खोक्टू फल धन्य शु l
\v 43 दी अनुग्रह गिऊ टोइची आँऊँरची शुई की गिऊ प्रभु याह गिऊ कछंङ अन्जी तोद?
\v 44 खाणु, छना ए कनु नम्स्तेउ सग गिऊ रेट्रा रिङ इली, ध्वांए कटुई गिऊ खोकटङ खुशी रंङ साते छ्वा रेई l
\v 45 धन्य शु दु अची विश्वास लहरी की आँऊँ गप्पा रे प्रभु दोरची कुट्री शु दुरे पुरे शोतो l”
\s मरिय्मो स्तुति गान
\p
\v 46 दंङ मरिय्मे कुतोह,” गिऊ प्राण परमेश्वरो बड़ाई लहजा
\v 47 होर गिऊ आत्मा गिऊ उद्धार लहजा परेश्वरो दोरची खुश शुचे इली
\v 48 छना कुई सा ता दोउ एनो दासीऊ ओनने शुचिऊ टोइची तीर लह्सी शु, झा खाणु, देरह थल भ्हते युग युगो मिह गिबी धन्य कोर .
\v 49 छना कुई सा ता दु शक्तिमान गिऊ थ्ल्ज़ी मोह्ड़े-मोह्ड़े कम लह्सी शु l दोउ मिन पविय्र शु,
\v 50 होर दोउ दया दोतु टोइची, आँऊँ दोरंङ साते वेवातोर, पीडी दर पीडी बंगजोतो
\v 51 दोई एनो शक्ति कंड्री होर आँऊँ दोची एनाबी मोह्ड़े श्वातेर दोतींङ देह नोखा लहरी l
\v 52 दोई बलवाना तिङ दोतु सिह्सनो दोरची थचे चरती, होर गरीब रे खड़े लहरी l
\v 53 दोई योंई दोतींङ रुठे चीज़ङ साते कापि लहरी, होर धनवान तिङ सल्ज़ी गुट्री हुचे चरती l
\v 54 दोई एनो सेवक इस्राइला बी सोटेके केहरी की एनो दु दया बी हिद लोहर,
\v 55 आँऊँ अब्राहम होर दोउ वंशो टोइची हमेशा बङजोतो, छना दोई हेंदु बाह मेमे रंङ साते कुतेह l’’
\v 56 मरियमलगभग श्रमु लाह दोरंङ साते बंङजा एनो चूंखा अच इली l
\s युहन्ना बप्तिस्मा रंड्राढो जन्म
\p
\v 57 दंङ इलिशिबो लिह्क्पिमी समय पुरे शुचे इली, होर दोई योह बी जन्म रेई l
\v 58 दोउ पडोसी ए नाती जी दी रेड्रा की प्रभु जी दोउ टोइची दया लहरी, दोरंङ साते ख़ुशी मनाती,
\v 59 होर धियाँ शुई की रे धियादा रिङ दुरे कटु खतना लहज़ी मी थ्ल्ज़ी अतिरे, होर दोउ मिन दोउ बाहू मिन्दीङ ज़कर्याह केट्रि लेहती l
\v 60 दिरंङ दोउ याह जी ज़ुबाब रेई,” मेस; पर दोउ मिन युहन्ना केऊ l’’
\v 61 दोची दोबी कुतोह,’ कनु नातिऊ बिचंङ अतुला दी मिन मा तो l”
\v 62 दंङ दोची दोउ बाहु हका इशारा रे रूह्कती की केई दिऊ छी मिन केट्रातन?
\v 63 दोई चेचि मी तख्ती पेट्रा चे चरी,” दोउ मिन युहन्ना शु,”
\v 64 दंङ दोउ आह ए ले दोथर ए युप्सा इली; होर दु कुट्री लेहती होर परमेश्वरो धन्यबाद लहज़ी लेहती l
\v 65 दोउ कछंङ बंङजा दोतु टोइची बेहद केश्रा इली; होर दु भ्हते गप्पो चरचा यहूदियों भ्हते प्रदेशङ फेलेके इली,
\v 66 होर भ्हते रेड्रा दोची एनो सेमङ बिचार लहजे कुतोह,’ दी बालक छना शोतो?” छना कुई सा ता प्रभु घुड दोउ टोइची तोई l
\s ज़क्रयाहो स्तुति गान
\p
\v 67 दोउ बाह पवित्र आत्मा रंङ साते भरेके इली, होर भाबिश्यबानी लहज़ी लेहती;
\v 68 “प्रभु इस्राएलो परमेश्वर धन्य शु, छना कुई सा ता दोई एनो मिह तु टोइची टीरा लहरी होर दोतु छुटकारा लहरी,
\v 69 होर एनो सेवक दाऊदो घराना रिङ हेंदु थ्ल्ज़ी उद्धारो इह ङे हुपाते,
\v 70 ( छना दोई एनो पवित्र भविष्यद्वकताऊ दोरची आँऊँ संसारो शुरू बेह्ची तोइरे, कुश्री तो,)
\v 71 छना हेंदु शत्रु दोरची होर हेंदु भ्हते बैरी तु गुहड़ जी हेंदु उद्धार लहज़ी शु,
\v 72 की हेन्दु बाह मेमे टोइची दया लेह एनो पवित्र वाचा हिद लहरी,
\v 73 होर दु शपथ आँऊँ दोई हेन्दु बाह अब्राहम रंङ साते जासि तते,
\v 74 की दु दी हेन्दीङ रमतो की ञेह्ची हेन्दु शत्रु तु गुहड जी बचेके.
\v 75 दोउ कछंङ पवित्र ए धार्मिकता रंङ साते जीवन भर निडर बङजा दोउ सेवा लहजा बंङजो l
\v 76 होर केई हे बालक, परमप्रधानो भविष्यद्व्कता कह्लापोंन, छना कूई सा ता का प्रभु अम ठीक लह्ज़ीमी थ्ल्ज़ी दोउ तुइजी तुइज़ी जोतो,
\v 77 की दोउ मिह्तिङ उद्धारो ज्ञान रोंतो, आँऊँ दोतु पापो क्षमा रंङ साते खोक्स्तो l
\v 78 दी हेंदु परमेश्वरो दु मोह्ड़े दया रंङ साते शोतो, अतु बजेह तोरिङ जी हेंदु टोइची एकेऊ छंङी शुची तो,
\v 79 की अन्धकार ए मोतो छ्या रिङ बङजा दोतींङ छंङी रमतो,होर हेंदु कोन्ज़ा तिङ शन्तिउ अमरीङ सीधे चालतो l”
\v 80 होर दु बालक मोह्ड़े होर आत्मा रिङ बलवन्त शुआ लहरी, होर इस्राएलो टोइची प्रकट शुबी मी धियाड़ा तचे जंगलङ बंङजा तोई l
\c 2
\s यीशु जन्म
\p
\v 1 दु धियाड़ा रिङ ओगुस्तुस कैसरो दोरची आज्ञा हुचाते की भ्हते ज़गतो मिह्तु मिन चे केहनी l
\v 2 दी मुण्डोह मिन चेचि दु मूका शुई, अपेल किवारिनिउस सीरियो हाकिम तोई l
\v 3 भ्हते मीहरे मिन चेचि मी थ्ल्ज़ी एनो-एनो नगरो हका इलीरे l
\v 4 दंङ युसूफ ला झा की दु दाऊदो घरानों होर वंशो तोई, गालीलो नासरत नगरंङ जी यहूदिया रिङ दाऊदो नगर बैतलेह्मो हका इलि,
\v 5 की एनो मंगेतर मरियम रंङ साते अरी खोकटुंङ तोई मिन चेवो l
\v 6 दोतु दोर बङजी मी मुका दोउ ल्हिक्पिमी दियाडा पुरे शुचे इली l
\v 7 होर दोई एनो मोह्ड़े योह जेथी होर दोबी खम्ज़े ठ बिचंङ ज़िल्ज़े पोङरिङ केहरी, छना कुई सा ता सारयो अन्द्रेग दोतु थ्ल्ज़ी ठार मा तोई l
\s स्वर्गदूतो दोरची पोआला तिङ संदेश
\p
\v 8 होर दु देशङ त्रेई रुव्कचाड तोइरे, अरी रातारिङ मैदानङ बङजा एनातु झुंडो पहर रड्री लेह्की तोई l
\v 9 होर प्रभु इह दूत दोतु कछंङ अन्ज़े खड़े शुई, होर प्रभु तेज़ दोतु पिला हासी चमेकेती, होर दुरे वेवा इली l
\v 10 दंङ स्वर्गदुते दोतंङ साते कुतोह,” बेवोईथा; छना कुई सा ता खाणुइ, गे केतिङ मोह्ड़े ख़ुशीऊ गप्पा कोग आँऊँ भ्हता मिह्तु तु थ्ल्ज़ी शोतो,
\v 11 की तोग दाऊदो नगरंङ केतु थ्ल्ज़ी इह उद्धारकरतो जन्म शुची तो, होर दी ए मसीह प्रभु शु l
\v 12 होर दिऊ केतु थ्ल्ज़ी दी पता शोतो की कह्ची इह कटु भी खाम्जो अन्द्रेग ज़िल्ज़ी होर पोङरिङ शोड़ीङ बंङजी तंङफोनी l’’
\v 13 दंङ अचानक दु स्वर्गदूत रंङ साते स्वर्गदूतो झुन परमेश्वरो स्तुति लहजा होर दी कुट्री तङरिरे,
\v 14 “सरगङ परमेश्वरो महिमा होर धर्तिऊ टोइची दु मिह्तु बिचंङ अतु दोरची दु खुश शु, शांति शोतो l”
\p
\v 15 अपेल स्वर्गदूत दोतु दोरची सर्गो हका अच इली, ता त्रेई रुव्कचाड दोची एनातु बिचंङ गप्पा लहरी,” आतांई, हेन्ज़ी बैतलेह्मो हका लीजे दी गप्पा आँऊँ शुची तो, होर छना प्रभु जी हेंन्दीङ कान्शी ततो, खामोई l”
\v 16 होर दोची इल्ज़े मरियम होर युसुफा भी होर चरनी रिङ दु कटु शोड़ीङ केशी तङरीरी l
\v 17 दी खंड्रीमी थल दोची दु गप्पा आँऊँ कटु बारे शुची तोई, प्रगट लहरी,
\v 18 होर भ्हते रेड्रा दोची दु गप्पा जी आँऊँ पुहाल जी कुतेह हैरान शुई l
\v 19 1 पर मरियम भ्हते गप्पा एनो सेमङ केट्रे सोचेके लेहती l
\v 20 होर पुहालरे छना दोतंङ साते कुट्री तोई, ध्वां ए रेड्रा ए खंड्रा परमेश्वरो महिमा ए स्तुति लहजा अचा इली l
\s यीशु मिन केहट्री
\p
\v 21 अपेल रे धियाड़ा पुरे शुचे इली होर दोउ ख्त्नो समय अति सा ता दोउ मिन यीशु केरिरे आँऊ स्वर्गदुते दोउ खोकटुंङ अन्जी में तुई कुतेह l
\s मंदिरङ यीशु अर्पण लहज़ी
\p
\v 22 अपेल मुसू नियमो अनुसार ङओतु शुद्ध शुबिमी धियाड़ा पुरे शुची इली, ता दोबी यरूशलेमङ लेन्ज़ा इलीरे की प्रभु तुइज़ी हपोई
\v 23 ( छना की प्रभु नियमो अन्द्रेग चेसी तो; “ हर इच्चा मोह्ड़े कटु प्रभु थ्ल्ज़ी पवित्र शोतो )
\v 24 होर प्रभु नियमो बचनो अनुसार; पंडुको इच्चा जोड़ा, या कबूतरों झूहट कटुरे ह्न्ज़े बलि केई l
\s शमोंनो गीत
\p
\v 25 यरूशलेमङ शमोंन मिन्दू इह मिह तोई, होर दु मिह धर्मी ए भक्त तोई; होर इस्राएलो शन्तिउ थ्ल्ज़ी इंतज़ार लहज़ी लेखी तोई, होर पवित्र आत्मा दोउ टोइची तोई l
\v 26 होर पवित्रत्मो द्वरा दोउ टोइची दी प्रगट शुई की अपेल तचे दु प्रभुऊ मसीह भी मा तङफोतो, धोंण तचे मा सिउ l
\v 27 दु आत्मो सिखापि मी मंदिरङ अति; होर अपेल याह बाह दु कटु यीशु बी कछंङ हती, की दोबी नियमो अनुसार लाहि,
\v 28 दंङ दोई दोबी एनो टूडीङ लहरी होर परमेश्वरो धन्यबाद लेह कुतोह;
\v 29 “ हे स्वामी, हेन्देग का केनो दासा बी कनु बचनो अनुसार शांति रंङ साते बिदा लोहू,
\v 30 छना कुई सा ता गिऊ टीरे कनु उद्धार खांणी,
\v 31 अतिंङ केई भ्हते तु थ्ल्ज़ी तैयार लह्सी तो,
\v 32 की दु अंन जाति तिङ प्रकश रंड्री मी थ्ल्ज़ी छंङी, होर कनु एनो प्रजा इस्राएलो थ्ल्ज़ी महिमा शोतो l”
\p
\v 33 दोउ याह ए बाह दी गप्पो बजह आँऊँ दोउ थ्ल्ज़ी कुट्री लेह्की तोई, हैरान शुचे इली l
\v 34 दंङ शमोंने दोतींङ आशीष रे दोउ याह रंङ साते कुतोह,” खाणु, दु ता इस्राएङ मह्सा तु दछि ए अचि थ्ल्ज़ी होर इच्चा धियाँ चिन्ह शुबी मी थ्ल्ज़ी ठहरासी तटर, अतु बिरोधङ गप्पा रे लोहर –
\v 35 बर्न कनु प्राण ला तलवार बेह्ची देखा नोखा तिरचा योतो – दी बेह्ची महसो सेमो गप्पा प्रगट शोतो l’
\s ह्नोह गवाही
\p
\v 36 अशेरो गोत्रो बिचंङ हन्ना मिन्दू फ़नुएलो मीञौ इच्चा नबी तोई दु महसे ए यहंङशी तोई, होर वियाह शुचे में थल निज़ी साल एनो गक्सा रंङ साते तोई l
\v 37 दु निह्जो पि साल बेह्ज़ी रनी तोई, होर मन्दिरङ बंङजा ब्रत ए प्रार्थना लेह मुंजे ञौकोल उपासना लह्ज्ते l
\v 38 होर दु मुका दोर अन्ज़े प्रभु धन्यबाद लहज़ी लेह्की तोई, होर भ्हते तङ साते आँऊँ ला प्रभु इंतज़ार लह्जातेर दु कटुऊ बारे गप्पा लहज़ी लेह्की तोई l
\s नासरत हका वापिस इबी
\p
\v 39 अपेल दोची प्रभु नियमो अनुसार भ्हते धिर पूरा लेह चरती ता गालीलङ एनो नगर नस्रतो हका यह्चा अच इली l
\v 40 होर कटु मोहडे ए बलवान होर बुद्धि रंङ साते परिपूर्ण शुबी लेहती, होर प्रभु दया दोउ टोइची तोई l
\s कटु यीशु मंदिरङ
\p
\v 41 दोउ याह बाह हर साल फसोह परवो मुका यरूशलेमङ इवा लह्तेर l
\v 42 अपेल यीशु सनी सालो शुई, ता दुरे पर्वो रीतिऊ अनुसारे य्रुश्लेमो हका इली l
\v 43 अपेल दुरे दु धियाड़ा रे पूरे लहजा यह्ची लेहथि, ता कटु यीशु यरूशलेमङ ए केश्रा इली; होर दी गप्पा दोउ याह बाह माञेचतरे l
\v 44 दुरे दी ञे की दु आईसंङ यात्री तिङ साते शोतो, इच्चा धियाड़ो पड़ाव अचा इली; होर दोबी एनो नातिऊ तु बिचंङ पेट्री लेहती l
\v 45 अपेल दु मा खोक्सी सा ता पेट्रा-पेट्रा य्रुशेल्मङ वापिस अति,
\v 46 होर श्रुमु धियाड़ो थल दोची दोबी मंदिरङ शिक्षा रड्रा दोतु बिचंङ रेड्री ए सवाल रूह्कती तङरीरी l
\v 47 आँञो दोउ रेड्री लेह्की तोइरे, दुरे भ्हते दोउ सम्झङ साते और दोउ ज़ुबाब रंङ साते हैरान तोई l
\v 48 दंङ दुरे दोबी खांए हैरान शुचे इली होर दोउ याह जी दोरंङ साते कुतोह, हे कटु केई ञेंतङ साते धियाँ छिले लह्तेंन? खाणु, कनु बाह ए गे चिंदरंङ साते कनिंङ पेट्री लेह्की तोई?”
\v 49 दोई दोतंङ साते कुतोह,” केची गिबी छिले पेट्राताई? क्या कह्ची माञेनी की गिबी गिऊ बाहों मन्दिरंङ बङजी ज़रूरी शु?”
\v 50 पर आँऊँ गप्पा दोई दोतंङ साते लहरी, दोची दु मा सम्झेती l
\v 51 दंङ दु दोतंङ साते इली, होर नासरतङ अति होर दोतु वशङ तोई होर दोउ याह जी दी भ्हते गप्पा रे एनो सेमङ तरीरी l
\v 52 होर यीशु बुद्धि रंङ ए डील डोलङ होर परमेश्वरो होर मिह्तु दया रंङ मोह्ड़े शुई l
\c 3
\s युहन्ना बप्तिस्मा रंड्राढो संदेश
\p
\v 1 तिबिरियुस कैसरो राज्यों सङा सालङ अपेल पुन्तियुस पिलातुस यहूदियों हाकिम तोई, होर गालीलङ हेरोदेस, इतुरैया होर त्रखोनीतिसङ दोउ भाई फिलिपुस होर अबिलेनङ लिसिनियास, चोथाईऊ राजा तोई,
\v 2 होर अपेल हना ए कैफा मह्याज़क तोई दु मुका परमेश्वरो बचन जंगलङ ज़कर्याहो योह युहन्नो कछंङ पीडीह l
\v 3 दु यारदनो आस पासो प्रदेशङ इल्ज़े, पापो क्षमो थ्ल्ज़ी मन फिराबो बप्तिस्मो प्रछार लहज़ी लेह्की तोई l
\v 4 छना यशयाह नाबिऊ कुशी बचनो क्तापो अन्द्रेग चेसी तो;’ जंगलङ इह हॉउश रनड्राढो सग शुबी लेह्की तो, प्रभु अम ठीक लोहनी, दोउ बत्ता रे सीधा लोहू l
\v 5 भ्हते घाटी रे भरेके योतो, होर हर इच्चा गोहू ए रहग योंङखा शोतो, होर आँऊँ उबड़ खाबड़ तो दु बराबर शोतो l
\v 6 होर भ्हते प्राणी परमेश्वरो उद्धार खमतो l
\p
\v 7 आँऊँ भीड़ ए भीड़ दोरंङ जी बप्तिस्मा लेहपची मी थ्ल्ज़ी अपते, दोतंङ साते दु कुट्राते, “ हे ओमड्रा तु कटु, अची केतींङ कनड्री की अन्ज्ज़ा दु रोषङ जी पोक्शु l
\v 8 होर मन फिरबो जोगे फल हतानि, होर एनो-एनो सेमङ दी था सोचेक्सुई की हेंदु बाह अब्राहम शु, छना कुई सा गे केतङ साते कुट्रातग की परमेश्वर दी रहग जी अब्राह्मो थ्ल्ज़ी संताना रे पैदा लोह्तो l
\v 9 हेन्देग करजी बुटो जडङ केशी तो, झा आँऊँ ला बूट रुठे फल मा हप्तो, दु ट्रिके ए मेहु अन्द्रेग छंङे चरपतो l
\v 10 दंङ मिह जी दु रूह्कती,” दंङ ञेह्ची छी लोहनी?”
\v 11 दोई दोतींङ ज़ुबाब रेई,” अतु कछंङ जुहट कमिज़ा रे तो दु दोतंङ साते अतु कछंङ मा तोद दोबी रें चर्तु होर अतु कछंङ बगत तो, दु ला धियाँ ए लोहू l’’
\v 12 चुंगी लेहपछाड़ दुरे ला बप्तिस्मा लेहपची मी थ्ल्ज़ी अतिरे होर दु रूह्कती,’ हे गुरु, ञेह्ची छी लोहनी?”
\v 13 दोई दोतंङ साते कुतोह,’ आँऊँ केतु थ्ल्ज़ी ठहराची तो, धों बे मह्स था लेहप्तुई l”
\v 14 सिपाही जी ला दोरंङ साते दी ए रूह्कती,” ञेह्ची छी लोहनी?”दोई दोतंङ सा कुतोह,” अतु टोइची ला बुरा था लोहई होर ना अतु टोइची झूठा दोष लगतुई, होर एनो कमाई टोइची संतोष लाह्नी l
\p
\v 15 अपेल मीहरे दोउ कछंङ तोई, होर भ्हते एनो-एनो सेमङ युहन्नो बारे दी विचार लहज़ी लेह्की तोई की दी ए ता मसीह मा शु आ,
\v 16 दंङ युहन्ना जी दोतंङ साते कुतोह,” गे ता केतींङ ति रंङ साते बप्तिस्मा रंड्रातर, पर दु अपिमी तो आँऊँ गे बे ला शक्तिमान तो, गे ता दी जोगे ला मा शु की दोउ बुटो तस्मा ला युह्पोग; दु केतींङ पवित्र आत्मा ए मेह रंङ साते बप्तिस्मा रमतो l
\v 17 दोउ सूप दोउ गुहडीङ तो होर दु एनो रिह रुठे रंङ साते साफ़ लोह्तो, होर छ्वा बी एनो कछंङ ठ्रोका लोह्तो, पर पलाल बी दु मेहु अन्द्रेग अंऊँ योह्सीमी मद दोउ अन्द्रेग रोचे चर्पतो l”
\p
\v 18 दंङ दु मह्स शिक्षा रे मिह तिङ सुसमाचार सुनाचा तोई l
\v 19 अपेल दोई चोथाई देशो राजा हेरोदेसा बी दोउ न्वा फिलिपुसो मेचा हेरोदियासो बारे होर दोउ भ्हते कुकर्मो बारे दोबी उलाहना रेई,
\v 20 ता हेरोदेसे दो बे मह्स दी कुकर्म लहरी की युहन्ना बी जेलङ केचे केरी l
\s यीशु बप्तिस्मा
\p
\v 21 अपेल भ्हते मिह जी बप्तिस्मा लेहपति होर यीशु जी ला बप्तिस्मा लेहपचा प्रार्थना ल्ह्ज़ी लेहती, दु मुका सर्ग अल्शी,
\v 22 होर पवित्र आत्मा कब्तुरो ठ्रो दोउ टोइची अति, होर दी आकाश्बानी शुई; ‘केई गिऊ प्यारे योह शुना, गे करङ साते खुश तोतोंन l”
\s यीशुऊ वंशाबली
\p
\v 23 अपेल यीशु ऐना उपदेश लहज़ी लेहती, दु मुका दु निजो सा सालो तोई होर (छना सम्झेकी यउवा ) यूसुफो योह होर दु एली ओ,
\v 24 होर दु मतातो, होर दु लेविऊ, होर दु मल्किऊ, होर दु य्नो, होर दु यूसुफो,
\v 25 होर दु मतियाहो, होर दु अमोसो, होर दु नहुमो, होर दु अस्ल्याहो, होर दु नोगोहू,
\v 26 होर दु मातो, होर दु मतियाहो, होर दु शिमिऊ, होर दु योसेखो, होर दु योदहो,
\v 27 होर दु युह्नो, होर दु रेसो, होर दु ज़रुबबिलो, होर दु शाल्तियेलो, होर दु नेरिऊ,
\v 28 होर दु मल्किऊ, होर दुअधिउ, होर दु कोसामो, होर दु इल्मोदामो, होर दु एरो,
\v 29 होर दु येश ओ, होर दु इल्जारो, होर दु योरिमो, होर दु मतातो, होर दु लेविऊ,
\v 30 होर दु श्मोनो, होर दु यहुदाहो, होर दु यूसुफो, होर दु योनानो, होर दु इलयाकीमो,
\v 31 होर दु मलेआहो, होर दु मिनाहो, होर दु मत्ताओ, होर दु नातानो, होर दु दाऊदो,
\v 32 होर दु यिशैऊ, होर दु ओबेदो, होर दु बोआजो, होर दु सलमोनो, होर दु न्ह्शोनो,
\v 33 होर दु अम्मीनादाबो, होर दु अरनियु, होर दु हिस्त्रोंनो, होर दु फिरिसो, होर दु यहुदाहो,
\v 34 होर दु याकूबो, होर दु इसहाको, होर दु अब्राह्मो, होर दु तिरहो, होर दु नाहोरो,
\v 35 होर दु सरुगो, होर दु रुऊ ओ, होर दु फिलिगो, होर दु एबिरो, होर दु शिलोहऊ,
\v 36 होर दु केनानो, होर दु अरफक्ष्ग्दो, होर दु शेमो, होर दु नुहो, होर दु लिमिको,
\v 37 होर दु मतुशिलो, होर दु ह्नोको, होर दु यिरिदो, होर दु मह्लेलो, होर दु केनानो,
\v 38 होर दु एनोशो, होर दु शेतो, होर दु आदमो, होर दु पर्मेश्वरो योह तोई l
\c 4
\s यीशु परीक्षा
\p
\v 1 दंङ यीशु पवित्र आत्मा जी परिपूर्ण शुचे, यरदन जी यह्सी; होर दु चालीस धियाडा तचे आत्मो सिखाची मी बजेह जंगलङ दे नोखा ज़ोवा लहाते;
\v 2 होर शैतान दोउ परीक्षा लहजा लहाते l दु धियाड़ा रिङ दोई छहले मा ज़हरी, होर अपेल दु धियाडा रे पुरे शुचे इली ता दोबी ञोनश लेहती l
\v 3 दंङ शैताने दोरंङ साते कुतोह, ‘’अगर केई परमेश्वरो योह शुना सा ता दी रहग तिङ कुडू की रोटी बणेके इलांई l’’
\v 4 यीशु जी दोबी ज़ुबाब रेई, ‘’चेसी तो, मी सिर्फ रोटी रंङ साते श्रींङी मा बंङजतो l”
\v 5 दंङ शैतान दु लेन्ज़ा शिली होर दोबी थोड़े समयों अन्द्रेग भ्हते संसार कंड्रीरि l
\v 6 होर दोबी कुतोह, ‘’ गे भ्हते अधिकार ए, भ्हते बैभ्ब कनिङ रामोग, छना कुई सा ता दी भ्हते गिऊ गुहडीङ तो; होर अतिंङ ला चेयोग दोबी रें चरपोग l
\v 7 झा अगर केई गिबी नमस्कार लोहनी सा ता दी भ्हते कनु शुचे योतो l’’
\v 8 यीशु जी दोबिं ज़ुबाब रेई, ‘’केई एनो प्रभु परमेश्वरा बी नमस्कार लोहू; ‘होर दोउ ए उपासना लोहू’ l”
\v 9 दंङ दोई दोबी लेन्ज़ा यरुश्लेमो चोटीऊ टोइची खड़े लाह्तो, और दोरंङ सा कुतोह, ‘’ अगर कांह परमेश्वरो योह शुना ता, केई केना बी देरह ची छंङे चर्तु l
\v 10 छना कुई सा ता चेसी तो: ’ दु कनु बारे स्वर्गदूतङ आज्ञा रमतो, की दुरे कनु रक्षा लोह्तो,
\v 11 होर ‘दुरे कनिङ गुहड़ रिङ लेहपतो, झ्हाँ मा शु की कनु कोंजंङ रहगटङ साते चोट लेपतो’ l”
\v 12 यीशु जी दोबी ज़ुबाब रेई, ‘’दी ला कुष्ही तो:‘केई केनो प्रभु परमेश्वरो परीक्षा था लेहप्तुई’ l”
\v 13 अपेल शैतान भ्हते परीक्षा लेह चरती, दंङ थोड़े समयों थल दोउ दोरची अचा इला
\s यीशु सेवा कमो शुरुआत
\p
\v 14 दंङ यीशु पवित्र आत्मो समर्थे भरके गलिलो हका अति, होर दोउ चरचा देह्सी नोह्सी भ्हते प्रदेशङ फेलेके इली l
\v 15 दु दोतु मंदिरङ उपदेश लहज़ी लेहती, होर भ्हते दोउ बड़ाई लहज़ते l
\s नासरतङ यीशु अनादर
\p
\v 16 दंङ दु नासरतङ अति, आँऊ र दु मोह्ड़े शुची तोई, होर एनो रीति रंङ साते सब्तो धियाडा रिङ मंदिरङ इल्ज़े पड़ेकी मी थ्ल्ज़ी खड़े शुई l
\v 17 यशयाह नबीऊ कताप दोबी रान्शी तोई, होर दोई क्ताप अलजे, दु ठार हुती आँऊँ चेसी तो:
\v 18 “प्रभु आत्मा गिऊ टोइची तो, झंह की दोई कंगाल तिङ सुसमाचार सुनाची मी थ्ल्ज़ी गिऊ अभिषेक लह्सी शु, होर गिबी दी बजेह चरसी शु की कैदी तिङ रिहाईऊ होर काणे दोतींङ टीरा लेहपची मी थ्ल्ज़ी सुसमाचार प्रचार लोहग होर दाछि दोतींङ रिहा लोहग,
\v 19 होर प्रभु खुश बंङजिमी वर्षो प्रचार लोहग l’’
\p
\v 20 दंङ दोई क्ताप बंद लेह सेवको गुहड़ रिङ रे चरती, होर शोड़ीङ बंङजीरी; होर मंदिरों भ्हते मिह्तु टीरा दोउ टोइची तोई l
\v 21 दंङ दु दोतंङ साते कुट्री लेहती, ‘’तोग ए दी लेख केतु तुइज़ी पुरे शुचे इली l
\v 22 भ्हते जी दोबी शाबाशी रेई, होर आँऊँ अनुग्रहों गप्पा दोउ आह जी हुचाते, दोतंङ साते हैरान शुचे इली, होर कुट्री लेहती, ‘’ क्या दी यूसुफो योह मा शु आ?”
\v 23 दोई दोतंङ सा कुतोह, ‘’केची गिऊ टोइची दी कहावत ज़रूर कोनी,की हे बैध, केनाबी ठीक लोहू l आँऊँ ला ञेह्ची रेड्री तो की कफरनहूमङ छी ला लह्सी शु, दु देहर कनु देशङ ला लोहू l”
\v 24 दोई दोतंङ सा कुतोह, ‘’ गे केतङ साते हेले-हेले कुट्रातग की अरिला नबी बी एनो देशङ आदर मा खोक्सी l
\v 25 गे केतङ साते हेले-हेले कुट्रातग की एलियाहो समयरिङ अपेल साडे श्रमु साल सर्ग बंद बङजीरी, देहर तचे की भ्हते देशङ अकाल तोई, दु मुका इस्राएलङ मह्स रनी रे तोई l
\v 26 पर एलियाह दोतु बिचंङ जी इच्चो दोर मा इली पर सैदो सारफतङ इह रन्नीऊ दोर इली l
\v 27 होर एलिशा नबीऊ मुका इस्राएल मह्स कोडी रे ला तोई, पर सीरिया वासी नमाना बी छोड़के दोई अरिला शुद्ध मा लहरी l”
\v 28 दी गप्पा रेड्री में थल आँऊँ ला मंदिरङ तोई दुरे भ्हते रोशेके इली,
\v 29 होर खड़े अचा दोबी नगरंङ जी धकते हुती, होर दु गोहू टोइची लेन्ज़ा इलीरे आँऊँर दोतु नगर बसके तोई की दोबी दोरची योंखा छंङमोई l
\v 30 पर दु दोतु बिचंङ जी हचा अचा इली l
\s माजी आत्मा ग्रस्त मिह बी ठीक लहज़ी
\p
\v 31 दंङ दु गलिलो कफरन्हुमो नगरङ खा इली होर सब्तो धियाड़ा रिङ मिह तिङ उपदेश लहज़ी लेह्की तोई l
\v 32 दुरे दोउ उपदेशङ साते हैरान शुचे इली, छना कुई सा ता दोउ वचन अधिकारङ साते तोई l
\v 33 मंदिरङ इह मिह तोई l अतु अन्द्रेग माजी आत्मा तोईl दोई मोह्ड़े सग रंङ साते हॉउश रेई,
\v 34 “ हे यीशु नासरी हेन्दीङ करङ साती छी कम? क्या केई हेन्दीङ नाश लहजिमी थ्ल्ज़ी अन्जी शु? गे कनिङ ञेऊँ का अरी शुना? का परमेश्वरो पवित्र जन शुना l”
\v 35 यीशु जी दोबी त्रटेके कुतोह, ‘’चुपे शुचे इला, होर दोउ अन्द्रेग जी हुचा इला” दंङ माजी आत्मा दोउ अन्द्रेग जी दोबी बिना नुक्सान लाहे हुचा इली l
\v 36 दीऊ टोइची भ्हते हैरान शुचे इली, होर एनातु बिचंङ गप्पा लहजे कुट्री मी लेहती, ‘’दी छना श्रो वचन शु? छना कुई सा ता दी ता अधिकारे होर शक्ति रंङ साते माजी आत्मा तिङ हुकुम रंड्रा, होर दुरे हुचा यवा l”
\v 37 देहर थल पिला हासी होर भ्हते ठारी रिङ दोउ चरचा शुबी लेहती l
\s पतरसो युघ और उई मिह तिङ ठीक लहज़ी
\p
\v 38 दु मंदिरङ जी हुचा पतरसो चूंङ इली, पतरसो युह्ग बी ज़रताप अन्जी तोई, होर दोची दोउ थ्ल्ज़ी दोरंङ साते विनती लहरी l
\v 39 दोई दोउ कछंङ खड़े शुचे ज़रतापा बी त्रटेक्ति होर ज़रताप अचा इली, होर दु अचा दोउ सेवा लहज़ी लेहती l
\v 40 एके रोपिमी मुका, अतु अतुआ दोर मीहरे शता-शता किस्मो बीमारी रंङ साते तोई, दुरे भ्हते दोउ कछंङ हतिरे, होर दोई इच्चो- इच्चो टोइची गुहड़ केट्रे दुरे ठेल लहरि l
\v 41 होर माजी आत्मा ला हॉउश रे दी कुट्रा, ‘’की केई परमेश्वरो योह शुना,” मह्स में जी हुचा इली l पर दु दोतींङ त्रटेक्ची लेह्की तोई, छना कुई सा ता दुरे ञेचते की दी मसीह शु l
\s आराधनलयरिङ प्रचार लहज़ी
\p
\v 42 अपेल धियाड़ा शुई ता दु हुचा इह सुनसान ठारी रिङ इली, होर भीडो भीड़ दोबी पेट्रा दोउ कछंङ अति, होर दोबी रोके के कुट्री लेहती की ञेहतु दोरची थेहला l
\v 43 पर दोई दोतंङ सा कुतोह, ‘’गिबी होर ला नगरंङ परमेश्वरो सुसमाचार सुनाची ज़रूरी शु, छना कुई सा ता गे दिऊ थ्ल्ज़ी अन्जी शुगा l”
\v 44 होर दु गलिलो मंदिरङ प्रचार लहज़ी लेहती l
\c 5
\s मुंडो चेला तिङ बुलाची
\p
\v 1 अपेल भीड़ परमेश्वरो वचन रेड्री मी थ्ल्ज़ी दोउ टोइची दाछिह युवाते, होर दी गनेसरतो झीलों मुखारीङ खड़े तोई, दु मुका झहं शुई
\v 2 दोई झीलों मुखारीङ झूट किश्ती रे खणी, होर मछुवारे किश्ती जी तक्से जाल शुल्ज़ी लेह्की तोई l
\v 3 दु किश्ती तु बिचंङ जी इच्चो टोइची, आँऊँ शमोंनो तोई लोकसा दोरंङ साते विनती लहरी की मुखारीङ जी थोड़ेआ एखा ले चर्तु l दंङ दोई बंङजा किश्तिउ टोइची जी दोतींङ उपदेश रेई l
\v 4 अपेल दु गप्पा लेह योच्हते दंङ दोई शामोनङ साते कुतोह, ‘’ डुगेरिङ लेजा शिला, होर मच्छ चुम्ज़ी मी थ्ल्ज़ी कनु जाल रे केऊ l”
\v 5 श्मोने दोबी ज़ुबाब रेई,’ हे स्वामी, ञेह्ची पुरे रात मेंहन्त लह्सी शु होर छलेह मा चुमरी,” पर कनु कुट्री मी बजेह जाल केयोग l”
\v 6 अपेल दोची ध्वां लह्तो, ता दोची मह्स मच्छ रे चुमरी, होर दोतु जाल ला फ्राक्सी लेहती l
\v 7 दिरंङ दोची एनो साथि तिङ आँऊँ आईसंङ किश्ती रिङ तोई, इशरा लहरी की अन्ज़े हेंदु मदद लांही, होर दोची अन्ज़े झुड्ला किश्ती रे धोंण तचे पिङरि की किश्ती रे डूबके लेहती
\v 8 दी खांए शामोंन पतरस यीशुऊ कोन्जो टोइची दछे इली होर कुतोह, ‘’हे प्रभु, गिऊ दोरची अचा इला, छना कुई सा ता गे पापी मिह शुगा l”
\v 9 छना कुई सा ता धोंण मच्छ चुम्ज़ी मी थल दोबी ए दोउ साथी तिङ हैरानी शुची लेह्की तोई l
\v 10 होर ध्वां ए ज़ब्दिउ योह याकुब होर युहन्ना बी, आँऊँ शामोन साथी रे तोई, हैरानी शुई l दंङ यीशु जी शमोंनङ साथे कुतोह, ‘’वेवा थ्हानी; हेन्देग जी ए का मिह तिङ जीविता चुमोंन l”
\v 11 होर दोची किश्ती रे मुखारीङ हती, होर भ्हते ध्हिर केट्रा दोउ थल-थल शुचे इली l
\s कोढो रोगी रे ठीक लहज़ी
\p
\v 12 अपेल दु उई नगरंङ तोई, दोर इह कोढेह भरेकी मिह अति, होर दु यीशु बी खांए मोह्दु भ्हारे दछेह विनती लहज़ी लेहती, ‘’हे प्रभु, अगर केई जुन्जातन सा ता केई गिबी ठीक लोहू l’’
\v 13 दोई गुट्र तुहखा लेह दोबी पछ रेई होए कुतोह, ‘’गे ज़ुन्ज़ताग, की केई ठीक शुचे इला l” होर दोउ कोढ़ अचा इली l
\v 14 दंङ दोई दोबी चेताबनी रेई, ‘’अंतङ ला साते था कुडू, पर अचा एनाबी याजका बी कंडू, होर कनु शुद्ध शुबी मी बारे आँऊँ धिरह मुसे नियमो अन्द्रेग कुशी तो, दु चड़ातु की दोतु टोइची गवाही शो l’’
\v 15 पर दोउ चरचा होर ला मह्स फेलेके इली, होर भीडो भीड़ दोबी रेड्री मी थ्ल्ज़ी होर एनातु बीमारी जी ठीक शुबी मी थ्ल्ज़ी ठ्रोका शुचे लेहती l
\v 16 पर दु जंगलङ इल्ज़े उई ठारी तिङ प्रार्थना ल्वा लाहते l
\s नम्कियोन टेची मिह बी ठीक लहज़ी
\p
\v 17 इच्चा धियाड़ा धियाँ शुई की दु उपदेश रंड्री लेह्की तोई, होर फरीसी रे होर कानून ञेहचा दुरे दोर बंङजी तोई आँऊँ गलील होर यहूदियों हर गावं बेह्ची यरूशलेमङ अन्जी तोई, होर ठीक लहज़ी मी थ्ल्ज़ी प्रभु सामर्थ दोउ साथे तोई l
\v 18 दु मुका रेह मिह्ज़ी इच्चा मिह बी आँऊँ नम्किओंन टेची तोई, मंजीऊ टोइची केचे हतिरे, होर दुरे दोबी तोंङ शिल्ज़ी मी थ्ल्ज़ी ए यीशु तुइज़ी केत्री मी थ्ल्ज़ी सोचेके लेहती l
\v 19 अपेल भीड़ शुबी मी बजेह दोबी लेन्ज़ा मरतिरे सा ता दोची लंङदीङ हुचा स्लेटा रे एखा लहरी होर दोबी मंजी रंङ साते यीशु कछंङ योंखा लेह चरती l
\v 20 दोई दोतु विश्वास खांए दोरंङ सा कुतोह, ‘’ हे मिह, कनु पाप क्षमा शुई l”
\v 21 दंङ ग्यानी ए फरीसी बिवाद लहज़ी लेहती, ‘’दी अरी शु आँऊँ पर्मेश्वरो निंदा लहजा? परमेश्वर बी केचे आँऊँ पाप क्षमा लेह तर्पतो?”
\v 22 यीशु ए दोतु समो गप्पा ञेए, दोतंङ सा कुतोह, ‘कह्ची केतु समो अन्द्रेग छी विबाद लह्जातई?
\v 23 योह्छी छी शु? छिह दी कुट्री की, ‘कनु पाप क्षमा शुचे इली,‘ या दी कुट्री;अचु ए जो?
\v 24 पर झां शु की केह्ची ञेहु की मीहू कटु बी संसारङ पाप क्षमा लह्ज़ीमी ला अधिकार तो l”- दोई दु नम्कियोंन टेची मिह बी कुतोह, ‘’गे करङ साते कुट्रातग, अचु होर कनु मंजी उठाके कनु चुङखु हका अचा इला l”
\v 25 दु दोथर ए दोतु तुइज़ी खड़े शुचे इली, होर अतु टोइची दु तोई, दु उठाके परमेश्वरो महिमा लहजा एनो चुङखा अचा इली l
\v 26 दंङ भ्हते हैरान शुई होर परमेश्वरो महिमा लहज़ी लेह्की, होर मह्स जी वेवा कुट्रि लेहती,” तोग ञेह्ची अनोखे गप्पा तङरीरी l”
\s लेवी बी अता कुट्री
\p
\v 27 दिऊ थल दु धकते इली होर लेवी मिन्दू इह मिह बी चुंगीऊ चोकीऊ टोइची बंङजी खंणी, होर दोबी कुतोह,” गिऊ थ्ल्का शुचे इला l”
\v 28 दंङ दु भ्हते छोड़के खड़े शुई, होर दोउ थले शुचे इली l
\p
\v 29 दंङ लेवी जी दोउ थ्ल्ज़ी एनो चूंङ इह मोह्ड़े भोज लहरी, होर चूंगि लह्प्चा दोतु होर उई मिह तु आँऊँ दोरंङ साते बगत जेई तोई, इह मोह्ड़े भीड़ तोई l
\v 30 दिऊ टोइची फरीसी ए ज्ञानी दोउ चेला तिङ दी कुट्री लेहती,” केह्ची चुंगी लेहपचा होर पापी तङ साते छिलेह ज़ोवातन?”
\v 31 यीशु जी दोतींङ ज़ुबाब रेई,’बेधह रुठे दोतींङ मा शु पर तह्ची दोतींङ दोउ ज़रूरत शु l
\v 32 गे धर्मी तु थ्ल्ज़ी अन्जी मा शुगा पर पापी तिङ सेम फिराची मी थ्ल्ज़ी अन्जी शुगा l
\s उपवासों बारे सवाल
\p
\v 33 दोची दोरंङ साते कुतोह,” युह्नो चेला ता बराबर उपबास होर प्रार्थना लहजाते होर ध्वां ए फरीसी तु चेला रे, पर कनु चेला रे ता ज़ोवातोर होर तूंङमतोंर l”
\v 34 यीशु जी दोतंङ सा कुतोह,” क्या केह्ची बाराती तिङ अपेल तचे बियाहु दोतंङ साते तो उपवास लह्ज़ीमी कोंन आ?
\v 35 पर दु धियाड़ा अप्तो,अपेल व्याहू दोतु बिचंङ जी एखा शोतो, दंङ दुरे दु मुका उपवास लोह्तो l”
\v 36 दोई उई ला दृष्टान्त दोतंङ साते कुई; “अरिला मिह जी खरकोई खम्ज़े फराक्षे यूँई खाम्जेतीङ टली मा केट्री, मा ता खरकोई खराब शुचे योतो होर यूँई दु ला दोरंङ साते मा चिक्स्तो l
\v 37 होर अचिला खरकोई दाखरस यूँई मश्करिङ मा केट्रि मा ता खरकोई दाखरस युई मश्का रे ठरवलशे हुचा योतो, होर मश्का रे नाश शुचे योते l
\v 38 पर खरकोई दाखरस खरकोई मश्कङ केट्री झुँस l
\v 39 आँऊँ ला मिह जी युई दाखरस तुङे थल खरकोई मा पेट्री छना कुई सा ता दोई कुट्री युई ए रुठे तो l”
\c 6
\s सब्तो प्रभु
\p
\v 1 दंङ सब्तो धियाड़ा रिङ दु रिहू बिचंङ जी जोई लेह्की तोई, होर दोउ चेला रे कान्ज़े थक्षा होर गुहट्रा नुह्चे-नुह्चे ज़े लेह्की तोई l
\v 2 दंङ फरीसीऊ बिचंङ रे जी कुतोह,” कह्ची छी कम लह्जाताई आँऊँ सब्तो धियाड़ा रिङ लहज़ी ठीक मा शु l”
\v 3 यीशु जी दोतींङ ज़ुबाब रेई,” क्या केह्ची दी पड़ेकी मा शु आ की दाऊदे अपेल दु ए दोउ साथी रे योई तोई दु मुका छी लाहते?
\v 4 दु छना परमेश्वरो डेरङ इली, होर भेटो रोटी रे जेह चरती, आँऊँ याजको आलवा अचिला मा ज़ेई, होर एनो साथी तिङ ला रेई?
\v 5 होर दोई दोतंङ सा कुतोह,” मीहू योह सब्तो धियाड़ो ला प्रभु शु l”
\s करची घुड़ो मिह बी ठीक लहज़ी
\p
\v 6 झहं शुई की उई सब्तो धियाड़ा रिङ दु मन्दिरंङ इल्ज़े उपदेश लहज़ी लेह्की तोई; होर दोर इह मिह तोई अतु सुचङ गुहड़ कारची तोई l
\v 7 ग्यानी ए फरीसी रे दोउ टोइची दोष लगाची मी थ्ल्ज़ी तैयार तोई की खामोई की दु सबतो धियादी रिङ ठीक लहजा आ मा लहजा l
\v 8 पर दु दोतु विचार ञेचाते; दोई दु कारची गुहड़ो मिह रंङ साते कुतोह,” अचु, बिचंङ खड़े शु l” दु खड़े अचा इली l
\v 9 यीशु जी दोतंङ सा कुतोह,” गे केतङ साते दी रूह्क्चा शुगा की सब्तो धियाडा रिङ छी लहज़ी ठीक शु रुठे लहज़ी आ माजी लहज़ी प्राण बचाची आ नाश लहज़ी?”
\v 10 दंङ दोई पिला हासि दोतींङ खांए दु मिह बी कुड़ी,” कनु गुहड़ तुखा लोहू l” होर दोई ध्वां ए लह्तो, होर दोउ गुहड़ यह्चा ठीक शुचे इली l
\v 11 पर दुरे रोशेके इली होर एनातु बिचंङ दी कुट्री लेहती की ञेह्ची यीशु छी लोहनी
\s सनी प्रेरिता तू नियुक्ति
\p
\v 12 दु धियाड़ा रिङ दु प्रार्थना लह्ज़ीमी थ्ल्ज़ी गोहू हका इली, होर रात पुरे प्रार्थना लहरी l
\v 13 अपेल धियाड़ा शुचे इली ता दोई एनो चेला रे बुलाति होर दोतु बिचंङ जी सनी रे बिनेक्ति, होर दोतींङ प्रेरित कुतोह;
\v 14 होर दुरे दी शु; शमोंन अतु मिन पतरस केरीह, होर दोउ न्वा अन्द्रियास, होर याकूब होर युहन्ना होर फिलिपुस होर बरतुल्मे,
\v 15 होर मती होर थोमा होर ह्ल्फईऊ योह याकूब होर शमोंन अतिंङ ज़ेलोतेस ला कुट्री,
\v 16 होर यकुबो योह यहूदा होर यहूदा इस्कर्योती आँऊँ दोउ चुम्ज़ा ला तोई l
\s शिक्षा रंड्री ए ठीक लहज़ी
\p
\v 17 दंङ दु तकसा दोतंङ साते ठरपा ठारी रिङ खड़े शुचे इली, होर दोउ चेला तु भीड़, होर भ्हते यहूदिया,यरूशलेम, होर सुर होर सैदो समुन्द्रो मुखारीङ जी मह्स मीहरे,
\v 18 आँऊँ दोउ रेड्री मी ए एनो बीमरी जी ठीक शुबी मी थ्ल्ज़ी दोउ कछंङ अन्जी तोई,दोर तोई,होर माजी आत्मो दुरे ला दोर ठीक शुची लेह्की तोई l
\v 19 भ्हते जी दोबी थोक्ची ज़ुन्जातेर,छना कुई सा ता दोउ अन्द्रेग जी सामर्थ हुचा दुरे ठीक शुबी लेह्की तोई l
\s आशीष इ शोको वचन
\p
\v 20 दंङ दोई एनो चेला तु हका खांए कुई,” धन्य शु केरे अरी दीन तोतोंन, छना कुई सा ता परमेश्वरो राज़ केतु शु l
\v 21 “ धन्य शु केरे अरी दी मुका योई तोतोई,छना कुई सा ता कह्ची तृप्त शोनी l“ धन्य श केरे अरी दी मुका क्रपी लेह्की तोतोई, छना कुई सा ता बफोई l
\v 22 “ धन्य शु केरे अपेल मीहू योहू बजेह मीहरे केतङ साते बैर लेपोर होर केतींङ हुन्ज़े चरपोर, होर केतु निंदा लोह्तो, होर केतु मिन मदम चेके ट्रिके चरपोर l
\p
\v 23 “ दु धियाडा रिङ खुश शोनी, छना कुई सा ता केतु थ्ल्ज़ी सर्गङ मोह्ड़े फल तो; दोतु बाह मेमे ला नबी रंङ साते ध्वां ए लह्ज़ते l
\v 24 “ पर हाय केतु टोइची अरी धनवाना रे तोतोई, छना कुई सा ता केह्ची केनो शांति लेहपचे चरती l
\v 25 “ हाय केतु टोइची अरी दी मुका तृप्त तोतोई, छना कुई सा ता योई शोनी l हाय केतु टोइची अरी दी मुका वफाते,छना कुई सा ता कह्ची क्रपोई ए शोक लोहनी l
\v 26 “ हाय केह्तु टोइची अपेल मीहरे केतींङ रुठे कोतो, छना कुई सा ता दोतु बाह मेमे ला हफ्सी लहजा नबी रंङ साते ला ध्वां ए लह्ज़ते l
\s बैरी तंङ साते दाह
\p
\v 27 “ पर गे रेड्रा दोतंङ साते कुट्रातग की एनो दुश्मना रंङ साते दा लाह्नी; आँऊँ केतङ साते बैर लह्ज़ते दोतु रुठे लोहू l
\v 28 आँऊँ केतींङ शाप रमतो दोतींङ आशीष रांऊँ; अरी केतु अपमान लोह्तो, दोतु थ्ल्ज़ी प्रार्थना लोहू l
\v 29 आँऊँ कनु इच्चो चरनी रिङ चट्टेक रमतो दोउ हका आईसंङ ला किरेज़ी चर्तु; होर अचिया कनु चोगा लेन्ज़ा शोतो दोबी कुरता ला रे चरतु l
\v 30 आँऊँ ला केतु दोरची पेट्रादे दोबी रांऊँ, होर अचिये कनु चीज़ खोलड्रा लेन्ज़ा योतो, दोउ दोरची था पेट्रोई l
\v 31 छना केह्ची पेट्राई की मीहरे केतङ साते लोह, केह्ची ला दोतंङ साते ध्वां ए लोह्नी l
\v 32 “ अगर केह्ची केतींङ दा लहजा दोतंङ साते दा लह्ज़ताई सा ता, केह्तु छी बड़ाई? छना कुई सा ता पापी ला एनो दा लहजा दोतंङ साते ध्वां ए लह्ज़ते l
\v 33 अगर कह्ची केतु भलाई लहजा दोतंङ साते ला भलाई लह्ज़ताई सा ता, केह्तु छी बड़ाई, छना कुई सा ता पापी ला एनो दा लहजा दोतंङ साते ध्वां ए लह्ज़ते l
\v 34 अगर केह्ची दोतींङ उधार रंड्राई सा ता आँऊँ दोरची यह्चा बापीस शोतो, ता केह्तु छी बड़ाई? छना कूई सा ता पापी जी ला पापी तिङ उधार रंड्रातोर की दोण ए यह्चा लेह्प्तोl
\v 35 पर कनु शत्रु रंङ साते दा लोहनी, होर भलाई लोहनी, होर यह्चा बापीस खोकीसी मी थ्ल्ज़ी आशा था लाह्नी; होर केह्तु थ्ल्ज़ी मोह्ड़े फल शोतो, होर केह्ची परमप्रधानो कटु रे शोनी, छना कुई सा ता दु दोतु टोइची ला आँऊँ धन्यबाद मा लेही,होर मदम दोतु टोइची ला दया बाण शुबी l
\v 36 छना कनु बाह द्याबन ति ध्वां ए केह्ची ला द्याबान शु l
\s दोष था लगातुई
\p
\v 37 “ दोष था लगातुई, ता केह्तु टोइची अल दोष मा केहुर l दोषी था ठहरासुई, ता केह्ची ला दोषी मा शोनी l क्षमा लोहनी सा ता केतींङ ला क्षमा खोक्स्तो l
\v 38 रमा लहरी सा ता केतींङ ला खोक्स्तो l मिह जी पूरा नाप तेप्चे- तेप्चे होर ट्रूलजे होर पिङे केतु टूडीङ रमोर, छना कुई सा ता आँऊँ नाप केह्ची नापेक्ची दु ए नापा रंङ साते केतु थ्ल्ज़ी शोतो l”
\v 39 3 दंङ दोई इह द्रष्टान्त कुई; क्या काणे मिह आई काणे दोबी अम कंड्री तरपोर आ? क्या झुड्ला गड्ढे रिङ मा दखपोतो?
\v 40 चेला एनो गुरु जी मोह्ड़े मा शुबी, पर आँऊँ ला सिद्ध शोतो दु एनो गुरु बराबर शोतो l
\v 41 केई केनो न्वाऊ टीरङ तिनका छिले खंनड्राताई, होर केनो टीरङ मोह्ड़े लट्ठो कनिङ पता मा लेपा?
\v 42 कनीङ केनो टीरो लट्टा मा तङफ सा ता,केई केनो न्वा बी छना कुट्री तरपोंन,” हे भाई रूह्म्जु, कनु टीरो दोरची गे तिनका हुपोग? हे कपटी, मुन्डा केनो टीरो लट्ठा हुतू, दोर थल दु तिनका आँऊँ कनु न्वाऊ टीरङ तो दोबी ठीक ठाक खांए दोबी हुपी तर्पोंन
\s छना बूट ध्वां ए फल
\p
\v 43 “ आँऊँ ला रुठे बूट मद अची मदम फल हप्तो, होर अरिया मदम बूटह मद अची रुते फल हप्तो l
\v 44 हर इच्चा बूटह एनो फल रंङ साते सेह्सी, छना कुई सा ता मिह जी छ्वाकटु बिचंङ जी अंजीर मा थक्ची होर ना झड़बैरी जी अंगूर l
\v 45 रुठे मिह एनो रुठे समो दोरची रुठे गप्पा हुपी, होर मदम मिह जी एनो समो मदम दोरची मदम गप्पा हुपी, छना कुई सा ता आँऊँ ला सेमङ शुबी दु ए आह जी धकते हुची l
\s चूंङ बनाचा झुह्ट मीहरे
\p
\v 46 “ अपेल केह्ची गिऊ कहना मा मानेकचासाईं सा ता छिलेह गिबी हे प्रभु हे प्रभु; कुट्राताँई?
\v 47 आँऊँ ला गिऊ कछंङ अपद होर गिऊ गप्पा रेड्रा, गे केतींङ कमोग की दु अतु समान शु;
\v 48 दु दुह मीहू समान तो अची घर बणाची मी मुका धरती डुगे ख्रल्ज़े चटानो टोइची मुयाद केहरी, होर अपेल बाड़ अति होर दोउ धारा दु घर बारङ लेहती पर दोबी हिलाची मरति, छना कुई सा ता दु पक्के तोई l
\v 49 पर अची रेड्री थल ला मा मनेक्ची, दु दुह मीहू ठ्रो शु, अची श्रो टोइची मुयाद केहरी, अपेल दोउ टोइची बाड़ अति दु ध्वां ए ठ्रोलशा इली हो सत्यानाश शुचे इली l”
\c 7
\s इह सूबेदारों विश्वास
\p
\v 1 अपेल दोई मिह तङ साते भ्हते गप्पा कुचे चरती, दंङ दु कफरन्हुमो हका अति l
\v 2 दोर अरिया सूबेदारों इह दास आँऊँ दोउ प्यारे तोई, बिमरिऊ बजेह सी मी तोई l
\v 3 दोई यीशु चर्चा रेड्री थल यहुदितु पुराणी तिङ दी बिनती लह्ज़मी थ्ल्ज़ी चरती की अन्ज़े गिऊ दास बी ठीक लोहू l
\v 4 दुरे यीशु कछंङ अतिरे होर दोरंङ साते विनती लहज़ी लेहती,” दु दी जोगे शु की केई दोउ थ्ल्ज़ी दी लोहू l
\v 5 छना कुई सा ता दु हेंदु जाती रंङ साते दा लहजा, होर दोई ए हेंदु मंदिर बनाशी शु l”
\v 6 यीशु दोतंङ साते इली,आँऊँ मुका दु घ्र्बारो दोरची उईतारे मा तोई,दंङ सूबेदार एनो मित्रा तु दोरची उजाब चरती,’ हे प्रभु, दुःख था उठातु,छना कुई सा ता गे दी जोगे मा शु की केई गिऊ घरबारंङ अपोंन l
\v 7 दी ए बजेह गे एने एनाबी दी जोगे मा चेथी की कनु कछंङ अपोग, पर वचन ए कुचे चर्तु ता गिऊ सेवक ठीक शुचे योतो l
\v 8 गे ला उई तु अधीन मिह शुगा, होर सिपाही गिऊ गुहडीङ तोद, होर अपेल इच्चा बी कोग,” इला “ ता दु अचा यउवा; होर आईसंङ साते कोग,” अता, ता दु अन्ज़े यउवा, होर एनो दास बी अगर कोग,’ दी लोहू, ता दोई दु ए लह्ज़ते l”
\v 9 दी रेड्रा थल यीशु हैरान शुचे इली होर दोई एनो मोध किर्ज़े दु भीड़ओ हका आँऊँ दोउ थ्लेसी एपीआई लेह्की तोई, कुतोह,” गे केतङ साते कुट्रातग की दिहठ्रो विश्वास इस्राएली तु बिचंङ ला गे मा खांणी l”
\v 10 होर चरचि मिह जी चूंङ अन्ज़े दु दासा बी ठीक शुचे खांणी l
\s रंणी मेच्मिऊ कटु बी जीवन दान
\p
\v 11 थोड़े धियाड़ो थल दु नाइन मिन्दू इह नगरङ इली l दोउ चेला ए मह्स भीड़ दोरंङ साते तोई l
\v 12 अपेल दु नगरो फटाको कछंङ पीडी सा ता,खांणी, मिह जी इह मुर्दा धह्क्तेका लेन्ज़ा यूवातेर; आँऊँ एनो याहो इच्चा योह तोई,होर दु रन्नी तोई; होर नगरो मह्स मीहरे दोरंङ साते तोई l
\v 13 दोबी खांए प्रभु बी दया अति,होर दोरंङ साते कटह,” था क्रपू l”
\v 14 दंङ दोइ कछंङ अन्ज़े दु अर्थी बी पछ रेई, होर उठाचा दुरे रूह्म्ज़ा इली l दंङ दोई कुतोह,” हे जवान गे केतङ साते कुट्रातग, अचु l”
\v 15 दंङ दु मुर्दा खड़े अचा इली,होर कुट्री लेहती,होर दोई दोबी दोउ याहु हका रे चरती l
\v 16 दिरंङ भ्हते बेई लेहतिरे, होर परमेश्वरो महिमा लहजे कुट्री लेहती,’ ञेहतु बिचंङ इह मोह्ड़े नबी खड़े शुची तो,होर परमेश्वरे एनो मिह तु टोइची कृपा लह्सी तो l”
\v 17 होर दोउ बारे दी गप्पा भ्हते यहूदिया होर आस पासो भ्हते देशंङ फेलेके इली l
\s युहन्ना बप्तिस्मा रंड्राढो सवाल
\p
\v 18 युहन्ना बी दोउ चेला जी दी भ्हते गप्पो समाचार रेई l
\v 19 दंङ युह्न्ने एनो चेला तु बिचंङ जी जुहट बी दी रूह्क्ची मी थ्ल्ज़ी चरती,” क्या अंज़ा दु केई ए शुना, या ञेह्ची उई दोउ इंतज़ार लोहई?”
\v 20 दोची दोउ कछंङ अन्ज़े कूई,” युहन्ना बप्तिस्म रंड्रा दोई हेन्दीङ कनु कछंङ दी रूह्क्ची मी थ्ल्ज़ी चरसी शु,”की क्या अंज़ा दु केई ए शुना, या ञेह्ची उई दोउ इंतज़ार लोहई?”
\v 21 दु ए मुका दोई मह्स टेची दोतींङ होर पीड़ा जी होर माजी आत्मो दोरची छुटकारा रेई, होर मह्स काणे दोतींङ टीरा रेई l
\v 22 होर दोई दोतंङ सा कुतोह,” आऊँ ला कह्ची खांणी ए रेड्री, इल्ज़े युहन्ना रंङ साते कोणी की काणे दुरे खंड्री लेह्की तो लटे ज़ोवातोर, कोढी रे शुद्ध शुची लेह्की तो, टंऊंडे दोची रेड्री लेह्की तो, मुर्दे श्रीङी लेह्की तो, होर कंगाल तिङ सुसमाचार सुनाची लेह्की तो l
\v 23 धन्य शु दुरे आँऊँ गिऊ विषय रिङ ठोकर था जोतो l”
\p
\v 24 अपेल युह्नो चरसी मीहरे अचा इली सा ता यीशु युहनो बारे मिह तङ साते कुट्री लेहती,” कह्ची जगलंङ छी खंड्री मी थ्ल्ज़ी इल्ज़ी तोई? क्या लंन दंङ साते तुरल्चा दु पोधा तिङ?
\v 25 दंङ कह्ची छी खंड्री इल्ज़ी तोई? क्या मुलायम खम लेह्ची मिह बी? खणु,आँऊँ जी चमकदार खमजे लह्ची दुरे राज़ भवनङ बंङजी l
\v 26 होर छी खंड्री इल्ज़ी तोतोई? क्या उई नबी बी? वोई,गे केतङ साते कुट्रातग,बर्न नबी जी ला मोह्ड़े बीl
\v 27 दी दु ए शु,अतु बारे दी चेसी तो,” खंणु गे गयांङो दूता बी कनु तुइज़ी चरपोग,आँऊँ कनु थ्ल्ज़ी अम तैयार लोह्तो l
\v 28 गे केतङ साते हेले-हेले कुट्रातग की आँऊँ ला मेह्च्मी जी ज़ेह्की शु,दोतु बिचंङ जी युह्नू दोरची आँऊँ ला मोह्ड़े मा शु,पर आँऊँ परमेश्वरो राज्य रिङ क्वाचि बे क्वाचि तो,दु दोबे मोह्ड़े शुl”
\v 29 होर भ्हते मिह जी रेड्रा होर चुंगी लह्प्चा दोची युह्न्नो बप्तिस्मा लेहपचे परमेश्वरा बी सच्चे चेथी l
\v 30 पर फरीसी जी ए ज्ञानी जी बप्तिस्मा मा लेह्प्ती होर परमेश्वरो गप्पा एनातु विषय रिङ टालेके चरती l
\v 31 “ दंङ गे दी युगों मिह्तु बराबरी अतु साते लोहग,की दुरे अतु समान शु?
\v 32 दुरे दु कटु तु समान शु आँऊँ बाज़ारङ खड़े शुचे एनातु बिचंङ दी कुट्री लेह्की शुवा,” ञेह्ची केह्तु थ्ल्ज़ी बंसुली बजाती,होर केह्ची गहरतिनी मा;ञेह्ची दुःख लहरी पर केरे क्रापतिनी मा l
\v 33 छना कुई सा ता युहना बप्तिस्मा रंड्रा दु मा ज़ोवातोर होर ना सरा तूंङमातेर,होर केह्ची कुट्राताई दोउ अन्द्रेग माजी आत्मा तो l
\v 34 मीहू योह ज़ोवातोर ए तूंङमातेर होर केह्ची कुट्राताई,’खनु,पेटू ए पियाक्क्ड मिह,चुंगी लेहप्च्चा होर पापी तु दोस्त l
\v 35 पर ज्ञान एनो भ्हते कटु तु दुवरा सचे ठहरासी शु l”
\s फरीसीउ चूंङ पापिनी मेच्मी बी क्षमा
\p
\v 36 दंङ अरी फरीसी जी दोरंङ साते बिनती लहरी की दु दोरंङ साते बगत जोऊ,दंङ दु फरीसीऊ चूंङ इल्ज़े बगत जेहिमी थ्ल्ज़ी इली l
\v 37 दु नगरो इह पापिनी मेचिमी जी दी ञेहे की दु फरीसीऊ चूंङ बगत ज़ेईमी अन्जी तो, संगमरमरो ननदों अन्द्रेग इत्र हत,
\v 38 होर दोउ कोंजो कच्छंङ,थ्ल्का शुचे,क्रपा दोउ कोन्ज़ा तिङ मिक्तु साते अलेग लहजा एनो पुंजो क्रा रंङ साते साफ़ लहज़ी लेहती होर दोउ कोन्ज़ाङ उकू रे इत्र च्वाची लेहती l
\v 39 दी खांए दु फरीसी अची दु बुलाची तोई एनो सेमङ सोचेके लेहती,” अगर दी नबी शुचांई सा ता दी ञेह्ची तोई की आँऊँ दोबी पच्छ लगाची लेह्की तो दु अरी ए आँऊँ मेचिमी तो, छना कुई सा ता दु ता पापिनी तो l”
\v 40 यीशु जी दोउ ज़ुबाबङ कुतोह,’ हे श्मोंन गिबी केतङ साते छा छी कुट्री मी तो l” दोई कुतोह,” हे गुरु,कोहनी l”
\v 41 “ अरिया मह्ज्नो झूटह देनदार तोई,इच्चा ङाराओ, होर इच्चा निंजो साऊ l
\v 42 अपेल दोतु कछंङ बापिस लह्ज़ीमी थ्ल्ज़ी छिला मा तोई ता दोई झुड्ला बी माफ़ लेह चरती l दिरंङ दोतु बिचंङ जी आँऊँ दोरंङ साते मह्स दा लोह्तो?”
\v 43 शमोंन ए दोबी ज़ुबाब रेई,” गिऊ सम्झङ दु अतु दोई मह्स माफ़ लेह चरती l” दोई दोरंङ साते कुतेह केई ठीक कुट्री लेह्की तोतोंन l”
\v 44 होर दु मेच्मिऊ हका किर्ज़े दोई श्मोंन रंङ साते कुतोह,” क्या केई दी मेचिमी बी तङरिरे आ?गे कनु चूंङ अति केई गिऊ कोन्ज़ा शुल्ज़ी मी थ्ल्ज़ी ति ला मा रेई,पर दी मेच्मी गिऊ कोन्ज़ा मिक्तु रंङ अलेग लहरी होर क्रा रंङ साते दु साफ़ लहरी l
\v 45 केई गिबी उकू ला मा रेई,पर अपेल बेह्ची गे अन्जी तो दी गिऊ कोन्ज़ा रिङ उकू रंड्री बंद मा लहरी l
\v 46 केई गिऊ पुंजङ तेल मा केहरी,पर दी गिऊ कोंजो टोइची इत्र केहरी l
\v 47 झा गे केतङ साते कुट्रातग की दिऊ पाप आँऊँ मह्स तोई क्षमा शुचे इली,छना कुई सा ता दी मह्स दा लहरी;पर अतु थोड़े माफ़ शुई दोई थोड़े दा लहरी l”
\v 48 होए दोई दु मेच्मी रंङ साते कुतोह, ” कनु पाप क्षमा शुचे इली l”
\v 49 दंङ दु मीहरे आँऊँ दोरंङ साते बगत जेह लेह्की तोई दुरे एनो सेमङ सोचेके लेहती,” दी अरी शु आँऊँ पाप ला क्षमा लहज़ी लेह्की तो l”
\v 50 पर दोई दु मेच्मी रंङ साते कुतोह,’कनु विश्वास ए का बचाके केरी,कुशलङ साते इला l
\c 8
\s यीशु मेच्मीचेला रे
\p
\v 1 दिऊ थल दु नगर-नगर ए गावं-गावं प्रचार लेह होर परमेश्वरो राज्यों सुसंचारो पप्रचार लेह देखा नोखा इबी लेह्की तोई होर दु सनी रे दोरंङ साते तोई,
\v 2 ‘ दी शु; मरियम अतिंङ मगदलीनी ला कुट्राते,अतु अन्द्रेग जी निज़िह माजी आत्मा रे हुचाते
\v 3 होर हेरोदेसो भंडारीऊ मेचा योआना ए सुस्न्ना, होर उई ला मेच्मी l दीरे एनो सम्प्तिउ द्वारा दोउ सेवा लह्ज़ते l
\s बेजा एचाड़ो दृष्टांत
\p
\v 4 अपेल भीड़ ठ्रोका शुचे इली होर नगरो मिह रे एपीआई लेहती ता दोई दृष्टान्त कुतोह,”
\v 5 “ इच्चा एचाड बेजा एची मी थ्ल्ज़ी हुचीl एचा मुका रेह अम रिङ दछे इली,होर गुशेके इली,होर सर्गो प्या जी दु जेह चरती l
\v 6 रे चटानो टोइची दछे इली,होर दु पोंङरि,पर श्रो मा खोक्सी मी बजेह दु कारचे इलीl
\v 7 रह छ्वाकटु बिचंङ इली,होर छ्वाक रङ साते-साते बडेके दु तेप्चे केरी l
\v 8 रे रूठी ठारी रिङ इली होर पोंङेह राह गुना फल हती l” दी कुचे दोई जोरङ साते कुतोह अतु रेड्री मी थ्ल्ज़ी रेट्रा तो सा ता रेड्रउई l”
\s दृष्टान्तो उदेश्य
\p
\v 9 दोउ चेला जी दु रूह्कती की दी दृष्टान्तो छी मतलब शु?
\v 10 दोई कुतोह,” केतींङ परमेश्वरो राज्यों समझ रान्शी तो होर उई तिङ दृष्टान्तङ कुट्रीमी तो झाहं की:दुरे खांए ला मा ख्म्तो, होर रेड्रा ला मा रेड्रोतो l’
\s बेजा एचा दृष्टान्तो मतलब
\p
\v 11 “ दृष्टान्तो मतलब दी शु; बेजो मतलब पर्मेश्वरो वचन शु l
\v 12 अमो मुख रिङ दुरे शुरे अची परमेश्वरो बचन ता रेड्री दंङ शैतान अन्ज़े दोतु सेमङ जी बचन उठाके लेन्ज़ा शिली की झाहं मा शु की दीरे विश्वास लोहू ए उद्धार लेह्प्तु l
\v 13 चटानो टोइची दुरे दी शु की अपेल बचन रेड्री दु मुका ख़ुशी रंङ साते ता बचन ग्रहण लहरी पर जड़ मा चुम्ज़ी मी बजेह कम समय विश्वास लेही होर परीक्षो मुका बेहेके इली l
\v 14 आँऊँ छ्वाकटु टोइची तोई अची रेड्री पर चिंद ए धन होर जीवनों सुख विलासङ फसेके इबी होर फल मा हपी l
\v 15 पर रूठी भुमिऊ दुरे दी शु आँऊँ बचन रेड्री मी थल दोबी रुठे सेमङ साथे ग्रहण लहरी होर धीरज रंङ साते फल हपी l
\s दीपकों दृष्टांत
\p
\v 16 “ अरिला दिया ज़लाके नंदे रंङ साते मा प्याक्ची,होर ना मन्ज़िउ योंङ केट्रि पर ठेपू रिङ केट्री की अंज़ा दोतींङ छंङी खोक्स्तो l
\v 17 छिला प्याक्सी मा तो की प्रगट मा शु होर ना छा छी गुप्तङ तो आँऊँ मा सेचीह l
\v 18 झांह सावधान बंङजुई की केह्ची छी रेती रंङ साते रेड्राताई आ? छना कुई सा ता अतु कछंङ तो दोबी रमा लोहर होर अतु कछंङ मा तो दोउ दोरची दु ला आँऊँ दोउ कछंङ तो दु ला लेन्ज़ा योर,अतिंङ दु एनो ञेहचा l
\s यीशु याह ए न्वा
\p
\v 19 दोउ याह ए न्वा दोउ कछंङ अति,पर भीडो बजेह दोए मरती l
\v 20 दङ दोरंङ साते कुतोह,” कनु याह ए न्वा धकते खड़े तोतो, होर करङ साते दोईह तोतोर l
\v 21 दोई दिऊ ज़ुबाबङ दोतंङ साते कुई,” गिऊ याह ए न्वा दिरेह शुरे, आँऊँ परमेश्वरो बचन रेड्रा ए मनेक्चा l”
\s आंधी शांत लहज़ी
\p
\v 22 दंङ इच्चा धियाड़ा दु ए दोउ चेला रे किश्तिउ टोइची बंङजीरे,होर दोई दोतंङ साते कुई, आतांई ञेह्ची झीलों नुरेह योनी,दंङ दोची नाव युह्प्चिरी l’
\v 23 अपेल किश्ती जोई लेह्की तोई ता दु इम रिङ इली होर झीलङ तूफ़ान अति होर किश्ती ति रंङ साते पिङे इली होर दुरे खतरा रिङ तोई l
\v 24 दंङ दोची कछंङ अन्ज़े दु उठाती,”होर कुतोह,” स्वामी हे स्वामी l ञेह्ची नाश शुची लेह्की तोतोई l” दंङ दोई खड़े अचा आंधी होर तिऊ लहरा तिङ त्रटेक्ति होर दुरे शांत शुचे इली होर चैन शुचे इली l
\v 25 दंङ दोई दोतंङ साते कुतोह,” केतु विश्वास आँऊँर तोई? पर दुरे वेवा इली होर हैरान शुचे इली होर एनातु बीचंङ कुट्री लेहती,” दी अरी शु आँऊँ आंधी ए ति बी आज्ञा रंड्रा,होर दुरे दोउ मनेक्चा?
\s माजी आत्मा ग्रस्त मिह बी ठीक लहज़ी
\p
\v 26 दंङ दुरे गिरासेनियो देशंङ पिडीरे आँऊँ गलिलो नुहरे तोई l
\v 27 अपेल दु मुखारीङ तक्सिरी दोबी दु नगरो इह मिह दोहरी अतु अन्द्रेग माजी आत्मा तोई दु मह्स धियाड़ो बेह्ची खम्ज़े मा लेहचतेर होर ना चूंङ बंङजाते पर कब्रङ बंङजाते l
\v 28 दु यीशु बी खांए चिलाती,होर दोउ कछंङ दछे मोह्ड़े सग रंङ साते कुतोह,” हे परम प्रधान परमेश्वरो योह यीशु गिबी क्ररङ साते छी कम? गे विनती लह्ज़ातेग की गिबी दुःख था रानि l”
\v 29 छना कुई सा ता दु माजी आत्मा बी हुची मी थ्ल्ज़ी आज्ञा रंड्री लेह्की तोई, झाहं की दु बार-बार दोउ टोइची अपि लेह्की तो,मिह रे दोबी रासी ए शंकालङ साते छुचाते पर दोई भ्हते धिर तोड़ेक्ची तोई होर माजी आत्मा दोबी जंगलङ शिल्ज़ते l
\v 30 यीशु जी दु रूह्कती,” कनु मिन छी शु“ दोई कुतोह,” सेना,” छना कुई सा ता मह्स आत्मा रे तोई l
\v 31 दोची बिनती लहरी की हेन्दीङ दु अथाह गढ़ेह रिङ था चर्तु l
\v 32 दोर गोहू टोइची इह सुअरों मोह्ड़े झुन्न तोई,दोची दोरंङ साते विनती लहरी की ञेतिङ दोर इबी मी आज्ञा रोऊ दोई दोतींङ इबी आज्ञा रेई l
\v 33 दंङ माजी आत्मा रे दु मीहू दोरजी हुचा दु सुअरों छुन्नङ इली होर सुअरों छुन्न डेह्ग जी योंङ झीलङ दछे इली होर डूबके सी इली l
\p
\v 34 चरवाहे दी आँऊँ शुची तोई खांए पोक्षा इली होर नगरङ इल्ज़े दिऊ समाचार रेई l
\v 35 मीहरे आँऊँ दी शुची तोई दोबी खंड्री मी थ्ल्ज़ी हुचिरे होर यीशु कछंङ अन्ज़े अतु अन्द्रेग जी माज़ो आत्मा रे हुची तोई यीशु कोंजो कछंङ खम्ज़े लेहचा होर ठीक ठाक खांए थल वेवा इली;
\v 36 होर खंड्रा दोची दोतींङ कुतोह की माजी अत्माऊ ग्रस्त मिह छना ठीक शुचे इली l
\v 37 दंङ गिरासेनियो आस पास भ्हते मिह जी यीशु रंङ साते विनती लहरी की ञेहतु दोर ची अचा इला; छना कुई सा ता दुरे वेवा इलिज़ी तोई, दंङ दु किश्तिउ टोइची बंङजा अचा इली l
\v 38 अतु अन्द्रेग जी माजी आत्मा रे हुपी तोई दु दोरंङ साते विनती लहज़ी लेह्की तोई की गिबी ला केतङ साते लेन्ज़ा शोनी,पर यीशु जी दोबी बिदा लेह कुतोह,
\v 39 “ कनु चूंङखु हका अचा इला होर मिह तिङ कंडू की परमेश्वरे कनु थ्ल्ज़ी छना मोह्ड़े- मोह्ड़े कम लहरी l” दु इल्ज़े भ्हते नगरङ प्रचार लहज़ी लेहती की यीशु जी गिऊ थ्ल्ज़ी छना मोह्ड़े कम लह्सी शु l
\s याईरो सी मेच्मी कटु ए इह टेची मेच्मी
\p
\v 40 अपेल यीशु बापिस अति सा ता मिह दोरंङ साते ख़ुशी जी दोरिरे,छना कुई सा ता दुरे दोउ इंतज़ार लहज़ी लेह्की तोई l
\v 41 दंङ ध्वांए याईर मिन्दू इह मिह अति आँऊँ मंदिरों सरदार तोई,अति होर यीशु कोन्ज़ङ दछे दोरंङ साते विनती लहज़ी लेहती की गिऊ चूंङखा जो l
\v 42 छना कुई सा ता दोउ सनी सालो मियों सी मी तोई l
\p अपेल दु जोई लेह्की तोई दु मुका भीड़ दोउ टोइची दछि लेह्की तोई l
\v 43 इच्चा मेच्मी बी अतिंङ सनी साल बेह्ची शुई हुपी मी रोग तोई,होर दोई एनो भ्हते धन सम्पति बैद्धा तु दोर खर्च ले चरती तोई,ता ला ठीक शुची मा तोई l
\v 44 थलेसी अन्ज़े दोउ कमज़ो मुखारीङ पछ लहरी,होर ध्वांए दोउ शुई हुपी बंद शुचे इली l
\v 45 दिरंङ यीशु जी कुतोह,” अची गिबी पछ रेई?” अपेल भ्हते मुक्रेक्सी लेहती,दंङ पतरस ए दोउ साथी जी दोबी कुई,” हे स्वामी,कनिङ ता भीड़ तेप्ची लेह्की तो,होर कनु टोइची दछे युअवा l”
\v 46 पर यीशु जी कुतोह,’ अचिया गिबी पछ रेई,छना कुई सा ता गे ञेहु की गिऊ दोरची सामर्थ हुचिरी l”
\v 47 अपेल मेच्मी खंणी की दु प्याके मरतो,दंङ थर थारासा अति होर दोउ कोन्ज़ङ दछे भ्हते मिह्तु तुईसी कुचे चरती की छी बजेह दोई दोबी पछ रेई,होर छना ठीक शुचे इली l
\v 48 दोई दोरंङ सा कुतोह,” मियों,कनु विश्वास ए का ठीक लहरी, कुशलङ साते इला l”
\p
\v 49 दु दी कुट्री लेह्की तोई की उई दोह्ची मंदिरों सरदारों कछंङ अन्ज़े दी कुई,” कनु मियों सीए इली; गुरु बी दुःख था रोऊँ l”
\v 50 यीशु जी दी रेड्रा दोबी ज़ुबाब रेई,”था बेवोई; पर विश्वास लोहू,ता दु ठीक शुचे योतो l”
\v 51 चूंङ इल्ज़े दोई पतरस याकूब,युहना होर दोउ याह बाहों अलावा अतिंङ ला तोंङखा अपिमी मा रेइं l
\v 52 भ्हते दोउ थ्ल्ज़ी क्रपी लेह्की तोई,पर दोई कुतोह,’था क्रपोई;दु सिउ मा पर इम रिङ तो l”
\v 53 दुरे दी ञेहे की दु सीए इल्ज़ी तो दोउ टोइची वाफि लेहती l
\v 54 पर दोई दोउ गुहड़ चुमरी होर कुतोह,”हे मियों,अचु l’
\v 55 दंङ दोउ प्राण यह्चा अति होर दु खड़े अचा इली l दंङ दोई आज्ञा रेई की दोबी ज़ेईमी थ्ल्ज़ी छा छी रानि l
\v 56 दोउ याह बाह हैरान शुचे इली,पर दोई दोतींङ चेतावनी रेई की आँऊँ दी शुची तो अतंङ ला साते था कोहनी l
\c 9
\s सनी चेला रे चरचि
\p
\v 1 दंङ दोई सनी दोतींङ बुलाचे दोतिंङ माजी आत्मा होर बिमारी तु टोइची सामर्थ ए अधिकार रेई l
\v 2 होर दोतींङ परमेश्वरो राज्यों सुसमाचार प्रचार होर बीमारी बी ठीक लहज़ी मी थ्ल्ज़ी चरती l
\v 3 दोई दोतंङ सा कुतोह, “ आमू थ्ल्ज़ी छिला था लेन्ज़ा शोनी,ना लट्ठी,ना झोली,ना रोटी,ना ढवा होर ना झूट झुहट कुर्ती रे l
\v 4 अतु ला घरबारङ केह्ची त्क्सोनी,दोर ए बंङजू,होर दोर ची ए बिदा शु l
\v 5 आँऊँ ला केतींङ ग्रहण मा लोह्तो,दु नगरङ जी हुची मी थल कनु कोंजो धुल ठुडकेके चर्तु की दोतु टोइची गवाही शोतो l”
\v 6 दंङ दुरे हुचा नागर नगर प्रचार लहज़ी लेहती,होर हर ठारी रिङ मीहरे ठीक लहज़ी लेहती l
\s हेरोदेसो परेशानी
\p
\v 7 देशो चोथाईऊ राजा हेरोदेस दी भ्हते धिर रेड्रा थल वेवा इली,छना कुई सा ता रह जी कुतोह की युहन्न बप्तिस्मा रंड्रा दु सी मेह्ची श्रींङे इली,
\v 8 हो रह जी दी की एलियाह खांणी,होर उई दोह्ची पुराने नबीऊ दोरची अरिया श्रींङी तो l
\v 9 पर हेरोदेसे कुई,” युह्न्नो ता गे पूंजा ट्रिकची लाहते,दंङ दी अरी शु अतु बारे गे दी ठ्रो गप्पा रे रेड्रातन?”होर दोई दोबी खंड्रीमी इच्छा लहरी
\s ङा हज़ार मिह तिङ खिलाची
\p
\v 10 दंङ प्रेरिता जी यह्चा अन्ज़े आँऊँ धिर ला दोची लाहते,दोबी कंजे केतिह, होर दु दोतींङ अलग लेह बैत्सेदो हका लेन्ज़ा इली l
\v 11 दी ञेहे भीड़ दोउ थले शुचे इली,होर दु ख़ुशी रंङ साते दोतंङ साते दोहरी, होर दोतंङ साते परमेश्वरो राज्यों गप्पा लहज़ी लेहती,होर आँऊँ दुरे ठीक शुबी मी थ्ल्ज़ी दोर अन्जी तोई दुरे ला ठीक शुची इली l
\p
\v 12 अपेल ञौकोल शुची लेहती ता सनी जी दोउ कछंङ अन्ज़े कुई,” भीड़ा बी बिदा लोहू की पिला हासी नगरंङ इल्ज़े दोर बंङजातो होर एनो थ्ल्ज़ी रोटी उपाय लोह्तो,छना कुई सा ता ञेह्ची देहर सुनसान ठारी रिङ तोतोई l”
\v 13 दोई दोतंङ सा कुतोह,” कह्ची ए दोतींङ जेईमी थ्ल्ज़ी रऊँ l” दोची कुतोह .” ञेहतु कछंङ ङा रोटी ए झूट मछो अलाबा छिला मा, पर हाँ अगर ञेह्ची दीतु थ्ल्ज़ी बगत मोल लेह हपोग ता दु शोतो l”दुरे मिह ङा हज़ार गंङमी रे लगभग तोई l
\v 14 दंङ दोई एनो चेला तिङ कुई,”दोतींङ निन्जो सा निन्जो सा लेह लाइनङ बिठातु l”
\v 15 दोची ध्वांए लहरी,होर दोतींङ लेहन बार दोर बैठाती l
\v 16 दंङ दोई दु ङा रोटी ए झुहट मच्छा रे लेहपति,होर स्वर्गो हका खांए धन्यबाद लहरी होर खन्नी लेह चेला तिङ रेई की मिह तिङ रानि l
\v 17 दंङ भ्हते जी जेह तृप्त शुचे इली,होर चेला जी न्वाशी रोटी रंङ साते सनी टोकरा रे उठाती l
\s पतरसो यीशु बी मसीह स्वीकार लहज़ी
\p
\v 18 अपेल दु एकांतङ प्रर्थन अलाह्ज़ी लेह्की तोई होर दोउ चेला रे दोरंङ साते तोई ता दोई दोतींङ रूह्कती,” मिह्ज़ी गिबी छी कुट्राते?”
\v 19 दोची ज़ुबाब रेई,” युहन्ना बप्तिस्मा रंड्राढ,होर रे जी एलियाह,होर रे जी पुरानो नबीऊ दोरची अरिया श्रींङी तोl
\v 20 दोई दोतींङ रूह्कती,” पर केह्ची गिबी छी कुट्राताई?” पतरसे ज़ुबाब रेई,’परमेश्वरो मसीह l”
\v 21 दंङ दोई दोतींङ चेतावनी रेंए कुतोह की दी गप्पा अतंङ ला साते था कोनी l
\s एनो सिमी बारे यीशु भविष्यबाणी
\p
\v 22 दंङ दोई कुतोह,” मीहू योह थ्ल्ज़ी दी ज़रूरी शु की दु मह्स दुःख उठातो होर पुरनिए होर प्रधान याजक होर ग्यानी जी दोबी तुच्छ ञेह दोबी सचेह चरपोर,होर दी श्रुमु धियाड़ो थल यह्ज़ा श्रींङे योतो l
\s यीशु थालेसी ज़ोइमी मतलब
\p
\v 23 दोई भत्ते तङ साते कुतोह,”अगर आँऊँ ला गिऊ थले अन्जी झूंस,ता एनो इनकार लाह्नी होर रोज़ एनो क्रूस कुरचा गिऊ थाले आताई l
\v 24 छना कुई सा ता आँऊँ ला एनो प्राण बचाची झूंस,दु दोबी ञफोतो,पर आँऊँ ला गिऊ थ्ल्ज़ी एनो प्राण ञफोतो दु बोबी बचाक्पोतो l
\v 25 अगर मिह भ्हते संसार बी प्राप्त लोह्तो होर एनो प्राण ए ञफोतो या दोउ हानि शुचे योतो ता दोबी छी लाभ l
\v 26 आँऊँ ला गे ए गिऊ गप्पा रंङ साते श्रेधह चेपोर मीहू योह ला,अपेल एनो ए एनो बाहू दोरची पवित्र स्वर्गदूतङ साते महिमा रिङ अप्तो,ता दोतंङ साते ला श्रेधह चेह्पोर l
\v 27 गे केतङ साते हेले कुट्रातग की आँऊँ देहर खड़े तो,दोतु बिचंङ जी रे धियाँ तो की अपेल तचे परमेश्वरो राज्य मा खमतो धोंण तचे मा सियोर l”
\s यीशु रूप लेहक्सी
\p
\v 28 दी गप्पो रेह धियाड़ो थल दु पतरस युहन्ना,होर याकूबा बी साते लेन्ज़ा प्रार्थना लह्ज़ीमी थ्ल्ज़ी गोऊ टोइची इली l
\v 29 अपेल दु प्रार्थना लहज़ी लेह्की तोई ता दोउ मोह्दु रंग लेहकसा इली,होर दोउ खम्ज़े छंङसी शुचे छंङी लेहती l
\v 30 होर खंणु,मूसा ए एलियाह दिरेह झुहट मिह दोरंङ साते गप्पा लहज़ी लेहती l
\v 31 दिरेह महिमा रंङ साते शुई होर दोउ सिमी मी चरचा लहज़ी लेह्की तोई,आँऊँ यरूशलेम शुची मी तोई l
\v 32 पतरस होर दोउ साथी रे इम्म रंङ साते भरेके तोई होर अपेल रुठ्यासी चेवा इली,ता दोउ महिमा ए दु झुहट मिहतिङ दोरंङ साते खड़े खंणी l
\v 33 अपेल दुरे दोउ कछंङ जी इबी लेहती दंङ पतरसे यीशु रंङ साते कुतोह,” हे स्वामी,ञेहतु देहर बंङजी रुठे तो;ञेह्ची देहर श्रमु बेदी बंणापोई इच्चा कनु थ्ल्ज़ी,इच्चा मुसो थ्ल्ज़ी, इच्चा एलियाही थ्ल्ज़ी l” दु माञेचते छी कुट्री लेह्की तोई l
\v 34 दु दी कुट्री ए लेह्की तोई की इच्चा डूहजी अन्ज़े दुरे कप्चे केहरी होर अपेल दूरे दु डूहजी कप्ची लेहती ता वेवा इली l
\v 35 दंङ दु डूहजी दी सग हुती,”दी गिऊ योह ए गिऊ चुनेक्सी शु,दिऊ रेड्रुई l
\v 36 दी सग शुबी मी थल दु इच्चे तोई;होर दुरे चुप बंङजीरी,होर आँऊँ ला दोची खंड्रीरि दोउ गप्पा दु धियाड़ा रिङ अतिंङ ला साते था कुई l
\s माजी आत्मा ग्रस्त कटु बी ठीक लहज़ी
\p
\v 37 उई धियाड़ा रिङ अपेल यीशु गोहू दोरची तक्सिरी दु मुका इह मोह्ड़े भीड़ दोरंङ साते दोईह मी थ्ल्ज़ी अति l
\v 38 होर खणु भीड़ मेह्ची इह मिह जी जोरे हाउश रे कुतोह,गे करंङ साते विनती लह्ज़त्ग की गिऊ कटु टोइची दया लोहू,छना कुई सा ता दु गिऊ इच्चो योह शु l
\v 39 होर खाणु,इच्चा माजी आत्मा जी दु चुम्ज़ी,होर दोई जोरे हॉउश रंड्री होर दु दोबी झांह ठ्रो पिरोडेक्चा की दोई आह जी श्रुफ़ हुफा होर दोबी बड़ा मुश्किल रंङ साते छोड़ेक्चा l
\v 40 गे कनु चेला तङ साते ला विनती लहरी की दोबी हुतू,पर दोची दु हुपी मरती l”
\v 41 यीशु जी ज़ुबाब रेई,”हे अविश्वासी ए हटीले मीहरे,गे अपेल तचे कनु साते बंङजोग होर केतु थक्पोग? कनु कटु बी देखा हता l”
\v 42 दु अन्जी लेह्की तोई की माजी आत्मा जी दु चुमेह दु पिरोडेक्ति,पर यीशु जी दु माजी आत्मा बी त्रटेक्ति होर कटु बी ठीक लहजे दोउ बाहों गुहड़ो हका रें चरती l
\v 43 दंङ भ्हते मीहरे परमेश्वरो महा सम्रार्थङ साते हैरान शुचे इली
\s एनो सिमी बारे यह्चा भविष्यबाणी
\p l पर अपेल भ्हते मिह्ज़ी दु भ्हते कम आँऊँ दोई लह्ज़ते,हैरान तोई,दोई एनो चेला तङ साते कुई,
\v 44 “ केह्ची दी गापा तु टोइची रेट्रा लोहू,छना कुई सा ता मीहू योह मिह्तु गुहड़रिङ चुम्ज़ा योतो l”
\v 45 पर दोची दी गप्पा रे समझेकसी मा तोई,होर दी दोतु दोरची गुप्त तोई की दुरे दी ञेए मरती,होर दुरे दी गप्पो बारे दोरङ जी रूह्क्चिमी वेवातेर l
\s भ्हते बे मोह्ड़े अरी
\p
\v 46 दंङ दोतु बिचंङ दी झगड़ा शुबी लेहती की ञेहतु बिचंङ भ्हते बे मोह्ड़े अरी शु l
\v 47 पर यीशु जी दोतु समो गप्पा ञेह केहरी होर इह कटु बी दोतु तुइज़ी खड़े लहरी,
\v 48 होर दोतंङ साते कुई,”आँऊँ ला गिऊ मिन जी दी कटु बी ग्रहण लोह्तो,दोई गे ग्रहण लहरी,होर आँऊँ ला गे ग्रहण लहरी,दु गिऊ चरचा दोबी ग्रहण लह्ज़तेर,छना कू सा ता आँऊँ केह्तु बिचंङ जी भ्हते बे क्वाचि तो,दु ए मोह्ड़े शु l”
\s आँउ बिरोधङ मा, दू पक्षङ शु
\p
\v 49 दंङ युहने कुतोह,” हे स्वामी,ञेह्ची इह मिह बी कनु मिन्दीङ माजी आत्मा रे हुपी तङरीरी,होर ञेह्ची दोबी मना लहरी,छना कुई सा ता दु ञेतङ साते शुचे कनु थ्ल्ज़ी मा अपाते l”
\v 50 यीशु जी दोरंङ साते कुतोह,” दोबी मना था लोहू; छना कुई सा ता आँऊँ कनु बिरोधंङ मा तो,दू कनु हका शु l”
\s सामरियो दोरची यीशु बिरोध
\p
\v 51 अपेल दोउ तोरिङखा इबी मी धियाड़ा पुरे शुचे इली,ति दोई य्रुश्लेमो हका इबी मी विचार लहरी l
\v 52 दोई एनो तुइज़ी एनो दूता रे चरती l दुरे सामरी तु इह नगरंङ इली की दोउ थ्ल्ज़ी ठारी तैयार लाहिं l
\v 53 पर दोची दु तक्सी मा रेई छना कुई सा ता दु य्रुश्लेमो हका इबी लेह्की तोई l
\v 54 दी खांए दोउ चेला याकुबे होर युहने कुतोह,” हे प्रभु,क्या केई दी पेट्राताई की ञेह्ची आज्ञा रामोई की सर्गङ जी मेह अन्ज़े दोतींङ नाश लेह चर्तु?”
\v 55 पर दोई दोतु हका शुचे दोतींङ त्रटाति {होर कुतोह,”केह्ची माञेई की केह्ची अतु आत्मो तु शुरे l छना कुई सा ता मीहू योह मिह्तु प्राण नाश लह्ज़ीमी थ्ल्ज़ी मा पर दोतींङ बचाची मी थ्ल्ज़ी अन्जी शु l”}
\v 56 होर दुरे उई नगरंङ अचा इली l
\s यीशु चेला बनेक्ची मोल
\p
\v 57 अपेल दुरे अम रिङ जोई लेह्की तोई,ता अचिये दोरंङ साते कुतोह,”आँऊँखा- आँऊँखा केई योंन,गे कनु थलेसी अपोग l
\v 58 यीशु जी दोरंङ साते कुतोह,”लोमड़ी तु डेरा होर सर्गो पियाह तु बसेरा शुबी,पर मीहू योह बी पूंजा केट्रि ला ठारी मा l”
\v 59 दोई उई दोरंङ साते कुतोह,”गिऊ थलेह शुचे इला l” दोई कुतोह,”हे प्रभु,गिबी मुन्डा इबी मी रऊँ की गे इल्ज़े गिऊ बाह बी पथेके अपोग l”
\v 60 दोई दोरंङ साते कुतोह,” सी दोतींङ एनो मुर्दा रे पथेक्पी मी रंऊँ,पर केई इल्ज़े प्रभु राज्यों कथा कुडूl”
\v 61 इच्छे उई कुई,” हे प्रभु गे कनु थ्ल्का अपोग,पर मुन्डा गिबी इबी रंऊँ की गे गिऊ घरबारो दोरची बिदा लेह अपोग l”
\v 62 यीशु जी दोरंङ साते कुतोह,”आँऊँ ला मिह्ज़ी एनो गुहड़ ह्ड़ो टोइची केट्रे थाल्का खमतो,दु परमेश्वरो राज्यों जोगे मा शु l”
\c 10
\s श्रुम निजो सा चेला तिङ चरचि
\p
\v 1 दी गप्पो थल यीशु जी श्रुम निजो सा उई मिह रेह नियुक्त लहरी होर आँऊँ-आँऊँ नगर होर गावंङ दु इल्ज़ी मी तोई,
\v 2 दोई दोतंङ साते कुई,”मिन्जी रिहरे ता मह्स तोत,पर कम लहज़ाड दुरे थोड़े तोतोर दिरंङ रिहू मालिक रंङ साते विनती लोहू की दु एनो रिह ट्रिकट्रि मी थ्ल्ज़ी कम लहजा दुरे चरतु l
\v 3 इलाई; खाणु,गे केतींङ त्रेई तु ठ्रो भेड़िया तु विचंङ चरचा शुगा l
\v 4 दिरंङ ना बटुआ,ना झोली,ना बूटा रे; होर ना अम रिङ अतिंङ ला नमस्ते लाहिं l
\v 5 अतुला चूंङ केह्ची योनिह,”तुई कुडूनी,’दी घरबारो कल्याण शोतो,
\v 6 दंङ अरिया दु कल्याणों जोगे शोतो,दंङ केह्तु कल्याण दोतु टोइची शोतो,मा ता दु केनातु कछंङ यह्चा अप्तो l
\v 7 दु ए घरबारङ तोनी,होर आँऊँ ला चीज़ दोतु दोरची खोक्स्तो,दू ए ज़ोह्नी ए तूंङमुई,छना कुई सा ता कम लहजा दोतींङ एनो मजदूरी खोक्सी झूंस; चूंङ-चूंङ थेलोई l
\v 8 आँऊँ ला नगरंङ केह्ची इलाई, दोरतु मिह्ची केरे योंखा तक्पोर,होर दोर आँऊँ ला चीज़ केह्तु तुइज़ी केओर दु ए जोऊ l
\v 9 दोरकी टेची दुरे ठीक लाहि होर दोतंङ साते कोनी,”परमेश्वरो राज्य केतु कछंङ पिचे अन्जी तो l’
\v 10 पर आँऊँ नगरंङ केरे योह्नी, दोरकी मीहजी केरे स्वीकार मा लहरी सा ता,दोर बाज़ारङ इल्ज़े कोनीह,
\v 11 केह्तु नगरो धुह्ड ला, आँऊँ ञेहतु कोन्ज़ा रिङ तो, ञेह्ची केतु तंङशी ठुडकेके केओनी; दिरंङ ला केह्ची दी ञेह केहनी की परमेश्वरो राज्य केह्तु दोर पिचे अंज़ा l
\v 12 गे केतङ साते कुट्रातग दु धियाड़ा रिङ दु नगरो हाल बेह्ची सदोमो हाल सिडेसी जोगे शोतो 1
\s अविश्वासी नगर तिङ धिक्कार
\p
\v 13 “ हाय खुराजीन l हाय बैतसैदा l आँऊँ ला सामर्थो कम केह्तु बिचंङ शुची तो, अगर दु सुर होर सैदा रिङ शुची शोतो ता दुरे टाट ज़िल्ज़े होर तब्तु टोइची बंङजा अपेल बेह्चे एनो सेम किरजी लहाते l
\v 14 पर न्यायो मुका रिङ केह्तु हाल बेह्ची सुर होर सैदो हाल मह्स सिडेसी जोगे शोतो l
\v 15 होर हे कफरनहूम,छि का स्वर्ग तचे रंगीह लेह चरपोर? का ता पताल तचे योंखा योहन l
\v 16 “ आँऊँ ला केह्तु रेड्रोई,दु गिऊ रेड्रोतो;होर अचिला केह्ची ओंन्ने चेह्पोर,दु गिबी ओंन्ने चेह्पोर; होर अचिला गे ओन्ने चेह्पी,दोई गिऊ चरचा दोबी ओन्ने ञेहचा l
\s श्रुम निजो सा चेला तू यह्चा अपि
\p
\v 17 दुरे श्रुम निह्ज़ा रे ख़ुशी रंङ साते यह्चा अति होर कुट्री लेहती,” हे प्रभु, कनु मिन्दीङ माजी आत्मा ला ञेहतु वशङ तोत l”
\v 18 दोई दोतंङ साते कुई,”गे शैतान बी बिज़्लिउ ठ्रो स्वर्ग जी दह्छी खंड्री लेह्की तोइग l
\v 19 खाणु, गे केतींङ ओम्ड्रा ए बिछु तिङ ककट्री मी अधिकार रान्शी शु; होर आँऊँ ला चीज़ रंङ साते केतींङ नुक्सान मा शोतो l
\v 20 दंङ दिरंङ ला खुश था शोनी की आत्मा रे केह्तु वशंङ तोद, पर दिरंङ जी खुश शोनी की केह्तु मिन स्वर्गङ चेह्सी तोदl”
\s यीशु खुश शुबी
\p
\v 21 दु ए मुका रिङ दु पवित्रात्मा रंङ साते भरेके ख़ुशी रंङ साते बीङे इली, होर कुट्री लेहती, हे बाह, स्वर्ग होर धरतिऊ प्रभु गे कनु धन्यबाद लह्ज़ातेग की दी गप्पा रे ग्यानी ए समझदारो दोरची प्याके केहरी,होर कटु तु दोर प्रगट लहरी l व़ोई, हे बाह, छना कुई सा कनिङ दी ए रुठे लेहती l
\v 22 गिऊ बाह जी भ्हते धिर गिऊ गुह्डीङ रान्शी शु, होर अची ला मा सेह्ची की योह अरी शु इच्चे बाह जी, होर बाह अरी शु दी ला अची ला मा सेह्ची इच्चे योहु दोरची दोई अतु ला टोइची दु प्रगट लेह तरफोतो l
\p
\v 23 दंङ चेला तु हका शुचे दोतंङ साते कुई,” धन्य शु दु टीरा रे, आँऊँ दी गप्पा रे आँऊँ केह्ची खंड्राताई खंड्री लेह्की तो l
\v 24 छना कुई सा ता गे केतङ साते कुट्रातग की मह्स भबिष्यबाणी लहजा दोह्ची ए होर राजा जी चेहती की दी गप्पा रे आँऊँ केह्ची खंड्राताई खामोई, पर मा तङरीरी होर औंऊँ गप्पा रे केह्ची रेड्राताई रेड्रोई पर मा रेड्रीरि l
\s दयालु समरिऊ दृष्टांत
\p
\v 25 दंङ खाणुई,इच्चा व्यबस्था पालन लहजा दोई खड़े शुचे दी कुट्रे दोउ परीक्षा लहज़ी लेहती,” हे गुरु, अनंत जीवन खोक्सी मी थ्ल्ज़ी गे छी लोहग?”
\v 26 दोई दोरंङ साते कुतोह, व्यबस्था रिङ छी चेसी तो? केई छना ठ्रो पड़ेक्पा?”
\v 27 दोई ज़ुबाब रेई,” केई केनो परमेश्वरङ साते केनो भ्हते सेमरंङ साते होर केनो भ्हते प्राण रंङ साते, होर केनो भ्हते शक्ति रंङ साते होर केनो भ्हते बुद्धि रंङ साते दा लाहनी l
\v 28 दोई दोबी ज़ुबाब रेई,” केई ठीक ज़ुबाब रेई, दी ए लोहू ता केई श्रींङी बंङज़ोन l”
\v 29 पर दोई एनाबी धर्मी खंड्री मी थ्ल्ज़ी यीशुऊ दोरची दी रूह्कती,” गिऊ पडोसी अरी शु?”
\v 30 यीशु जी ज़ुबाब रेई,” इच्चा मिह यरूशलेम जी यरीहो हका युवाते की डाकू जी दु चुमरी होर दोउ खम्ज़े युप्चा दोबी गाह रे अधमरा लहजा छंङे चरती l
\v 31 होर झहं शुई की दु अम बेह्ची इच्चा पंडित इबी लेह्की तोई, पर दोबी खांए मोधह किरज़ा अच इली l
\v 32 ध्वांए इच्चा लेवी ला दोर ची इबी लेह्की तोई दोई ला दोबी खांए मोधह किरज़ा अचा इली l
\v 33 पर इच्चा सामरी दोरची अति होर दोबी खांए दोउ टोइची दया लहरी l
\v 34 दोई दोउ कछंङ अन्ज़े दोउ घावङ दाखरस ए तेल च्वाचे पट्टी लहरी, होर एनो सवारीऊ टोइची सरायो हका लेन्ज़ा इली, होर दोउ सेवा लहरी l
\v 35 आईसंङ धियाड़ा रिङ दोई झूहट दीनार हुन्ज़ा सरायो मलिका बी रेई होर कूई, दिऊ सेवा लाहनी, होर आँऊँ ला कनु बनेक्प्तो गे अन्दर मुका कनिङ रे चरपोग l
\v 36 दंङ कनु सम्झङ आँऊँ डाकू तु दोरची घयाल शुचे तोई, दी शुमला दोरची आँऊँ दोउ पडोसी शुई?”
\v 37 दोई कुतोह,” दु ए आँऊँ दोई दया लहरी l” यीशु जी दोबी कुतोह,” इला,केई ला धियाँ ए लोहू l
\s मार्था ए मरिय्मो चूंङ यीशु
\p
\v 38 अपेल दुरे इबी लेह्की तोई ता दुरे इच्चा नगरङ इली,होर मार्था मिन्दू इह मेच्मी जी दोबी एनो चूंङ हती l
\v 39 मरियम मिन्दू दोउ इच्चा अचे तोई l दु प्रभु कोंजो कछंङ बंङजा दोउ बचन रेड्री लेह्की तोई l
\v 40 पर मार्था सेवा लहजा छछे इली, होर दोउ कछंङ अन्ज़े कुट्री लेहती,”हे प्रभु,छी कनिङ छिलाह चिंद मा तोद की गिऊ अचे जी सेवा लहज़ी मी थ्ल्ज़ी गे इच्चे केचे केहरी? डीबी कुडू की गिऊ मदद लोहू l”
\v 41 प्रभु जी दोबी ज़ुबाब रेई,” मार्था,हे मार्था; केई मह्स गप्पो थ्ल्ज़ी चिंद लह्ज़तन l
\v 42 पर इच्चा गप्पा ज़रूरी शु, होर दु रुठे भाग बी मरिय्मे चुनेक्ति आँऊँ दोउ दोरची अची ला कूज़ा मा शोग l”
\c 11
\s चेला तिङ प्रार्थना लहज़ी सिखाची
\p
\v 1 दु ऊई ठारी रिङ प्रार्थना लहज़ी लेह्की तोई lअपेल दोई प्रार्थना लेह चरती,ता दोउ चेला तु बिचंङ जी इच्चे अन्ज़े दोरंङ सा कूई,”हे प्रभु, छना युहन्ना जी एनो चेला तिङ प्रार्थना लहज़ी सिखाचीरि ध्वांए केई ला हेन्दीङ सिखातु l
\v 2 दोई दोतंङ साते कुई,”अपेल केह्ची प्रार्थना लाहनी दंङ कुंई,”हे बाह,कनु मिन पवित्र शुबी झूंस, कनु राज्य अप्तो l
\v 3 ‘ ञेहतु धियाडा पुरेऊ रोटी हर धियाड़ा रिङ ञेतिङ रमा लोहू,
\v 4 ‘ होर ञेहतु पापारे माफ़ लोहू,छना कुई सा ता ञेह्ची ला ञेहतु अपराधी तिङ माफ़ लह्ज़ाताई,होर हेन्दीङ परीक्षा रिङ थांन्दू’l”
\s प्रार्थनो बारे यीशु शिक्षा
\p
\v 5 दंङ दोई दोतंङ साते कुई,” केतु बिचंङ जी अरी तो की दोउ इच्चा दोस्त तो, होर दु अद्धा रातीरिङ दोउ कछंङ अन्ज़े दोबी कोतोह,” हे दोस्त, गिबी श्रुमु रोटी रंऊँ l
\v 6 छना कुई सा ता इच्चा दोस्त गिऊ घरबारङ अन्जी तोत,होर दोबी रंड्री मी थल्ज़ी गिऊ कछंङ छिला मा तोद l’
\v 7 होर दु तोरिङ जी ज़ुबाब रमतो,”गिबी परेशान थालोहू,हेंन्देग ता पेतंङ ला बंद तोत होर गिऊ कटु रे गिऊ कछंङ फेटे तोत,दिरंङ गे खड़े शुचे छा छी कनिङ रें मा तर्पोग?’
\v 8 गे केतङ साते कुट्रातग,अगर दोई दोस्त शुचे ला दोबी छा छी मा रेई सा ता,पर दोउ श्रेदो थ्ल्ज़ी पेट्री मी बजह अंयो दोबी झुन्सी झूंस दोबी धोंण रें चरपोर l
\v 9 होर गे केतङ साते कुट्रातग,की पेट्रोई,ता कनिङ खोक्स्तो; खंडोई सा ता कनिङ खोक्स्तो; खट खटाई सा ता अलजे योतो l
\v 10 छना कुई सा ता अरीय पेट्री दोबी खोक्साा;होर आँऊँ दी खंणी दोबी खोक्सी;होर आँऊँ दी खट खटासी दोउ थ्ल्ज़ी अल्जी यूवा l
\v 11 केतु बिचंङ जी आँऊँ ला बाह तो,अपेल दोऊ कटु जी रोटी पेट्री सा ता दोबी रहग रमतो;या मच्छ पेट्री सा ता मछोह ठारी रिङ ओम्ड्रा रमतो?
\v 12 होर दोई अंडा पेट्री सा ता दोबी बिच्छू रमतो?
\v 13 दंङ केह्ची बुरे शुचे केनातु कटु तिङ रुठे चीज़ रंड्राताँई सा ता स्वर्गीय बाह एनो पेट्र दोतींङ पवित्र आत्मा छेरीङ मा रमतो l
\s यीशुऊ ए बालजबुल
\p
\v 14 दंङ दोई इच्चा टटे माजी आत्मा हुती l अपेल माजी आत्मा हचा इली दु मुका दु टटे मी कुट्री लेहती; होर दोर बङजा मीहरे हैरान शुचे इली l
\v 15 पर दोतु बिचंङ जी रेईह दोची कुतोह,”दी ता बालज़बूल मिन्दू माजी आत्मा तु सरदारो मदद जी माजी आत्मा रे हूपा l”
\v 16 उई दोह्ची दोउ परीक्षा लहज़ीमी थ्ल्ज़ी स्वर्गो इह चिन्ह पेट्री लेहती l
\v 17 पर दोई दोतु समो गप्पा ञेंह दोतंङ साते कुई,”आँऊँ ला राज्य रिङ फुट शुबी,दु राज्य योह्सा इबी; होर आँऊँ ला घरबारङ फुट शुबी दु घरबार नाश शुचे इबी l
\v 18 अगर शैतान एनो ए बिरोधी शुचे इली सा ता दोउ राज्य छना बाणेक्प्तो? छना कुई सा ता केह्ची गिऊ बारे दी कुट्री लेह्की तोतोई की दी शैतानो मदद जी माजी आत्मा रे हूपा l
\v 19 अगर गे शैतानो मदद जी धियाँ लह्जाते,दंङ केह्तु कटु रे अतु मदद जी माजी आत्मा रे हूपा? दिरंङ दुरेह केह्तु न्याय चुकापोतो l
\v 20 अगर ङए परमेश्वरो मदद जी माजी आत्मा रे हूपा, ता परमेश्वरो राज्य केह्तु कछंङ पिचे इली l
\v 21 अपेल ताक्तबर मिह हथियार कुरचा एनो घरबारो रखवाली लहजा, दु मुका दोउ संपति बचेक्ची l
\v 22 अपेल दोह बेह्ची मोह्ड़े दोई अन्ज़े दोउ टोइची जीत हासिल लहज़ी, दु मुका दोउ हथियारा रे अतु टोइची दोबी विश्वास तोई, दोई छिनेक्सी होर दोउ सम्पति ला दोई लेन्ज़ा इबी l
\v 23 आँऊँ ला गिऊ साथ मा तो दु गिऊ बिरोधङ तोत, होर आँऊँ दी गेरङ साते ठ्रोका मा लहज़ी दोई ठ्रोलज़ी l
\s अधूरे सुधारङ साते विपति
\p
\v 24 “ अपेल माजी आत्मा रे मीहू दोरची हचा युवा दोई कारची ठारी रिङ नहचिमी थ्ल्ज़ी ठारी पेट्री,होर अपेल दोबी ठार मा खोक्सिरी सा ता दोई कुट्री,”गे गिऊ पुराणों ठारी रिङ ए वापस योग l
\v 25 दंङ अन्ज़े दोबी रुठे हासी बङज़े तंङरिरि l
\v 26 दोर थल दोई इल्ज़े ऐना ला मह्स मदम निझी आत्मा ऐनारंङ साते हपी,होर दोउ अन्द्रेग दोह्ची बास लेही,होर दु मीहू हालत तुई बेह्ची मह्स ख़राब शुचे इबी l”
\s ध्ह्न्य अरी शु
\p
\v 27 अपेल दु दी गप्पा रे कुट्री लेह्की तोई ता भीड़ मेह्ची इच्चा मेच्मी जी जोरे कुतोह, ‘’धन्य शु दु खोक आँऊँर केई बंङजीरी होर दु चूचु रे आँऊँ केई तूंङरीरी l”
\v 28 दोई कुतोह,” व़ोई; पर धन्य शुरे दुरे आँऊँ परमेश्वरो बचन रेड्री ए दोउ टोइची जोई l”
\s स्वर्गीय चिन्हों मांग
\p
\v 29 अपेल मह्स भीड़ ठ्रोका शुची लेहती दंङ दोई कुई,’दी युगों मीहरे मदम तोत; दोची निशानी रे पेट्री;पर योनो निशानी छोड़के उई आईसंङ निशानी दोतींङ मा खोक्स्तो l
\v 30 छना योना निंन्वे तु मिहतु थ्ल्ज़ी निशानी तोई ध्वांए मीहू योह ला दी युगों मिह्तु थ्ल्ज़ी निशनी शोतो l
\v 31 दक्षिणो रानी न्यायो धियाड़ा रिङ दी समयों मिह्तु साते खड़े अच दोतींङ दोषी ठहराप्तो,छना कुई सा ता दु सुलेमानो ज्ञान रेड्री मी थ्ल्ज़ी धरतीऊ कुणी जी अतिरि,होर खाणु,देहर दु तोत आँऊँ सुलेमान जी मोह्ड़े तोत l
\v 32 निन्वो मीहरे न्यायो मुका रिङ दी समयों मिह्तु साते खड़े बंङजा,दोतींङ दोषी ठहराप्तो; छना कुई सा ता दोह्ची योनो प्रचार रेड्री थल सेम किरजी लहरी,होर खाणु, देहर दु तोत आँऊँ योना जी मोह्ड़े तोत l
\s फूको दीया
\p
\v 33 “आँऊँ ला मिह्ज़ी दीवा तुप्चे योंङ मा केट्रि,पर दोबी उथडे ठारी रिङ केट्री की तोंङ अंज़ा दोतींङ छंङी शोतो l
\v 34 कनु फूको दीवा कनु टीरा रे तोत, झां कनु टिरा रे रुठे शोतो सा ता कनु फुक पुरे छंङी शुचे योतो ‘पर अपेल दु मदम तोत सा ता भ्हते फुक मदम शुचे योतो l
\v 35 दिरंङ जी साबधान शोनी की आँऊँ छंङी केतु दोर तोत,दु ह्न्यार शुचे मेहस l
\v 36 दंङ अगर कनु फुक पुरे छंङी तोत सा ता दोउ आँऊँ ला हिस्सा ह्न्यार मा शोतो होर दु भ्हते धियाँ छंङी शुचे योतो छना दु मुका तोई अपेल दीवा एनो छंङी रंङ साते कनिङ छंङी लह्ज़ते l”
\s शास्त्री इ फरीसी तु भत्सर्ना
\p
\v 37 अपेल दु दी गप्पा रे कुट्री लेह्की तोई दु मुका इह फरीसी जी दोबी कुतोह की गिऊ घरबारङ बगत जोऊ l दु तोंङ इल्ज़े बगत जेह लेहती l
\v 38 फरीसी जी बी दी हैरानी शुई की दी बगत ज़ेई बेह तुइज़ी मा सुज़िरी l
\v 39 प्रभु जी दोबी कुतोह,” हे फरीसियो, कह्ची पेतडा ए काउली ता दहक्ते जी साफ़ लहज़ी,पर केह्तु अन्दरेग ता मदम गप्पा रे तोत l
\v 40 हे निर्बुधि,अची धह्क्तो हिसा बंनाची शु, क्या दोई अन्द्रेगु हिसा बनाची मा शु आ?
\v 41 पर व़ोई,तोंङु चीज़ा रे दान लेह चर्तु दंङ खाणु,भ्हते धिर केह्तु थ्ल्ज़ी रुठे शुचे योतो l
\p
\v 42 पर हे फरीसी जी,केह्तु टोइची हाय l केह्ची पुदीना ए सूदाब ए होर भ्हते सागो दसवां हिस्सा तो रमतन, पर न्याय होर परमेश्वरो दा दी टालके यूवा, पर दी शुबी झुँसी तोई की दितङ ला लाजाताई होर दोतींङ ला मा केट्री l
\v 43 हे फरीसी,केह्तु टोइची हाय l केह्ची अरध्नालयङ मोह्ड़े-मोह्ड़े ठारी पेट्री होर बाज़ारङ नमस्कार पेट्री l
\v 44 हाय केह्तु टोइची l छना कुई सा केह्ची दु प्याके कब्रों ठ्रो शोनी अतु टोइची मीहरे ता जोई पर दोची मा ञेहनी l”
\p
\v 45 दंङ इच्चा व्यबस्था पलान लहजा दोई दोबी ज़ुबाब रेई,” हे गुरु,केई दी गप्पा कुट्री रंङ साते हेंदु निंदा लह्ज़तन l”
\v 46 दोई कुतोह, ”हे व्यबस्था पालन लहजा,केह्तु टोइची हाय l केह्ची दु बोझ रे आँऊँ दिबी कुरची मुश्किल तोत,मिह्तु टोइची केट्राई होर केह्ची दु बोझ रे केनो ब्रेंज़ा रंङ साते ला मा थग्ज़ी l
\v 47 हाय केह्तु टोइची l केह्ची दु भबिष्यद्वाक्तातु कब्र बणाची अतिंङ केह्तु ए बाह मेमे जी सचे केहरी l
\v 48 दंङ केह्ची गवाह शोनी,होर केनो बाह मेमे तु कम रंङ साते राज़ी तोतोई;छना कुई सा ता दोची दुरे सचे केहरी होर केह्ची दोतु कब्रारे बाणेक्पाताई l
\v 49 झ्हाँ परमेश्वरो बुधि जी दी कुष्ही तोत,’गे दोतु कछंङ भबिष्यद्वाकता तिङ ए प्रेरिता तिङ चरपोग,होर दोह्ची दोतु बीचंङ जी रेह दोतींङ सचे केयोग होर रेह दोतींङ परेशान लोहन l’
\v 50 दिरंङ आँयों भबिष्यद्वाक्तातु शुही दी ज़गतो शुरआत बेह्ची बहासी तो,दु भ्हतो लेखा दी युगों मीहू दोरची लेह्प्तोई l
\v 51 हाबिलो मोत जी ज़करयाहो मोत तचे,आँऊँ मंदिर होर बेदीऊ बिचंङ सचे केहरी l गे केतङ साते हेले कुट्री लेह्की तोतोग की दी भ्ह्तो लेखा दी युगों मीहू दोरची लेहपोर l
\v 52 हाय केरे ब्यवस्था पालन लहजा l केह्ची ज्ञान ता हासिल लेह केहरी,पर तोंङ प्रबेश मा लहरी, होर प्रबेश लहजा दोतींङ ला रोक लागाके केहरी l”
\p
\v 53 अपेल दु दोरची हुची,ता ग्यानी ए फरीसी दोउ थलेज़ी पड़ेके इली होर दोबी चचि लेहती की दु मह्स गप्पो बारे चर्चा लोह्तो,
\v 54 होर दी मोका रिङ तोईर की दोउ आह जी छा छी गप्पा चुमोई l
\c 12
\s पाखंडो बारे चेतावनी
\p
\v 1 आँऊँ मुका हज़ारो भीड़ ठ्रोका शुचे इली,देहर तचे की दुरे इच्चो जुटो टोइची दछि लेहती, दोई भ्हते बे मुन्डा एनो चेला तङ साते कुई,”फरीसी तु ढोंगी खमीर रंङ साते साबधान तोई l
\v 2 छिला क़लड्री मा आँऊँ मा खुलेक्सी ‘होर छिला प्याके मा आँऊँ दी मा ञेऔर l
\v 3 झहं केची हन्यारङ छा छी कुषी तो,दु छंङी रिङ रेड्रोई;होर आँऊँ कह्ची प्याके कुट्री तो दु लंङदीङ प्रचार शोतो l
\s अतंङ साते वेवोई
\p
\v 4 “गे केतङ साते आँऊँ गिऊ दोस्ता रे तोतोई कुट्रातन की आँऊँ दिह्ची फुक नाश लेही पर दीऊ थलेज़ी उई छ्लेह लेह मरपोर,दोतंङ साते था बेओनी l
\v 5 गे केतींङ चेताबनी रंड्रातग की केह्ची अतंङ साते बेओनी,नाश लह्ज़ीमी थल अतिंङ नरकङ केट्री मी अधिकार तोत,दोरंङ साते बेओनी l
\v 6 क्या झुहट ढवो ङा चई रे मा लंङसी? ता ला परमेश्वर दोतु बिचंङ जी इच्चा तिङ ला मा पेश्री l
\v 7 केह्तु पुंजो भ्हते क्रा ला मिसी तोत,झहं था बेओनी,केह्ची मह्स चई बेह्ची बढकर शोनी l
\s यीशु बी स्वीकार ए अस्वीकार लहज़ी
\p
\v 8 “ गे केतङ साते कुट्रातग आँऊँ ला गिबी मिह्तु तुइज़ी मनेक्पोर दोबी मीहू योह ला स्वर्गदूतो तुइज़ी मनेक्पोर l
\v 9 पर आँऊँ ला मिहाऊ तङशी गिऊ इनकार लोह्तो दोउ परमेश्वरो स्वर्गदूतो तुइज़ी ला इनकार शोतो l
\v 10 “आँऊँ ला मीहू योहू बिरोधङ छा छी गप्पा कोतो,दोउ दु अपराध क्षमा शोतो,पर आँऊँ पवित्र आत्मो निंदा लोह्तो दोउ दु अपराध क्षमा मा शोतो l
\v 11 “अपेल मिहे केतींङ सभा रिङ ए अधिकारीऊ तुइज़ी लेनज़ा शॉन,दु मुका चिंद था लाह्नी की ञेह्ची छी ज़ुबाब रामोई l
\v 12 छना कुई सा ता पवित्र आत्मा केतींङ दु मुका ए सिखापोर की छी कुट्री झूंस l”
\s इच्चा साउकार मूर्खो दृष्टांत
\p
\v 13 दंङ भीड़ मेह्ज़ी इच्चे दोरंङ साते कुई,”हे गुरु, गिऊ न्वा बी कुडू की गिऊ बाहू संपति गेरङ साते फाए चर्तु l”
\v 14 दोई दोरंङ साते कुई,”हे मिह अची गिबी कनु टोइची न्यायी बनाची शु?”
\v 15 होर दोई दोतंङ साते कुई,’साबधान तोई, भ्हते प्रकारों लालच रंङ साते बचेक्सुई; छना कुई सा ता अतु ला जीवन दोउ मह्स सम्पतिऊ बजह मा शुई l”
\v 16 दोई दोतंङ साते इच्चा दृष्टान्त कुई,”इच्चा धनबानो भूमि रिङ मह्स फसल शुई l
\v 17 दंङ दु एनो समो अन्द्रेग विचार लहज़ी लेहती,”गे छी लोहग? छना कुई सा ता गिऊ दोर धोंण ठारी मा तोत आँऊँर गे दी फसल केयोग l’
\v 18 होर दोई कुतोह,”गे दी ठ्रोल्शे मोह्ड़े बनापोग होर देहर गिऊ भ्हते धिर केयोग;
\v 19 होर एनो प्राण रंङ साते कोग की प्राण, कनु कछंङ मह्स सालो थ्ल्ज़ी धन सम्पति तोत; चैन रंङ साते जोऊ ए तूंङु,होर सुख रंङ साते बंङजूl’
\v 20 पर परमेश्वरे दोरंङ साते कुई,”हे मुर्ख, दी ए राती रिङ कनु प्राण हुचा योतो; दंङ केई छी ला ठ्रोका लह्सी तो दु अतु शोतो?’
\v 21 ध्वां ए दु मिह ला तो आँऊँ एनो थ्ल्ज़ी धन ठ्रोका लहजा,पर परमेश्वरो नजरङ दु धनी मा शु l”
\s परमेश्वरो टोइची भरोसा तांई
\p
\v 22 दंङ दोई एनो चेला तङ साते कुई,”दिरङ गे केतङ साते कुट्रातग, केतु प्राणो चिंता था लोहनी की ञेह्ची छी ज़ोनीह; मा एनो फूको की छी लेह्सुई l
\v 23 छना कुई सा ता बगत प्राण बेह्ची ए होर खम्ज़े फुह्क बेह्ची मोह्ड़े तो l
\v 24 कागातु टोइची धियान लाह्नी;ना दोह्ची एचातोर, ना बल्ज़ी; ना दोतु भण्डार शुबी; ता ला परमेश्वर दोतींङ ला टूडा l केह्तु मोल ता पक्षी जी मह्स ए तो l
\v 25 केह्तु बिचंङ जी अरी तो अची चिंद लेह एनो आयु रिङ इच्चा घड़ी ला बडाची तरपोर
\v 26 अगर केह्ची भ्हते बे क्वाचि कम लहज़ी मरपताई,ता उई गप्पो थ्ल्ज़ी छिले चिंद लह्जाताई?
\v 27 सोसोनो बुटो टोइची ध्यान लाह्नी की दुरे छना बड़ेक्ची; दोची ना मेहनत लहज़ी, ना पनजी; ता ला गे केतङ साते कुट्रातग की सुलेमाने एनो रज लह्ज़ीमी मुका दोतु ठ्रो ख्म्ज़े लह्सी मा शोतो l
\v 28 दंङ अगर परमेश्वर रीहू श्रङ,आँऊँ तोग तो होर मुतङ मेहु अन्द्रेग केट्रोतो, धियाँ रंड्रा,ता हे अल्पविश्वासी दु केतींङ ता छना मा रमतो?
\v 29 होर केह्ची दी गप्पो खोज मा तोनी की छी जोनि होर छी तूंङुई,होर शक ला था लहानी l
\v 30 छना कुई सा ता संसारो मीहरे दिऊ खोजङ बंङजा;पर केह्तु स्वर्गो बाह जी ञेह्ची की केतींङ दी चीजों ज़रूरत तो l
\v 31 पर दोउ राज्यों खोजङ बंङजू,ता दी भ्हते चीज़ केतीङ खोक्स्तो l
\s स्वर्गीय धन
\p
\v 32 “हे क्वाचि झुन्न, वेवा थानी; छना कुई सा ता केतु बाह जी दी रुठे लेहती,की केतींङ राज्य रमतो l
\v 33 कनु संपति लङे दान लेह चर्तु; होर केह्तु थ्ल्ज़ी ध्वां बटुआ रे बनातुई आँऊँ पुराना मा शोतो, छना कुई सा ता स्वर्गङ दु धन ठ्रोका लाह्नी आँऊँ कम मा शुबी होर अतु कछंङ चोर ला इबी मेहस होर ना दोबी ओमड्रा लेह्प्तो l
\v 34 छना कुई सा ता आँऊँर केह्तु धन शोतो दोर केह्तु सेम ला शोतो
\s चेह्की बंङजू
\p
\v 35 “ केह्तु ऊम रे छुज़ा बंङजी झूंस, होर केह्तु दिया रे झूंस l
\v 36 होर कह्ची दु मिह्तु ठ्रो शोनी आँऊँ एनो स्वामीऊ इंतज़ारङ शुबी की दु अपेल ब्याह जी अप्तो की अपेल दोई पेतंङ खट खटासी दु मुका ए पेतंङ दोउ थ्ल्ज़े अल्जी l
\v 37 धन्य शु दु दास अतिंङ स्वामी जी अन्ज़े चेखे तङरीरी,गे केतङ साते हेले- हेले कुट्रातग की दु एनो ऊम छुचे दोतींङ बगत जेई मी थ्ल्ज़ी बेठापतो,होर कछंङ अन्ज़े दोतु सेवा लोह्तो l
\v 38 अगर दु रातीऊ झुहट ए श्रुमु पहर रिङ अन्ज़े दोतींङ चेखि तङरीरी,ता दु दासा रे धन्य शुरे l
\v 39 पर केह्ची दी ञेए केहनी की अगर घरो मालिक जी दी ञेई की चोर अपेल अप्तो ता दु चेके बंङजीरीगा होर एनो घरबारङ चोरी शुबी मा रंड्री तोई l
\v 40 केह्ची ला तैयार बंङजुई; छना कुई सा ता आँऊँ मुका केह्ची सोचेक्साई मा दु मुका ए परमेश्वरो योह अन्ज़े योतो l
\s विश्वासजोगे ए अविश्वास जोगे दास
\p
\v 41 दंङ पतरसे कुई,”हे प्रभु केई दी दृष्टान्त ञेतंङ साते ए भ्हते तङ साते कुट्री लेह्की तोतोंन l”
\v 42 प्रभु जी कुई,”दु विश्वास जोगे ए बुद्धिमान भंडारी अरी शु,अतु स्वामी दोबी नोकरा तु टोइची सरदार नियुक्त लोह्तो की दोतींङ समय रिङ बग्तो सामान रोंतो l
\v 43 धन्य शु दु दास,अतु दोउ स्वामी जी अन्ज़े ध्वां ए कम लहजा तंङमोतो l
\v 44 गे केतङ साते हेले कुट्रातग,की दु एनो संपतिऊ टोइची दोबी अधिकारी ठहरापतो l
\v 45 पर अगर दु दास दी सोचेके लेहती की गिऊ स्वामी अन्जी मी झाडा लहज़ी लेह्की तो,होर दासी तिङ तंङजी लेहती,होर ऐना ज़ेई न ए तूंङमी रिङ मस्त शुचे लेहती l
\v 46 दंङ दु दासो स्वामी दु धियाड़ा रिङ अप्तो अपेल दोउ बारे सोचेकेसी मा शोतो,होर दु समय रिङ अतु बारे दोई मा ञेची,होर दोबी मह्स दंड रे थल दोबी अबिश्वासी तङ साते दोउ भाग शोतो l
\v 47 दु दास एनो स्वामीऊ इच्छा ञेह्ची,होर तैयार मा बंङजीरी होर दोउ इच्छा रंङ साते मा जोई, मह्स दंड खोक्स्तो l
\v 48 पर अची माञेए तेङजिमी जोगे कम लोह्तो दोबी थोड़े घाह खोक्स्तो l झहं अतिंङ मह्स रान्शी तो,दोरंङ जी मह्स पेट्री l
\s यीशु अपिमी परिणाम
\p
\v 49 “ गे धरतीऊ टोइची मेह तुप्ची मी थ्ल्ज़ी अन्जी शुगा;होर छी पेट्रा इच्छे दी की दी हेन्देग ए तुप्सा यो l
\v 50 गिबी ता इच्चा बप्तिस्मा लेहप्चिमी तो,होर अपेल तचे दु मा शोतो धोंन तचे गे छना ठ्रो बंङजोग l
\v 51 क्या केह्ची दी चेहकताई की ङए धरतीऊ टोइची मेल मिलाप लह्ज़ीमी थ्ल्ज़ी अन्जी शुगा? गे केतङ साते कुट्रातग; मा पर शता लह्ज़ीमी थ्ल्ज़ी अन्जी शुगा l
\v 52 छना कुई सा ता एन्देग बेह्ची इच्चा घरबारङ ङा मीहरे एनातु विचंङ बिरोध लोहनी श्रमु झुहट रंङ साते होर झुहट श्रुमु रंङ साते l
\v 53 बाह योह रंङ साते होर योह बाह रंङ साते बिरोध लोह्तो;याह मियो रंङ साते होर मियो याह रंङ साते,युह्ग भोऊडी रंङ साते,होर भोऊदी युह्ग रंङ साते बिरोध लोह्तो l”
\s समयों लक्षण
\p
\v 54 दोई भीड़ रंङ साते कुई,”अपेल केह्ची डू बी पश्चिम जी खड़े शुची खंड्राताई ता ध्वां ए कुट्री की संदा शोतो,होर ध्वां ए शुबी l
\v 55 होर अपेल दक्षिण जी लंन अति दंङ केह्ची कुट्री की लूह अप्तो,होर ध्वां ए शुबी l
\v 56 हे कपटी, केह्ची सर्ग ए धरतीऊ रूप रंगङ भेद लहज़ी तरचताई,पर दी युगों बारे छिले भेद लहज़ी मर चाताई?
\s एनो गवाह रंङ साते समझोता
\p
\v 57 “केह्ची ऐना ला छिले फैसला मा लह्जाताई की ठीक छी शु?
\v 58 अपेल केई केनो बैरी रंङ साते हाकिमो दोर युवातन ता अम रिङ ए दोरंङ साते समझोता लेह चर्तु, की झहं मा शु की दु कनिङ न्यायु कछंङ लेन्ज़ा शोतो,होर न्यायी कनिङ सिपाही तु गुहड़ रिङ ए सिपाही जी कनिङ जेलङ केचे चरपोतो l
\v 59 गे केतङ साते कुट्रातग की अपेल तचे केई इच्चा-इच्चा ढवा मा रमों धोंण तचे केई दोरची इबी मर्पोंन l”
\c 13
\s सेम यह्दुई या नाश शुइं
\p
\v 1 धोहतर योहआ मीहरे पिछङिरे,दंङ दोरङ दुह गलिली तु बारे गप्पा लाहज़ि लेहतिरे,अतु शुहई पितालुसे दोतु ऐ बलिदानारिंङ च्वाचाहते l
\v 2 दिह रेड़ीरंङ दोई दोतिंङ जुबाबंङ ह कुहतो, ''केतिंङ छिह चेहसा कि दिरे गलीलीऐ भत्ते गलीली बे महस पापी तोहइरे दंङ दोतु टोइची दिह कटठण [मुसीबत ] अंजा?
\v 3 गेह केतंङ कुट्रातग कि माहतोहइरे;पर अगर केहची सेहम माहचहदि दंङ केरे भत्ते ध्याए योहसा योंई l
\v 4 या छिह केहची दिह चेहचातंई कि दु दोरे अतु टोइची गुम्मट दहछते,दंङ भत्ते तेहपसाह सिआतेर; यरुश्लेमंङेऐ भत्ते वंङजातु विचंङ महस माजी [गुनाहगार ] तोहइरे?
\v 5 गेह केतिंङ कुट्रातग माहतोहइरे;पर अगर केहची सेहम मयाहदिता [माहफिरातिं] केरे लाह ध्यांऐ योहसा योंई l
\s फल मेंह अन्ज़ीरो बुटो दृष्टांत
\p
\v 6 दंङ दोई दिह दृष्टान्तला कुड़ी, ''अतुआ अंगुरो बगीचारिंङ इच्चा अंजीरो बूट लेह्की तोहई lदुह दोहर फल पेट्री इली पर म्कोह्कती l
\v 7 दंङ दोई बगीचों रखवाली लाहजाडाबि कुहतो, खंणु, षुमु सालबे गेह दिह अंजीरो बुटंङ फल पेट्री अपाहतग, पर मकोहकचातग lदिह ट्रीहके चहरतु कि दिह ठारी छिले रोकेके तोहउतो?
\v 8 दोई जबाब रह्न्दोह, ''हे स्वामी,दिबी दिह साल वंङज़ि रंऊ गेह दिऊ फेरे ख्रल्जे खाद केओग l
\v 9 अगर तुखा फलेकतिता ठीक शुह,माहता ट्रीकेह चाहरतु l’’
\s सबतो धियाडा रिङ कुबड़ी मेच्मी बी ठीक लह्ज़ी
\p
\v 10 सब्तो ध्याडारिंङ दुह मन्दिरंङ उपदेश रंड्री लेह्की तोहई l
\v 11 दोहर इच्चा मेचिमी तोहई अतिंङ सारे सालबे इच्चा कमज़ोर लाहज़ा मांजी आत्मा दंङ दुह [कुबड़े ] कोंङकोंङ शुचे इलजि तोहई दंङ अंऊला तरीकारंङ सीधे माहश्वाते l
\v 12 येशुजी दुह तंङमिरंङ बुलाकतो दंङ कुहतो, ''हे मेचिमी काह केनो कमज़ोरीज़ि छूटेके इलिना l”
\v 13 दंङ दोई दोऊ टोइची गुहड केहरि,दंङ दुह धोतरे सीधा सुचे इलिऐ परमेश्वरो बढ़ाई लाहज़ी लेहती l
\v 14 दिऊ थल्जी कि येशुजी सब्तो ध्याडारिंङ दुह ठीक लाहते,मंदिरो मोह्ड़े रोहषेके मीहतंङ कुट्री लेहती, '' त्रूई ध्याडारे तोहतोर कम लाहज़ीमी थल्जी दिऊ थल्जी दुहऐ ध्याडातिंङ अंजे ठीक शुंई,पर सब्तो ध्याडारिंङ थशुंई l’’
\v 15 दिह रेड्रीरंङ प्रभुज़ि जबाब रह्न्दो, ''हे धोखा रंड्रारे [कपटीरे ], छिह सब्तो ध्याडारिंङ केहतु विचंङज़ि भत्तेज़ि केहन्दू बंङ छिताकारा थानंङज़ि युहपचे तिह तुंङमी मशिलज़ातंईया?
\v 16 दंङ छिह दिह ठीक माहतोईया दिह मेचिमी अरि अब्राहमो मीहऊ शुह अरि शेताने सारे सालबे छुहसी ताहरे, सब्तो ध्याडारिंङ दिह बन्धने छुड़ाचि तोहई ''?
\v 17 अपेहल दोई दिह गप्पारे कुहतो दंङ दोऊ भत्ते षेहद अच्चा अति l दंङ भत्ते दुह महिमो कहमज़ी छिह दोई लाहते राजी शुचे इलि l
\s राईऊ सोल्दु दृष्टांत
\p
\v 18 दंङ दोई कुहतो, '' परमेश्वरो राज अतु ठ्रोह तोह? दंङ गेह दोऊ बराबरी अतंङ लोहगा?
\v 19 दुह राइऊ इच्चा गोड़ो ठ्रोह तोह अतिंङ ईह मीहज़ि एनो ठारिंङ एहचा; दुह बढ़ेके, बूट शुचे इली; दंङ सर्गो चिडू पंखेरुज़ि [ पक्षीज़ि ] दोऊ डाडीतिंङ एनातु बंङ लाहतोर l’’
\s मलेड़ो दृष्टांत
\p
\v 20 दोई याहचा कुहतो, ''गेह परमेश्वरो राहजी बराबरी अतंङ लाहगा?
\v 21 दुह मलेड़ो ठ्रोह तोह, अतिंङ मेचिमी षुमु फुकानरंङ च्वाचाह दंङ शुतर, श्वातर भत्ते फुकानंङ सुहम अह्च्चा यवा l
\s संगडे पेतङ
\p
\v 22 दुह नगरिंङज़ि शुआ उपदेश रेंऐ यरुश्लेमो हका इबि लेह्की तोहई,
\v 23 दंङ अचिआ दुह रूहकति, '' हे प्रभु, छिह उदार खोकचारे थोडऐ तोहतोरा?’’ दोई दितंङ, कुहतो
\v 24 संगडे पितंङज़ि इबिमी कोशिश लाहई छना कुचे गेह केतंङ कुट्रातग कि माहसाज़ि इबिमी कोशिश लोहऊर पर माहरफोर l
\v 25 अपेहल घरबारो घ्राहके खड़े शुचे पितंङ रेंऐ केहशी शुई,दंङ केरे दाखतेह खड़े शुचे पितंङ ठकठकाके कोंई, ''हे प्रभु, ङेहतु थल्जी अलजे चहरतु, दंङ दोई तोंङज़ि जबाब रमोतो,गेह केरे मसेहका,केरे अंऊरकि शुंईआ?’’
\v 26 दंङ केहची कोंई ङेहचि कांह तुहइसी जाहतेंई दंङ केई ङेहतु बंजारंङ उपदेश राहन्देन l
\v 27 पर दोई केतंङ कोतो, ''गेह केतंङ कुट्रातग,गेह मञेऐगा केरे अंऊरचि शुंईआ lहे कुकम लाहज़ारे, केरे भत्ते गेरंङज़ि दोखा तोहई l’’
\v 28 दोहर क्रपिए छ्वा रूहकचि शोतो;अपेहल केहची अब्राहमो इसहाकऐ याकूबऐ भत्ते भविष्यकंड्रारे परमेश्वरो राजंङ बंङज़ारे केहनिदंङ धखतेखा हुंबी खमोंई;
\v 29 दंङ पीहला कुंडीज़ी अंजे मीहरे परमेश्वरो राजो खंङगुलो [ भोज ] हकदार शोर l
\v 30 दंङ खांई रेहई थलमुखो तोहतोर दोरे तुंखा शोर दंङ अरि तूहइसी तोहतोर दोरे थलखा शोर l’’
\s हेरोदेसो शत्रुता
\p
\v 31 दुहऐ छङी रेहई फरिसीज़ि अंजे दोबी कुहतोर,''देहरचि हुंजा अह्च्चा इला,छना कुचे हेरोदेसऐ काह सचिमी ताहतो l’’
\v 32 दोई दोतंङ कुहतो, ''इलजे दुह लोमड़ीबी कुचे चहरतुंई कि खंणु,गेह तोहगेह मुहतंङ मांजी आत्मारे हुंबागए नत्पारे ठीक लोहउग,दंङ तीसरा ध्याडारिंङ घेंङौ काहम पूरा लोहउग l
\v 33 तंला गिबी तोहग मुहतंङऐ युहरह्घ ज़ोई जरूरी तोह छना कुचे ध्या शुबिए महरफोतो कि अरिआ भविष्यकंड्रा यरुश्लेमो धखते सिओतो
\s यरुश्लेमो थ्ल्ज़ी क्रपि
\p
\v 34 '' हे यरूशलेम lहे यरूशलेम lकांह अची भविष्यकंड्रारे सचातन,दंङ कांह दोर चाहरसि दोतिंङ रघटे थाहचातन lअञोऐ फेरा गेह चेहकातग कि छना कुकाहडी एनो क्युकचारे एनो पाखो पोयंङ ठ्रोका लाह,ध्वाए गेहला कांह कटुरे ठ्रोका लोहउग, पर केहचि दिह मिंजातंई l
\v 35 खांई केहतु घरबार केहतु थल्जी उजाड़ केहट्रा यवात्ग,दंङ गेह केतंङ कुट्रातग; अपेहल तचे केहची महकोंई,'धन्य शुह दुह अरि प्रभु मिन्जी अपा ' धोतर तचे केहची गिबी याहचा मखमोंई l’’
\c 14
\s फरीसीउ चूंङ यीशु
\p
\v 1 दंङ दुह सब्तो ध्याडारिङ फरिसितु सरदारों विचंङज़ि इदिउ घरबारंङ बगत ज़ेई इलि;दंङ दोरे दोहर दोबिह सचिमी ताहरेर l
\v 2 दोहर इच्चा मीह तोहई अतिंङ बीमारी तोहई l
\v 3 दिरींङ येशुजी व्यवस्थापकाऐ फारिसिरे रूहकातो, ''सब्तो ध्याडारिंङ ठीक लेहई रूठे शुदा मशुद?’’
\v 4 पर दोरे चुप्पे बंङजिहरे,दंङ दोई दुह ठीक इबी रेइ,
\v 5 दंङ दोतिंङ कुहतो केहतु विचंङज़ि धयां ठ्रोह इबे सब्तो ध्याडारिंङ दोबी धोतरे धकतेखा माहूँबोतो?’’
\v 6 दोची दिह गप्पो छल्ले जबाब रेंऐ मरथिरे l
\s नम्रता ए अथिति सत्कार
\p
\v 7 दंङ दोई तंङरि कि बुलासी मीहचि छना रूठे,रूठे ठारी बोचा य्वातोहर दंङ रेंऐ दोतिंङ कुट्रा l
\v 8 '' अगर अचिया कांह व्यरिंङ शाहधेकति [बुलाति ] ताह, भत्ते बे खहेसी थवंङ जु, अगर दोई काहबे लाह मोह्ड़े शाहदेकसि [बुलासी ] शुई ताह, दू मुका कनिङ शर्मिंदा शुचे भ्हते बे ओने ठारी रिङ ब्न्ग्ज़ी पड़ेकपोतो l
\v 9 अची कनिंङ ऐ दोबी झुटलातिङ शाहदेकसी शुई धाम रांहषी शुई,अंजे करंङ कुट्रा,' दिबी ठारी रंऊ दंङ कनिंङ पता रूह्क्सा भत्ते बे थ्लमुखंङ बंङज़ि लहपोतो l
\v 10 पर अपेहल कांह शाहधेकतिरे भत्तेबे थ्लमुखंङ इलजे बंङज कि अची कांह शाहधे कसि ताहतो अंजे कनिंङ कोतो, ''हे मित्रा, तुहईसी अंजे बंहङजु दंङ करंङ बंङजातु तुहइसि कांह बढ़ाई शोतो l
\v 11 छना कुचे अची एनाबि मोह्ड़े लोहतो दुह कवाहचि शोतो; अची एनाबि क्वाहचि लोहतो, दुह मोह्ड़े शोतो l’’
\v 12 दंङ दोई एनो शाहधेकचाबि [ धाम लाहज़ाबि ] ला कुहतो; ''अपेहल केई नीरो छिता न्वारेऐ टबाराहरे छिता ढाहबो घ्राक पड़ोसिरे थशाहधेकतु [ थबुलातु ] धयां शुबी मेस कि दोचिला कांह शाहधेकपोर, दंङ कांह खोरसा योतो l
\v 13 पर अपेह्ल कई धाम रणीनाताह कंगालारे, टूणडे, लटटेऐ कणेतिंङ [ बुलातु ] शाहधेकतु l
\v 14 दंङ कांह धन्य शोन छना कुचे दोतु दोहर कनिंङ याहचिम छल्ले मद, पर धामितु षीङमिरङ दिऊ प्रतिफल खोकसोतो l
\s मोह्दे भोजों दृष्टांत
\p
\v 15 दोरंङ बगत जज़ाङातु बिचंङज़ि दिह गप्पारे रेड्रीरंङ कुहतो, ''धन्य शुरे दोरे अची परमेश्वरो राजंङ [रोटी ] बगत ज़ोर l’’
\v 16 दोई दोरंङ कुहतो, ''अरिया मीहजी मोह्ड़े धाम रह्न्दो दंङ याहसातिंङ शाहधेकतो [बुलाकतो ] l
\v 17 अपेहल बगत त्याहर शुचे इलजा ताह दोई एनो परगराबि [दास ] शाहधेकसि मीहतिंङ कुट्री चहर चातो, ''अताहंई, दाह बगत त्याहर तोह l
\v 18 पर भत्तेचि माफ़ी पेट्री लेहतिरे तुहईमुखो दोई दोबी कुहतो,गेह रीह चुमसी ताहतग,दंङ दुह खंड्री जरूरी तोह; गेह करंङ विनती लाहतग,गिहभी माफ़ लेह चहरतु l
\v 19 1 अइदि कुहतो, 'गेह ङा जोड़ी बंङरे चुहमसि ताहतग, दंङ गेह दोरे खंड्री [परखेकचि] यवातग; ज़ीशाहषस गिहभी माफ़ी रेंऐ चहरतु l’
\v 20 उहइपि कुहतो, ''गेह व्याह लाहसी ताहतग, दिऊ थल्जी गेह अपि माहरफोग l’’
\v 21 दुह परगरे अंजे एनो मालिकाबि दिह गप्पारे कंजे रह्न्दोह lदंङ घरबारो घ्राहके रोहष एनो परगराबि कुहतो, ''नगरिऊ बजारिह गलितींङ हेंन्देग इलजे कंगालारे, टूणडे,लटटे ऐ कणेतिंङ देहर लेंजा हता l’’
\v 22 परगरे यहचा कुहतो, ''हे स्वामी, केई छना कुहतेन, ध्याऐ लेह केहतेग; दंङ उहईलाह ठारी तोह; l
\v 23 स्वामीज़ि परगराबि कुहतो,सडकातिंङ ऐ बाङातु हका इला दंङ मीहरे जबरदस्ती लाह ताकि गिऊ घरबार पिहङबि जुंस l
\v 24 छना कुचे गेह कनिंङ कुट्रातग कि दुह बुलासी दोतु बिचंङज़ि अचिलाह गिऊ बगत जेह मरफोतो l
\s चेला बनेक्ची मोल
\p
\v 25 अपेहल मोह्ड़े भीड़ दोरंङ एपीआई लेह्की तोई, दंङ दोई थल्खा याहचा दोतंङ कुहतो,
\v 26 ''अगर अरिया गिहऊ कछंङ अतिताह दंङ एनो बाह ऐ याह,मेचाऐ कटुरे दंङ न्वाहरे ऐ रिहङरे देहर तचे कि एनो जाहनला प्यारे माहचेहति ता,दंङ दुह गिऊ चेला मशु;
\v 27 दंङ अचिला एनो क्रूस कूरचा दंङ गिऊ थले माहपि,दुह लाह गिऊ चेला मशु l
\p
\v 28 'केहतु विचंङज़ि अरि तोह अची चेला वणाचि ज़ुज़ातंई,पर बंङज़ा खर्चा माहजोड़ेकचा कि पूरा लाहजिमी याहऊ गिऊ दोहर तोदा माह?
\v 29 धयां शुबी मेस कि अपेहल दोई प्लान्य केह पर त्याहर लेह माहरथिता,दंङ खंड्रीज़ि दीह कुचे ठटा लोहर,
\v 30 दीह मीहज़ि वणाज़ि ताह लहकते पर त्याहर लेह माहरथि?’
\v 31 छिता अरि दिह ठ्रोह रज्जा तोह अरि अई रज्जारंङ लड़ाई लाहज़ि यवा,पर तुहई बंङज़ा मसोचकचा कि अरि निज़ा हजार लेंजा गिऊ टोइची चढ़ाई लाहज़ि अपा,छिह गेह साह हजारे दोऊ मुकाबला लेह तरफ़ोगा माहरखा l
\v 32 माहता दोऊ ओहई शुतरे मीह चहरचे दोरंङ मिलाप लोहउता l
\v 33 दिहऐ रीतिरंङ केहतु विचंङज़ि अचीआ एनो भत्तेधिर व्याडा मलोहतो दुह गिऊ चेला मशोतो l स्वाहदमेह छाह
\s स्वाद मेह छा
\p
\v 34 ''छाहता रूठे तोह पर छा ऊ स्वाद दंङ दुह छिह धिरे छकु शोतो l
\v 35 दुह माह रीहऊ माह खादो थल्जी कम अपतो; दुह ताह मीहज़ि धकतेखा छंङे चहरचि l अची यछिम रेहट्रा ताहतंई रेड्रुई l’’
\c 15
\s योह्न्षा त्रेइंतू दृष्टांत
\p
\v 1 भत्ते चुंगी लहपचारे पापीरे दोऊ कछंङ अपाहतेर ताकि दोबी रेड्रोर l
\v 2 पर फारिसीऐ शास्त्रीरे कुड्कुडाके कुट्राहतेर, 'दिह ताह पापीतंङ दोहआ दंङ दोतंङ साथे बगतला जोआ l
\p
\v 3 दंङ दोई दोतंङ दिह दृष्टान्त कुड़ी;
\v 4 केतु विचंङज़ि अरि तोह अची राह त्रैइरे ताहतो,दंङ दोतु विचंङज़ि इच्चा योहंषा यवा,दंङ पी निजो स्सकू बि वंणङ केह दुह योहंषा दोबी,अपेहल तचे मखोकसा माहपेट्रादा?
\v 5 दंङ अपेहल दुह दोहआ दंङ दुह राजी शुचे दोबी एनो कांहकचंङ कुरचद l’’
\v 6 दंङ चूंङ अंजे एनो साथिरे ऐ पड़ोसिरे ठ्रोका लेह कुट्रा, ''गेरंङ साथे खुशी मनातुंई,छना कुचे गिऊ योहषा त्रैई खोकसा इलजा l
\v 7 गेह केतंङ कुट्रातग धयांऐ इच्चा सेहम पापीऊ थल्जीला स्वर्गंङ धोंणे खुशी [आन्नद ] शोतो, अञो कि पी निजो स्सकू ध्याठ्रो धर्मीतु थल्जी माहशोतो अतिंङ सेहम याहचिमी जरूरत माह l
\s योह्न्षा ढवो दृष्टांत
\p
\v 8 'अरि धिठ्रो मेचिमी शोतो अतु दोहर साह टगारे शोर, दंङ दोतु विचंङज़ि इच्चा योहंषा यवा दंङ दोई ल्हमप तहप्शेऐ घरबार निहकी लेह,अपेहल तचे मखोकसोतो रूठेरंङ माहखमोतो?
\v 9 दंङ खोकसापे एनो साथीरे ऐ पड़ोसिरे ठ्रोका लेह कुट्रा,गेरंङ साथे खुशी मनातुंई छना कुचे गिऊ योहंषा टगा खोकसा इलजा l
\v 10 गेह केतंङ कुट्रातग इच्चा सेहम याहचा पापिउ थल्जी परमेश्वरो स्वर्गदूतातु तुहइसी खुशी शुबी l’’
\s उड़ाऊ योहू दृष्टांत
\p
\v 11 दंङ दोई कुहतो, ''अरिआ मिहऊ झूट योहरे तोहइरे l
\v 12 दोकुतु विचंङ क्वाहचि दोई बाहरंङ कुहतो हे बाह, ज्यदादो दोरची,छिह गिऊ हिस्सा तोह दुह गिहभी रेंऐ चाहरतु l दोई दोतिंङ एनो जयदाद फऐ रंणी l
\v 13 महस ध्याडा माहशुत्ते क्वाहचि योह भत्ते ठ्रोका लेह ऊहई देशंङ अह्च्चा इली,दंङ दोहर कुकमरिंङ एनो भत्ते जयदात ढब्बा योहचे केहरी l
\v 14 अपेहल भत्ते दिर योहचे केहरी,दंङ दुह देशंङ शुकारा पड़ेका [अंजा ],दंङ दुह संङसंङ शुचे इलजा l
\v 15 दंङ दुह देशो मीह्तु विचंङज़ि इदिउ यवा l दोई दुह रीहरिंङ संगरारे खाकिच चरचाहतो l
\v 16 दंङ दोई चेहचा कि दुह फाड़ीरे [ शोंई ] ज़ि अरि सुंगराचि जोआतेर,एनो खोग पिङयोतो;दोबी ऊहई छले मखोकसते l
\v 17 अपेहल दोबी होश अंजा दोई कुहतो, 'गिऊ बाहऊ अञोऐ काहमलाहज़ातिंङ बगतबे महस रोटि खोकसा दंङ गेह देहर योंऐ सिवाह्तग l
\v 18 दाह गेह अहचा घेंङौ बाहऊ कछंङ योग दंङ दोरंङ कोग कि बाह गेह स्वर्गो विधारिंङ ऐ कांह तंङषीरंङ पाप लाहतग l
\v 19 1दाह गेह दिऊ जोगे माहकेषातग कि कांह योह शोग,गिबि केनो इच्चा परगर चेहके तेह तोह l
\p
\v 20 'दंङ दुह आहच्चा, एनो बाहऊ हका बोंडी; अयता दुह ओहई ऐ तोहई कि दोऊ बाहबि दुह तंखपीरंङ दाह अति, दोई जरके रेंऐ दोरंङ गवाकषा दोबी दाह लाहतो,
\v 21 योहज़ी दोबी कुहतो, 'बाह, गेह स्वर्गो खिलाफ ऐ कांह तंङषीरिंङ पाप लाहतग;दंङ गेह दिऊ जोगे माहतोग कि कांह योंह कुहषोग l
\v 22 पर बाहज़ी एनो परगरातिंङ कुहतो, यहप्पा रूठे बे रूठे खमजे हुंजे दिबी लेहतुंई दोऊ गुडडीङ गुईथब, दंङ कोन्ज़ङ पाहउलारे लगातुंई l
\v 23 दंङ टुन्षी वंङगुटू ट्रीक तुंई ताकि हेंजी ज़ेऐ खुशी मनोपोंई l
\v 24 छना कुचे गिऊ दिह योह सिए इलजी तोहई,दाह षीङे इलजे; योहंषा इलज़ी तोहई,दाह खोकसा इलजा l दंङ दोरे खुशी मनाचि लेहतिरे l
\p
\v 25 'पर दोऊ मोह्ड़े योह रीहरिंङ तोहई l अपेहल दुह चुंखा अन्दर कछंङ पिहछा,दंङ दोई कुलड़ी,धितऐ, गहरफिमी सहग थशातो l
\v 26 दंङ दोई इच्चा परगर बुलाके रूह्कातो, 'दिह छिह शुबी लहकी तोह?
\v 27 दोई कुहतो कांह न्वा अंजी तोह,दंङ कांह बाहज़ि टूहषी बंङगुटू ट्रीहकातो,छना कुचे दुह ठीक,ठाक तोह l
\v 28 दिह रेड्रीरंङ दोबी रोहष अति दंङ तोंखा इबि माहतोई,पर दोऊ बाहज़ी धकतेखा अंजे दुह मनाचि लेहती l
\v 29 दोई बाहबि जबाब रणी,खणु गेह धोंण सालबे कांह सेवा लाहज़ि लेहकि तोहतोग,दंङ अपेहल ला कांह गप्पाबि मना याहतग तांला केई अपेहला इच्चा छगाडो कटु लाह माहरणीना कि गेह घेंङौ साथीरंङ साथे खुशी मनापोग l
\v 30 पर अपेहल कांह दिह योह अची एनो भत्ते ढबा कुकम लाहडोतु टोइची योहचे,अंजा दंङ केई दोऊ थल्जी बंगुटु टिहकातन l
\v 31 दोई दोबी कुहतो, 'योह कांह हमेशा गेरंङ तोहतन; छिल्ला गिऊ तोह भत्ते कांहऐ शुद l
\v 32 पर हेन्देग खुशी मनाचिऐ मगन शुबिमी शुह,छना कुचे कांह दि न्वा सिए इलजे तोहई,याहचा षीङे इलजा;योहंषा इलजी तोहई,दाह खोकसा इलजा l’’
\c 16
\s चुस्त भंडारी
\p
\v 1 दंङ दोई चेलातिंङ लाह कुहतो, ‘’अरिआ सेठो इच्चा भंडारी तोहई मीहचि दोऊ तुहइसि दोऊ टोइची इलजाम केहतोर कि दोई भत्ते ढबा योहचि लेहकि तोह l
\v 2 दंङ दोई दुह बुलाके कुहतो, ''कांह पाठी दिह गेह छिह थापी लेह्की तोहतोग? केनो भंडारी पुणो हिसाब रांऊ, छना कुचे कांह दिऊ थल भंडारी माहकेषोन l
\v 3 दंङ दुह भंडारी सोचेकची लेहकती, 'दाह गेह छिह लाहगा? छना कुचे गिऊ मालिके l षोह ताह गेह ख्रालजे माहरखा; पेट्रीमिला षेहद अपी l
\v 4 गेह ञेऐ केहतग कि छिह लोहऊगा,ताकि अपेहल गेह भंडारीऊ काहमज़ि हुंजा योगताह मीहचि एनातु दोहर अपि रमोर '
\v 5 दंङ दोई एनो मालिको देहणादारारे ईह,ईह लेह बुलाकतो दंङ तुहईमुखो दोबी रूह्कातो, ''कांह टोइची गिऊ मालिको अञो कजी तोह?
\v 6 दोई कुहतो,राह मण तेहल दंङ दोई दोबी कुहतो,केनो वही खता लेहपतु दंङ दोहर याहप्पा निह्न्जो साह चेंऐ चाहरतु l
\v 7 दंङ दोई ऊई दिबी रूहकातो, 'कांह टोइची अञो कंजी तोह? दोई कुहतो, ''राह मण छ्वा,दंङ दोई दोरंङ कुहतो, ''केनो वही खाता लेहपतु दंङ पिनिजा चेंऐ चाहरतु l
\p
\v 8 ' दोऊ मालिके दुह अधर्मी [बेईमान ] भंडारीऊ शटणा लाहतो कि दोई काहम लाहतो छना कुचे दिह संसारो मीहरे एनो मुक्को मीहतंङ [रीति रिवाजङ ] मिलेकपी जुलेकपिहरिंङ छङीहऊ मीहतंङ चालाक तोहतोर l
\v 9 दंङ गेह केतंङ कुट्रातग अधर्मी ढबाज़ि केहन्दु थल्जी साथिरे [मित्र ] बढ़ाके तोहई,अपेहल दुह योहसा योतो ताह दोचि केरे अनन्त घरबारंङ लेहपोर l
\v 10 अरि थोड़ेरिंङला [पोहरिंङ] सच्चे तोह,दुह माहसारिंङला सच्चे तोह; अरि थोड़ेरिंङला बेईमान [अधर्मी ]]तोह, माहसारिंङला बेईमान [अधर्मी ] तोह l
\v 11 दिऊ थल्जी अगर केरे अधर्मी धणारिंङ सच्चे माह केहषी ताह सच्चे धण [ढबा ] केतिंङ अची रमोतो?
\v 12 अरिलाह परगरे झूट मलिकातु सेवा लेह माहरचि; छना कुचे दोई इच्चारंङ ताह बैर अईदिरंङ दाह तोहओतो;
\v 13 छिता इदिरंङ मिलेके बंङजोतो अईदिबी क्वाह्ची चेहपोतो केहची परमेश्वररे ढबा झुल्लो सेवा लेह माहरचि l’’
\s यीशु फोहा उपदेश
\p
\v 14 फारिसिरे अरि तोहइरे,दिह गप्पारे रेड्रीरंङ दोऊ ठटा लाहज़ि लेहतिरे l
\v 15 दोई दोतंङ कुहतो, ''केहची ताह मीह्तु ताहङषी केहनिदङ धर्मी कंड्रातंई,पर परमेश्वरे केहतु सेहम ञेऐचा,छना कुचे छिह चीज मीह्तु थल्जी मोह्ड़े तोद,दुह परमेश्वर तुहइसि क्वाहचि [माजी ] तोह l’’
\p
\v 16 व्यवस्था ऐ भविष्य कंड्रारे यूहन्ना ताहचकेऐ बंङज़िहरे; धोतर बेह परमेश्वरो राहजो सुसमाचार रेड्री लेह्की तोह,हरइदि दोहर शक्तिरंङ तोंखा यवा l
\v 17 सर्ग ऐ धरतिऊ योहसा इबि व्यवस्थो इच्चा बिन्दु भुहसिबे योहचि तोह l
\v 18 'अचिला एनो मेचिमी केह ऊई व्याह लाह दोई व्यभिचार लाह,दंङ अची ध्या ठ्रोह केह्षा मेचिमीरंङ व्याह लाह दोई ला व्यभिचार लाह l
\s साउकार मिह ए गरीब लाज़र
\p
\v 19 ''इच्चा सेठ मीह तोहई अची बैगनी खमजेऐ मलमल लेहचाते दंङ हर इच्चा ध्याडा सुखरंङ ऐ गजघुमारंङ वंङज़ाते l
\v 20 लाजर कुचे कंगाल जख्मे पिहङषी दोऊ लटाडीङ केहषी तोहई l
\v 21 दोई चेहचाते कि सेठो मेजो सेह केहषी दोई लगाते एनो खोग पिङमोहतो; देहर तचे कि तुहईचि लाह अंजे दोऊ जख्म याहक चातेहर l
\v 22 धयां शुई कि दुह कंगाल सिए इलि दंङ स्वर्ग दूताचि दुह शिलजे इब्राहिमो ठारींङ पिहदीरे l दंङ दुह सेठ लाह सिए पथेकसा इली,
\v 23 नरकंङ टेहषीरंङ दोई एनो टीरारे अली,दंङ ओहइचि अब्राहमो टूड़ीङ लाजर तंङरि l
\v 24 दंङ दोई हउष रेंऐ कुड़ी, 'हे बाह इब्राहिमा,गिहऊ टोइची दया लेह लाजर चहरतु,ताकि दोई एनो ब्रेमज़ो मुख तिहरिंङ केह गिऊ लेह सोहई लोहतो,छना कुचे गेह दिह मेहज़ि तड़पकेपातग '
\v 25 दी पर अब्राहम कुहतो, ‘हे योह, हिद लोहऊ कि केई केनो जिन्दगीरिंङ रूठे चीजारे लेहपशे केहतन ध्वाऐ लाजरे माजी चीजारे; पर दोई देहर शान्ति खोकसा,कांह तड़पेकपातन l
\v 26 दिह गप्पारे केह ङेहतु ऐ केहतु विचंङ इच्चा मोह्ड़े गड्डा केहषी तोह कि अरि देहराचि दोहर केहतु कछंङ अपि ज़ुज़ा,दुह इबि मेहस;दंङ माहता दोरची अरिया देहर ङेतु कछंङ अपि ताहरफोतो l
\v 27 दोई कुहतो, 'दंङ हे बाह,गेह करंङ विनती लाहतग कि कई दुह गिऊ बाहऊ चूंङ चाहरतु,
\v 28 छना कुचे गिऊ ङा न्वारे तोहतोर; दोई दोतु तुहइसि दिह गप्पातु गवाही रमोतो धयां शुबी मेहस कि दोरेला दिह खांची अपोर l
\v 29 अब्राहमे दोबी कुहतो, ''दोतु दोहर ताह मूसा ऐ भविष्य कंड्रातु क्ताबरे तोहतोर दोची दोतु रेड्रोर [थापोर ]l
\v 30 दोई कुहतो याह हे बाह अब्राहमा; पर अगर अरिया सिऊ विचंङज़ि इली ताह, दोची सेहम माहपोर l
\v 31 दोई दोबी कुहतो, 'अगर दोचि मूसा ऐ भविष्य कंड्रातु माहरेड्रातोर,दंङ सिई दोतु विचंङज़ि अरिया षीङला इली ताह तांला दोरे माहमनेकपोर l
\c 17
\s ठोकरों कारण बनेक्ची
\p
\v 1 दंङ दोई एनो चेलातिंङ कुहतो, ''शुबी माहरथु कि ठोकरारे माहलेहपोर, पर हाय, दुह मीहबीह अतु वजहज़ि ठोकरारे अपाहतोर l’’
\v 2 अची दीरे क्वाहची दीतु विचंङज़ि इच्चा बिलाह ठोकर रंड्रा [ खिलाचा] दोऊ थल्जी रूठे दिह शुचंङ कि घटटो राहघ दोऊ मुथुरिंङ काहमञे दंङ दुह समुन्द्रङ छङे [केह ] केहचंङ;
\v 3 शंङ फोह शुचे तोहई; अगर कांह न्वाज़ि अपराध [पाहप ] लाहरी ताह दुह समझातु,दंङ अगर पछताति ताह माफ लोहऊ l
\v 4 अगर नीसपूरेरिंङ दोई निज फेरा अपराध [पाहप ] लाहरी,दंङ निहजे केप कांह कछंङ अंजे कुड़ी, '' गेह पछताहचातग,दंङ दोबी माफ लेह माहरतु l
\s विश्वास
\p
\v 5 दंङ प्रेरितज़िह प्रभुबि कुहतोर, ''ङेहतु विश्वास बढ़ेका l’’
\v 6 प्रभुज़ि कुहतो, ''अगर केतिंङ राईऊ सोलदु धोंण लाह विश्वास' शुचंङ, दंङ कहचि दिह शहतुतो बूटाहबि कुचंङ कि जड़ङज़ि फोंड्रा समुंद्रङ लेहेके इला,दंङ दोई केहतु भाषे लाहयंङ l
\s इच्चा दासो कर्तव्य
\p
\v 7 'केहतु विचंङज़ि अरि तोह अतु परगर [दास ] हड रंड्रा छिता त्रैइरे रेषाक्चा,दंङ दुह अपेहल रीहरिंङज़ि अति,दंङ दोबी कुट्रा, 'याहप्पा अंजे बगत ज़ेई बंङजुह?
\v 8 दंङ दिह मकुहट्रा, गिऊ बगत त्याहर लोहऊ, दंङ अपेहल तचे गेह जोओग तुंङमोग ताखारिंङ गातरि छुचे गिऊ सेवा टहल लोहऊ; दोऊ थल केई लाह बगत ज़ेई चाहरतु?
\v 9 छिह दोई परगरो अहसान मनेकपोतोआ कि दोई दुह काहमरे लाह्तो अंऊदिऊ दोबी कुहषी तोहई?
\v 10 ध्वाऐ केहचि लाह अपेहल दोरे भत्ते काहमरे लेह केह ओंई अतु पाठी केतिंङ कांहषी तोहई,दंङ कुंहई, ङेरे निक्कमे परगरारि शुंई छिह ङेतिंङ लाहजिमी तोहई ङेहाचि दुहऐ जेहते लाहतंई l’’
\s कोढ़ टेची सा मिह तिङ ठीक लहज़ी
\p
\v 11 ध्या शुई कि दुह यरुश्लेमो हका सामरिया ऐ गलीलो विचंङज़ि इबि लेह्की तोहई l
\v 12 अंउरा नगरिंङ इलदर दोबी सा कोढ़ीरे दोहयातोर l
\v 13 दोचि ओहई खड़े शुचे जोहरे दोबी कुहतोर, ''हे यीशु, हे स्वामी, ङेहतु टोइची दया लोहऊ l’’
\v 14 दोई दोरे खंऐ कुहतो, ''इलांई केहदिङ पुजारीतिंङ कंडूई l’’ दंङ इलदरे दोरे ठीक शुचे इलिरे l
\v 15 दंङ दोतु विचंङज़ि इच्चा दिह खंऐ कि गेह ठीक शुचे इलदग,जोहरे परमेश्वरो बढ़ाई लहज़ा,लहज़ा याहचिरी;
\v 16 दंङ यीशु कोंजंङ मोहदुभारे दाहछे धन्यवाद लाहज़ि लेहती; दुह सामरी तोहई l
\v 17 दिरिंङ येशुजी कुह्डी, ''छिह भत्ते साह ठीक माहशुतोरा,दंङ कूह अंऊर तोहतोर?
\v 18 छिह दिह परदेशी छोडेके अरिला महदाह अची परमेश्वरो बढ़ाई लाह?’’
\v 19 दंङ दोई दोबी कुहतो, ''अह्चु, अह्च्चा इला कांह विश्वासे काह ठीक लाहतो l’’
\s परमेश्वरो राजो आगमन
\p
\v 20 अपेहल फारिसीज़ी रूहकातोर कि परमेश्वरो राहज,अपेहल अपोतो,दंङ दोई दोतिंङ जबाब रणी, ‘’परमेश्वर राहज तंङफिमी ठ्रोह माबी l
\v 21 दंङ मीहचि ध्या माहकोहर, 'खांई, देहर तोह छिता दोहर गेह छना कुचे खांई,परमेश्वरो राहज केहतु विचंङ तोह l’’
\v 22 दंङ दोई चेलातिंङ कुहतो,''दुह ध्याडारे लाह अपोहर, अंऊर केहची मीहऊ योहऊ ध्याडातु विचंङज़ि इच्चा ध्याडाबि खमोंई l
\v 23 मीहची केतिंङ कोर अह्च्चा थेलाई याहता दोतु थल शुचे इलांई l
\v 24 छना कुचे बिजलीज़ि सर्गो इच्चा कुंणीरिंङ चमकेके सर्गो अई कुणी तचे छंङी लाह,ध्वाऐ मीहऊ योहलाह एनो ध्याडारिंङ प्रगट शोतो l
\v 25 पर तुहई जरूरी तोह कि दोई बरदो [दुख ] उठापोतो,दंङ दिह जुगो मीहज़ी दुह क्वाहची चेहपोर '
\v 26 छना नूहो मुक्कङ शुते ध्वाऐ मीहऊ योहऊ ध्याड़ातिंङ लाह शोतो l
\v 27 अंऊ ध्याडा तचे नूह जहाजङ माहचडेकाते,दोहतिंङ तचे मीहचि जोआतेर तुंङमाहतेर,दंङ दोतु विचंङ व्याह श्वातेह l दंङ तीऊ प्रलय अंजे भत्तेदिर नाश लेह केहते l
\v 28 दंङ छना लूतो ध्याडारिंङ शुते कि मीहरे जोआतेर तुंङमातेर,लेन,देन लाहतेर,बुहटारे पोहन्ड्रातेर ऐ घरबारे बणाट्रातेर;
\v 29 पर अपेहल लूत सदोमंङज़ि हुनिजद,दोहथिंङ मेहऐ गन्धक सर्गङज़ि बजेकाते दंङ भत्ते धिर नाश लेह केहते,
\v 30 मीहऊ योह प्रगट शुबिमी ध्याडारिंङ लाह ध्यांऐ शोतो l
\p
\v 31 'दोहथिंङ अरि लंङदिङ तोह दंङ दोऊ समान घरबारंङ तोङ तोह,दुह दोबी हुंबिमी थटकसुई; ध्वाऐ अरि रीहरिंङ तोह दोरे थलका थाहचूंई l
\v 32 लूतो मेचो हिद तांहई l अच्चिला,एनो जान बचाचिम शोतो दोई योहमोतो,अची योहणी दोई षिङी तोहतो l
\v 33 गेह केतंङ कुट्रातग दोहथिंङ झुठ मीहरे इच्चा मजिंङ शोर;
\v 34 इच्चा अच्चा योतो इच्चा केह्षा योतो l
\v 35 [झुठ मेचिमी साथे घट्ट युहुरिच शोर,इच्चा अच्चा योतो इच्चा केह्षा योतो l
\v 36 [झुठ मीहरे रिहरिंङ शोर, इच्चा अच्चा योतो अई केह्षा योतो l ]''
\v 37 दिह रेड्रीरंङ दोचि दोरंङ रूहकातोर, ''हे प्रभु दिह अंऊर शोतो?'' दोई दोतिंङ कुहतो अंऊर,शाह शोतो दोहर ग्रिहजारे ठ्रोका शोर l’’
\c 18
\s अधर्मी न्ययाधीश ए रंणीऊ दृष्टांत
\p
\v 1 दंङ दोई दिऊ थल्जी कि रोज प्राथना लेहई ऐ याहऊ ताहचिमी थल्जी, दोतंङ दिह दृष्टान्त कुहते;
\v 2 ईह नगरिंङ इच्चा सरपंच [फेसला लाहजा ] तोहई अचिह माह परमेश्वरंङ बेबातेह माह अरिआ मीह्तु परवाह लाहते l
\v 3 दुहऐ नगरिंङ इच्चा रंणे मेचिमी लाह तोहई,अचिह दोऊ कछंङ इलजे-इलजे कुट्राहते,गिऊ इन्साफ लेह गिहबी शेतानो दोरची बचातु ' l
\v 4 थोड़े ध्याडा तचे ताह माह मनेकती पर थलमुखंङ सोचेके कुहतो, हंलांकि गेह माह परमेश्वरंङ बेवातग माह,अरिआ मीहऊ परवाह लाहतग;
\v 5 तांला दिह रंणे मेचिमी गेह परेशान लाह दिऊ थल्जी गेह दिऊ इन्साफ लोहग माह घड़ी,घड़ी अंजे दी गिऊ ट्टूरिंङ हंजे तोहओतो l
\v 6 प्रभुज़ि कुहतो, ''खांई दिह अधर्मी सरपंचे छिह कुट्रा?
\v 7 दिऊ थल्जी छिह परमेश्वरे एन्हो शता लाहसी दोतु थल्जी इंसाफ मलोहोतोआ अची रात दिन दोऊ मिन लेहपचातोर?छिह दोई दोतु थल्जी झाड़ा लोहतोआ?
\v 8 गेह केतंङ कुट्रातग दोई धोतरे दोतु थल्जी इंसाफ लोहओतो तांला मीहऊ योह अपेहल अपतो, दोई धरतींङ विश्वास खोकपोतोआ?
\s फरीसी ए चुंगी लेहप्चाडो दृष्टांत
\p
\v 9 दोई दोतु पाठी अची एनातु टोइची विश्वास तोहई कि दोरे धर्मी शुरे दंङ उहईतिङ क्वाहची चेहचातेर, दिह दृष्टान्त कुहतो;
\v 10 ' झुठ मीहकु मन्दिरंङ प्राथना लाहज़ि इलदोहर इच्चा फारिसी तोहई इच्चा चुंगी लेहपचा l
\v 11 फारिसी खड़े शुचे एनो सेमंङ ध्या प्राथना लाहज़ि लेहथि, ''हे परमेश्वर,गेह कांह धन्यवाद लाहतग कि गेह ऊहई मीह्तु ठ्रोह अंधेर लाहज़ा,माजी ऐ कुकम लाहजा [व्याविचारी ] माहतोग,माह दिह चुंगी लेहपचाडो ठ्रोह तोहतोग l
\v 12 गेह हप्तारिंङ झुठ फेरा व्रत ताहचातग,दंङ गेह घेंङौ भत्ते कमाईऊ दशवांश लोह रंड्रातग l
\v 13 ' पर चुंगी लेहपचाडे ओहई खड़े शुचे,स्वर्गो हका टिरा लाह मलेहए,पर एनो काह कुटेके कुहतो,'' हे परमेश्वर,गेह पापीऊ टोइची दया लोहऊ ' l
\v 14 गेह केतंङ क्वातग कि दुह अहई मीह माह पर दिह मीह धर्मी शुचे एनो चुंखा योतो; छना अची एना मोहडे लोहतो दुह क्वाहचि लोहतो दुह मोहडे शुचे योतो l''
\s कटु तिङ अर्शिबाद
\p
\v 15 दंङ मीहचि एनातु कटुरे लाह दोऊ कछंङ हपि लेहतिरे कि दोई दोतु टोइची गुड़ केहओतो;पर चेलाचि दिह खंड्रीरंङ दोरे त्रटेकातेर l
\v 16 पर येशुजी कटुरे कछंङ बुलाके कुहतो, ''कटुतिंङ गिऊ कछंङ अपि रांई,दंङ दोतिंङ ठलेकतुंई l छना कुचे परमेश्वरो राहज दीतुह ऐ शुह l
\v 17 गेह केतंङ हेले क्वातग कि अचिला परमेश्वरो राहज कटुतु ठ्रोह ग्रहण मलोओतो, दुह दोहर अपेहल लाह अपि माहरफोतो l''
\s साउकार मिह ए अनंत जीवन
\p
\v 18 अचिआ मोहडूई [सरदारे ] दोबी रूहकति, '' हे भत्ते वे मोहडे गुरु अनन्त जीवनो थल्जी गेह छिह लाहगा?''
\v 19 येशुजी दुह रूहकति ''केई गेह भत्तेबे मोहडे छिले कुट्रातन? अरिला मोहडे माह इच्चा ऐ यानि परमेश्वर l
\v 20 केई आज्ञारे ताह ' ञेना;व्याविचार थलोऊ,ह्य्पा थलोऊ,चोरी थलोऊ,हप्सी गवाही थराऊ केनो बाह ऐ याहऊ आदर लोहऊ l''
\v 21 दोई कुहतो दिह भत्ते ताह गेह क्वाहचितर बेह मनेकचातेग l’’
\v 22 दिह रेड्रीरंङ येशुजी कुहतो, '' कांह अन्दरेग आयतालाह इच्चा गप्पो,'कमी तोह केनो भत्ते धिर लाहङे कंगालातिंङ रेंऐ चाहरतु; दंङ कनिंङ स्वर्गंङ ढबा खोकसोतो, दंङ गिऊ थले अहच्चा अत l ''
\v 23 दिह रेड्रीरंङ दुह माहसेह उदास शुई, छना कुचे दुह महस ढबा घ्राक तोहई l
\v 24 येशुजी दोबी खंऐ कुहतो ढबा घ्राहकातु स्वर्गंङ इबी अञो खरे तोह l
\v 25 परमेश्वरो राजंङ ढबा घ्राहकतु इबीवेह ऊँटो चेवतु मुखंज़ि हुंजा इबी योहची तोह l ''
\v 26 दिरिंङ रेड्रा दोचि कुहतोर, ''दंङ अतु उदार शुबी मरफोतो? ''
\v 27 ' दोई कुहतो, ''छिह मीहतु दोहरचि मशोतो,दुह परमेश्वरो दोहरचि शोतो l ''
\v 28 पतरसे कुहतो, ''खणु ङेरे ताह घरबार व्याडा लेह कांह थले अच्चा आहन्दंई l''
\v 29 दोई दोतंङ कुहतो, ''गेह केतंङ हेले कुट्रातग ध्या ठ्रोह अरिला माह अची परमेश्वरो राहजो थल्जी घरबार,मेचा,नवाहरे,याहबाह,छिता कटुपटुरे व्याडा लाहसी शोतो; l
\v 30 दंङ हेन्देग अञोशुदा महस ऐ माखोकशोतो दंङ तुंखा अनन्त जीवन l
\s एनो सिमी विषय रिङ यीशुऊ यह्चा भविष्यबाणी
\p
\v 31 दंङ सनी दोरे शिलजे दोतंङ कुहते, ''खांई हेनारे यरुशलेमा हका यवातंई,दंङ अञोलाह गप्पारे भविष्यकंड्राचि मीहऊ योहऊ थल्जी चेहसी तहतोर दोरे भत्ते पूरे शोर l
\v 32 छना कुचे दुह उहई जातो दोतु गुहडीङ शुचे योतो,दंङ दोची दोऊ ठट्ठा लोहउर;दोऊ बेजती लोहउर दोऊ टोइची थू लोहउर l
\v 33 दोबी कोड़ारे भापोर दंङ रुचे चाहरपोर;दंङ दुह षुमु ध्याडारिंङ षीङे योतो l ''
\v 34 पर दोचि दिह गप्पातु विचंङज़ि छिल्ला गप्पा मञेरेरि; दंङ दिह गप्पा दोतिंङ प्याहक्सा बंङज़िहरी,दंङ छिह कुहते दोतिंङ शुहङसिए माहदि l
\s काणे भिखारी बी टिरा रंड्री
\p
\v 35 अपेहल दुह यरीहो कछंङ पिछाते,दंङ इच्चा काणे मीह सड़को मुखंङ बंङज़ा पैट्री लेहकी तोहई l
\v 36 दोई मीह्तु जोइमी चाला थहशे रूहकचि लेहति, 'दिह छिह शुबी लेहकी तोह?''
\v 37 दोचि दोबी कंजातोहर, ''यीशु नासरी इबि लेहकी तोह '' l
\v 38 दंङ दोई हउषेके कुहतो, 'हे यीशु,दाउदो योह गिऊ टोइची दया लोहऊ '' l
\v 39 अरि तुहई,तुहई इबि लेहखी तोहइरे,दोरे दोबी त्रटेकचि लेहतिरे कि चुपे तोह; पर दुह उहई लाह हउषेकाचि लेहती, ''हे दाउदो योह गिऊ टोइची दया लोहऊ l''
\v 40 दंङ येशुजी खड़े शुचे कुड़ी दोबी गिऊ कछंङ हतांई दंङ अपेहल दुह दोऊ कछंङ अंजा दंङ दोई दुह रूहकातो,
\v 41 ' केई छिह जुंजातन कि गेह कांह थल्जी लाहगा?'' दोई कुहतो, ''हे प्रभु, दिह कि गेह खमोग l''
\v 42 येशुजी दोबी कुहतो, ''खणु;कांह विश्वासे काह ठीक लेह केहतो, '' l
\v 43 दंङ दोई धोतरे खंड्री लेहती दंङ परमेश्वरो बढ़ाई लाहजा दोऊ थल शुचे इलि;दंङ भत्ते मीहचि दिह खंऐ परमेश्वरो स्तुति लाहरिरे l
\c 19
\s चुंगी लेहप्च्चाड ज़क्कई
\p
\v 1 दुह यरीहोरिंङ ईबी लेह्की तोहई l
\v 2 दोहर जक्कई कुचे इच्चा मीह तोहई अरि चुंगी ढबो घ्राहक तोहई l
\v 3 दोई यीशु खंड्रीमी ताहरे कि अंउसंङ शुद पर भीड़ो वजाहज़ि खंड्री माहरचाते,छना कुचे दुह छोटे तोहई l
\v 4 दंङ दोबी खंड्रीमी थल्जी दुह तुखा ज़रका रेंऐ इच्चा गुलरो बुटो टोइची लोहकसा इलि,छना कुचे यीशु दुहे अमज़ि इबिमी ताहरे l
\v 5 अपेहल यीशु दुह ठारिंङ कुहतो,' हे जक्कई,यहप्पा ताहक्सा अता; छना कुचे गिबिह तोग कांह चूंङ अपि जरूरी तोह l''
\v 6 दंङ दोई राजि शुचे दोबी एनो चुंखा लेंजाह शिली l
\v 7 दिह खंड्रीरंङ मीहचि कुडकूड़ाके कुट्री लेहतिरे,'' दुह ताह इच्चा पापिउ दोहर यवा l''
\p
\v 8 जक्कईज़ि खड़े शुचे प्रभु हका कुड़ी, ''हे प्रभु,खंणु गेह घेंङौ अध्धा ढबा गरीबातिंङ रंड्रातग,दंङ अतुआ अन्यायरंङ लेहपसि ताहतग ताह दोबी,'पी गुणा लेह याहचातग l''
\v 9 दंङ येशुजी दोबी कुहतो तोहग दिह घरबारंङ उदार शुचा,छना कुचे कि दिह लाह अब्राहमो योह शुह,
\v 10 छना कुचे मीहऊ योह योंहषा दोरे पैट्रीऐ दोतु उदार लाहज़ि अंजी शुह
\s सा मुहरो दृष्टांत
\p
\v 11 अपेहल दोरे दिह गप्पारे रेड्रातेर दंङ दोई इच्चा दृष्टान्त कुहते,दिऊ थल्जी कि दुह यरुश्लेमो कछंङ तोहई,दंङ दोचि चेहचातेर कि परमेश्वरो राहज हेन्देगे प्रगट शुचे योतो l
\v 12 दंङ दोई दोतंङ कुहतो,' इच्चा सेठ [ढबो घ्राक ] उहई देशो हका यवाते कि राजपद लेहपचा याहचा अपतो l
\v 13 दोई एनो परगरार बिचंङज़ि सा परगरारे बुलाके दोतिंङ साह टगा रणी दंङ दोतिंङ कुड़ी, गिउ अन्दर तचे लेन, देन लांहई l
\v 14 पर दोऊ नगरिऊ दोचि दोरंङ दुश्मनी ताहचातेर दंङ दोऊ थले दुतातु दोरची कुट्री लाहरिरे कि ङेहचि माहजूंज़ातंई कि दोई ङेहतु टोइची राहज लोहऊ l
\p
\v 15 '' अपेहल दुह राजपद खोकचा माहचिद,दंङ ध्या शुई कि दोई एनो दुह परगरारे अतिंङ ढबा रांहषी ताहरे एनो कछंङ शाहधेकातो ताकि पता लोहतु कि दोचि लेन,देन लेह छिह, छिह कमाहकातोर l
\v 16 दंङ तुहई मुखो दोई अंजे कुहतो ' हे स्वामी कांह टगो दोरची साह उहई टगारे कमाकातग l
\v 17 दोई दोबी कुहतो,धन्य शुना, हे रूठे परगरा !काह थोड़े रिंङ ऐ विश्वासो जोगे हुन्ज़िना,दाह साह नगरिऊ टोइची अधिकार तोहऊ l'
\v 18 अईदि अंजे कुहतो,'हे स्वामी lकांह टंगो दोरची ङाह उहई टंगारे कमाकातग l'
\v 19 दोई दोबी लाह कुहतो,'काह लाह ङाह नगरिऊ हाकिम शुचे ईला l’
\v 20 तीसरा दोई अंजे कुड़ी,'हे स्वामी खंणु कांह टंगा देहर तोह,अतिंङ गेह खमजेरंङ छुहसी ताहरेग l
\v 21 छना कुचे गेह करंङ बेबातग छना कुचे कांह सख्त मीह शुना;केई छिह केहशी माह दुह लाह उठाके चाहरचि केई छिह एहसी माहतन दुहलाह ट्रीहकट्री l
\v 22 दोई दोबी कुहतो,' हे झखंज़ी परगरा,गेह कांह ऐ गप्पाज़ि काह दोषी लोहउग !केई गेह ञेना कि गेह सख्त मीह शुगा,छिह गेह कांहषी माह दुह उठाचि,दंङ छिह गेह एहसी माह दुह गेह ट्रीहकट्री;
\v 23 दंङ केई गिऊ ढबा सुनारातु कछंङ छिले माहकेन कि गेह अंजे व्याहज़ लेहपचंङ?
\v 24 दंङ अरि मीहरे कछंङ तोहइरे दोई दोतंङ कुहतो,'दुह टंगा दिऊ दोहरचि लेहपचे चाहरतुंई,दंङ अची साह टंगा ताहतो दोबी रेंऐ चाहरतुंई l
\v 25 [दोचि दोबी कुहतोर;' हे स्वामी दोऊ दोहर साह टंगारे तोतोर' ]
\v 26 गेह केतंङ कुट्रातग कि अतु दोहर तोह दोबी खोकसोतो; अतु दोहर माह दोऊ दोहरचि छिह, दोई ताहतो दुह लाह अहच्चा योतो l
\v 27 पर गिऊ दुह दुश्मनणचि अहची माहजूंहज़ातेर कि गेह दोतु टोइची राहज लोहउग,दोरे देहर गिऊ तुहईसि हंजे रुचे चाहतुंई l’
\s यरूशलेमङ विजय प्रवेश
\p
\v 28 दिह गप्पारे कुचे दुह यरूशलेमो हका दोतु तुहई,तुहई इली l
\v 29 अपेहल दोरे जेतून कुचे गोहरिंङ बेतफगेए बेतनिय्योह कछंङ पीहडिरे,दंङ दोई एनो चेलातु बिचंङज़ि झुठाबि ध्या कुचे चाहरचातो,
\v 30 ' तुहइसि नगरिंङ इलांई; दोहर पिहफीरंङ इच्चा करेटू अतु अरिला बंङसीह मशोतो,केतिंङ छुहसा खोकसोतो,दुह युहपचे लेहं ज़ा हतांई l
\v 31 अगर अचिआ रूहकतिरे छिले युहप्चातंई दंङ कुचे चाहरतुंई कि प्रभुज़ि दिह जुंशी ताहतो l’’
\p
\v 32 अरि चाहर चाते दोचि इलजे छना दोई दोतंङ कुहते,ध्वंऐ खोकशातोर l
\v 33 अपेहल दोरे दुह करेटू युहप्चातेहर,दोऊ मालिकाचि दोरे रूहका,'' दिह करेटू,छिले युहप्चातंई?
\v 34 दोचि कुहतोर, '' प्रभूज़ि दिह जुंशी ताहतो l
\v 35 दोचि दुह यीशु कछंङ हतिरे,दंङ एनो खमजे दुह करेटू टोइची केह यीशु दोऊ टोइची बेठाके चाहरतिरे l
\v 36 अपेहल दुह यवाहते,दंङ दोचि एनातु खमजे अमरिंङ तडेकचातेर l
\p
\v 37 कछंङ पिहतर अपेहल दुह जेतूनो ढलानंङ पिहडी,दंङ चेलातु भत्ते मंडली दुह भत्ते समर्थो कामहातु वजाहज़ि छिह दोचि तंङातेहर राजी [अननिदत ] शुचे जोहरे परमेश्वरो स्तुति लहज़ी लेहतिरे;
\v 38 ' धन्य शुह दुह रज्जा अरि प्रभु मिनज़ि अपा स्वर्गंङ शातिरे सर्गङ महिमा शोतो l’’
\v 39 दंङ भीड़ङज़ि रेहई फारिसी दोरंङ कुट्री लेहतिरे,' हे गुरु, केनो चेलातिंङ त्रटेकतु l’’
\v 40 दोई दोतिंङ जबाब रणी,'' गेह केतंङ कुट्रातग अगर दिरे चुहपे बंङज़िरे ताह रघटे हउषेकपोर l’’
\s यरुश्लेमो थ्ल्ज़ी क्रपि
\p
\v 41 अपेहल दुह कछंङ पिहडी दंङ नगरिऊ हका खंऐ दोऊ थल्जी क्रपाते l
\v 42 दंङ कुई,” छि ए रूठे शुतन की केई हाँ केई ए दी धियाडा रिङ कुशलो गप्पा ञेयोंन,पर हेन्देग दू कनु टीरा ज़ि व्याके इल्ज़ी तोदl
\v 43 दंङ कुड़ी, ''छिह ठ्रोह रूठे शुचंङ कि कांह वैई,कांहऐ दिह ऐ ध्याडारिंङ रूठे भत्ते छना कुचे दिह ध्याडारे अपोहर कि कांह बैरिचि मोर्चा लेह कांह घोटेके चाहरपोर,दंङ भत्ते पले कांह दबापोर l
\v 44 दंङ कांह ऐ कांह कटुरे अरि कांह दोहर तोहतोर,षोहरिंङ च्वाचे केहओर,दंङ कांह दोहर रघटू टोइची रघला बंहङज़ि माहरञोर;छना कुचे केई दुह मोक्का अपेहल कांह टोइची कृपा शुते सेहथिना माह l’’
\s मंदिरङ ज़ि व्यापारी रे हुपी
\p
\v 45 दंङ दुह मन्दिरंङ इलजे लाहङ जातिङ धकतेखा हुंजी लेहती,
\v 46 दंङ दोतंङ कुहतो,चेहसी तोह,'गिऊ घरबार प्राथना घरबार शोतो,'पर केहची दिह डाकूतू कुह्ड़ी वणेके केहतंई l’’
\v 47 दोई रोज मन्दिरंङ उपदेश रंड्राते;दंङ प्रधान याजकारे ऐ शस्त्रीरे ए मीहतु मोहडेचि दुह सचिमी मोका खंड्रातेर l
\v 48 पर छिला हुंजी माहरथिरे कि छना लोहंई,छना कुचे भत्ते रूठेरंङ दोबी रंड्रातेर l
\c 20
\s यीशु अधिकारों टोइची सवाल
\p
\v 1 इच्चा ध्याडा अपेहल दुह मन्दिरंङ मीहतिंङ उपदेशोऐ सुसमाचार रंड्री लेहकी तोहई दंङ प्रधान याजक [पुजारी ] ऐ शास्त्री,सेहंणारंङ साथे कछंङ अतिरे l
\v 2 दंङ कुट्री लेहतिरे ''ङेतिंङ कंडू केई दीरे कमाहरे छिह अधिकारे लाहतन,दंङ दुह अरि तोह अची कनिंङ दिह अधिकारे रांहषी ताहतो?''
\v 3 दोई दोतिंङ जबाब रंणी, 'गेह ताह केतिंङ इच्चा गप्पा रूहकचातग; गिहभी कंडूई l
\v 4 यूहन्नो बपतिस्मा स्वर्गो दोहरची तोहइया मीहतु दोहरचि तोहई?''
\v 5 दंङ दोरे एनातु बिचंङ कुट्री लेहतिरे,''अगर हेन्ज़ी कुणी,स्वर्गो दोहरची दोई कोतो,'दंङ केहची दोऊ टोइची विश्वास छिले मलाहतेंई?'
\v 6 अगर हेन्ज़ी कुंणी, 'मीहतु दोहरचि,दंङ भत्ते मीहची हेनिदंङ रघटे भापोर,छना कुचे दोचि हेले ञेचातोर कि यूहन्ना भविष्यकंड्राड तोहई l’’
\v 7 दिऊ थल्जी दोचि जबाब रंणीरे,'' ङेहचि मञेई कि दुह अतु दोहरचि तोहई l
\v 8 दंङ येशुजी दोतिंङ कुहडी, ''दंङ गेह लाह केतिंङ माहकंगा कि गेह दिह काहम छिह अधिकारे लाहतगा l''
\s माजी किसान तू दृष्टांत
\p
\v 9 दंङ दुह मीहतंङ दिह दृष्टान्त कुट्री लेहती; ''इच्चा मीहची दाखो बगीचा लगाकते;दंङ जिमदारातिंङ दोऊ ठेका रेंऐ चाहरचतो दंङ महस ध्याड़ो थल्जी परदेशंङ अहच्चा इलजा l’’
\v 10 अपेहल ध्याडा पिछाताह दोई जिमदारातु कछंङ इच्चा परगर चाहरचातो कि दाखो बगीचो फ़ोआ फसलो हिस्सा दोबी रमोर, पर जिमदाराची दुह तेहङे शुक्के याहचे चाहरचातोर l
\v 11 दंङ दोई एनो अई परगर चाहरचातो,दंङ दोचि दुला तेहङे दोऊ बेज़ति लेहे शुके गुड़ याहचे चाहरचातोर l
\v 12 दंङ दोई तीसरा चाहरचातो,दंङ दोचि दुहला तेहङे लेह हुंजे चाहरचातोर l
\v 13 दंङ बगीचो मलिको कुहतो, 'गेह छिह लाहगा? गेह घेंङौ प्यारे योह चाहरपोग,दोची दोऊ ताह आदर लोहउर ' l
\v 14 दंङ जिमदाराची खणीरे ताह एनातु विचंङ सोचविचार लाहरिरे, 'दिह ताह हिस्सेदार [वारिस ] शुह; अतांई हेन्ज़ी दिह सचे चाहरपोंई दंङ दिऊ हिस्सा हेन्दु शोतो l
\v 15 दंङ दोचि दुह दाखो बगीचारिंङज़ि हुंजे सचे चाहरतिरे दाह दाखो बगीचो मालिके दोतंङ छिह लोहतो?
\v 16 दोई अंजे दुह जिमदारारे योहचे,दंङ दाखो बगीचा उहईतिंङ रमोतो lदिह रेड्रीरंङ,' दोचि कुहतोर '' परमेश्वर ध्या लाहसी मजूस l’’
\v 17 दोचि दोऊ हका खंऐ कुहतोर, ''दंङ दिह छिह चेहसी तोह; ' अंऊ रघबी राजमिस्त्रीज़ि केह केहषी ताहरेर दुह ऐ कुणीऊ रघ शुचे इली ' l
\v 18 अरिला दोरंङ तुहकसोतो चुरा शुचे योतो,पर अतु टोइची दुह दाहफोतो दोबी पिहऐ केहओतो l’’
\s कैसर बी कर रंड्री
\p
\v 19 धोतरे शास्त्रीचि ऐ प्रधान याजकाचि [पुजारी ] दोबी चुमाज़िमी कोशिश लाहरिरे,छना कुचे दोचि ञेऐ केहतेर कि दिह दृष्टान्त दोई दोतु टोइची कुह्ते,पर दोरे मीहतंङ बेऐ इलिरे l
\v 20 दंङ दोरे दिह ताकंङ तोहइरे कि भेदलेहपचारे चाहरचे दोऊ धर्मो अऊआ गप्पारिंङ चुमोर,दंङ दोबी हाकिमो गुहडिङ ऐ अधिकारंङ रामोहर l
\v 21 दोचि दुह रूह्कातोर, ''हे गुरू ङेहचि ञेई कि केई तरफदारी माहलाहतन पर परमेश्वरो अम सच्चाई रंङ कंड्रातन l
\v 22 छिह हेनिदङ केसराबि क्र रंड्री ठीक शुदा माहशुद?''
\v 23 दोई दोतु चलाकी ञेऐ दोतंङ कुहतो,
\v 24 ' इच्चा टंगा [दीनार]गिहभी कंडूई lदिऊ टोइची अतु छाप ऐ मिन तोह?'' दोचि कुहतोर,' केसरो '' l
\v 25 दोई दोतंङ कुहतो, ''दंङ छिह केसरो तोह,दुह केसराबि रांई; दंङ छिह परमेश्वरो तोह,दुह परमेश्वराबि रांई '' l
\v 26 दोचि मीहतु तुहइसि दिह गप्पारिंङ दुह चुमज़ि माहरथिरे,पर दोऊ जबाब रेड्रा ठ्ठ शुचे चुपे केह्षा इलिरे l
\s यह्चा श्रींङी ए व्याह
\p
\v 27 दंङ सदुकी अची कुट्रातोर कि सिओ दोह रचि षीङमी तोदे माह,दोतु विचंङज़ि रेहडाचि दोऊ कछंङ अंजे रूहकातोर,
\v 28 मूसाज़ि हेन्दु थल्जी दिह चेहसी तोह;'अगर अतुआ नवा एनो मेचारंङ कटु मेह सिऐ इलिताह,दंङ दोऊ नवा दोऊ मेचारंङ,व्याह लेह,एनो नवाहऊ थल्जी कटु [वंश ] पैदा लोहओतो l
\v 29 निहज नवारे तोहइरे,भत्तेबे तुहई मुखो दुह व्याह लेह कटु मेह सिए इली l
\v 30 दंङ दूसरा,
\v 31 तीसरा नवाज़ि लाह दुह मेचमीरंङ व्याह लाहरी lदीह रीतिरंङ निहज कटुमेह सिए इलिरे l
\v 32 थलमुखंङ दुह मेचमीला सिए इली l
\v 33 दिऊ थल्जी षीङमीरंङ अतु मेचा शोतो,छना कुचे दुह भत्तेतु मेचा शुचे इलदे l''
\v 34 येशुजी दोतिंङ कुहतो,' दिह जुगारिंङ ताह कटुचि व्याह लाहतोर l
\v 35 पर अरि दिऊ जोगे शोर कि सिए दोरची षीङमोर,दोतु माहताह व्याह शोतो माह व्याहरिंङ रमोर l
\v 36 दोरे सिओरलामाह छना कुचे दोरे स्वर्गदूतातु ठ्रोह शोर दंङ पुनरुत्थानो कटुरे शुबे परमेश्वरो लाह कटुरे शोर l
\v 37 पर दिह गप्पा कि सिई दोरे षीङमी मूसाज़ि लाह छ्वाको कमारिंङ प्रगट लाहसी ताहतो कि प्रभुबी ' अब्राहमो परमेश्वर,याकूबो परमेश्वरऐ इसहाको परमेश्वर कुट्रा l
\v 38 परमेश्वर शुह; छना कुचे दोऊ कछंङ भत्ते षीङी तोहतोर l’’
\v 39 दंङ दिह रेड्रीरंङ शास्त्रीतु बिचंङज़ि रेहईचि कुहतोर''हे गुरू केई रूठे कुहतन l’’
\v 40 दंङ दोतिंङ दोबी छाह उहई रूहकाचिमी याहऊ मशुहई l
\s मसीह अतु योह शु?
\p
\v 41 दंङ दोई दोरे रूहकति '' मसीह बिह दाऊदो योह छना कुट्री?
\v 42 दाऊदे एने भंजन संहितो किताबंङ कुट्रा; 'प्रभुज़ी गिऊ प्रभुबी कुहतो,
\v 43 गिऊ सुचंङ हचि बंङजु अपेहल तचे गेह कांह बैरितिंङ कांह कोंजो दोयंङ लेह माहकेग l
\v 44 दाउदे ताह दोबी प्रभु कुट्रा; दंङ दुह दोऊ छना शुई ''?
\s शास्त्री रंङ साते साबधान
\p
\v 45 अपेहल भत्ते रेड्रातेर, दंङ दोई एनो चेलातिंङ कुहडी,
\v 46 शास्त्रीतंङ खबरदार [चोकस ] बंङजूंई,अतिंङ लाहम्हे,लाहम्हे खमजे लेहचा ज़ोई रूठे चेहसा,दंङ अतिंङ बाज़ारंङ नमस्ते ऐ,मन्दिरंङ भत्ते बे खेहसी,दंङ धामरिंङ भत्ते बे रूठे ठारी रूठे चेहसा l
\v 47 दोचि रणी मेचिमी [विधवा ] घरबार जेऐ चाहरतोर,दंङ कंड्रीमी थल्जी माहसे प्राथना लाहतोर; दीची माहस दंङ सज़ा खोकपोर l
\c 21
\s कंगाल रंणीऊ दान
\p
\v 1 दंङ दोई टिरा उठाके सेठातिंङ एनातु दान भंडारंङ केहट्री तंङाहतो l
\v 2 दोई गरीब मेचिमी लाह झुठ ढबा केहट्री तंङाहतो l
\v 3 दंङ दोई कुहतो, ‘’ गेह केतंङ हेले कुट्रातग दिह गरीब रंणी मेचिमी भत्ते बे महस केहतो l
\v 4 छना कुचे दोचि भत्तेज़ि ताह एनातु, एनातु बेफा दोहरचि केहतोर, पर दी एनाबिह तंगी लेह एनो पल्लाज़ि छिह ताहरेह रेंऐ केहतो l’’
\s मंदिरों विनाशो बारे भविष्यबाणी
\p
\v 5 रेहई मीहरे मन्दिरो पाठी कुट्री लेहकी तोहइरे कि छिठ्रो सलठे भेटों चीज़े सज़ासी तोह, दंङ दोई कुहतो l
\v 6 ' दुह ध्याडारे अपोर, अपेहल दिह भत्ते अंऊ केहचि खंड्रातंई ' दोतु बिचंङज़ि इच्चा रघटू टोइची रघ माहकेहषोतो अंऊ ठ्रवालषोतो माह l’’
\s संकट ए क्लेश
\p
\v 7 दोचि दोबी रूहकातोर, ''हे गुरू दिह भत्ते अपेहल शोतो? दंङ दिह गप्पारे पूरे शुबिमी शुई ताह छिह निशानी शोतो? ''
\v 8 दोई कुहतो, ''त्याहर तोहंई कि केरे भरमासी मेस, छना कुचे महस गिऊ मिनजी अंजे कोर, 'गेह दुहे शुगा' दंङ दोतु थले थेलांई l
\v 9 अपेहल केहची लड़ाई ऐ झगड़ो गप्पारे थाशोंई थबेंई, छना कुचे दोतु तुहई शुबी जरूरी तोह; पर दुह मुक्का धोतरे अंत मशोतो l’’
\p
\v 10 मीहतु खिलाप मीह देश देशो खिलाप खड़े शोतो,
\v 11 दंङ मोह्ड़े, मोह्ड़े भूञल अपोतो ठारींङ,ठारींङ शुकारा ऐ महामारी शोतो सर्गज़ि भयानक गप्पारे ऐ निशानी तंङफोर l
\v 12 पर दिह गप्पा बे तुहई दोचि गिऊ मिन्दु वजाहज़ि केतिंङ चुमोर बरदो रमोर ऐ पंचायतंङ रमोर, जेलंङ केहओर, दंङ रज्जातु ऐ हकीमातु तुहईसी शोर l
\v 13 पर दिह केहतु थल्जी गवाही रंड्रीमी मौका शोतो l
\v 14 दिऊ थल्जी केहन्दु सेहमंङ ताहंई कि हेन्ज़ी तुहई ऐ जबाब रंड्रीमी चिह्न्द मजोहई l
\v 15 छना कुचे गेह केतिंङ धंया ठ्रोह गप्पाऐ दिमाग रमोर कि केहतु भत्ते बेरिचि सामना लेहई ऐ जबाब रेंऐ माहरफोर l
\v 16 केहतु याह बाहरे, न्वाहरे, टबरारे ऐ साथिरे लाह केतिंङ चुमज़ी लोहर; देहर तचे कि केहतु बिचंङज़ि रेहईतिंङ सचि लाह लोहउर l
\v 17 गिऊ मिन्दु वजाहज़ि भत्तेज़ि केतंङ साथे दुशमनी तोहउर l
\v 18 पर केहतु पुंज़ो इच्चा क्राह लाह हुंबी माहरफोर l
\v 19 केन्दु ज़कचिमी वजाहज़ि केहची केहन्दु जान बचाके तोहंई l
\s यरुश्लेमो विनाशो भविष्यबाणी
\p
\v 20 'अपेहल केहची यरूशलेम फोजे घेरेकसी तंङमोहई, दंङ ञेऐ केहई कि दोऊ योहसी कछंङ तोह l
\v 21 धोतर अरि यहूदियारिंङ तोहतोंई दोरे गोहो हका पोहकशे इलांई; दंङ अरि यरुश्लेमो अन्दरेग तोहतोंई धकतेखा हुंजा अतांई; दंङ अरि नगरिंङ तोहतोंई दोरे दोहर थेलाई l
\v 22 छना कुचे दीरे बदला लेहपचिमी दिहठ्रो ध्याडारि शोर, अपेहल चेहसी भत्ते गप्पारे पूरे शोर l
\v 23 दुह ध्याडारिंङ अरि खोखटूङ ऐ चुचुरंड्रार शोर दोतु थल्जी हाय, हाय ! छना कुचे देशंङ मोह्ड़े झगड़ा शोतो दंङ दोतु टोइची मोह्ड़े बरदो अपोतो l
\v 24 दीरे तलवारो गम शुचे योर दंङ भत्ते देशातु मीहरे बन्दी शुचे पिहपोर; दंङ अपेहल तचे उहई जातितु ध्याडा पूरे मशोतो यरूशलेम उहई जातितु दोहरचि बरवाद शोतो l
\s मिहू योहू यह्चा आगमन
\p
\v 25 'एकेरिंङ ऐ लचंङरिंङ करंरिंङ निशानी तंङफोर; दंङ धरतींङ देश, देशो मीहतिंङ बरदो शोतो, छना कुचे दोरे समुन्दरों चालज़ि ऐ तिऊ चालज़ि वैऐ योर l
\v 26 बेदाची संसारंङ अपिमी गप्पातु हका खंड्रा, खंड्रा मीहतु जाहन केहषा अपोतो,छना कुचे सर्गो शक्ति घेड़ा लेहपोतो l
\v 27 दंङ दोचि मीहऊ योहबी सामर्थ ऐ मोह्ड़े महिमारंङ बद्डतु टोइची अपि तंङमोहर l
\v 28 अपेहल दीरे गप्पारे शुबी लेहपोर, दंङ सीधा शुचे केन्हदु पुंजा खेकालांहई; छना कुचे केहतु छुटकारा कछंङ शोतो l’’
\s अंजीरो बुटो उदाहरण
\p
\v 29 दोई दोतंङ इच्चा दृष्टान्त लाह कुहते; ''अंजीरो बुहटे भत्ते बुठाह खांई l
\v 30 छना ऐ दोहर पोमडूरे [कोपंले ] हुन्ज़ी, दंङ केहची खंऐ केहनज़ी ञेऐ केहई कि रेलमो ध्याडा पिछे अंजा l
\v 31 ध्वाऐ अपेहल केहची दिह गप्पारे शुबी तंङमोंई ञेऐ केहई परमेश्वरो राहज कछंङ तोह l
\v 32 गेह केतंङ हेले कुट्रातग, अपेहल तचे दीरे गप्पारे मशोहर दोहथर तचे दिह पिहडीऊ अन्त बिल्कुल मशोतो l
\v 33 सर्ग ऐ धरती योहसा योर पर गिऊ गप्पारे मटलेकपोर l
\s चेह्की बंङजू
\p
\v 34 ' दिऊ थल्जी खबरदार तोहंई, ध्या शुबी मंजूस कि केतु सेम कुकम ऐ क्योहशे ऐ दि ज़िन्दगीऊ चिन्दे सुस्त शुचे योतो,दाह दुह ध्याडा केहतु टोइची राशि ठ्रोह अचानक केहतु तुहईसी अपतो l
\v 35 छना कुचे दुह भत्ते धरतींङ वाहङजातु टोइची धर्मीऐ पिछे योतो l
\v 36 दिऊ थल्जी चेहके तोहई दंङ हमेशा प्राथना लोहउवा लाहई की केरे दिह अंजा गप्पाज़ि वचेकपीऐ मीहऊ योहऊ तुहईसी खड़े शुबिमी जोहगे शुंई l’’
\v 37 दोई नीरा मन्दिरंङ उपदेश रंड्रातेह, राहतारिंङ इलजे जेतून कुचे गोहरिंङ बाहङजाते;
\v 38 दंङ मुहंज़े सरकेह मीहरे दोबी रंड्रीमी थल्जी मन्दिरंङ दोऊ कछंङ अपा लाहतेर l
\c 22
\s यीशु थ्ल्ज़ी योजना
\p
\v 1 सुहम मकेहषी रोटिऊ त्याहर अतिंङ फसह कुट्री,कछंङ तोहई;
\v 2 दंङ प्रधान याजकऐ शास्त्री दिह गप्पो खोजरिंङ तोहइरे किछना दोबी सपोहर, पर दोरे मीहतंङ वेवातेर l
\s यहुदो विशवास घात
\p
\v 3 दंङ शेतान यहूदो अन्दरेग अंजा अतिंङ यहूदा इस्करियोती कुहषतेऐ सनी चेलातु विचंङज़ि तोहई l
\v 4 दोई इलजे प्रधान याजकरे ऐ पहरेदारतु सरदारंङ साथे गप्पा लाहते कि दोबी छना दोतु गुहडचि चुमज़ी लोहउतु l
\v 5 दोरे राजी शुचे इलिरे दंङ दोबी ढबा रंड्रीमी वायदा लाहरिरे l
\v 6 दुह मनेके इली, दंङ मोक्का खंड्री लेहती कि अपेहल महस मीहरे मशोहर l
\s चेला तू साते फ़सहो अंतिम भोज
\p
\v 7 दंङ सुहम माह केहषी रिडीऊ त्याहर अति, अंउर त्याहरो कुरचो बढ़ रंड्री जरूरी तोहई l
\v 8 येशुजी पतरसे यूहन्ना दिह कुचे चाहरचातो; त्याहरो बगत तयाहर लाहंई l’’
\v 9 दोची दुह रूहकातोर, ''केई अऊर जुन्ज़ातन कि ङेहचि दुह त्याहर लोहंई?''
\v 10 दोई दोतंङ कुहतो, ''खांई नगरिंङ पिहतरे इच्चा मीह तिऊ घड़ा कुरचा खोकसोतो; अंऊ घरबारंङ दुह योतो केरे दोऊ थल अहच्चा इलांई,
\v 11 दंङ दुह घरबारा मालिकाबि कूंई; गुरूज़ी कुट्रा कि दुह ठारी अंऊर गेह घेंङौ चेलातंङ त्याहारो बगत ज़ोउग l
\v 12 दोई केतिंङ सज़ासी मोह्ड़े पूहरी कमोतो;दोहरे त्यारी लाहंई l
\v 13 दोचि इलजे,छना दोई दोतंङ कुहते, ध्वाऐ तोहई दंङ त्याहरो बगत त्यार लाहतेर l
\s प्रभु -भोज
\p
\v 14 अपेहल दुह घड़ी पिहछा, दंङ दुह प्रेरितंङ साथे बगत ज़ेई बहङज़ा l
\v 15 दंङ दोई दोतंङ कुट्रा, ''गिऊ बड़ा भारी हिटो तोहई कि दुख उठाज़ीबे तुहई गेह केतंङ साथे त्याहारो बगत ज़ोअगा l
\v 16 छना कुचे गेह केतंङ कुट्रातग अपेहल तचे परमेशवरो राजंङ पूरे मशोतो धोतर तचे गेह अपेलाह माहजोग l’’
\v 17 दंङ दोई कोली लेहपचे धन्यवाद लेह कुह्ड़ी, ''दिह लेहपतुंई दंङ केहन्दु बिचंङ फाऐ चाहरतुंई l
\v 18 छना कुचे गेह केतंङ क्वातग अपेहल तचे परमेश्वरो राहज माहबोतो गेह दाखो रस तोग बेह अपेहल लाह माहतुंङमोग l’’
\v 19 दंङ दोई रोटि लेहपचातो,दंङ धन्यवाद लेह थकशातो, दंङ दोतिंङ दिह कुचे रह्न्दो, ''दिह गिऊ फुक शुह अंऊ केहतु थल्जी रमोतो; गिऊ हिदारिंङ दिहे लोहा लाहंई l’’
\v 20 ध्वाए दोई बगातो थल कोली लाह दिह कुचे राहन्दो, ''दिह कोली [कटोरा] गिऊ दुह शुहई ज़ी अंऊ केहतु थल्जी यवा खरकोई वादा शुह l
\v 21 पर खांई गिहभी चुमज़ी लाहज़ाडो गुड़ गेरंङ साथे मेजंङ तोह l
\v 22 छना कुचे मीहऊ योह लाह छना दोऊ थल्जी कुहषी तोह ध्वाए योतो, पर दुह मीहऊ थल्ज़ी हाय अची दुह चुमज़ी लाह l’’
\v 23 दंङ दोरे एनातु बिचंङ रूहकचि लेहतिरे हेन्दु बिचंङ अरि तोह, आहचि दिह काहम लोहतो l
\s महान अरी? दिउ टोइची बाद बिवाद
\p
\v 24 दोतु बिचंङ दिह शाहसी लाह शुई दोतु बिचंङ अरि मोह्ड़े तोह l
\v 25 दोई दोतंङ कुहतो, ''उहई जातितु रज्जाज़ि दोतु टोइची राहज लाहतोर दंङ अची दोतु टोइची हक ताहचातोर दोरे रूठे लाहज़रि कुहषी l
\v 26 पर केरे ध्वा थशुंई; बल्कि अरि केहतु बिचंङ मोह्ड़े तोहद,दुह क्वाहची दोतु ठ्रोह दंङ अरि प्रधान तोह दुह परगरातु ठ्रोह बंङजूंई l
\v 27 छना कुचे मोह्ड़े अरि तोह, दुह अरि बगत जोआ, दुह अची सेवा लाह? छिह दुह मशुदा अची बगत जोआ?पर गेह केहतु बिचंङ नोकरातु ठ्रोह तोहतोग l
\v 28 ' केरे दोरे शुंई अरि गिऊ परीक्षो मुक्कारिंङ चक्कहन [लगातर ] गेरंङ साथे तोहंई; l
\v 29 छना ध्वाए गेह लाह केहतु थल्जी तोहओग,
\v 30 ताकि केहची गिऊ राहजंङ गिऊ मेजंङ जोंई तंङमोंई बल्कि सिहासनंङ बंङज़ा इस्राइलो सनी गोत्रो इंसाफ लोहंई l
\s पतरसो इंकार लह्ज़िमी भविष्यबाणी
\p
\v 31 ' शमोन, हे शमोन lखंणु शेताने केरे पैट्रा कि दोई छ्वाऊ ठ्रोह फटेकपोतो l
\v 32 पर गेह केहतु थल्जी प्राथना लाहतग कि कांह विश्वास इलजी मेस; दंङ अपेहल कांह याहचिना केन्हो न्वाहरे लाह टिकाके तोह l’’
\v 33 दोई दोबी कुहतो, '' हे प्रभु,गेह करंङ साथे जेलंङ इबि देहर तचे कि सीमी लाह त्याहर तोहतोग l’’
\v 34 दोई कुहतो, ''हे पतरसा गेह करंङ क्वातग तोग बचा बाहशेकपोतो माह अपेहल तचे केई गिऊ इन्कार माहलोन कि केई गेह माहसेना l’’
\s बटुआ,झोली,ए तलबार
\p
\v 35 दंङ दोई दोतंङ कुहतो, ''अपेहल गेह केरे बटुआ, झोली ऐ भूटमेह चाहरचातेग,दंङ केतिंङ छिआ चीजो कमी शुहतेआ? ''
\v 36 दोई दोतंङ कुहतो, ''पर दाह अची बटुआ ताहतंई दोई दुह लेह तांहई ध्वाए झोली लाह,दंङ अची तलवार माहतंई दोई एनो खमज़े लाहङे इच्चा चुमञे चाहरतुंई l’’
\v 37 छना कुचे गेह केतंङ कुट्रातग,कि दिह छिह चेहसी तोह; 'दुह गिऊ टोइची पूरे शोतो;दुह अपराधीतंङ साथे मिहक्सा इली छना कुचे गिऊ टोइची चेहसी गप्पारे पूरे शुबिमी त्याहर तोहतोर l’’
\v 38 दोचि कुहतोर, ''हे प्रभु,खंणु देहर झुठ तलवारारे तोहतोर दोई दोतंङ कुड़ी, ''झोबी शुरे l’’
\s जैतुनो गोहू टोइची यीशु प्रार्थना
\p
\v 39 दंङ दुह दखतेखा हुन्ज़ा एनो भ्यासो हिसाबे जेतूनो गोह हका इली,दंङ चेलारे दोऊ थले शुचे इलिरे l
\v 40 दुह ठारिंङ पिछे दोई दोतंङ कुहतो, ''प्राथना लाहई की केरे परीक्षारिंङ इलज़ी मेस l’’
\v 41 दंङ एनो दोतंङ शता शुचे रघ छंङजिमी धोंण ओहंई दंङ घुटनातु टोइची प्राथना लाहज़ि लेहती,
\v 42 हे बाह, केई जुन्ज़ातन ताह दिह कोली [कटोरा ] गिऊ कछंङज़ि दोखा लोहऊ,तांला गिऊ मशुद कांह हिटी पूरे शुचि जुंस l’’
\v 43 दंङ स्वर्गंङज़ि इच्चा दूत दोबी तंङफा अची दोबी सामर्थ रंड्रा l
\v 44 दुह सेमंङ माहसऐ अपोरे चेह्के उहई लाह सेहमारिंङ परेशानीरंङ प्राथना लाहजी लेहती; दोऊ त्रुहस शुहईऊ ठ्रोह मोह्ड़े,मोह्ड़े छिटीरंङ षोडीङ दफी लेहकी तोहई l
\v 45 दंङ दुह प्राथनाज़ि अहचा एनो चेलातु कछंङ अंजे उदासीरंङ दोरे ईमरिंङ तंङातो l
\v 46 दंङ दोई कुहतो, '' छिले इम लाहतंई? आहचूंई प्राथना लाहई कि परीक्षारिंङ इलजी मेस l’’
\s यीशु बी धोखा रंङ साते चुम्ज़ी
\p
\v 47 दुह दिह कुट्री लेह्की तोहई इच्चा भीड़ अती,दंङ दुह सनीतु बिचंङज़ि इच्चा यहूदा तोहई दुह दोतु तुहई, तुहई अपी लेह्की तोहई lदुह यीशु कछंङ अति ताकि दोबी पोहकी रमोतो l
\v 48 येशुजी दोबी कुहतो, 'हे यहूदा,केई पोहकी रेंऐ छिह मीहऊ योह चुमज़ी लाहतन?
\v 49 दोऊ साथिचि अपेहल तंङातोर छिह शुबिमी तोह,दंङ कुहतोर, ''हे प्रभु,ङेहचि तलवार चलापोंईआ ''?
\v 50 दंङ दोतु बिचंङज़ि इपि महायाजको मीहऊ टोइची तलवार थके दोऊ सुचंङ रेहट्रा हुन्जे केहरी l
\v 51 रिंङ येशुजी कुड़ी, ''दाह बस लाहंई ''दंङ दोऊ रेहट्रारिंङ पछ रेंऐ ठीक लेह केहरी l
\v 52 दंङ येशुजी प्रधान याजकारे [ मोह्ड़े पुजारी ] ऐ मन्दिरो चोकिदारातु सरदाररे ऐ सेहणातु बिचंङज़ि अरि दोऊ हका अपोहतेर,कुहतो, '' छिह केहची गेह डाकू चेहके तलवारे ऐ लठीरे कुरचा अह्न्दंइया?
\v 53 अपेहल मन्दिरंङ गेह रोज केतंङ साथे तोहईगा,दंङ केहची गिहऊ टोइची गुड़ माहकेहरि;पर दिह दाह केहतु घड़ी शुह दंङ हञारो राज तोह l’’
\s पतरसो इंकार
\p
\v 54 दंङ दोची दुह चुमञे लहंज़ा,महायाजको घरबारंङ शिलिरे l पतरस ओहई,ओहई दोऊ थले,थले य्वाते;
\v 55 दंङ अपेहल दोरे लवाडीङ मेह तुपचे ठ्रोका तोहइरे,दंङ पतरस लाह दोतु बिचंङ बंङज़ि l
\v 56 दंङ इच्चा मेचिमी मेहऊ छंङीरिंङ दोऊ हका खंऐ कुड़ी, '' दिह लाहता दोरंङ साथे तोहई '' l
\v 57 पर दोई दिह कुचे इंकार लाहतो कि, ''हे मेचिमी गेह दोबी मञेगा l’’
\v 58 फ़ोहा थल अइदी दोबी खंऐ कुहतो, ''काह लाह दोतु बिचंङज़ि शुना !'' पतरसे कुहतो,''हे मीह गेह मशुग l’’
\v 59 ईह घंटाआ थल इच्चा अई मीहज़ी पक्का शुचे कुहतो, ''पक्का दिह लाह दोरंङ तोहई छना कुचे दिह लाह गलीली शुह l’’
\v 60 पतरसे कुहतो, ''हे मीह,गेह मञेगा केई छिह कुट्रातन ''दुह कुट्रीऐ लेह्की तोई बचा धोतरे बाशेकती l
\v 61 दंङ प्रभुज़ि यह्चा पतरसो हका खणी,दंङ पतरसाबि प्रभु गप्पा हिद अती दोई कुहषी ताहरे;''तोग बचो बाहषेकंपीवे तुहई,केई षुमु फेरा गिऊ इंकार लोहन l’’
\v 62 दंङ दुह धकतेखा हुंजा हुकषा,हुकषा क्रापि लेहती l
\s यीशऊ अपमान
\p
\v 63 अरि मीहची यीशु चुहमसी ताहररे,दोची दोऊ ठटटा लेह तेहङाज़ि लेहतिरे; l
\v 64 दंङ दोऊ टिरारे तिहके दोबी रूहकतिरे, '' भविष्यवाणी लेह कंडू कि कांह अची तेहङातो l’’
\v 65 दंङ दोचि उहईलाह महस माजीऊ गप्पारे दोऊ खिलाप कुहतेर l
\s महासभाओं तुइज़ी यीशु
\p
\v 66 अपेहल नीरा शुईताह मीह्तु सेहंणारे प्रधान पुजारीरे,शास्त्रीरे ठ्रोका शुईरे,दंङ एनातु महासभारिंङ शिलजे रूहकतिरे,
\v 67 अपेहल नीरा शुईताह मीह्तु सेहंणारे प्रधान पुजारीरे,शास्त्रीरे ठ्रोका शुईरे,दंङ एनातु महासभारिंङ शिलजे रूहकतिरे,
\v 68 अगर रूहकतिगा ताह जबाब माहरमोंई l
\v 69 पर दिऊ थलबे मीहऊ योहबी सर्वशक्तिमानो सुचंङ हाचि बंङजोतो l’’
\v 70 दिरिंङ भत्तेज़ि कुहतोर, ''कांह छिह परमेश्वरो योह शुना? ''दोई दोतंङ कुहतो,''केहची केहनज़ीऐ कुट्रातंई छना कुचे गेह शुगा l’’
\v 71 दंङ दोचि कुहतोर, ''दाह हेनिदंङ गवाहीऊ छिह जरूरत तोह; छना कुचे हेन्ज़ी दोऊ आहज़ी थशातंई l’’
\c 23
\s पिलातुसो तुइज़ी यीशु
\p
\v 1 दंङ भत्ते पंचायत [सभा] अहच्चा दोबी पितालुसो कछंङ लेहज़ा शिली l
\v 2 दोचि दिह कुचे दोबी बदी केहट्री लेहतिरे कि; ''ङेहाचि दिह मीहरे भड़काचि ऐ केसराबी क्र मरंड्री दंङ एनाबि मसीह रज्जा कुट्री थशातेंई l’’
\v 3 पितालुसे दुह रूहकातो, ''कांह यहुदितु रज्जा शुना?’’दोई दोबी जबाब रह्न्दो, ''केई केन्हे कुट्रातन l
\v 4 दंङ पितालुसे प्रधान याजकऐ मीहतिंङ कुहतो, ''गेह दिह मीहरंङ छले गलती मतंङज़ातग l’’
\v 5 पर दोरे ऊहई लाह पक्का शुचे कुट्री लेहतिरे, ''दिह गलीलबे देहर तचे, भत्ते यहूदियारिंङ उपदेश रेंऐ मीहरे भड़काचा;
\v 6 दिह रेड्रीरंङ पितालुसे रूहकातो दिह मीह गलीली शुदा?’’
\v 7 दंङ दिह ञेऐ कि दुह हेरोदेसो ठारीऊ [रियासत] शुह दुह हेरोदेसो कछंङ चर चाहरति, छना कुचे दुह घड़ीरिंङ दुह लाह यरूशलेमंङ तोहई l
\s हेरोदेसो तुइज़ी यीशु
\p
\v 8 हेरोदेस यीशु तंङे बड़ा भारी राजी शुई, छना कुचे दुह महस ध्याडारंङ बे दोबी खंड्रीमी ताहरे; दिऊ थल्जी कि दोऊ पाठी थसी ताहरे, दंङ दोऊ,दोहरचि छाह निशानी खंड्रीमी उम्मीद ताहरे l
\v 9 दुह दोऊ दोहरचि अञोशुदा गप्पारे रूहकचि लेहती,पर दोई दोबी छले जबाब माहरणी l
\v 10 प्रधान याजकऐ शास्त्री खड़े शुचे दोऊ टोइची दोष [इलजाम] लगाचि लेहतिरे l
\v 11 दंङ हेरोदेसे एनो सिपाहीतंङ दोऊ बेजती लेह ठट्टा लाहरी,दंङ चमेकेकी खम खाशे पितालुसे हका याहचे चाहरति l
\v 12 दोहथिंङ पितालुसेऐ हेरोदेस साथीकु शुचे इलिरे; दिह बे तुहई इच्चा झुटो बैरी तोहइरे
\s पिलातुसो दोरची यीशु बी सचिमी दंड
\p
\v 13 पितालुसे प्रधानयाजकारे सरदाररे ऐ मीहरे बुलाके दोतंङ कुहतो,
\v 14 'केहची दिह मीहतिंङ भड़काचा कुचे गिऊ कछंङ ह्न्दंई, दंङ खांई, गेह केहतु तुहइसी दोऊ खोज लाहतग,पर अंऊ गप्पातु केहची दोऊ टोइची कुट्रातंई दुह गप्पातु पाठी गेह दोरिंङ छले गलती माहखोकशातग;
\v 15 माह हेरोदेसे ऐ,छना कुचे दोई दिह हेन्दु हका याहचे चाहचातोह; दंङ खांई दोऊ दोहरचि ध्याठ्रोह छले मशुह कि सचिमी जोगे शोतो l
\v 16 दिऊ थल्जी गेह दुह तेंङजीह लेह चहरचे चाहरपोग l’’
\v 17 [पितालुस, त्याहरो मुक्का दोतु थल्जी इच्चा बन्दी छोड़ेकेचिमी मज़बूर तोहई l]
\v 18 दंङ भत्ते ठ्रोका शुचे हल्ला लाहजी लेहतिरे, ''दिह सचे चाहरतु, दंङ ङेहतु थल्जी बरअब्बाबि छोड़के चाहरतु l’’-
\v 19 दुह छुआ झगड़ो वजाहज़ि अंऊ नगरिंङ शुते ऐ हत्या लाहजिमी थल्जी जेलंङ केहशी तोहई l
\v 20 पितालुसे यीशु छोड़ेकेचिमी हिटी मीहतिंङ याहचा समझाती l
\v 21 पर मीहची हऊषेके कुह्ड़ीरे, ''दुह क्रूसङ चढ़ाहतु,क्रूसङ l’’
\v 22 दोई तीसरा फेरा रूहकातो, ''छिले, दिह छिह मांजी लाहसी ताहतो? गेह दिरिंङ सचिमी जोगे छले मांजी लाहसी माहखोकशातग l दिऊ थल्जी गेह दिबी तेंहङज़ि लेह इबी रमोग l’’
\v 23 पर दोरे हउषेके, हउषेके कुट्री लेहतिरे कि क्रूसङ चढ़ातु, दंङ दोतु हल्ला बेहसी लेहती l
\v 24 दोऊ थल्जी पितालुसे कुड़ी कि दोतु विनतीऊ हिसाबे शुबी जुंस l
\v 25 दोई दुह मीह अरि झगड़ा ऐ मीह सचिमी वजाहज़ि तिखसी तोहई, दंङ अतिंङ दोचि पैट्रातेर, हुंजे चाहरति; दंङ यीशु दोतु हिटीऊ हिसाबे रेंऐ चाहरती l
\s यीशु बी क्रूसो टोइची केट्री
\p
\v 26 अपेहल दोरे दुह शिलज़ातेर, दंङ दोचि शमोन कुचे इच्चा कुरेनी अरि नगरिंङज़ि अपि लेह्की तोहई, चुमञे दोबी क्रूस खाके दोबी यीशु थल थले लेंज़ा शिलिरे l
\v 27 मीहतु महस भीड़ दोऊ थले शुई दंङ अञोशुदा मेचिमीरे लाह तोहइरे अरि दोऊ थल्जी काह कुटेकचिऐ क्रपि लेह्की तोहइरे l
\v 28 येशुजी दोतु हका याहचा कुहतो, 'हे यरुश्लेमो मीओरे, गिऊ थल्जी थक्रपतुंई; पर केहन्दुऐ कटुत थल्जी क्रप्तुंई l
\v 29 छना कुचे खांई, दुह ध्याडारि अपाहतोर, अंऊर मीहची कोर, 'धन्य शुरे दोरे अरि बन्डेह तोहतोर दुह खोग अची माहजेहचा दंङ दोरे चुचुरे अची पानु माहपिलाचातोर l
\v 30 दुह मुक्का 'दोचि गोहतिंङ कोर ङेहतु टोइची दाहपुंई, दंङ पाठतिंङ कि ङेरे क्राहपचे चाहरतुंई l
\v 31 छना कुचे अगर दोचि फलेकी बूटारंङ ध्या लाहतोर ताह काहरचि दोरंङ छिह, छिह मशोतो?’’
\v 32 दोचि झुठ उहई मीहरे लाह अरि कुकर्मी तोहइरे दोरंङ साचे लेहजा शिलिरे l
\v 33 अपेहल दोरे दुह ठारिंङ अतिंङ कोपली [खोपड़ी] कुट्री पीहडिरे,दंङ दोचि दोबी ऐ दुह कुकर्मी ऐ लाह इच्चा सुचंङ पले अहई दिबी फुचंङ पले क्रूसङ चढ़ाहतिरे l
\v 34 दंङ यीशुबी कुहतो, ''हे बाह, दितिंङ माफ़ लेह चाहरतु, छना कुचे दिची मञेएरे दिची छिह लाहतोरा l'' दंङ दोचि पर्ची केह दोऊ खमजे फऐ चाहरतिरे l
\p
\v 35 मीहची खड़े, खड़े खंड्रातेर, दंङ सरदाराचि लाह ठट्टा लेह कुट्रातेर; ''दिह उहइरे बचाकते, अगर दिह परमेश्वरो मसीह शुह, दंङ दोऊ चुनेकसी शुह दंङ एनाबि बचातु l’’
\v 36 सिपाहीरे लाह कछंङ अंजे ऐ सिरका रेंऐ दोऊ ठट्टा लेह कुट्रातेर,
\v 37 'अगर काह यहुदितु रज्जा शुना ताह, केनाबि बचातु l’’
\v 38 दंङ दोऊ टोइची इच्चा दोषपत्र लाह लगासी तोहई; ''दिह यहुदितु रज्जा शुह l’’
\s सेम याचाड़ कुकर्मी
\p
\v 39 अरि कुकर्मी ऐ दोहर टोहंषी तोहइरे, दोतु बिचंङज़ि इपि दोऊ निंदिया लेह कुहतो, ''काह छिह मसीह मशुना? दंङ केनाबि ऐ ङेतिंङ बचातु l’’
\v 40 दिरिंङ अईदी दुह त्रटेके कुहतो, ''काह छिह परमेश्वरंङ लाह माह वेवातना? केई लाहता दुह ऐ सज़ा खोकचातन l
\v 41 दंङ हेनारेताह इन्साफो हिसाबे सज़ा खोकचातंई, छना कुचे हेन्ज़ी हेन्दु धर्मो फल खोकचातंई; पर दिह छले मांजी कम लाहसी माहतो l’’
\v 42 दंङ दोई कुहतो, ''हे यीशु, अपेहल काह राहजंङ योन, दंङ गिऊ लाह गेश लोहउओ l’’
\v 43 दोई दोबी कुहतो, ''गेह करंङ हेले कुट्रातन कि तोग ऐ काह गेरंङ साथे स्वर्ग लोकंङ शॉन l’’
\s यीशु एनो जान रंड्री
\p
\v 44 लगभग दूसरा पहर बे तीसरा पहर तचे भत्ते देशंङ हञाहंर शुचे इली,
\v 45 दंङ एकेऊ छंङी अहच्चा इली, दंङ मन्दिरों पर्दा बिचंङज़ि दबाहकेह इलि,
\v 46 दंङ येशुजी ज़ोर हउष रेंऐ कुहतो, ''हे बाह गेह घेंङौ आत्मा कांह गुहडीड रंड्रातग, ''दंङ दिह कुचे प्राण रेंऐ चाहरति l
\v 47 सूबेदारे, छिह शुते तंङे परमेश्वरो बढ़ाई लाहरी, दंङ कुहतो, ''हेले दिह मीह धर्मी तोहई l’’
\v 48 दंङ भीड़ अरि दिह खंड्री ठ्रोका शुचि तोहई, दिह खंऐ काह कटुके याहचा इली l
\v 49 पर दोऊ भत्ते सेहसी ऐ मेचिमीरे अरि गलिलंङज़ि दोरंङ साथे अन्दर ओहई खड़े दिह भत्ते खंड्री लेह्की तोहइरे l
\s यीशु बी प्थेक्ची
\p
\v 50 दोर यूसुफ कुचे महासभा पंचायत इच्चा मीह तोहई अरि रूठे ऐ धर्मी मीह तोहई l
\v 51 दंङ योजना ऐ काह्मे राजी माहतोई l दुह यहुदितु नगरी अरिमतियो बंङज़ाए परमेश्वर राहजो थल्जी मीह तोहई l
\v 52 दोई पितालुसो कछंङ इलजे यीशु लाश पेचातोह;
\v 53 दंङ दुह त्खशे मलमलो चादरंङ टुहमञाहतो,दंङ इच्चा कब्रङ केहतो अरि चट्टानो दोहर तोहई; दंङ दोहर अरिला केहशी माहतोई l
\v 54 दुह त्यारीऊ ध्याडा तोहई, दंङ त्याहरो ध्याडा शुबिमी तोहई l
\v 55 दुह मेचिमीज़ि अरि गलिलंङज़ि दोरंङ साथे अंजी तोहइरे, थल,थल इलजे दुह कब्र टवमांतेर, दंङ दिह लाह कि दुह फुक छना ठ्रोह केहशी तोह l
\v 56 दंङ दोचि याहचे रूठेवासरंङ चीज़ारे ऐ इत्र त्याहर लाहतेर, दंङ सब्तो ध्याडारिंङ आज्ञा हिसाबे लाहचातोर l
\c 24
\s यीशु यह्चा श्रीङी
\p
\v 1 पर हप्तो पहला ध्याडारिंङ मुहन्जे सरखे दोरे दुह रूठेवासारे चीहजारे छिह दोचि त्याहर,लेहन्जा कब्रङ अतिरे l
\v 2 दोचि रघ कब्रो दोहरचि घिरेकी तंङातोर,
\v 3 पर तोंहङ प्रभु फुक माहखोकशातोर l
\v 4 दंङ दोरे दिह गप्पाज़ि ठट श्वातेर,दंङ खांई,झुट गहङमिरे चमेकेरी खमजे लेहके दोतु तुहईसी अंजे खड़े शुइरे l
\v 5 दंङ दोरे वेऐ इलिरे ऐ धरतिऊ हका योद लेह तोहइरे दंङ दोचि दोतंङ कुहतोर,पैट्रातंई?
\v 6 दुह देहर माह,पर षिङे इलजा हिद लांहई कि दोई गलिलंङ बंङज़ातर छिह कुहते,
\v 7 दिह जरूरी तोह कि मीहऊ योह पापितु गुहडीङ चुमसोतो, क्रूसङ केहओर, दंङ षुमु ध्याड़ो थल षिङे योतो '' l
\v 8 दंङ दोऊ गप्पारे दोतिंङ हिद अती,
\v 9 दंङ कब्रङज़ि याहचा दोचि दोरे सेईदीतिंङ उहईतिंङ, दिह गप्पारे कंज़ातोर l
\v 10 अची प्रेरितंङ दिह गप्पारे कंज़ातोर दोरे मरियम मग्दालिनी ऐ योअन्ना ऐ याकूबो याह मरियम ऐ दोतंङ साथे उहई मेचमिरे लाह तोहइरे l
\v 11 पर दोतु गप्पारे दोतिंङ कमोठ्रोह चेहसिरे,दंङ दोचि दोतु विश्वास मालाहतिरे l
\v 12 दंङ पतरसे आहचा कब्रो हका ज़रका रंणी दंङ कोंङा शुचे खमजे झेत्ते तंङातोह, दंङ छिह शुचि तोहई दोऊ हेरानी चेहके एनो चुंखा आहचा इली l
\s इम्माऊसो अमरिङ झुह्ट चेला तंङ साते
\p
\v 13 दोहथिंङे दोतु बिचंङज़ि झूट चेलारे इम्पाऊस कुचे नगरिऊ हका य्वातेर, अंऊ यरुश्लेमंङज़ि निहज मील ओहई तोहई l
\v 14 दोरे दुह गप्पारे अंऊ शुते, एनातु विचंङ गप्पा लेह य्वातेर,
\v 15 अपेहल दोकु एनातु विचंङ गप्पा लाहतेर ऐ रूहकचातेर, दंङ यीशु एनालाह कछंङ अंजे दोतंङ साथे शुचि इली l
\v 16 पर दोतु टिरारे ध्याठ्रोह तिहकसा इलजी तोहइरे दुह सेहचे माहरथिरे l
\v 17 दोई दोरे रूहकातो, ''दिह छिह गप्पारे शुरे'' अंऊ केहची जोतर केहन्दु विचंङ लाहतंई?''
\v 18 दिह रेड्रीरंङ दोतु बिचंङ किल्योपास कुचे इच्चा मिहज़ी कुहतो, ‘’छिह काह यरुश्लेमंङ इच्चा परदेशी शुना अची मञेऊ कि दिउवर देहर छिह, छिह शुचादा?''
\v 19 दोई दोतंङ रूहकातो, ''छिह गप्पारे?'' दोचि दोबी कुहतोर, ''यीशु नासरिऊ पाठी अरि परमेश्वर ऐ भत्ते मीहतु कछंङ काहम ऐ वचनरिंङ सामर्थी भविष्यकंड्रा तोहई l
\v 20 दंङ प्रधान याजक ऐ ङेहतु सरदारे दुह चुहमसी लाहतोर ताकि साहसि जुंस; दंङ क्रूस चढ़ाहके केहतोर l
\v 21 पर ङेहतिंङ याहऊ [उम्मीद] तोहई कि दोई ऐ इस्राइलाबि छुटकारा रमोतो l दिह गप्पातु अलावा छिह शुचे षुमु ध्याडा शुचे इलज़ा,
\v 22 दंङ ङेहतु बिचंङज़ि रेहई मेचिमीची लाह ङेरे ठट लेह केहतोर,अरि मुहन्जे सरखे कब्रङ इलहदेर l
\v 23 दंङ दोऊ फुक माहशुबे दिह कुट्रा अह्न्देर कि ङेहचि स्वर्गदूतातु दर्शन खोकशातंई,अची क्वातोर कि यीशु षिङी तोह l
\v 24 दंङ ङेहतु साथीतु विचंङज़ि रेहईया कब्रङ इललदेर, दंङ छना मेचिमीचि कुहतरे ध्वाऐ खोकशातोर; पर दुह माहतंङातोर l’’
\v 25 दंङ दोई दोतंङ कुहतो, ''हे निर्बुद्धिरे ऐ, भविष्यकंड्रातु भत्ते गप्पातिंङ विश्वास लाहज़िमी वेवकुफारे l
\v 26 छिह दिह जरूरी माहतोईया कि मसीह दिह बरदोह उठाके एनो महिमारंङ योतो?’’
\v 27 दंङ दोई मुसोदोहरचि ऐ भत्ते भविष्यकंड्रातु दोहरचि शुरू लेह भत्ते पवित्र शास्त्रंङज़ि एनो पाठी गप्पातु मतलब,दोतिंङ कन्ज़ातो l
\p
\v 28 धोतराह दोरे दुह नगरिऊ कछंङ पिहडीरे अंउर दोरे य्वातेहर,दंङ दोहरचि ध्या चेहसी की दुह तुंखा य्वा l
\v 29 पर दोचि दिह कुचे दुह चाहचातोर,''ङेतंङ साथे बंङजुह,छना कुचे हंञार शुचे इलजा दंङ ञोकोल शुचे इलज़ा l’’ दंङ दुह दोतंङ साथे बंङजिमी थल्जी तोंखा अहच्चा इली l
\v 30 दंङ दुह दोतंङ बगत ज़ेई बंङज़िहरि,दंङ दोई रोटि लहपचे धन्यवाद लाहरि,दंङ थकशे दोतिंङ रंड्री लेहती l
\v 31 धोतर दोतु टिरारे अलसा इलिरे;दंङ दोचि दुह सेह्शे कहरिरे,दंङ दुह दोतु टिरारंङज़ि रिहप्सा इली l
\v 32 दोचि एनातु विचंङ कुडिरे,''अपेहल दुह अमरिंङ हेन्दंङ गप्पा लाहतेह पवित्रशास्त्रो मतलब कंड्राते, दंङ छिह हेन्दु सेहमारिंङ छाह माहशुतेआ?
\v 33 दोरे धोतरे आहचा यरुश्लेमो हका याहचा इलिरे,दंङ सेहईतिंङ ऐ दोतु साथिरे ठ्रोका खोकशातोर l
\v 34 दोचि कुट्रातेर,''प्रभु हेले षिङे इलज़ाऐ शमोनाबि तंङशद l’’
\v 35 दंङ दोचि आमु गप्पारे दोतिंङ कंज़ातोर दंङ दिह लाह कि दोचि रोटि थकचातर दुह छना सेहचातेर l
\s यीशुउ एनो चेला तिङ तंङफी
\p
\v 36 दोचि दिह गप्पारे लाहतेरे दुह एनाऐ अंजे दोतु बिचंङ खड़े शुई,दंङ दोतिंङ कुड़ी, ''केतिंङ शान्ति खोकसी जुंस l’’
\v 37 पर दोरे वैऐ इलिरे प्राहचेकसा इलिरे,दंङ चेहतिरे कि दोचि अरिया बेड़ा [भूत]तोहर l
\v 38 दोई दोतंङ कुहतो, ''छिले बेबातंई? दंङ केहतु सेह्मारिंङ छिले शक शवा?
\v 39 गिऊ गुहड ऐ कोन्ज़ारे खांई गेह दुहऐ शुगा !गीहबी पछ रेंऐ खांई छना कुचे आत्माबि रूहसपाहरे शाह माहशुबि छना गिऊ दोहर खंड्रातंई l
\p
\v 40 दिह कुचे दोई एनो गुहड कोन्ज़ारे कंडी l
\v 41 दंङ खुशीज़ि दोतिंङ विश्वास माहशुई,दंङ दोरे ठट शिचे इलिरे,दंङ दोई दोरे रूहकती,'केहचि देहर छाह बगत ताहतंईहा?
\v 42 दोचि दोबी रोहषी मछो खन्नी रह्न्दोर l
\v 43 दोई लेहपचे दोतु तुहइसि जतो l
\v 44 दंङ दोई दोतंङ कुहतो,''दिरे गिहऊ दुह गप्पारे शुरे अंऊ गेह दोतिंङ साथे बांहज़तर केतंङ कुहतेग कि अञो गप्पारे मुसो व्यवस्था ऐ भविष्यकंड्राचि ऐ भजनो किताबरिंङ गिहऊ पाठी चेहसी तोह पूरे शोर l
\v 45 दंङ दोई पवित्रशास्त्र ञेचिमी थल्जी दोतिंङ समझ रंणी,
\v 46 दंङ दोतंङ कुहतो, ''ध्या चेहसी तोह कि मसीहज़ि दुख उठापोतो,दंङ षुमु ध्याडारिंङ सिए दोतु विचंङज़ि षिङे योतो,
\v 47 दंङ यरुश्लेमो दोहरचि भत्ते जातितु विचंङ सेहम याहचिमी ऐ पाहपो माफिऊ प्रचार, दोउ ऐ मिन्जी शोतो l
\v 48 केरे दिह भत्ते गप्पातु गवाह शुंई l
\v 49 दंङ खांई अतु वायदा गिहऊ बाहज़ी लाहसि ताहतो,गेह दुह केतु टोइची तखफोग,दंङ अपेहल तचे स्वर्गंङ सामर्थ माहखोकपोंई,दोहथर तचे दिहऐ नगरिंङ तोहई l
\s यीशु स्वर्गो हका इबी
\p
\v 50 दंङ दोई दोरे बेतनिय्याह तचे धकतेखा शिलो,एनो गुहड़ खेका लेह दोतिंङ आशिष रंणी,
\v 51 दंङ दोतिंङ आशिष रेंऐ दोतंङ शता शुचे इलि दंङ स्वर्गो हका आहचा इली l
\v 52 दोरे दोबी फ्यग लेह बड़ा राजी शुचे यरूशलेम याहचा अतिरे;
\v 53 दंङ लगातार मन्दिरंङ ठ्रोका शुचे परमेश्वरो स्तुति लोहआ लाहतेर l
