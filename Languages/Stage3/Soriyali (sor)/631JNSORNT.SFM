\id 1JN - Soriyali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h 1 यूहन्ना
\toc1 1 यूहन्ना
\toc2 1 यूहन्ना
\mt1 1 John
\mt1 1 यूहन्ना
\ip यूहन्नाकि चिठ्ठी का द्वी खाश उदेश्य छन; (1) अपूना पाठूनस परमेश्वर और उका च्याला, यीशु मसीह कि सहभागिता में जिन्दगी व्यतीत करून खिन उत्साहित करून, और (2) उनून झूठी शिक्षाको पालन करून जैले यो सहभागिता खतम हो जालि का खिलाफ चेतवानी दिन| यो झूठी शिक्षा यो धारण ए आधारित छी कि बुराई भोतिक संसार में सम्पर्क में उनाको परिमाण हुछो, और येक कारण यीशु मसीह और परमेश्वरोको च्योलो सच्ची में एक मैस हो हि नै सकनो| इन शिक्षाऊन को दावा छ्यो कि उद्धार प्राप्त करून खिन एक आदिमीस यो संसार में जीवन है सम्बन्धित बातुन भटे मुक्त हुन होलो और उन यो ले सिखू छ्यो कि नैतिकता या अपूना भाईए प्रेम राखून जसी बातूनको उद्धार भटे कोई सम्बन्ध नाहातिन|
\ip यो शिक्षाका खिलाफ लेखक साफ रूपले यो देखू छ्यो कि यीशु मसीह एक वास्तविक मैस छ्यो, और उ यो बात में बल दिछो कि उन जो यीशु मसीह में विश्वास करन और परमेश्वरेस प्रेम राखनान जरूरी ही आपस में एक दुसराथै ले प्रेम राखा|
\iot रूप रेखा
\ip भूमिका 1; 1-- 4
\ip उज्यालो और अन्यारो 1;5 --- 2; 29
\ip परमेश्वरकि सन्तान और शैतान कि सन्तान 3: 1-- 24
\ip सच्चाई और झूठ 4: 1-- 6
\ip प्रेमोको कर्तब्य 4: 7 -21
\ip विजयी विश्वास 5: 1-- 21
\c 1
\p
\v 1 उ जिन्दगीका वचनका बार में जो शुरू भटे छ्यो, जैस हमुले सुणछ्य, और जैस अपूना आँखान ले देखछ्य, बरन जैस हमुले ध्यान ले देखछ्य और हातूनले छूछ-
\v 2 यो जिन्दगी प्रगट भैच, और हमुले उस देखछ्य, और उकी गवाही दीछ दिनान, और तुमून उ अनंत जिन्दगीको सुसमाचार दिनान, जो पिताका दगाड़ा छ्यो और हमुन में प्रगट भैच-रद
\v 3 जो कुछ हमुले देख रै और सुणि रैछ उको समाचार तुमून ले दिनू, येक कारण की तुम ले हमारा दगाड़ा सहभागी छा; और हमेरी सहभागिता पिताका दगाड़ा, और उनोरो च्योलो यीशु मसीहाका दगाड़ा छ:।
\v 4 और इन बातून हम येक कारण लिखनू की हमोरो ख़ुशी पूरी हो जौ।
\s उज्यालो में हिटन
\p
\v 5 उ समाचार जो हमुले ऊस सुणि रैछ और तुमून सुणनू, उ यो छ; कि परमेश्वर उज्यालो छ: और उमे केले अन्यारो नाहातिन
\v 6 अगर हम कूनू कि उका दगाड़ा हमेरी सहभागिता छ: फिर ले अन्यारा में हिटनू, तो हम झूट बोलनू और सच्चाई में भरोश नै राखना;
\v 7 लेकिन अगर जसीके उ उज्याला में छ: उसीके हम ले उज्याला में हिटा त एक दूसरा दगाड़ा सहभागिता राखनू; और उक च्योलो यीशुको खून हमुन सब पापुन भटे शुद्ध करनान।
\v 8 अगर हम कूनू कि हमूनमें केले पाप नाहातिन, त अपूना आपस धोका दिनू और हमन सें सच्चाई नाहातिन।
\v 9 अगर हम अपूना पापुन मानी लिंनू, त उन हमारा पापुन माफ करन, और सब अधर्म भटे शुद्ध करन में विश्वासयोग्य और धर्मी छ:।
\v 10 अगर कूनू कि हमुले पाप नै करयो त उस झूट्टो ठैहरूनू और उको वचन हमून में नाहातिन।
\c 2
\s मसीह मद्दगार
\p
\v 1 हे म्यारा नन्तिनो, मैं इन बातुन तुमून येक कारण लिखछू, कि तुम पाप जन करा, और अगर कोई पाप करो त पिताका पास हमोरो एक मद्दगार छ: अर्थात धार्मिक यीशु मसीहा।
\v 2 और उई हमारा पापुन को प्रायश्चित छ: और केवल हमोरो नै बरन सारा संसारोको पापुनको ले।
\v 3 - अगर हम उकी आज्ञाओ मानला, त एैल हम जाण लियूला कि ऊस जाणग्या।
\v 4 जो कोई यो कूछो कि मैं उस जाण ग्यू और उकी आज्ञाओं नै मानन्ना , ऊ झुटो छ: और उमे सच्चाई नाहातिन।
\v 5 लेकिन जो कोई उका वचन में चलछो उमे सच्ची मुच्ची परमेश्वरोको प्रेम सिद्ध छ: हमुन येहै मालूम हुछो, कि हम उमे छ:
\v 6 जो कोई यो कूछो कि मैं उमें बनिनाको रूछू त खुद ले उस्सो चलो जस्सिके की उ चलछ्यो।
\s नय्या आज्ञा
\p
\v 7 हे प्यारों, मैं तुमून कोई नय्या आज्ञा नै लिखूनमर्यू, लेकिन ऊई पुरानी आज्ञा जो शुरू भटे ही तुमून मिलिनाकी छ: यो पुरानी आज्ञा ऊई वचन छ: जो तुम सुणि चुकिनाका छा।
\v 8 फिर ले मैं तुमून एक नय्या आज्ञा लिखूनमर्यू जो उमे और तुमूनमें सच्चो छ: क्याखिनकी अन्यारो मिटते जलो और सच्चाईको उज्यालो एैल चमकून लाग ग्यो।
\v 9 जो कोई यो कूछू कि मैं उज्याला में छू फिर ले अपूना भाईका दगडा बैर करछो उ अब तक अन्यारा में छ:।
\v 10 जो कोई अपूना भाईस प्यार करछो, उ उज्याला में बनिनाको रूछो, और उमे कोई ठोकरों को कारण नाहातिन।
\v 11 लेकिन जो कोई अपूना भाई थै बैर करछ, उ अन्यारा में छ: और अन्यारा में हिटछो, और उ नै जाणनो की काँ जानमेर्यु, क्याखिनकि अन्याराले उका आखांन अन्धा कर दीछ।
\v 12 हे नन्तिनो, मैं तुमून येक कारण लिखूनमर्यु, क्याखिनकी तुमारा पाप उका नामाका कारण माफ भ्यान।
\v 13 हे पितरों, मैं तुमून येक कारण लिखूनमर्यु, क्याखिनकि तुम ऊस जाणछा जो शुरू भटे छ: हे जवानों में तुमून एक कारण लिखूनमर्यू, क्याखिनकि तुम बलवान छा, और परमेश्वरोको वचन तुम में बनिनाको रूछो, और तुमुले दुष्ट में विजय पा है छ:। हे नान्तिनो, मैले तुमून येक कारण लिखूनमर्यू, की तुम पितास जाण गैछा।
\v 14 - हे पितरों, मैं तुमून येक कारण लिखूनमर्यू, कि जो शुरू भटे छ: तुम ऊस जाण गैछा, हे जवानों मैले तुमून येक कारण लिखूनमर्यू, कि तुम बलवंत हो और परमेश्वरका वचन तुमून में बनिनाको रूछ, और तुमुले ऊ दुष्ट में जय पाछ।
\s संसार भटे प्रेम जन करा
\p
\v 15 संसार भटे प्रेम जन करा। और नै उन चिजून भटे जो संसार में छन, अगर कोई संसारैस प्रेम करछो त उमे पिताको प्रेम नाहातिन।
\v 16 क्याखिनकि उ सब जो संसार में छ: अर्थात शरीरेकी अभिलाषा, आखांकि इच्छा और जिन्दगीको घमंड, पिताका तरफ भटे नै लेकिन संसाराका तरफ भटे छ:।
\v 17 और संसार और उकी अभिलाषा द्विये मिटते जानमर्यान, लेकिन जो परमेश्वरेकि इच्छास पुरी करछो, उ हमेशा बनिनाको रौलो।
\s मसीह विरोधी
\p
\v 18 नान्तिनो, यो आखरी घड़ी छ: और जसो तुमुले सुणिनाको छ्यो कि मसीह विरोधी उ न वालो छ: उका अनुसार अबले भौत मसीहाका विरोधी उठिनाका छन; येस हम जाणनू कि यो आखरी समय छ:।
\v 19 उन निकलिनाका हमुन में भटे, लेकिन सच्ची में हमुन में भटे नि छ्या, क्याखिनकि हमुन भटे हुन त हमारा दगाड़ा रूना; लेकिन उन निकल येक कारण ग्या, कि यो प्रगट हो जौ कि उन सब हमुन भटे नाहातिन।
\v 20 लेकिन तुमोरो अभिषेक त उ पवित्रताले भ्योछ, और तुम सब जाणछा।,
\v 21 मेले तुमून येक कारण नै लिखीयो, कि तुम सच्चाईस नै जाणना, लेकिन येक कारण, कि तुम ऊस जाणछा क्याखिनकि कोई झूट, सच्चाईका तरफ भटे नाहातिन।
\v 22 झुटो को छ: केवल ऊ जो यीशु मसीहा हुनाको इन्कार करछो? उई मसीह विरोधी छ: अर्थात जो पिता और च्यालाको इन्कार करछो।
\v 23 जो च्यालाको इन्कार करछो, ऊका पास पिता नाहातिन; जो च्यालास मान ल्हीछ, ऊका पास पिता ले छ:।
\v 24 - जां तक तुमोरो सम्बन्ध छ: तुमुले जो शुरू में सुणिनाको छ, ऊस अफु में बनिनाको रून दी, जो कुछ तुमुले शुरू में सुणिनाको छ: , अगर ऊ तुमून में बनीनाको रौ, त तुम ले च्याला में और पिता में बनिनाका रौला।
\v 25 और जो वादा उनुले हमुन थै करिनाको छ: उ अनन्त जीवन छ:।
\v 26 मैले इन बातुन तुमून उन लोगूनका बार में लिख रैछ, जो तुमून ध्वाका दिनाकी कोशिश करूनमर्यान।
\v 27 लेकिन जां तक तुमोरो सम्बन्ध छ: ऊ अभिषेक जो तुमुले उथै प्राप्त करछ्य, तुमून में बनिनाको रूछो, और तुमून यो बातेकी जरूरत नाहातिन कि कोई तुमून सीखो, लेकिन जस्सिकै उको ऊ अभिषेक तुमून सब बातूनका बार में सिखूछो, और सत्य छ: और झूट नाहातिन, और जसिक कि उले तुमून सिखाछ, तुम ऊ में बनिनाका रौ।
\s परमेश्वरकि सन्तान
\p
\v 28 हे नान्तिनो, ऊमे बनिनाका रो; कि जब ऊ प्रगट हो, त हमुन हिम्मत हो, और हम उनारा ऊन में उनारा सामुनी शर्मिदा नै हो।
\v 29 अगर तुम जाणछा, कि ऊ धर्मी छ: त यो ले जाणछा, कि जो कोई धर्मोको काम करछो, उ भटे पैद भ्योछ।
\c 3
\p
\v 1 देख, पिता ले हमुन कसो महान प्रेम प्रदान करछ्य, कि हम परमेश्वरका सन्तान कहलूला; और उई हम छ: येक कारण संसार हमून नै जाणनो, क्याखिनकि संसारले उस ले नै जाणियो।
\v 2 प्रियों हम परमेश्वरेकि सन्तान छ: और अब तक यो प्रगट नै भ्यो कि हम की हूला। लेकिन हम यो जाणनू कि जब उ प्रगट होलो त हम ले उका समान हुला, क्याखिनकि उस उसो देखला जसो उ छ:।
\v 3 - और जो कोई उमे यो आश राखछो, उ अपूना आपस उसो पवित्र करछो, जसो उ पवित्र छ:।
\v 4 जो कोई पाप करछो, उ व्यवस्थाको विरोध करछ; और जो पाप त व्यवस्थाका विरोध छ:
\v 5 और तुम जाणछा, कि उ येक कारण प्रगट भ्योछ, कि पापुन हर ली जो, और उका स्वभाव में पाप नाहातिन।
\v 6 जो कोई उमे बनिनाको रूछो, उ पाप नै करनो: जो कोई पाप करछो, उले नै त उस देखियो, और नै जाणियो।
\v 7 हे नान्तिनो, केका बेहकून में जन आया; जो धर्माका काम करनान, उई उका समान धर्मी छन।
\v 8 जो कोई पाप करछो, उ शैतानका तरफ भटे छ: क्याखिनकि शैतान शुरू भटे पाप करनै आर्यो; परमेश्वरको च्योलो येक कारण प्रगट भ्योछ, कि शैतानाका कामून नाश करो।
\v 9 जो कोई परमेश्वर भटे जन्मिनाको छ: उ पाप नै करनो; क्याखिनकि उको बिज उमे बनिनाको रूछो; और उ पाप करी नै सक्नो, क्याखिनकि परमेश्वर भटे जन्मिनाको छ:।
\v 10 येले परमेश्वरकि सन्तान और शैतानकि सन्तान जाणि जानान, कि जो कोई धार्मिकता काम नै करनो उ परमेश्वर भटे नाहातिन, और नै उ जो अपूना भाईस प्रेम नै करनो।
\s एक दुसराका दगाड प्रेम करा
\p
\v 11 क्याखिनकि जो समाचार तुमुले शुरू भटे सुणछ्य, उ यो छ:, कि हम एक दुसराका दगाड़ा प्रेम राखा;
\v 12 कैनाका नायाति नै, जो उ दुष्ट भटे छ्यो, और जेले अपूना भाईको खून करछय। उले यो कारण ले उको खून करछ्य? उका काम त बुरा और उका भाईका काम धार्मिकताका छ्या ।
\v 13 हे भाइयों, अगर संसार तुमून भटे बैर करछो, त अचम्भा जन करिया।
\v 14 हम जाणनू, की हम मौताका पार होभेरन जिन्दगी में पुजिनाका छ: क्याखिनकि हम भाईथैं प्रेम राखनू; जो प्रेम नै राखनो उ मौते की दशा में रूछो।
\v 15 - जो कोई अपूना भाईका दगाड़ा बैर राखछ, उ खूनी छ: और तुम जाणछा, कि कोई खूनीको अनन्त जिन्दगी नै रून
\v 16 हमुले प्रेम येले जाणछ, कि उले हमून खिन अपूना प्राण दी दियान; और हमूले लै भाईन खिन प्राण दिन चैनान।
\v 17 लेकिन जैका पास संसारकि संपत्ति छ; और उ अपूना भाईस कंगाल देखभेरन उमे तरस खान नै चानो, त परमेश्वरोको प्रेम किलै बनिनाको रै सक्छो।
\v 18 हे नान्तिनो, हम वचन और जिबाडा ले नै, लेकिन काम और सच्चाईका दगाड़ा ले प्रेम करा।
\s परमेश्वराका सामुनि हिम्मत
\p
\v 19 - येले हम जाणला, कि हम सच्चाईका छ: और जो बातले हमारा मन हमुन दोष द्योलो उका बार में हम उका सामुनी अपूना- अपूना मनेंस ढाढस दे सकला।
\v 20 - क्याखिनकि परमेश्वरहमारा मन भटे ठूला छन और सब कुछ जाणनान।
\v 21 हे प्रियों, अगर हमोरो मन दोष नै दे त हमून परमेश्वराका सामुनी हिम्मत हुछी।
\v 22 और जेले हम मागनू, ऊ हमून ऊ भटे मिलछो, क्याखिनकि हम उकि आज्ञाओ माननू; और जो ऊस निको लागछो ऊई करनान।
\v 23 और उकी आज्ञा यो छ: कि हम उका च्योलो यीशु मसीहाका नाम में विश्वास करा, और जसो उले हमून आज्ञा दी रैछ, उका अनुसार आपस में प्रेम राखा।
\v 24 और जो उकि आज्ञाओं मानछो, उ उमे; और उ उनूनमें बनिनाको रूछो; और येले, अर्थात उ आत्माले जो उनुले हमून दी रैछ, हम जाणनू कि उ हमून में बनिनाको रूछो।
\c 4
\s आत्माऊन परखा
\p
\v 1 हे प्रियों, हरेक आत्माको विश्वास जन करा: बरन आत्माओं परखा, कि उन परमेश्वराका तरफ भटे छी या नाहातिन, क्याखिनकि भौत झुट्टा भविष्यवाक्ता संसार में निकल पड़िनाका छन।
\v 2 परमेश्वरोको आत्मा तुम येले जाणि सक्छा हरेक आत्मा जो यो मानछी कि यीशु मसीह शरीर में हो भेरन आछ उ परमेश्वरका तरफ भटे छ:।
\v 3 और जो कोई आत्मा यीशु नै माननि उ परमेश्वराका तरफ भटे नाहातिन: और उई त मसीहक विरोधीकि आत्मा छ: जेकी चर्चा तुम सुणि चुकिनाका छ: कि उ ऊन्वालो छ: और अबले संसार में छ:।
\v 4 हे नान्तिनो, तुम परमेश्वराका छा, और तुमूनले उनूनमें जीत पाछ, क्याखिनकि जो तुमून में छ: उ है जो संसार में छ: ठुलो छ:।
\v 5 उन संसाराका छन, येक कारण संसारकि बात बोलनान, और संसार उनेरी सुणछो।
\v 6 हम परमेश्वर भटे छ: उ जो परमेश्वरस जाणछो, हमेरी सुणछो: और जो परमेश्वर भटे नाहातिन, हमेरी नै सुणनो! येले हम सच्चाई की आत्मास और भ्रमकि आत्मास पछ्छायाणि लिनू।
\s परमेश्वर प्रेम छन
\p
\v 7 हे प्रियों, हम आपस में प्रेम राखा: क्याखिनकि प्रेम परमेश्वर भटे छ: और जो कोई प्रेम करछो उ परमेश्वर भटे पैद हुनाको छ: और परमेश्वरस जाणछो।
\v 8 जो प्रेम नै राखनो उ परमेश्वरस नै जाणनो, क्याखिनकि परमेश्वर प्रेम छ:।
\v 9 जो प्रेम परमेश्वरोको प्रेम हमून में येले प्रगट भ्योछ, कि परमेश्वरेले अपूनो एकलौता च्यालास संसार में भेज दिछ कि हम उका द्वारा गिन्दगी पौ।
\v 10 प्रेम येमे नाहातिन, कि हमुले परमेश्वरस प्रेम करछय: लेकिन येमे छ: कि उले हमुस प्रेम करछय : और हमारा पापुनको प्रयाश्चित खिन अपूना च्यालास भेज छ:।
\v 11 हे प्रियों, जब परमेश्वरले हमुस इसो प्रेम करछ्य, त हमुन ले आपस में प्रेम राखून चैछो।
\v 12 परमेश्वरस कभे केले नै देखियो: अगर हम आपस में प्रेम राखा, त परमेश्वर हमुन में बनिनाका रूनान, और उनोरो प्रेम हमून में सिद्ध हो ग्योछ।
\v 13 - येले हम जाणनू, कि हम उमे बनिनाका रूनू , और उ हमून में: क्याखिनकि उनुले अपूनि आत्मा में भटे हमून दी रैछ।
\v 14 - और हमुले उस देख रैछ, और गवाही दिनू, कि पिता ले च्यालास संसारोको उद्धारकर्ता करी भेरन भेज रैछ।
\v 15 जो कोई यो मान लिछो, कि यीशु ही परमेश्वरोको च्योलो छ: तो परमेश्वर उमे और उ परमेश्वर में बनिनाको रूछो।
\v 16 जो प्रेम परमेश्वर हमून में राखनान, उस हम जाण ग्या और हमुले उमे विश्वास करछ्य। परमेश्वर प्रेम छ: जो प्रेम में बनिनाको रूछो, उ परमेश्वर में बनिनाको रूछो, और परमेश्वर उमे।
\v 17 येले प्रेम हमून में सिद्ध हुछो, कि न्यायका दिन हमून हिम्मत हो, क्याखिनकि जसो उ छ: उस्सा हमले संसार में छ:।
\v 18 प्रेम में डर नै हुनो: लेकिन सिद्ध प्रेम डरेस दूर कर दीछो, क्याखिनकि डरेले दुख हुछो, और जो डर करछो, उ प्रेम में सिद्ध नै भ्यो।
\v 19 हम येक कारण प्रेम राखनू, कि पैलि उनुले हमुस प्रेम करछ्य।
\v 20 अगर कोई कौव, “मैं परमेश्वरस प्रेम करछू,” और अपूना भाईस घ्रणा करो, तो उ झूटटो छ: क्याखिनकि जो अपूना भाईस जेस उले देख रैछ, प्रेम नै करनो तो उ परमेश्वरस जेस उले नै देख , प्रेम नै कर सकनो।
\v 21 हमून येले यो आज्ञा मिल छ: कि जो परमेश्वरस प्रेम करछो, ऊ अपूना भाय्यास ले प्रेम करो।
\c 5
\s संसार में जीत पानो
\p
\v 1 जो कोई विश्वास करछो, कि यीशु ही मसीह छ: उ परमेश्वर भटे पैद भ्योछ, और जो कोई पितास प्रेम करछो उ उस ले प्रेम करछो, जो उ भटे पैद भ्योछ।
\v 2 अब हम परमेश्वरस प्रेम करनू और उनेरी आज्ञाओं को पालन करनू तो येले हम जाणनू कि हम परमेश्वरकि सन्तानूस प्रेम करनू।
\v 3 क्याखिनकि परमेश्वरोको प्रेम यो छ: कि हम उनेरी आज्ञाओंको पालन करा, और उनेरी आज्ञा कठिन नाहातिन।
\v 4 क्याखिनकि जो कुछ परमेश्वर भटे पैद भ्योछ, उ विजय जेले संसार में जीत प्राप्त हुछी हमोरो विश्वास छ:।
\v 5 संसार में जय पानवालो को छ:? केवल उ जेको यो विश्वास छ: कि यीशु परमेश्वरोको च्योलो छ:।
\s यीशु मसीहकि बारि गवाही
\p
\v 6 यो उई छ: जो पानि और खुनाका द्वारा आछ, अर्थात यीशु मसीह; केवल पानिका द्वारा नै बरन पानि और खूना द्वारा।
\v 7 और पवित्र आत्मा ही छ: जो गवाही दिछो, क्याखिनकि पवित्र आत्मा सच्चो छ:।
\v 8 गवाही दिनवाला तीन छन; आत्मा, पानि, खून; और इन तीनून में सहमती छ:।
\v 9 अगर हम लोगूनकि गवाही मान ल्यूनू, तो परमेश्वरकि गवाही यो छ: कि उले अपूनो च्यालाका बार में गवाही दी रैछ।
\v 10 जो परमेश्वरका च्याला में विश्वास करछो, ऊ खुद में गवाही राखछो; ऊ जो परमेश्वर में विश्वास नै करनो ऊस झूट्टो ठैहरूछो, क्याखिनकि उले उका गवाही में विश्वास नै कर्यो जो परमेश्वरले अपूना च्यालाका बार में दीछ।
\v 11 उ गवाही यो छ: कि परमेश्वरले हमून अनंत जिन्दगी दी रैछ, और यो जिन्दगी उनारा च्याला में छ:।
\v 12 जेका पास च्योलो छ: उका पास जिन्दगी छ: जेका पास परमेश्वरोको च्योलो नाहातिन उका पास ऊ जिन्दगी ले नाहातिन।
\s अनंत जीवन
\p
\v 13 - मैले तुमून, जो परमेश्वराका च्यालाका नाम में विश्वास करछा, इन बातुन येक कारण लिखियान कि तुम जाणा, कि अनंत जिन्दगी तुमोरो छ:।
\v 14 और जो हिम्मत हमून उनारा सामुनी हुछी, उ यो छ: कि अगर म उकी इच्छाका अनुसार के मांगला त ऊ हमेरि सुणनान।
\v 15 अगर हम जाणनू कि जेले हम उथै मागनू, उन हमरी सुणनान, तो यो ले जाणनू कि जो ले हमुले उथै मांगछ्य ऊ हमून प्राप्त हो ग्योछ।
\v 16 अगर कोई अपूना भाई स इसो पाप करून देखो, जेको परिणाम मौत नै हो, तो ऊ प्रार्थना करो, और परमेश्वर, ऊस, उनून खिन, जिनूनले इसो पाप करछय जेको परिणाम मौत नै हो, जिन्दगी द्याला, पाप इसो ले हुछो, जेको परिणाम मौत छ: येका बार में मैं प्रार्थाना करून खिन नै कूनू।
\v 17 सब प्रकारों अधर्म त पाप छ: लेकिन इसो पाप ले छ:, जेको परिणाम मौत नाहातिन।
\v 18 हम जाणनू, कि जो कोई परमेश्वर भटे पैद होइनाको छ:, उ पाप नै करनो; लेकिन जो परमेश्वर भटे पैद होइनाको छ: उकि रक्षा करछो और उ दुष्ट उस छू नै पानो।
\v 19 हम जाणनू, कि हम परमेश्वर भटे छ: और सारो संसार उ दुष्टाका वश में पड़िनाको छ:।
\v 20 और यो ले जाणनू, कि परमेश्वरोको च्योलो आ ग्योछ, और उले हमुन समझ ले दीछ, कि हम ऊस सच्चास पछ्याणा, और हम उमे जो सच्चाई छ: अर्थात उका च्योलो यीशु मसीह में रुनान:सच्चो परमेश्वर और अनंत जिन्दगी यो छ:।
\v 21 हे नान्तिनो, अपूना आपस मुर्ति भटे बचा राखा।
