\id REV - Soriyali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h प्रकाशित वाक्य
\toc1 प्रकाशित वाक्य
\toc2 प्रकाशित वाक्य
\mt1 Revelation
\mt1 प्रकाशित वाक्य
\ip यूहन्नाक प्रकाशितवाक्य इसा बखत में लिखी ग्योछ जब मसीहियों उनारा विश्वासाका कारण सताई जानमरियोछ, यीशु मसीह और प्रभु और स्वामीका रूप में विश्वास करनाका कारण| येक लेखककि चिंता का खाश विषय अपूना पाठकों में आशा और उत्साहित संचार करन और उनून यो आग्रह करून छ्यो कि उन यो दुःख और सतावका बखत विश्वासयोग्य बनिनाका रून|
\ip यो किताबोको ज्यादा भाग प्रकाशनों और दर्शन में क्ष्रखलाओंका रूप में छ:, जैसे सानकेतिक भाषाप्रस्तुत करी ग्योछ जो उ बखताका मसीहनका समझ आ गैछ, लेकिन दुसारा विषय लोगूनखिन भेद कि बात रैय गै| जैसे संगीत में एक धुन हुछी, उसिकै यो किताबाका विषयका बारी में बार- बार विभिन्न तरीकानले अलग- अलग दर्शनों कि क्ष्रखलाओंका द्वारा दोहराई जाछी| और यो किताबाका व्याख्याका सम्बन्ध में मतभेद फिरले खाश विषय साफ छ: परमेश्वर प्रभु यीशु मसीहका द्वारा अपूना पूरा बैरिनस और जेमे शैतान ले सामिल छ:, हमेशा खिन पूर रूपले पराजित करोलो| और जब यो जित हो जालि त उ अपूना विश्वास योग्य लोगून किन नया आकाश और नया धरति कि आशीसून परीपूर्ण करोलो|
\iot रूप रेखा
\ip भूमिका 1;1--- 8
\ip 1 पैल दर्शन और सात कलीसिया 1;9 --- 3; 22
\ip 2 दुसरो दर्शन; मसीह और धरतिको न्याय , 4: 1 --- 5 ; 14
\ip स्वर्गीय सिंहासन और मेम्ना, 4: 1 --- 5: 14
\ip सात मुहरों को खोलि जानो, 6; 1 -- 8 ; 5
\ip सात तुरहियों को फुकी जानो, 8; 6 --- 11 ;19
\ip जानवर और उको युद्ध, 12; 1 -- 14 ; 20
\ip सात कटरानको उड़ेली जानो, 15;1 --- 16; 21
\ip तीसरो दर्शन मसीह और उकि जीत, 17 : 1 --- 21; 8
\ip चौथ दर्शन; मसीह और उकि ब्योलि, 21; 9 -- 22; 5
\ip उपसंहार, और आखरि उपदेश और आशीर्वाद, 22; 6 -- 21
\c 1
\p
\v 1 यीशु मसीहक द्वारा भविष्य में हुनिवालि बातुनकि जानकारी, जो उस परमेश्वरले येक कारण दिछ कि अपूना सेवकून उन बातून का बारमें जल्दी हुन जरूरी छ:, दिखाव; और उले अपूनो स्वर्गदूतस भेज भेरन उक द्वारा अपूना सेवक यूहन्नास बताछ,
\v 2 जैले परमेश्वरका वचन का और यीशु मसीह की गवाही, जो कुछ ले उले देखछ्य उकि गवाही दीछ।
\v 3 और धन्य छ: उ जो इन भविष्यवाणी का बातून पढ़छो, और सुणनान और येमें लिखीनाका बतून मान्नान; क्याखिनकि बखत नजिक छ:।
\s सातों कलीसियाऊनको अभिवादन
\p
\v 4 यूहन्ना का तरफ भटे आसिया का सात कलीसियान का नाम : उका तरफ भटे जो छ: और जो छ्यो, और जो उनवालो छन; और उन सात आत्मानका तरफ भटे जो सिंहासनका सामुनि छन,
\v 5 और यीशु मसीहाका तरफ भटे जो विश्वासयोग्य छ: और मरिन में भटे ज्यून होईनाको एकलौतो छ: और संसारका राजान को राजा छ:, तुमून अनुग्रह और शान्ति मिलनै रौ। उन हमारा दगाड़ा प्रेम राखनान, और उले अपूना खून का द्वारा हमून छुड़ाछ:,
\v 6 और हमून एक राज और अपूना पिता परमेश्वर खिन हमून याजक बना दीछ:, उकि महिमा और उकि सामथर्य हमेशा-हमेशा बनिनाकि रौ। आमीन।
\v 7 - देखा, उ बादलूनका दगाड़ा उनवालो छ:, और हरेक आँखा उस देखाला, बल्कि जिनूनले उस बेध छ्य उन ले उस देखाला, और संसाराका सब जातिका लोग उका कारण छाती पीटाला। होई। आमीन।
\v 8 - प्रभु परमेश्वर, जो छ: और जो छ्यो और जो उनवालो छ:, जो सबून है ठूला छन:, उ कुनान, “ मैं आदि और अन्त छू।”
\s यूहन्नास मसीहको दर्शन
\p
\v 9 मैं यूहन्ना, जो तुमोरो भाई और यीशु का दुख और राज्य और धीरज में तुमोरो दगाड़ा छूँ, और परमेश्वरका वचन और यीशु मसीह गवाही कारण पतमुस नामक जागा में छ्यू।
\v 10 मैं प्रभु का दिन आत्मा में आ गयूं, और अपूना पछिल तुरही को जसो ठुली आवाज में यो कुन सुणछ्य,
\v 11 “ जो कुछ ले तै देखछ्य उस किताब में लिखभेरन सातू कलीसियान का पास भेज दे, इफिसुस, और स्मुरना, और पिरगमुन, और थूआतीरा, और सरदीस, और फिलदिलफिया, और लौदीकियास।”
\v 12 तब मैंले ऊस, जो म्यारा दगाड़ा बोलून मरियोछ्य, ऊस देखून खिन अपूनो मुँख घुमाछ; और पछिल के मुड़ भेरन मैंलै सोना का सात दीपदान देख्यान,
\v 13 और उन दीपदानून का बीच में मैंलै आदिम का च्याला को जसो एक आदिमस देखछ्य, जो खुटान तक का कपाड़ा पैनिना को छ्यो और छाती में सोना का पट्टा बाँधीना को छ्यो।
\v 14 उका ख्वार और बाल सफेद ऊन बल्कि पाला का जसा चमकदार छ्या, और उका आँखा आगा का ज्वाला जसा छ्या।
\v 15 उका खुटा बड़िया पीतल जसा छ्या जो मानो भट्टी में तपाईना हो और उकि आवाज समुद्र की लहरून की जसी तेज छ्यी।
\v 16 उलै अपूना दैना हात में सात तारा पकड़िनाका छ्या , और उका मुँख भटे तेज निकलछ्यो उ दिवी धारी तलवारा कि जसो चमकदार छ्यो। और उको मुँख में इदुक उजालो छ्यो जसीके छकाला बखत सूरज चमकछो।
\v 17 जब मैंलै उस देखछ्य त मैं उका खुटान में मुर्दा नियाति खिती पड़ियू। उले म्यारा मलिमें अपूनो दैनो हात राखि भेरन क्योछ, “ जन डर; मैं आदि और अन्त और ज्यूनो छूँ,
\v 18 मैं मरग्योछूं, और अब देख मैं हमेशा-हमेशा खिन ज्यून छूं, और मौत और अधलोक का चाबी म्यारा पास छन।
\v 19 येक कारण जो बात तैले देख्यान और जो बात हुन मरियान और जो बात हुन वाला छन। उन सबून लिख ले।
\v 20 उन सातू तारान को भेद जिनून तैले म्यारा दैन हात में देखछ्य, और उन सात सूनाका दीपदानून को भेद : उ सात तारा सात कलीसियान का दूत छन, और उन सात दीपदान सात कलीसिया छन।
\c 2
\s इफिसुस को संदेश
\p
\v 1 “ इफिसुस का कलीसिया का दूतस यो लिख : “ जो सातू तारा अपूना दैन हात में लिईना को छ:, और सोना का सातू दीपदान का बीच में घुमछो, उ यो कुनान कि
\v 2 - मैं त्यारा काम और तेरि मेहनत, और त्यारा धीरजस जाड़ छूं; और यो ले कि तै बुरा लोगुन नै देख सकनै, और जो अपूना आपस प्रचारक कुनान, और छन नै, उनून तैले परख भेरन झूटो पाछ।
\v 3 तै धीरज राखछ्य, और म्यरा नाम खिन दुख उठून-उठून ले नै थकनै।
\p
\v 4 पर मैंस त्यारा खिलाफ यो कुन छ: कि तैले अपूनो पैलि को जसो प्यार छोड़ हलछ्य।
\v 5 येक कारण याद राख कि तै काँ है कमजोर भैछे, और मन फिरौ और पैलि जसो काम कर। अगर तै मन नी फिराले, त मैं त्यारा पास आभेरन तेरी दीपदान वाली जागा वाँ भटे हटा दियूलो।
\v 6 पर हाँ, तै में यो बात त छ: कि तै नीकुलीयून (मुर्तिपूजक) का काम भटे नफरत करछ्य, जै भटे मैं ले नफरत करछूं।
\v 7 जैका कान छन उन सुण लीन कि आत्मा कलीसियान थै की कुछो, जो आखरी तक विश्वास करोलो, मैं उस उ जीवनक बोट में भटे जो परमेश्वरका स्वर्गलोक में छ:, उमें भटे फल खान खिन द्यूलो।
\s स्मूरनाको संदेश
\p
\v 8 “ स्मुरना की कलीसिया का दूतस यो लिख, कि जो पैलो और आखिरी छ:; जो मर ग्योछ्यो अब ज्यूनो होग्योछ, उ यो कुछो कि
\v 9 मैं तेरा दुख और गरीबीस जाड़छू, (पर तै धनी छ:); और जो लोग अपनास यहूदी कुनान जो छन नै, पर उनरि द्वारा शैतानकि बड़ाई हुछी, उनरि निन्दास ले जाणछू।
\v 10 जो दु:ख तैस उठून पड़ाला, उनुन देख भेरन जन डर। क्याखिनकि देखा, शैतान तुमून में भटे कुछ लोगून कैद में डालन वालो छ: ताकि तुमरी परीक्षा हो; और तुमून दस दिनून तक दुख उठूनो पड़ला। प्राण दीन तक विश्वासी रौ, तब मैं तैस जीवनको मुकुट द्यूलो।
\v 11 जैका कान छन उन सुणि लिनाकि आत्मा कलीसियान थै कि कुछो। जो आखरी तक विश्वास करोलो, उस दुसरी मौत भटे के लै नुकशान नी हो ( नरक में)
\s पिरगमुनको संदेश
\p
\v 12 “पिरगमुन का कलीसिया का दूतस यो लिख : “ जेका पास दिवीधारी और तेज तलवार छ:, उ यो कुनान कि
\v 13 मैं यो जो जाणछू कि तै वाँ रूछै जाँ शैतानो सिंहासन छ:; तै म्यारा नाम में मजबूत बनिनाको रूछै, और मैं में विश्वास करून है उन दिनून में ले पछिल नै हटै जाँ म्योरो विश्वासयोग्य गवाह अन्तिपास, तुमारा बीच में उ जागा में मारि ग्योछ जाँ शैतान रूछो।
\v 14 पर मैस त्यारा बिरोध में ले कुछ बात कुन छन, क्याखिन कि त्यारा याँ कुछ लोग इसा ले छन जो बिलाम कि बातून माननान, जैले बालाकस इस्राएलियोन का सामुनि ठोकर को कारण राखून सिखाछ कि उन मूर्तिन में चढ़ाई चीजू खान और कुर्कम करून।
\v 15 उसीकै कुछ लोग त्यारा याँ ले छन जो नीकुलियून कि बातून माननान।
\v 16 मन फिरा नै त मैं जल्दी त्यारा पास आभेरन अपुनी मुँहा तलवारले उनारा दगाड़ा लड़लो।
\v 17 जैका कान छन उन सुण लीन कि आत्मा कलीसियान थै कि कुछो। जो आखिर तक विश्वास करोलो, उस मैं गुप्त मन्ना में भटे द्यूलो; और उस एक सफेद ढ़ूगो ले द्यूलो, और उ ढ़ूगा में एक नाम लिखीना को होलो, जैस उका पान वालाका सिवाय और दुसोरो कोई नी जाड़ सकोलो।
\s थुआतीरा स संदेश
\p
\v 18 “ थुआतीरा का कलीसिया का दूतस यो लिख : “ परमेश्वरको पुत्र जेका आँखा आगा का लपटून का जसा छन, और उका खुटा बड़िया पीतल का जसा छन उ यो कुनान कि
\v 19 मैं त्यारा कामून, त्योरो प्रेम और विश्वास और सेवा और धीरज स जाणछू और यो ले कि त्यारा पैलि का काम आज का भटे बढ़ भेरन छन।
\v 20 पर मैस त्यारा विरोध में यो कुन छ: कि तै उ स्यैनि इजेबेल स रून दिछै जो अपुनास भविष्यद्क्तिन कुछी, और म्यारा सेवकून व्यभिचार(कुकर्म) करून और मूर्तिन का अगिल चढ़ाईना चीजून खउन शिका भेरन भरमूछ्यी।
\v 21 मैंलै उनून मन फिरूना को मौका दिछ, लेकिन उ अपुना व्यभिचार(कुकर्म) है मन नै फिरून चानी।
\v 22 देख, अब मैं उस बीमार करछूँ; और जो उका दगाड़ा व्यभिचार(कुकर्म) करनान अगर उन ले मन नी फिरान तै मैं उनून भौतै दुख में डालो।
\v 23 मैं उका नन्तिनान मार डालो; तब सब कलीसिया जाणिजाला कि मैं दिल और मनको परखनिया वालो मैंई छू, और मैं तुमून में भटे हरेकस उनारा कामून का अनुसार बदला द्यूलो।
\v 24 पर तुम थुआतीरा का और लोगून थै जो इन बातून ने मानना और उन बातून जिनून शैतानकी गहरी बात कुनान नै जाणना, मैं यो कुछू कि तुमून में मैं और बोझ नी डालो।
\v 25 पर हाँ, जो तुमारा पास छ: उस म्यारा उन तक सभाल राखा।
\v 26 जो आखिर तक विश्वास करोलो और म्यारा बताईना का कामून का अनुसार आखरी तक करते रौलो, मैं उस जाति-जाति लोगून में अधिकार द्यूलो,
\v 27 और उ लूवाको राजदण्ड हात ली भेरन उनून में राज करोलो, जसीके कुम्हार का मट्टा का भाड़ा चकनाचूर हो जानान : मैंले लै इसोई अधिकार अपुना पितापरमेश्वर थै पारेछ्य
\v 28 और मैं उस (शकुर तार) भर को तारा द्यूलो
\v 29 जेका कान छन उन सुण ली कि आत्मा कलीसियान थै कि कुछो।
\c 3
\s सरदीस स संदेश
\p
\v 1 “सरदीस का कलीसिया दूतस यो लिख : “ जेका पास परमेश्वरकी सात आत्मा और सात तारा छन, उ यो कुछो कि मैं त्यारा कामून जाणछू : तै ज्यून तै कहलूछ्य, पर छ: तै मरिनाको।
\v 2 सचेत हो, और उन चीजून जो बाकी रै ग्यान और नाश हुन वाला छन, उनून मजबूत करा; क्याखिनकि मैंले त्यारा कोई ले काम अपूना परमेश्वरका सामुनि पूरा नै पाया।
\v 3 येक कारण तै याद कर कि तैले कसी शिक्षा पारेछ्य और सुण रैछ , और उमें बनिनाका रौ और मन फिरा। अगर तै सचेत नी रौले तै मैं चोरक नियाती आ जियूलो, और तै कभै नी जाण सकलै कि मैं कब तैमें आ पड़लो।
\v 4 पर हाँ, सरदीस त्यारा याँ कुछ इसा ले लोग छन जिनूनले अपूना-अपूना कपाड़ा अशुद्ध नै कर राख्या उन सफेद कपाड़ा पैनभेरन म्यारा दगाड़ा घुमाला, क्याखिनकि उ इस लायक छन।
\v 5 जो आखिर तक विश्वास करोलो उस इसा किसमा का सफेद कपाड़ा पैनाई जाला, और उको नाम जीवन की किताब कोई लै कारण नी काटू; पर उको नाम अपूना पिता और उनारा स्वर्गदूतून का सामुनि मानलियूलो।
\v 6 जैका कान छन उन सुण लि की आत्मा कलीसियान थै कि कुछो।
\s फिलदिलाफियास संदेश
\p
\v 7 “फिलदिलफिया का कलीसिया का दूतस यो लिख : “जो पवित्र और सच्चो छ:, और जो दाऊद कि चाँबी राखछो, और जैका खोलिनाका कोई बन्द नै कर सकूनो और बन्द करिनास कोई खोली नै सकूनो, उ यो कुछो कि
\v 8 मैं त्यारा कामून जाणछू; देख मैंले त्यारा सामुनि एक द्वार खोल रैछ, जैस कोई बन्द नै कर सकूनो; तेरी सामरथ थ्वाड़ा तै छ:, फिर ले तैले मेरि बातून को मान्यान और म्योरो नामको इनकार नै करियो।
\v 9 देख, मैं शैतानका उन सभावाला न त्यारा वश में कर द्यूलो जो यहूदी बन बैठी रयान, पर यहूदी छन नै बल्कि झूठ बोलनान देख मैं इसो करलो कि उन आभेरन त्यारा खुटान में पड़ाला, और उन यो जाण ल्याला कि मैं तैस प्यार करछू।
\v 10 तैले जो म्यारा धीरजक वचनून थामी रैछ:, यो कारण मैं लै तैस परीक्षा उ बखत बचूलो जो संसार का लोगून परखन खिन सारी संसास में उन वाली छ:।
\v 11 मैं जल्दी-जल्दी उन वालो छूं; जो लै त्यारा पास छ: उस समाली राख कि कोई त्यारा मुकुटस छीन नै ल्यो।
\v 12 - जो आखिर तक विश्वास करोलो उस मैं अपुना परमेश्वरका मन्दिर में एक खम्बो बनुलो, और उ फिर कभै भ्यार नी निकलोलो; और मैं अपूनो परमेश्वरका नाम और अपूना परमेश्वरका नगर मतलब नया यरूशलेम को नाम, जो म्यारा परमेश्वरका पास स्वर्ग भटे उतरन वालो छ:, और अपूनो नया नाम उमें लिखलो।
\v 13 जैका कान छन उन सुणि ली कि आत्मा कलीसियान थै कि कुछो।
\s लौदिकिया स संदेश
\p
\v 14 “ लौदीकिया कि कलीसिया का दूतस यो लिख : “ जो आमीन और विश्वासयोग्य और सच्चो गवाही छ:, और परमेश्वरका रचनाको मूल कारण छ:, उ यो कुछो कि
\v 15 मैं त्यारा कामून जाणछूं कि नै त तै ठंडो छ: और नै गर्म : भलो यो हुनो कि तै ठंडोई हुनै या गरम।
\v 16 येक कारण कि तै गुनगुनो छ:, और नै तै ठंडो छ: और नै गर्म मैं तस अपुना मुँख भटे उगलन वालो छूं।
\v 17 तै कुछै कि मैं धनी छूं और धनवान हो गयूं और मैंस कै ले चीजून की कमी नहातिन, और तै यो नै जाणनै कि तै अभागा और तुचछ और कंगाल और अंधो और नंगो छ:।
\v 18 येक कारण मैं तैस भली राई द्यूछूं कि तै आग में तपाईनाको चूख सूनो मैथैं मोल ले कि तै धनी बन ज्यो, और सफेद कपाड़ा ली ले कि उनून पैन भेरन तैस अपूना नंगापन की शरम नै हो, और अपूना आँखान में लगून खिन काजल ली ले कि तै देखुन लागो।
\v 19 मैं जिनून-जिनून प्यार करछूं उन सबून डाट-फटकार और तड़ना द्यूछूं; येक कारण अपूना गलतीन मान भेरन मन फिरा।
\v 20 देख, मैं द्वार ले ठाॅड़ हो भेरन खटखटू छूं; अगर कोई मेरी आवाज सुणभेरन द्वार खोलो, त मैं उका पास भीतर आभेरन उक दगड़ा खान खिन खूलो और उ म्यारा दगाड़ा।
\v 21 जो आखिर तक विश्वास करोलो मैं उस अपूना दगाड़ा अपूना सिंहासन में बैठूलो, जसिकै मैंले जय पाभेरन अपूना पितापरमेश्वर सिंहासन में उका दगाड़ा बैठ गयूं।
\v 22 जैका कान छन उन सुण लि कि आत्मा कलीसियान थै कि कुछो।”
\c 4
\s स्वर्ग में आराधना
\p
\v 1 इन बातून बाद जो मैंले नरज उठाछ त कि देखछू कि: स्वर्ग मे एक द्वार खुलीनाको छ:, और जैस मैंले पैली तुरही का आवाज जसो अपूना दगाड़ा बात करून सुणछ्य, उई कुछो, “याँ मलि आ ज्या; और मैं तैस उन बातून दिखूलो, जिनोरो इन बातून का बाद पूरो हुनो जरूरी छ:।”
\v 2 तुरन्त मैं आत्मा में आ गयूं; और कि देखछूं कि एक सिंहासन स्वर्ग में राखिनाको छ:, और उ सिंहासन में कोई बैठिना को छ:।
\v 3 जो उमें बैठिना छ: देखीन उन यशब और माणिक्यको जसो खुबशुरत रतनून को जसो देखीनान , और उ सिंहासन का चारू तरफ मरकमणि जसो एक मेघधनुष दिखाई दिछ:।
\v 4 उ सिंहासन का चारू तरफ चौबीस सिंहासन छन और इन सिंहसनून में चौबीस धर्मगुरू सफेद कपाड़ा पैनी भेरन बैटीनाका छ: और उन सबूनका ख्वारान में सूनाको मुकुट छन।
\v 5 उ सिंहासन में भटे चाल चमकछी और गड़गड़ाट कि आवाज निकलछी और सिंहासन का सामुनि आगा सात का दिया जलू मरियान, जो परमेश्वरका सात आत्मा छन,
\v 6 उ सिंहासन का सामुनिको फर्श बिल्लौर काँच नियाती चमकदार छ और समुद्र कि नियाती दिखई दिछ्यो। सिंहासन का बीच में और सिंहासन का चारूतरफ चार प्राणी छन जिनारा अघिल पछिल आँखा-आँखा छन।
\v 7 पैलो प्राणी शेर जस छ:, और दुसोरो साड़ को जसो छ:, और तीसोरो को मुँख आदिम को जसो छ:, और चौथा प्राणी को गरूड़ को जसो छ:।
\v 8 चारू का का छ:-छ: पंख छन, और उनारा भीतर-भियार चारूतरफ आँखा-आँखा छन; और उन रात-दिन बिन आराम करे कुनै रूनान, “ पवित्र, पवित्र, पवित्र प्रभु परमेश्वर, सर्वशक्तिमान, जो छ्यो और जो छ: और जो उनवालो छ:।”
\v 9 जब उन प्राणी उनरि जो सिंहासन में बैठीना को छन, और जो हमेशा-हमेशा ज्यूनो छ:, महिमा और आदर और धन्यवाद कराला,
\v 10 तब चौबीसा का चौबीस धर्मगुरू सिंहासन में बैठीनावालाका सामुनि खीति पड़ाला; और उनून जो हमेशा-हमेशा भटे ज्यूना छन पैलाग कराला, और उन अपूना-अपूना मुकुटून खोलभेरन यो कहभेरन सिंहासन का सामुनि राख द्याला,
\v 11 “हे हमारा प्रभु और परमेश्वर, तुमी महिमा और आदर और सामथर्य योग्य छा : किलैकी तुमनलैई सब कुछ बनाछ और उ तुमरि इच्छाले उ बनछ्या।
\c 5
\s मुहरबंद किताब और मेमना
\p
\v 1 जो सिंहासन में बैठीनाको छ्या, मैं ले उनारा दैन हात में एक किताब देखछ्य जो भीतर और भ्यार भटे लिखीनाकि छी , और उ सात मुहर लगाभेरन बन्द करि गेछी ।
\v 2 फिर मैं ले एक ताकतवर स्वर्गदूस देखछ्य जो जोर-जोराका आवाज यो प्रचार करून मरेछ्यो, “ यो किताबस खोल और येकी मुहर तोड़न योग्य को छ:?”
\v 3 लेकिन नै त स्वर्ग में भटे, नै धरती में, और नै धरती तलि कोई उ किताब खोलन या उमें नजर डालून का लायक नै निकल्यो।
\v 4 तब मैं फूट-फूटभेरन रून ला गयू, क्याखिनकि उ किताबस खोलून और उस देखन वालो कोई नै मिल्यो।
\v 5 तब उन धरमगुरु में भटे एकलै मैंथैं क्योछ, “जन रो; देख, यहूदा का गोत्र को उ शेर जो दाऊद को मूल छ:, उ किताब खोलून और उका सातू मुहर तोड़नखिन जयवन्त होरयान।
\v 6 तब मैंले उ सिंहासन और चारू प्राणीन और उन धर्मगुरून का बीच में, एक बलि करिनाको जसो मेम्मास ठड़ीना को देखछ्य। उका सात सींग और सात आँखा छ्या; यो परमेश्वरका सात आत्मा छन जो सारी धरती में भेजी ग्यान।
\v 7 उनून आभेरन उनारा दैन हात भटे जो सिंहासन में बैठीना को छ्या, उ किताब ली लीछ।
\v 8 जब उनूले किताब ली लीछ, तो उ चारू प्राणी और उन चौबीसका चौबीस धर्मगुरू उ मेम्नाका सामुनि खीति पड़यान। उनूनमें भटे हरेका हात में वीणा और धूप, जो पवित्र लोगूनकि प्रार्थना छन, प्रार्थनान ले सूनाका कटोरा भरिनाका छ्या।
\v 9 उन यो नया गीता गान लाग्यान, “ तुम यो किताबस लिन, और येका मुहर खोलनाका योग्य छा; किलैकी तुमले बलिदान दिभेरन अपूना खून ले हरेक कुल और भाषा और लोग और जाति में भटे परमेश्वर खिन लोगून मोल लीहल छ:,
\v 10 और उनून हमारा परमेश्वर खिन एक राज्य और याजक बनाछ; और उन धरती में राज करनान।”
\v 11 - जब मैंले देखछ्य, त उ सिंहासनाका और उन प्राणीन और उन धर्मगुरून का चारू तरफ भौत सा स्वर्गदूतन की आवाज सुणछ्य, जनेरि गिनती लाखू और करोड़ून में छी,
\v 12 और उन जोरले कुछ्या, “ वध करिना को मेम्ना ही सामथर्य और धन और ज्ञान और ताकत और आदर और महिमा और धन्यवाद का योग्य छन।”
\v 13 फिर मैं ले स्वर्ग और धरती में और धरती का तलि और समुद्रका सबका सब प्राणीन और सब कुछ जो उमें छ:, यो कुन सुणछ्य, “जो सिंहासन में बैठीनाको छन उनरो और मेम्नाका धन्यवाद और आदर और महिमा और राज्य हमेशा-हमेशा रौ।”
\v 14 और चारू प्राणीन ले आमीन क्योछ, और धर्मगुरू ले खीती भेरन दण्डवत् करछ्य।
\c 6
\s सात मुहरून को खोलि जानो
\p
\v 1 फिर मैंले देखछ्य कि मेम्ना ले उन सातों मुहरून में भटे एक खोलछ्य; और उन चारू प्राणीन में भटे एक्को गर्जनाकि आवज सुणछ्य, “आ!”
\v 2 मैंले नरज उठाछ, और देखछ्य, एक सफेद घोड़ छ:, और उमें बैठीवालाक हात में धनुष छ:; और उस एक मुकुट दीई ग्योछ, और उ जै- जैकार करनै निकलछ्य कि और ले जीत पा।
\v 3 जब उले दुसरी मुहर खोलछ्य, त मैंले दुसोरो प्राणीस यो कुन सुणछ्य, “आ!”
\v 4 फिर एक दुसोरो घोड़ निकलछ्य जो लाल रंगोको छ्यो; उमें बैठिवालास यो अधिकार दीई ग्योछ कि उ संसार में भटे मेल- मिलाप उठा ल्यो, जैले मैंस एक-दुसरास मार डालून; और उस एक ठुली तलवार दी गैछ।
\v 5 जब उले तीसरी मुहर खोलछ्य, त मैंले तीसारा प्राणीस यो कुन सुणछ्य, “आ!” मैले नजर उठाभेरन देखछ्य, त एक कालो घोड़ छ:, और उका मलि में बैठिवालाका हात में तराज छ: ;
\v 6 - और मैंले उन चारू प्राणीनका बीच में एक शब्द यो कुन सुणछ्य , “दीनारक सेर भरि ग्युं, और दीनारका तीन सेर जौं, पर तेल और दाखसरको नुकसान जन कर्या।”
\v 7 जब उले चौथी मुहर खोलछ्य, तो मैं चौथूं प्राणीस यो शब्द कुन सुणछ्य, “आ!”
\v 8 तब मैंले चा, और देखछ्य, एक पीलो जसो घोड़; उमें बैठींवालाको नाम मौत छ:, और नरक उका पछिल-पछिल छ; और उनून संसारा का एक चौथाई हिस्सा में यो अधिकार दीई ग्योछ कि तलवारले, और अकाल ले और महामारी और धरतीका जंगली जानवरूनका द्वारा लोगून मार डालो।
\v 9 जब उले पँचू मुहर खोलछ्य, तो मैंले वेदी का तलि उनारा प्राण देखियान जो परमेश्वरका वचनून का कारण और उ गवाही का कारण जो उनूनले दीईनाकि छी, मारि गेछ्या ।
\v 10 उनूनले भौत जोरले विनती करिभेरन क्योछ, “ हे स्वामी, हे पवित्र और सच्चा; तै कब तक न्याय नी करलै? और धरती में रूनवालानथै हमारा खूनको बदला कब तलक नी लेलै?”
\v 11 उनूनमें भटे हरेकस सफेद कपाड़ दिई ग्यान, और उनूनथै कइग्योछ कि थ्वाड़ा और देर तक आराम करा, जब तक कि तुमारा दगाड़ाका सेवक और भाई जो तुमारा समान मारि जानवाला छन उनेरि गिनती ले पूर नै है जौ।
\v 12 जब उले छठवीं मुहर खोलछ्य, तो मैंले देखछ्य कि भौत जोरको भूचाल भ्योछ, और सूरज कालो कामोलको जसो और चन्द्रमा खूनको जसो लाल हो ग्यो।
\v 13 आकाशका तारा धरती में इसीकैं खीती पड़ियान जसीकै आधी-तूफानेले काफलाका रूख भटे काफल खितीनान।
\v 14 आकाश इसीकैं सरक ग्योछ जसीके पत्र लपेटनले सरक जाछो, और हरेक पहाड़ और टापू, अपूना-अपूना जागा भटे टल ग्या।
\v 15 तब संसारा का राजा, और प्रधान, और सरदार, और धनवान और दबंग लोग, और हरके दास और आजाद मैंस काठान का जाड़ान में और उडियार में जाभेरन लुक जानान,
\v 16 और डाणा-काणानथै कुन लगनान, “ हमुन में खीतीजा, और हमून उका मुँख भटे जो सिंहासन में बैठीनाको छ:, और मेम्ना का प्रकोप भटे बचा ली।
\v 17 किलैकि उनारा प्रकोपक भयंकर दिन आ ग्यो, अब को बच सकछो?”
\c 7
\s इस्राएलाका एक लाख चौवालीस हजार लोग
\p
\v 1 येक बाद मैले धरतीका चारू कुनान में चार स्वर्गदूत ठाड़ा देख्यान। उन स्वर्गदूतनले चारू तरफ की हवास पकड़ रखछ्यो ताकि धरती या समुद्र या कोई ले रूख-डालान में हवा नै चलो।
\v 2 फिर मैंले एक दुसोरो स्वर्गदूतस ज्यून परमेश्वर की मुहर लीभेरन पूरबका तरफ भटे मलि उन देखछ्य; उले उन चारू स्वर्गदूतन जिनून धरती और समुद्र को नुकसान करनाको अधिकार दिईनाको छ्यो, उले सबुन जोरले धद्याभेरन क्योछ,
\v 3 “ जब तक हम अपूना परमेश्वरका सेवकून का कपाल में मुहर नै लगा ल्युं तब तक धरती और समुद्र और रूख-डालान नुकसान जन पुजाया।” :
\v 4 जिनूनमें मुहर लगायी गैछ मैंले उनेरि गीनती सुणी, इस्राएलियोका संतानून का सब गोत्रून में भटे एक लाख चौवालीस हजार में मुहर लगायी गैछ:
\v 5 यहूदाका कुल में भटे बार हजार में मुहर लगायी गैछ; और रूबेनका कुल में भटे बार हजार में, गादका कुल में भटे बार हजार में।
\v 6 आशेरका कुल में भटे बार हजार में, नप्तालीका कुल में भटे बार हजार में, मनश्शिहक कुल भटे बार हजार में,
\v 7 शमौनका कुल में भटे बार हजार में, लेवीका कुल में भटे बार हजार में, इस्साकारका में कुल भटे बार हजार में,
\v 8 जबूलूनका कुल में भटे बार हजार में, युसुफका कुल में भटे बार हजार में, और बिन्यामीनका कुल में भटे बार हजार लोगून में मुहर लगायी गैछ।
\s एक ठुली भीड़
\p
\v 9 येक बाद मैं ले देखछ्य, हेरक जाति और कुलका लोग और भाषा में भटे एक इसि भौत भीड़,जनुस कोई गिन नी सक्छ्यो, सफेद कपाड़ा पैनभेरन और अपूना हातून में खजूरा का हांगा लीभेरन सिंहासनाका सामुनि और मेम्ना का सामुनि ठाड़ा छन,
\v 10 और जोरले धद्याभेरन कुनान, “ मुक्ति खिन जो हमोरो परमेश्वर जो सिंहासन में बैठिनाको छ:, और मेम्नाकि जै-जैकार हो!”
\v 11 और सब स्वर्गदूत उ सिंहासनाका और धर्मगुरून और उन चारू प्राणीन का चारू तरफ ठाड़ा छ्या; फिर उन सिंहासनाका का सामुनि मुँखा बल खिती पड़ियान और परमेश्वरस दन्डवत् पैलाग करभेरन क्योछ,
\v 12 "आमीन! हमारा परमेश्वरकी स्तुति और महिमा और ज्ञान और धन्यवाद और आदर और सामथर्य और शक्ति हमेशा- हमेशा बनीनाकि रौ। आमीन!”
\v 13 तब येक बाद एक धर्मगुरुनले मैंथै क्योछ, “यो सफेद कपाड़ा पैनिनाका लोग को छन? और काँ है आर्यान?”
\v 14 मैंले उथै क्योछ, “ हे स्वामी, तै जाणछ्य।” उले मैंथै क्योछ, “ यो उन छन, जो उ महादुख में भटे निकलभेरन आईनाका छन; इनूनले अपूना-अपूना कपाड़ मेन्नाका खूनले धो भेरन सफेद करिनाका छन।
\v 15 येका कारण उन परमेश्वरका सिंहासनाका सामुनि छन, और उक भवन में दिन-रात उकि सेवा करनान, और जो सिंहासन में बैठिनाको छन, उन उनारा मलिमें अपूनि छत्रछाया बना राखाल।
\v 16 फिर उनून भूख और तिस नी लागलि; और नै उनूनमें घाम, नै कोई गरमी लागलि।
\v 17 किलैकि मेम्ना जो सिंहासनाका बीच में छन उनेरि देख-भाल कराल, और उनून जीवनक पानि स्रोतक पास लिजाल; और परमेश्वरका उनारा आँखून भटे सब आँसू पोछ द्याला।
\c 8
\s सातवीं मुहर और सूनाकी धूपदान
\p
\v 1 जब उले सातवी मुहर खोलछ्य, त स्वर्ग में आद्दा घण्टा तक सन्नाटा छा ग्यो।
\v 2 तब मैंले उन सातू स्वर्गदूतन देखछ्य जो परमेश्वरका सामुनि ठाड़ा रूनान, उनून सात तुरही दीई ग्यान।
\v 3 फिर एक और स्वर्गदूत सुनाका धूपदान लीभेरन आछ, और वेदी का पास ठाड़ो भ्योछ; और उस भौत धूप दीई ग्योछ कि सब पवित्र लोगूनकि प्रार्थनान का दगाड़ा सुनेकि उ वेदी में, जो सिंहासनाका सामुनि छ: उमें चढ़ौ।
\v 4 उ धूपक धूङ पवित्र लोगून की प्रार्थनान सहित स्वर्गदूतका हात भटे परमेश्वरका सामुनि पुजिग्योछ।
\v 5 तब स्वर्गदूतले धूपदान लीभेरन उमें वेदी में भटे आग भरछ्य और धरती में डाल दीछ्य; और गर्जनाकि आवाज और चाल चंमकूल और भूचाल हून लाग्यान।
\v 6 तब उनून सातू स्वर्गदूत जिनारा पास सात तुरही छ्या उन उनून फूँकन खिन तैयार भ्यान।
\v 7 पैल स्वर्गदूतले तुरही फूँक छ्य, और खून में मिलीनाका डाल और आग उत्पन्न भ्योछ और उन धरती में डाली ग्यान; और धरती का एक तिहाई भाग जल ग्यो, और रूखले एक तिहाई जल ग्या, और सब हरिया घास ले जल ग्यो।
\v 8 दुसारा स्वर्गदूतले तुरही फूँकछ्य, त माना आगाकि नायाति एक पहाड़ समुद्र में डालि ग्योछ; और समुद्रको एक तिहाई खून बन ग्यो,
\s सात तुरहियाॅ
\p
\v 9 और समुद्र का एक तिहाई प्राणी मर ग्या और एक तिहाई जहाज नष्ट हो ग्या।
\v 10 तीसारा स्वर्गदूतले तुरि फूँकछ्य, और एक ठूलो तारो जो मशालकि जसो जलछ्यो स्वर्ग भटे टुटछ्य, और नदीयूंका एक तिहाई पर और पानिका स्रोतुन में आ पड़छ्य।
\v 11 उ ताराको नाम नागदौना छ:; और एक तिहाई पानी नागदौनाक जसो कड़वा(तीतो) हो ग्यो, और भौत लोग उ तीता पानिस पीभेरन मर ग्या।
\v 12 चौथूं स्वर्गदूतले तुरही फूँकछ्ये, और सूरजको एक तिहाई, और चाँद को एक तिहाई और तारान को एक तिहाई में आपत्ति आछ, याँ तक कि उनोरो एक तिहाई हिस्सा अन्यारो हो ग्यो और दिन को एक तिहाई में उज्यालो नै रयो, और उसीकैं रात में ले।
\v 13 जब मैंले फिर देखछ्य, त आकाश का बीच में एक उकाब उड़नै और भौत जोरले यो कुन सुणछ्य, “ उन तीन स्वर्गदूतनकि तुरही का आवाजका कारण, जिनोरो फूँकून आजि बाकि छ:, धरती में रूनवालान खिन हाय, हाय, हाय!”
\c 9
\p
\v 1 जब पाँचवा स्वर्गदूतले तुरि फूँक छ्य, तो मैं ले स्वर्ग भटे धरती में एक तारो खीतिन देखछ्य, और उस अथाह कुण्ड का चाँबी दी ग्यान।
\v 2 उले उ अथाह कुण्डस खोलछ्य, और उ कुण्ड में एक ठुली भट्टी को जसो धुङ उठछ्य, और उ कुण्डका धुङ ले सुरज और हवा अन्यारा होग्या।
\v 3 उ धुआँ में भटे धरती में टिड्डि निकल्यान, और उनून धरतीक बिच्छून की जसी ताकत दी गैछ।
\v 4 उनूनथैं कइग्योछ कि नै घास स। नै हरियालीस, नै कोई रूखस नुकशान पुजाये, केवल उन लोगून नुकशान पुजाये जिनारा कपाल (माथा) में परमेश्वरकी मुहर नहातिन।
\v 5 इनून, लोगून मार डालनाको त नै पर पाँच मैहना तक पड़ी दिनाको अधिकार दिईग्योछ : और उनेरि पिड़ इसी छी जसी बिच्छूक डंक मारनाले हुछी ।
\v 6 उन दिनून में लोग मौत माँगाला और उनून नी मिल; और मरनाकि ईच्छा करा पर मौत उनून है भाज ली।
\v 7 उन टिड्डी लड़ाई खिन तैय्यार करिनाका घोड़ा जस छ्या, और उनारा ख्वारान में सुनाका जसा मुकुट छ्या; और उनोरो मुँख आदमीन को जसि छ्यो।
\v 8 उनारा बाल स्यैनिमैसीन का बालून जसा और दाँत बाघका दांत जसा छ्या।
\v 9 उनुले लूवाका कवच पैनीनाका छ्या; और उनारा पंखूनकि आवाज इसी छ्यी जसके लड़ाई का द्वरान रथ और भौत घोड़ानकि दौड़नाकि आवाज हुछी।
\v 10 उनोरो पुछौड़ बिच्छून को जसो छ्यो और उनून में डंक छ्यो, और उनून जो लोगून पाँच मैना तक दु:ख पुजूना की ताकत मिलीनाकि छी, उ उनारा पुछौड़ में छी।
\v 11 अथाह कुण्ड को दूत उनोरो राज छ्यो; उको नाम इब्रानी में अबदोन, और यूनानी में अपुल्लयोन छ:।
\v 12 पैल बिपत्ति बीतगै, देखा, अब येक बाद द्वी बिपत्ति और उन वाला छन।
\v 13 जब छटुं स्वर्गदूतले तुरही फूँकछ्य तो सुनाकि जो वेदी परमेश्वरका सामुनि छै उका सींगुन में भटे एक इसी आवाज सुणछ्य,
\v 14 माना कोई छटुं स्वर्गदूतथैं, जैक पास तुरही छी, कुन मरियोछ, “ उन चार स्वर्गदूतून जो ठूली नदी फुरातका पास बाधीना का छन, खोल दे।”
\v 15 उन चारू दूतून खोल दीग्यो जो उ घड़ी, और दिन, और मैहना, और साल, खिन लोगून का एक तिहाईस मार डालन खिन तैय्यार करि ग्यान।
\v 16 उनेरि सिपैनकि गिनती बीस करोड़ छी; मैंले उनेरि गिनती सुणछ्य।
\v 17 मैले यो दर्शन में घोड़ो और उनारा सवार दिखाई दियान जिनोरो कवच आग जस लाल, धूम्रकान्त जस नील और गन्धकक जस पिल रंगाका कवच पैनिनाका छ्या, और उन घोड़ान का ख्वारा बागाका ख्वारा जस छ्या; और उनारा मुँख भटे आगाका दगाड़ा गन्धकक धुङ निकलछ्यो।
\v 18 इन तीनू महामरी - आगो और धुङ और गन्धक भटे जो उनारा मुँख भटे निकलछ्यो संसाराका एक तिहाई लोग मार डालि ग्या।
\v 19 किलैकि उन घोड़ान कि ताकत उनारा मूखँ और पुछौड़ में छी; और उनारा पुछौड़ स्यापूनका जसा छ्या, और उन पुछौड़ान में मुखँ ले छ्या और इनूनले उन तखलीफ पुजूछ्या।
\v 20 इनारा अलावा जो दुसारा मैंस महामारीले नै मरिया, और अपूना हातुनका कामून ले मन नै फिरायो, कि दुष्टात्माउनकि और सुन और चाँदी और पीतल और ढ़ुङो और लाकड़कि मूर्तियूनकि पुज करना जो नै देखना, नै सुणना, नै हिट सकना;
\v 21 और जो खून, और जादु-टोना, और कुकर्म और चोरी उनुले करिनाका छ्या, उनून भटे अपूनो मन नै फिराया।
\c 10
\s स्वर्गदूत और नानी किताब
\p
\v 1 फिर मैंले एक और ताकतबर स्वर्गदूतस बादल ओढ़भेरन स्वर्ग भटे उतरून देखछ्य। उका ख्वारा में मेंघधनुष छ्यो। और उक मुँख सुरज को जसो और उक खुटा आगा का खंबा का जसा छ्या।
\v 2 उक हात में एक नानि खुलिनाकि किताब छी। उले अपूनो दैन खुटो समुद्र में और बौ धरती में राखछ्य,
\v 3 और इतुक जोर ले चिल्लाछ, जसकै बाघ गर्जछ्यो; और जब उ चिल्लाछ त गर्जनाकि सात आवाज सुणाई दियान।
\v 4 जब सातों गर्जनाकि आवाज सुण हलछ्या, त मैं लिखून में छयुं, लेकिन मैंले स्वर्ग भटे एक आवाज सुणछ्य, “ जो बात गर्जनाकि आवाज में भटे सुणियान उनून गुप्त राख, और जन लिख।”
\v 5 और जो स्वर्गदूतस मैंले समुद्र और धरती में ठड़िनाको देखछ्य, उले अपूनो दैन हात स्वर्गाका तरफ उठाछ,
\v 6 और जो हमेशा- हमेशा ज्यून छन, और जिनुले स्वर्ग और जो ले उमें छै, और धरतीस और जो कुछ उमें छै, और समुद्रस और जो कुछ समुद्र में छ:, बनाछ, उनेरि कसम खाँ भेरन क्योछ, “ अब त और देर नी होलि।
\v 7 जै दिन सतूं स्वर्गदूतकि तुरही आवाज सुणाई देली, उ दिन परमेश्वरको गुप्त भेद पूरो हो जालो, उ सुसमाचार का द्वारा जसकि उनुले अपूना सेवकून और भविष्यद्क्तान दीईनाको छ्यो।"
\v 8 जो बात मैंले स्वर्ग भटे सुणछ्य, उ फिर म्यारा दगाड़ा बात करून लागछ्य, “ जा, जो स्वर्गदूत समुद्र और धरती में ठाड़ छै, उका हातकि खुलीनाकि किताब लीले।”
\v 9 मैं ले स्वर्गदूतका पास जा भेरन क्योछ, “ यो नानि किताब मैंस दे।” उले मैंथै क्योछ, “ ले, येस खाँ ले; यो तेरो पेट कड़वा करलो, पर त्यारा खाप मे मौ जसो मीठी लागलि।”
\v 10 आखिरकार मैंले उ नानि किताब उ स्वर्गदूतका हात भटे ली भेरन खाँ गयुं। उ म्यारा खाप में मौ जसि मिठि त लागछ्य, पर जब मैंले उस निगलछ्य त मेरो पेट तित हो ग्यो।
\v 11 तब मैंथै यो कईग्योछ, “ तैस भौत लोगून, और जातिन, और भाषान, और राजान का बारमें फिर भविष्यवाणी करून होलि।”
\c 11
\s द्वी गवाह
\p
\v 1 फिर मैस नापनखिन एक डंडा दीई ग्यो, और केले क्योछ, “ उठ, परमेश्वरोको भवन और वेदी, और उमें उपासना करनवालान नाप ले।
\v 2 पर परमेश्वरका भवनक भ्यार वालो पटाङण छोड़ी दे; उस जन नाप किलैकि उ अन्यजातिन दीई ग्योछ, और उन पवित्र नगरस बयालीस मैनान तक रौदाला।
\v 3 मैं अपूना द्वी गवाही यो अधिकार द्यूलो कि उन टाट ओढ़ भेरन एक हजार द्वी सौ साठ दिनून तक भविष्यवाणी करा।
\v 4 यो उई जैतूनका द्वी रूख और द्वी दीपदान छन, जो संसाराका प्रभु का सामुनि ठाड़ा रूनान।
\v 5 अगर कोई उनून नुकशान पुजून चांछ, त उनारा खाप भटे आगो निकल भेरन उनारा बैरिन भस्म करछी; और अगर कोई उनून नुकशान पुजून चालो त पक्का इसीकै मार डालि जालो।
\v 6 उनून अधिकार छ: कि आकाशस बन्द करला, कि उनरि भविष्यवाणी का दिनून में बरखा नी हो; और उनून सब पानी का मलिमें अधिकार छ: कि उस खून में बदलना को, और जब-जब चाँला तब-तब संसार में हर किस्मकि मुशिबत ल्‍याल।
\v 7 जब उन अपूनि गवाही दी चूकाला, तो यो पशु जो अथाह कुण्ड में भटे निकलोल, उनारा दगाड़ा लड़ाई कर भेरन उनून हरा भेरन मार डालोल।
\v 8 और उनारा लाश उ ठूला नगर का चौबटिया में पड़िना का रौला जो आत्मिक रूपले सदोम और मिस्र कहलाई जाछो, जाँ उनोरो प्रभुले क्रूस में चढ़ाई ग्योछ।
\v 9 सब कुलाका और हरेक भाषाका और जातिका लोग उनारा लाशुन साढ़े तीन दिनून तक देखनै रौला, और उनारा लाशून कब्र में नी राखून द्याला।
\v 10 धरती में रूनवाला उनारा मरनाले खुशीले मगन होला, और एक-दुसरा का पास भेंट भेजाला, किलैकि इन द्विवै भविष्यद्क्तानले धरती में रूनवालान सताईनाको छ्यो।
\v 11 लेकिन साढ़े तीन दिनूनका बाद परमेश्वरका तरफ भटे जीवन की श्वास उनून में आछ, और उन अपूना खूटान में ठाड़ा है ग्या, और यो देखभेरन लोगून में भौत ठुलो डर छा ग्यो।
\v 12 तब उनून स्वर्ग भटे एक जोर कि आवाज सुणाई दी, “ याँ मलि आ!” और उन यो सुणनै बादलून में सवार हो भेरन अपूना बैरिनका देखुन-देखनै स्वर्ग में चढ़ ग्या।
\v 13 फिर उई बखत त एक भौत ठुल भूचाल भ्योछ, और नगरको दसवाँ हिस्सा खीति पड़छो; और उ भूचाल ले सात हजार मैंस मरि ग्या, और बाकि डर जानान और स्वर्गका परमेश्वरकि महिमा करनान।
\v 14 दुसरी आफत वित गै; देखा, तीसरी आफत जल्दी उनवाली छ:।
\s सातवीं तुरही
\p
\v 15 जब सतुं दूतले तुरही फूँकछ्य, त स्वर्ग में येक बारमें जोर-जोर ले आवाज हुन लागछ्य: “संसारो को राज्य हमारा प्रभुको और उक मसीहा को होग्योछ, और उ हमेशा खिन राज्य कराल।
\v 16 तब उन चौबीस धर्मगुरू जो परमेश्वरका सामुनि अपूना-अपूना सिंहासन में बैठिना छ्या, मुँखाका बल खीति भेरन परमेश्वरस पैलाग करभेरन
\v 17 यो कुन लाग्यान, “ हे सबुन है ठुला प्रभु परमेश्वर, जो छ: और जो छ्यो, हम त्योरो धन्यवाद करछू कि तुमुले अपूनि सामथर्य काम में ल्याभेरन राज करछ्य।
\v 18 जातिन ले क्रोध करछ्य, पर तुमोरो प्रकोप आ पड़छ्य, और उ बखत आग्यो कि मरिनाका लोगून को न्याय करिजौ, और तुमारा सेवक भविष्यद्क्तान और पवित्र लोगून और उन नान-ठूलान जो तुमारा नामले डरनान उनून इनाम दी जौ, और संसारस बिगाड़नवाला नाश करिजौ।”
\v 19 तब परमेश्वरको जो भवन स्वर्ग में छ: उ खोलि ग्योछ, और उनारा भवन में वाचा को सन्दूक दिखाई दिछ; और चाल चमकछ्य और गर्जनाकि आवाज और भूचाल और ठूल डाल पड़ियान।
\c 12
\s स्यैनि और अजगर
\p
\v 1 फिर स्वर्ग में एक ठूलो चिन दिखाई दिछ, एक स्यैनिमैसी सूर्यस ओढ़ीना कि छी , और चाँद उका खुटान का ताला छ्यो, और उका ख्वारा में बारा तारान को मुकुट छ्यो।
\v 2 - उ गर्भवती भैछ, और हकाक करछी , क्याखिन कि उस नन्तिन हुना कि पीड़ लाग रैछ्यी।
\v 3 एक अलवा और चिन स्वर्ग में दिखाई दिछ; और देखा, एक लाल रंगोको ठूलो अजगर छ्यो, जैका सात ख्वारा और दस सींग छ्या और उका ख्वारान में राज मुकुट छ्या।
\v 4 उका अपूना पूछड़ा ले आकाश का एक तिहाई तारान खींच भेरन धरती में खीत दियान। और उ अजगर उ स्यैनिमैसीका का सामुनि ठाड़ा छ्यो जैको नन्तिनो हुनवालो छ्यो कि उका नन्तिनो होते ही उस खालियौ।
\v 5 उ स्यैनिको एक च्योलो पैदा भ्योछ, जो लूवाको दण्ड ली भेरन सब जातिन में राज्य करन वालो छ्यो, और उ बच्चा एकएक परमेश्वरका पास उका सिंहासनाका पास उठाभेरन पुजा दिग्यो;
\v 6 और उ स्यैनिमैसी जंगल का तरफ भागी जा छी जाँ परमेश्वरका तरफ भटे उ खिन एक जागा तैयार करी गैछी कि उ वाँ एक हजार द्वी सौ साठ दिन तक पाली जाली।
\v 7 फिर स्वर्ग में लड़ाई भैछ, मीकाईल और उका स्वर्गदूत अजगर का दगाड़ा लड़न खिन निकल्यान; और अजगर और उका दूत उका दगाड़ा लड़ियान,
\v 8 लेकिन उ अजगर उका सामुनि नै टीक सक्यो, और स्वर्ग में उनून खिन कोई जागा नी रै।
\v 9 तब उ ठूलो अजगर, उई पूरानो स्याप जै थै शैतान लै कुनान और जो सारा संसारस भरमूनवालो छ: धरती में खीती दिग्यो।
\v 10 - फिर मैं लै स्वर्ग भेट एक जोर कि आवाज आते सुण छ्य, “ अब हमारा परमेश्वरको उद्धार और सामथर्य और राज्य और उनारा मसीह को अधिकार प्रगट भ्योछ, क्याखिनकि हमारा भाईन में दोष लगून वालो, जो रात-दिन हमारा परमेश्वरका सामुनि उनून में दोष लगूछ्यो, उस खीत दिग्योछ।
\v 11 उन मेम्ना का खून का द्वारा और अपूनि गवाही का वचन का कारण उमें जीत भैछ, और उनूनले अपूना प्रणून ले प्रिय नै जाणियो, याँ तक कि मौतस ले सह लीछ।
\v 12 येक कारण हे स्वर्गू में रूनवालो, मगन हो; हे धरती, और समुद्र, तुमून में हाय! क्याखिनकि शैतान भौत रीस में तुमारा पास उतर आ छ:, क्याखिनकि उ जाणछो कि उको पास थ्वाड़ा बखत बचिनाको छ:।
\v 13 जब अजगर ले देखछ्य कि मैंस धरती में खीत हालछ्य, तै उ स्यैनिमैसी जको च्योलो पैदा होरेछ्यो उस सताछ:।
\v 14 लेकिन उ स्यैनिमैसी एक ठूला बाजाका द्वी पंख दिई ग्यान कि उ स्यापा का सामुनि भटे उड़ भेरन जंगल में उ जागा पुजौ, जाँ उ कुछ बखत तक पाली जाली।
\v 15 - फिर स्यापले अपूना मुँख भटे पानी गाड़ उ स्यैनिमैसी का पछील बगाछ कि उमें बगी जौ ।
\v 16 लेकिन धरती ले उ स्यैनिमैसी की मद्द करछ्य और उ पानीस जो स्यापले अपूना मुँख भटे निकालछ्य उस पी लीछ।
\v 17 तब अजगर उ स्यैनिमैसी खिन गुस्सा भ्योछ, और उका बाकी संतानून, जो परमेश्वरकि आज्ञाऊन मानान और यीशु की गवाई दिनान में मजबूत छन, उनारा दगाड़ा लड़न खिन ग्योछ ।
\v 18 और उ समुद्र का रेत में जा भेरन ठाड़ा भ्योछ।
\c 13
\s द्वी जानवर
\p
\v 1 तब मैंले समुद्र में भटे एक जानवर निकलते हुये देखछय, जैका दस सींग और सात ख्वारा छ्या। उका सींगून में दस राजमुकुट और उका ख्वारान में यीशुकि बुराई करनवालान का नाम लिखीना छ्या।
\v 2 जो जानवर मैंले देखछ्य उ चिताको जसो छ्यो; और उका खूटा भालू का जसा और मुँख बागो जसो छ्यो। तब उ अजगरले अपूनी ताकत और सिंहासनोको और पूरो अधिकार उस दी दीछ।
\v 3 मैंले उका ख्वारान में भटे एक में भौत ठूलो घ देखछ्य जैले उ मरून वालो छ्यो, फिर उको उ घ ठीक होग्यो, और सारा संसारा का लोग उ जानवर का पछिल-पछिल ताजूब कर भेरन जानान।
\v 4 और लोगूनले उ अजगर की पूजा करछ्य, क्याखिनकि उले उ जानवरस अपूनो अधिकार दीईनाको छ्यो, और यो कै भेरन उ जानवर की लै पूजा करछ्य, “ यो जानवरको जसो को छ:? को येका दगड़ा लड़ सकछो?”
\v 5 बड़ा बोल बोलन खिन और निन्दा करन खिन उस एक मुँख दी ग्यो, और उस बयालीस मैहनान तक काम करना को अधिकार दी ग्योछ।
\v 6 उले परमेश्वरकि निन्दा करन खिन मुँख खोलछ्य कि उका नाम और उका तम्बू या स्वर्गका रूनवालान की निन्दा करौ।
\v 7 उस यो ले अधिकार दीग्योछ कि उ पवित्र लोगून का दगाड़ा लड़ौ और उनून हारा सको, और उस हरेक कुल और लोग और भाषान और जातिन में अधिकार दीग्योछ।
\v 8 संसार का उन सब रूनवाला, जिनारा नाम उ मेम्ना का जीवनका किताब में लिखी नै ग्या, जो संसारा का बनून है पैलि मारिग्योछ, उन उकि पूजा कराला
\v 9 - जैका कान छन उन सुणली।
\v 10 जैस कैद में पड़ून छ:; उ कैद में पड़ोलो; जो तलवारले मरोलो, जरूर छ: कि उ तलवार लै मारी जालो। पवित्र लोगूनको धीरज और विश्वास ये मेंई छ:।
\v 11 फिर मैंले धरती में भटे एक जानवरस आजि निकलते हुये देखछ्य, उका भेड़ा का जसा द्वी सींग छ्या, और उ अजगरकि नियाती बोलछ्यो।
\v 12 और उ, उ पैला जानवरो को सब अधिकार इसतमाल करछ्यो, सारो संसार उ पैलो जानवरकि जैको मरन वालो घ ठीक होग्यो छ्यो, उकि पूजा करछ्या।
\v 13 उ ठूला-ठूला चिन दिखूछ्यो, याँ तक कि लोगून का सामुनि आकाश भटे भरती में आगो बरसा दीछ्यो।
\v 14 उन चिनून का कारण, जिनून उ जानवर का सामुनि दिखूनाको अधिकार उस दीई ग्योछ्य, उ संसार में रूनवाला भरमूछ्यो और कुछ्यो कि जै जानवरस तलवार लागिनाकि छी उ ज्यूनो हो ग्योछ, उकी मूर्ति बना।
\v 15 उस उ मूर्ति में प्राण डालनाको अधिकार दीईग्योछ कि उ जानवरकि मूर्ति बोलून लागौ, और जदूक लोग उ मूर्ति पूजा नी करूना, उनून मरवा डालौ।
\v 16 उले नाना-ठूला, अमीर गरीब, आजाद हो या गुलाम सबून का दैना हात या उनारा कपाल में एक्कै छाप कर दीछ,
\v 17 जैमें उ छाप या जानवर नाम या उकि संख्या नी लागीना कि हो, उ लेन-देन नै कर सकूनो।
\v 18 ज्ञान येमें छ: : जैमें बुद्धि हो उ यो जानवर अंक जोड़ लियौ, क्याखिनकि उ आदिमको अंक छ:, और उको अंक छ: सौ छियासठ छ:।
\c 14
\s मेम्ना और उका लोग
\p
\v 1 फिर मैंले देखछ्य, कि मेम्ना सियोन पहाड़ में ठाड़ो छ:, और उका दगाड़ा एक लाख चौवालीस हजार जन छन, जिनारा कपाल में उको और उका बबा को नाम लिखीना को छ:।
\v 2 और स्वर्ग भटे मैंस एक इसी आवज सुनाई दीछ जो पानी की सुसाट जसी छ्यी और जो आवाज मैंले सुण छ्य वीणा बजूनवालान की जसी‌ छी ।
\v 3 उन सिंहासनाका सामुनि और चारू प्राणी और धर्मगुरुन का सामुनि एक न्या गीत गान मरेछ्या। उन एक लाख चौवालीस हजार लोगून छोड़ भेरन, जो संसार में भटे मोल लीई गैछ्या, और कोई उ गीतस नै सीख सक्छ्यो।
\v 4 यो उन छ्या जो स्यैनिमैसी का दगाड़ा अशुद्ध नी भ्या, लेकिन कुँवारा छन; यो उई छन जा मेम्ना जाछो उका पछि जानान; इन तै परमेश्वर खिन पैलो फल हुन खिन लोगून थै मोल लीईग्यान।
\v 5 उनारा मुँख भटे कभै झूठ नै निकल्यो, उन निर्दोष छन।
\s तीन स्वर्गदूत
\p
\v 6 फिर मैंलै एक स्वर्गदूतस आकाश का बीच में उड़ून देखछ्य, जैका पास संसार में रूनवालान खिन हरेक जाति, और कुल, और भाषा और लोगून खिन सुणून खिन हमेशा-हमेशा को सुसमाचार छ्यो।
\v 7 उले जोर लै क्योछ, “ परमेश्वर है डरा, और उकि महिमा करा, क्याखिनकि उको न्याय करना को बखत आ ग्योछ; और उको भजन करा, जैले स्वर्ग और धरती और समुद्र और पानी का सोत बनायान।”
\v 8 फिर उका बाद एक दुसोरो स्वर्गदूत यो कहते हुये आछ, “ खिती ग्योछ उ ठूलो बेबीलोन खिती ग्योछ, जैले अपूना व्यविचार(कुर्कम) की तीखी शराब सब जातिन पीलाछ।”
\v 9 फिर उका बाद तीसोरो स्वर्गदूत जोर-जोर लै यो कैते आछ, “ जो कोई उ जानवर और उकि मूर्ति की पूजा कराला, और अपूना कपाल या हातून में उकि छाप लगाला
\v 10 तो उस परमेश्वरकि रीसकि शराब पीलाई जाली, जो बिना मिलावट कि उका रिसाका का ब्याला भटे डालिगैछ। और पवित्र स्वर्गदूतका और मेम्ना का सामुनि आग और गन्धक का पीड़ में पड़ोलो।
\v 11 उनरि पीड़ान को धुआँ हमेशा-हमेशा उठते रौलो, और जो जानवर और उकि मूर्ति की पूजा करनान, और जो उकि नाम कि छाप लीनान, उस रात दिन चैन नी मिलोलो।”
\v 12 पवित्र लोगून को धीरज यै में छ:, जो परमेश्वरकि आज्ञाउन माननान और यीशु में विश्वास राखनान।
\v 13 फिर मैंले स्वर्ग में भटे एक आवाज सुणछ्य, “ लिख : जो मरिना का प्रभु में मरनान, उन अब धन्य छन।” आत्मा कुछो, “ होया, क्याखिनकि उन अपूना सब मेहनत भटे आराम पाला, और उनारा काम उनारा दगाड़ा हो लीनान।”
\s कटनी
\p
\v 14 फिर मैं ले देखछ्य, कि एक उजालो बादल दिखाई दीछ, और उ बादल में मनुष्य पुत्ररो को जसो कोई बैठीनाको छ: जैका ख्वारा में सोना को मुकुट और हाथ में धार दार हत्यार छ:।
\v 15 फिर एक और स्वर्गदूतले मन्दिर में भटे निकलभेरन उस, जो बादल में बैठिनाको छ्यो, जोर ले धद्याभेरन क्योछ, “ अपूनि आँसि ली भेरन फसल काट, क्याखिनकि फसल काटना को बखत होग्योछ और खेती तैयार छ।”
\v 16 और जो बादून में बैठिनाको छ्यो उले अपूनि आँसि धरती में लगाछ; और धरती की फसल काटीगै।
\v 17 फिर एक आजि स्वर्गदूत उ मन्दिर भटे निकल छ्य जो स्वर्ग में छ:, और उका पास लै धार दार आँसि छी ।
\v 18 फिर वेदी में भटे एक स्वर्गदूत आजि निकलछ्ये, जैस आग में अधिकार छ्यो। तब उले उ स्वर्गदूतस जैका हात में आँसि छ्यी उस जोर लै धधियाभेरन क्योछ, “ अपूना आँसि ले धरती में रूखून भटे फलून का गुच्छा काट ले, क्याखिनकि उका फल पाँक ग्यान।
\v 19 तब उ स्वर्गदूतले धरती में अपूनि आँसि चलाछ और रूखून का फलून काट भेरन अपूना परमेश्वरका भण्डार में डाल दियान।
\v 20 और नगरा का भ्यार उन फलून को रस निकाली ग्यो, और उ रसकुण्ड भटे इतूक खून निकल छ्य कि घोड़ान का लगामून तक पुजछ्य, जो खून तीन सौ किलोमीटर तक बगछ्य।
\c 15
\s आखरी विपत्तियोंका दगाड़ा स्वर्गदूत
\p
\v 1 फिर मैंले स्वर्ग में एक भौत ठूलो और अद्भुत चिन देखछ्य, सात स्वर्गदूत जिनारा पास सात आखिर विपत्ति छ्या, क्याखिनकि उनारा खतम हूनाका बाद परमेश्वरका प्रकोपो को अन्त छ:।
\v 2 तब मैं ले आग में मिलीना काँच को जसो एक समुद्र देखछ्य; और जो लोग उ जानवर में और उकि मूर्ति में और उका नामका अंक में जीतीना का छ्या, उनून उ काँच का समुद्र का नजिक परमेश्वरका वीणान लीभेरन ठाड़ा देखछ्य।
\v 3 उन परमेश्वरका दास मूसा को गीत, और मेम्ना को गीत गा भेरन कुछ्या, “ हे सर्वशक्तिमान प्रभु परमेश्वरका, त्यारा काम महान और अद्भुत छन; हे हमेशा-हमेशा का राजा, तेरि चाल ठिक और सच्ची छ:।”
\v 4 “ हे प्रभु, को तै देख भेरन नी डरोलो और त्यारा नाम की महिमा नी करोलो? क्याखिनकि केवल तैई पवित्र छ:। सब जातिका लोग आभेरन त्यारा सामुनि दण्डवत् कराला, क्याखिनकि त्यारा न्याय को काम प्रगट हो ग्यान।”
\v 5 येका बाद मैं लै देखछ्य कि गवाईको तम्बू का मन्दिर खोलि ग्योछ,
\v 6 और उन सात स्वर्गदूत जिनारा पास सात विपत्ति छ्या, उन मलमल का पवित्र और चमकदार कपाड़ा पैनिनाका और छाती में सोना को पट्टा बाधीना का मन्दिर भटे निकल्यान।
\v 7 तब उन चारू प्राणीन में भटे एक्ले उन सात स्वर्गदूतन परमेश्वरकि जो युगानयुन ज्यून छन, उनोरा प्रकोपका भरिना का सात सोनाका ब्याला(कटोरा) दियान;
\v 8 और परमेश्वरकि महिमा और उकि सामथर्य का कारण मन्दिर धुआँ ले भरिग्यो, और जब तक उन सातू स्वर्गदूतनकि सातका सात विपत्तियाँ खतम नै भ्या तब तक कोई मन्दिर में नै जा सक्यो।
\c 16
\s परमेश्वराका प्रकोपक सात कटोरा
\p
\v 1 फिर मैंले मन्दिर में कैसे जोरले उन सातों स्वर्गदूतनथैं यो कुन सुणछ्य, “ जा, परमेश्वरका प्रकोपक सातका सात कटोरान धरती में उंडल दी।”
\v 2 पैल स्वर्गदूतलै जा भेरन अपूना कटोरा धरती में उंडल दीछ। तब उन लोगून, जिनूनमें उ जानवर की छाप छी और जो उकि मूर्ति की पूजा करछ्या, उनारा भौत तखलीफ दिनवाला फोड़ा निकल्यान।
\v 3 दुसारा स्वर्गदूतलै अपूनो कटोरा समुद्र में उंडल दिछ, और समुद्र मरिनाका लोगूनको खूनको जसो बन ग्यो, और समुद्रका सबाक-सब प्राणी मर ग्या।
\v 4 तीसारा स्वर्गदूतलै अपूनो कटोरा नदियों और पानी का सोतून में उंडल दिछ, और उन उ लै खून बन ग्यो।
\v 5 तब मैंलै पानी का स्वर्गदूतस यो कुन सुणछ्य, “ हे पवित्र, जो छ: जो छ्यो, तैई न्याय छ: और तै लैई यो न्याय करछ्य।
\v 6 क्याखिनकि उनूनलै पवित्र लोगून और भविष्यद्क्तानको खून बगाईना को छ्यो, और तैले उनून पिलाछ, क्याखिन उन इसा लकारिका छन।”
\v 7 - फिर मैं ले वेदी भटे यो आवाज सुणछ्य, “ होइ हे सर्वशक्तिमान प्रभु परमेश्वर, त्यारा फैसला ठीक और सच्चा छन।”
\v 8 चौथा स्वर्गदूतले अपूनो ब्यालो सूरज में खड़िया दीछ, और उस लोगून आगा में जलूनाको अधिकार दीग्यो।
\v 9 लोग सूरज का तपन ले झूलस ग्या, और उनूनले उन विपत्तिन में अधिकार रखनवाला परमेश्वरका नामकि निन्दा करछ्य, लेकिन उनूनले परमेश्वरकि महिमा करन खिन मन नै फिरायो।
\v 10 - पँचू स्वर्गदूतले अपूना कटरो उ जानवराका सिंहासन में उंडल दिछ, और उका राज्य में अन्यारो छाग्यो। लोग पीड़ाका कारणले अपूनो- अपूनो जिबोड़ो चबून लाग्यान,
\v 11 और अपून पिलानको पीड़का कारण स्वर्गका परमेश्वरकि बुराई करून लाग्यान तबले अपूना बुरा कामून है मन नै फिरायो।
\v 12 छट्वा स्वर्गदूतले अपूनो कटोरा महानदी फरात में उंडेल दिछ, और उको पानि सुक ग्यो कि पूरव दिशान का राजान खिन बाँटो बनौ।
\v 13 फिर मैले उ अजगराका मुँख भटे, और उ जानवराका मुँख भटे, और उ झूट्ठा भविष्यद्क्ताका मुँख भटे तीन बुरी आत्माउन भेकुनाका रूप में निकलून देखछ्य।
\v 14 यो चिन्ह दिखून वाला दुष्टात्मा छन, जो सारा संसारा का राजान का पास निकलभेरन येक कारण जानान कि उनून सर्वशक्तिमान परमेश्वरका उ ठूला दिनका लड़ाई खिन जाम करौ———
\v 15 “देख, मैं चोर नी नियाती उछूं, धन्य छन उन जो जागनै रूनान, और अपूना कपड़ान कि रखवाली करछो कि नंगो नै फिरौ, और लोग उको नंगोपन नै देखियो।”
\v 16 और उनूनले उनून उ जागा में जाॅम करछ्य जो इब्रानी में हर-मगिदोन कहलाईछो।
\v 17 सातवाँ स्वर्गदूतले अपूनो कटरो हवा में उंडेल दिछ, और मन्दिरका सिंहासन भटे यो आवाज आछ, “ हो चुक ग्योछ!”
\v 18 फिर चाल चमकछ्य, और गड़गड़ाह भैछ, और एक इसो ठूलो भूचाल आछ कि संसारका शुरूवाद भटे कभै इसो जोरको भूचाल नै आयो।
\v 19 येलै उ ठूला नगरको तीन टुकुड़ा हो ग्या, और जाति- जाति का नगर खीति पड़ियान और ठूला बेबीलोन कि याद परमेश्वरका याँ भैछ कि उ अपूना रिशेकि भड़ासकि शराब उस पिलौ।
\v 20 और हर एक टापू आपनी जागा है हट ग्या, और पहाड़ून को पतो नै चल्यो।
\v 21 आकाश भटे लोगून में मन-मन भराका ठूला ओला पड़ियान, और येक कारण कि उ बिपत्ति भौत भारी छी, लोगूनले ओलानकि बिपत्तिका कारण परमेश्वरकि बुराई करछ्य।
\c 17
\s ठुली वेश्या
\p
\v 1 जिन सात स्वर्गदूतका का पास कटरो छ्या, उनून में भटे एकले मैंथै आभेरन यो क्योछ, “ याँ औ, मैं तैस उ ठूली वेश्याकि सजा दिखूछूं, जो भौत सा पानि में बैठीनाकि छ:,
\v 2 जैका दगाड़ा संसारा का राजान ले कुकर्म करियान; और संसार में रूनवाला उक कुकर्मि शराबाका मदहोश छ्या।”
\v 3 तब उ मैंस आत्मा में हो भेरन जंगल खिन ली ग्योछ, और मैंले लाल रंगको जानवर जो निन्दा का नामले भरिना को छ्यो, और जैका सात ख्वारा और दस सींग छ्या एक स्यैनिमैसी बैठिनाकि देखछ्य।
\v 4 यो स्यैनिमैसी चमकीला लाल रंगाका कपाड़ा पैनिनाकि छी, सुनो और कीमती मणिन और मोतिन ले सजीना कि छी, और उका हात में एक सुनाको कटोरो छ्यो जो बुरा चीजुन ले और उका कुकर्मून का अशुद्ध चीजून ले भरिना को छ्यो।
\v 5 उका कपाल में एक नाम लिखीनाको छ्यो, “ भेद— ठूलो बेबीलोन। वेश्याओं और संसारका सब बुरा कामूनकि माता।”
\v 6 मैंले उ स्यैनिस पवित्र लोगून को खून और यीशुका गवानको खून पीन में मतवाली देखछ्य; उस देखभेरन मैंस ताजुब हो ग्यो।
\v 7 तब उ स्वर्गदूतले मैथैं क्योछ, “तैस किलै ताजूब भ्योछ? मैं यो स्यैनि और जानवरको, जैमें उ बैठिनाको छ: और जैका सात ख्वारा और दस सींग छन तैस भेद बतूछूं।
\v 8 जो जानवरस तैले देखछ्य, उ पैलि त छ्यो पर अब नहातिन, और उ अथाह कुंड भटे निकलभेरन विनाश में पड़ोलो; और संसारका रूनवालानको जैका नाम संसारका बनिनाका भटे जीवन का किताब में लिखी नै ग्या, यो जानवरकि यो हाल देखभेरन कि पैलि छ्यो और अब नहातिन और फिर आ जालो, ताजूब कराला।
\v 9 उ बुद्धि खिन जैमें ज्ञान छ:, योई मौका छ: : उन सातू ख्वारा सात पहाड़ छन जैमें उ स्यैनि बैठिनाकि छ;।
\v 10 उन सात राजा ले छन, पाँच तै हो चुक ग्यान, और एक ऐल छ:, और एक ऐल तक आयो नै, और अब आलो तै कुछ बखत तक उको रूनो लै जरूरी छ:
\v 11 जो जानवर पैलि छ्यो, और अब नहातिन, उ खुद आठवाँ छ: और उन सातून भटे पैद भ्योछ, और विनाश में पड़ोलो।
\v 12 जो दस सींग तैले देखियान उन दस राजा छन जिनुले ऐल तक राज नै मिल रैयोछ, पर उ जानवर का दगाड़ा पल भर खिन राजान को जसो अधिकार पाला
\v 13 इन सब एक मन होला, और उन अपूनि सामथर्य और अधिकार उ जानवरस द्याला।
\v 14 उन मेम्ना का दगाड़ा लड़ाला, और मेम्ना उनारा दगाड़ा जीतोलो, क्याखिनकि उ प्रभुन को प्रभु और राजान को राजा छ:, और जो बुलाईना का छन और चुनीना का और विश्वासीन छन उन उका दगाड़ा छन, उन ले जीत जाला।”
\v 15 फिर उले मैंथैं क्योछ, “जो पानी तैले देखछ्य, जैमें वेश्या बैठीनाकि छ:, उतै लोग और भीड़ और जाति और भाषा छन।
\v 16 - जो दस सींग तैले देख्यान, उन और जानवर उ वेश्या का है बैर राखाला, और उस लाचार और नंगी कर द्याला, और उको माँसो खा जाला, और उस आग में जला द्याला।
\v 17 - क्याखिनकि परमेश्वर उनारा मन में यो बात डालाला कि उन उकि इच्छा पूरी करा, और जब तक परमेश्वरका वचन पूरा न हो लीन तब तक एक मन हो भेरन अपूनो-अपूनो राज जानवरस दी द्याला।
\v 18 - उ स्यैनि, जैस तैले देखछ्य, उ ठूलो नगर छ: जो संसार का राजान में राज करछो।”
\c 18
\s बेबीलोन को पतन
\p
\v 1 येका बाद मैंले एक स्वर्गदूतस स्वर्ग भटे उतरून देखछ्य, जैस भौत अधिकार मिलीनाको छ्यो; और धरती उका तेज ले चमक उठछ्य
\v 2 उले जोरले धद्याभेरन क्योछ, “खीती ग्योछ, ठूलो बेबीलोन खीती ग्योछ! उ भूतून कि जागा, और हरेक बुरी आत्मा को अड्डा, और हरेक अशुद्ध और घृणित चिड़ियान को अड्डा हो ग्योछ।
\v 3 क्याखिनकि उकि कुकर्मूनकि भंयानक शराबका कारणले सब जातिनका लोग बिगड़ ग्यान और संसारा का राजान ले उका दगाड़ा कुकर्म करछ्य, और संसारा का ब्यापारी उका सुख-विलास का बड़नाका कारण धनवान भ्यान।
\v 4 फिर मैंले स्वर्ग भटे एक दुसेरि आवाज सुणछ्य, “हे म्यारा लोगो, उमें भटे निकल आ, कि तुम उका पापून का भागी न हो, और उका बिपत्तीन में भटे कोई तुमून में नै आ पड़ो।
\v 5 क्याखिनकि उको पापून को ढेर स्वर्ग तक पूजग्योछ, और उका अधर्म परमेश्वरस याद आयान।
\v 6 जसो उले तुमून दी रैछ उसोई उस दी, और उका कामून का अनुसार उस दुगुना बदला दी; जो कटोरा में उले भर दीछ उमें दुगूनो भर दी।
\v 7 जदुक उले अपूनी बड़ाई करछ्य और सुख-विलास करछ्य, उदुकै उस तखलीफ और शोक दी; क्याखिनकि उ अपूना मन में कुछी, ‘ मैं रानी हो भेरन बैठ रयूं, बिधवा नै, और शोक में कभै नी पड़ूलो।
\v 8 येक कारण एक्के दिन में उमें बिपत्ति आ पड़ाला, और मौत, और शोक, और अकाल; और उ आग में भस्म कर दी जाली, क्याखिनकि उको न्याय करनवाला प्रभु परमेश्वरका शक्तिमान छन।
\v 9 “ संसारका राजा जिनूनले उका दगाड़ा कुकर्म और सुख-बिलास करछ्य, जब उको जलना को धुआँ देखाला, तै उखिन रोला और छाती पीटाला।
\v 10 उकी तखलीपून का डर का मारले उन दूर ठाड़ हो भेरन कौला, ‘ हे ठूला नगर, बेबीलोन! हे मजबूत नगर, हाय! हाय! पल भर में तैस दण्ड मिलग्योछ।’
\v 11 “ संसार का ब्यापारी उ खिन डाड़ मारला और दुखि ह्वाला, क्याखिनकि अब कोई उनोरो माल मोल नी ल्योलो;
\v 12 मतलब सुन, चाँदी, रत्न, मोती, मलमल, बैंजनी, रेशमी, लाल रंगा का कापाड़ा,और हर प्रकाराका खुशबुदार लाकाड़ा; हाथी-दाँत, किमती लाकाड़ा, पीतल और लूवा और संगमरमरका सब किस्माका चीजून,
\v 13 दालचीन, मश्याल, धूप, इत्र, लोबान, शराब, तेल, मैदा, ग्यू, गोरू-बल्द, भेड़-बाकारा, घोड़ा, रथ, और नौकर, और लोगूनको प्राण।
\v 14 येक कारण ब्यापारी कुनान, तै जै फल बारमें सोचछी उ तै है दूर हो ग्योछ, और स्वादिष्ट और भड़किला चीज तै भटे दूर भ्यान, और उन फिर तैस कभै नी मिलला।
\v 15 इन चीजून का ब्यापारी जो उका द्वारा धनवान हो गैछ्या, उकि तखलीफस देख भेरन दूर ठाड़ा ह्वाला, और डाड़ मार- मार भेरन कौला,
\v 16 हाय! हाय! यो ठूलो नगर जो मलमल, और बैंजनी और लाल रंगा का कपाड़ा पैनिनाको छ्यो, और सुन और रत्नूले और मोतीन ले सजीनाको छ्यो,
\v 17 पल भर मेंई उ धन नाश होग्यो।’ हरेक पानिक जहाज चलून वाला और उमें यात्रा करन वाला, और जदुक समुद्र में भटे कमूनवाला, सबाका सब दूर ठाड़ा भ्यान,
\v 18 और उको जलनाको धुआँ देखभेरन धद्याभेरन कौला, ‘ को नगर यो ठूला नगरको जसो छ?’
\v 19 और अपूना-अपूना ख्वारान में धुल डालाला, और रून-रून, चिल्ला- चिल्लाभेरन कौला, ‘हाय! हाय! यो ठूला नगर जैकी सम्पत्ति का द्वारा समुद्रका सब जहाज वाला धनी हो गैछ्या, पल भर मेंई उजड़ ग्या।’
\v 20 हे स्वर्ग, और हे पवित्र लोगो, और प्रचारको, और भविष्यद्क्ताओ, उमें आनन्द करा, क्याखिनकि परमेश्वरले न्याय कर भेरन उथैं तुमोरो बदला लीछ।”
\v 21 फिर एक ताकतवर स्वर्गदूतले ठूलो चक्की को पाट जसो एक ढूगो उठाछ, और यो कैभेरन समुद्र में खीत दिछ, “ ठूलो नगर बेबीलोन इसीकै बड़ी ताकतले खीती जालो, और फिर कभै उको पत्तो नी चलौ।
\v 22 विणा बजूनवाला, और गानवाला, और बंसी बजूनवाला, और तुहरी फूँकूनाला कि आवाज फिर कभै तैस नी सुणाई देली; और कोई को कारीगर ले फिर कभै तैस नी मिल; और चक्की को चलनाकि आवाज तैस कभै नी सुणाई देली;
\v 23 और दीया को उज्यालो कभै तैमें नी चमकलो, और ब्योलो और ब्योली कि आवाज फिर तैस कभै नी सुणाई देली; क्याखिनकि त्यारा ब्यापारी संसारा प्रधान छ्या, और त्यारा जादू-टोना ले सब जाति का लोग भरमाई ग्यान।
\v 24 भविष्यद्क्ताउन और पवित्र लोगून, और धरती में सब मारिनाका लोगून को खून उमेंई पायी ग्यो।
\c 19
\p
\v 1 येका बाद मैंले स्वर्ग में माना ठूली भीड़स जोर कि आवाज ले यो कुन सुणछ्य, “ हाल्लिलूय्याह ! मुक्ति और महिमा और सामर्थ हमारा परमेश्वरकि छ:।
\v 2 क्याखिनकि उनारा फैसला सही और ठीक छन। उनूले उ ठूली वेश्या को, जो अपूना कुकर्मून ले संसारस भ्रष्ट कर छी, फैसला करछ्य और उथैं अपूना सेवकून को खून को बदला ली छ:।”
\v 3 फिर दुसारा बार उनूनले क्योछ, “हाल्लिय्याह ! उका जलनाको धुआँ हमेशा-हमेशा उठनै रौलो।”
\v 4 तब चौबीस प्राचिन और चारू जानवरून ले खीती भेरन परमेश्वरस ढोक करछ्य, जो सिंहासनाका बैठिनवाला छ्या, और क्योछ, “ आमीन ! हाल्लिय्याह।”
\s मेम्नाको ब्या
\p
\v 5 तब सिंहासना में भटे एक आवाज आछ, “ हे हमारा परमेश्वर भटे डरून वालो सेवको, क्या नाना, क्या ठूला; तुम सब उनरि स्तुति करा।”
\v 6 फिर मैंले भौत ठुली भीड़ जसी आवाज, और समुद्र कि लहरून और बादलून कि गरजना कि आवाज सुणछ्ये : “हाल्लिलूय्याह! क्याखिनकि प्रभु हमोरो परमेश्वरका सर्वशक्तिमान राज्य करता छ:।
\v 7 आ हम आनन्दित और मगन हूँ, उनरि स्तुति करा, क्याखिनकि मेम्नाको ब्याको बखत आ ग्योछ, और उकि ब्योलि अपूनास तैयार कर हालछ्य।
\v 8 उस साफ और चमकदार मलमल का कपाड़ा पैनना को अधिकार दिई ग्योछ ”—— क्याखिनकि उ महीन मलमलको मतलब पवित्र लोगूनका धर्मका काम छन।
\v 9 तब स्वर्गदूतले मैंथैं क्योछ, “ यो लिख, कि धन्य छन उन, जो मेम्ना का ब्याका खाना में बुलाई ग्यान।” फिर उले मैंथैं क्योछ, “ इन बचन परमेश्वरका सत्य बचन छन।”
\v 10 तब मैंले उस ढोक दिभेरन उका खुटान में खीती ग्यू। उले मैंथैं क्योछ, “ देख इसो जन कर, मैंले त्यारा और त्यारा भाईन को जसो सेवक छूं जो यीशु मसीह कि गवाही दिन में मजबूत रूनान। तै परमेश्वरस ढोक दे, क्याखिनकि यीशु कि गवाही भविष्यवाणीकि आत्मा छ:।
\s सफेद घोडा सवार
\p
\v 11 फिर मैंले देखछ्य स्वर्ग खुलीना को छ:, और एक सफेद घोड़ो दिखाई दिछ, और उमें एक जन बैठिनाको छ:, जो विश्वासयोग्य और सच्चो कहलुछो; और उ धर्मले न्याय और युद्ध करछो।
\v 12 उका आँखा आगा का नियाति धदकुन मरेछ्या, और उका खवारा में भौत राज मुकुट छन। उमें एक नाम लिखीनाको छ:, उ नामेंस उका अलावा कोई नै जाणनो।
\v 13 - उ खून छिड़कीनाका कपाड़ा पैनिनाको छ:, और उको नाम परमेश्वरको बचन छ:।
\v 14 - स्वर्गकि सेना, सफेद और साफ मलमल कपाड़ा पैन भेरन सफेद घोड़ान में बैठ भैरन उका पछील-पछील जानान।
\v 15 जाति-जातिका लोगून मारनखिन उनारा मुँख भटे तेज तलवार निकलछी। उ लूवाको राजदण्ड ली भेरन उनून में राज करोलो, और सर्वशक्तिमान परमेश्वरका भयानक प्रकोप कि जलजलाहट दाखरस का कुंडस रौदाला।
\v 16 - उका कपड़ान और उका जांगाड़ा में यो नाम लिखीना को छ: : “ राजान को राजा और प्रभुन को प्रभु।”
\v 17 फिर मैंले एक स्वर्गदूतस सूर्य में ठड़िना को देखछ्य। उले आकाश का चिड़यान भौत जोरले धध्या भेरन क्योछ, “आ, परमेश्वरका ठूला खाना में जामा हो जा,
\v 18 जैले तुम राजन को मांसो, और सब सरदारून को मांसो, और ताकतबर आदिमीन को मांसो और घोड़ान और जो उनून में बैठनाका छन उनोरो मांसो, और क्या आजाद क्या गुलाम, क्या नाना क्या ठूला सबून को मांस खा।”
\v 19 फिर मैंले उ जानवरस, और संसारा का राजान और उनरि सेनान उ घोड़ान में बैठिनाका और उकि सेना खिन लड़न खिन जमा देखयान।
\v 20 उ जानवर, और उका दगाड़ा उ झूटो भविष्यद्क्ता पकड़ि ग्यो जैले उका सामुनि इसा चिन दिखाईना का छ्या जैक कारण उले उनून भरमाछ जिनून में उ जानवर कि छाप छ्यी और जो उकि मूर्ति कि पूजा करछ्या इन दिवीन ज्यूनाई आगा कुण्ड में, जो गन्धकले जलछो डाल दी ग्यान।
\v 21 बाकि लोग उ घोड़ा में बैठिनावाला कि तलवार ले, जो उका मुँख भटे निकलछी, मार डालिग्यान; और सब चिड़िया उनारो मांसो खा भेरन भरि ग्या।
\c 20
\s हजार सालोको राज्य
\p
\v 1 - फिर मैंले एक स्वर्गदूतस स्वर्ग भटे उतरून देखछ्य, जैका हात में आथाह कुण्ड का चाँबी और एक ठूली जंजीर छी।
\v 2 उले उ अजगरस, मतलब पुरान स्यापस जो, इबलीस और शैतान छ:, पकड़ भेरन हजार साल खिन बाँधी दिछ,
\v 3 और उस अथाह कुण्ड में डालभेरन बन्द कर दिछ और उमें मुहर लगा दिछ कि उ हजार साल पूरा हुन तक कोई ले जाति का लोगून नै भरमून पौ। येक बाद जरूरी छ: कि उ थ्वाड़ा देर खिन फिर खोलि जालो।
\v 4 फिर मैंले सिंहासन देख्यान, और उमें लोग बैठिग्या, और उनून न्याय करना को अधिकार दिईग्योछ। मैं उनरि आत्मान ले देखछ्य, जिनारा ख्वारा यीशु कि गवाही और परमेश्वरका वचन का कारण काटी ग्यान, और जिनूनले उ जानवरकि, और उकि पूजा नी करिनाकि छी, और नै उनि छाप उनारा कपाल और हातून में नी लागिनाकि छी, उन ज्यून होभेरन मसीहका दगाड़ा हजार साल तक राज करनै रयान।
\v 5 जब तक यो हजार साल पूरा नी भ्या तब तक शेष मरिना का ज्यून नै भ्या। यो तै पैलो पुनरूथान छ:।
\v 6 धन्य और पवित्र छन उन, जो यो पैलि पुनरूथान का हिसेदार छन, इनून में दुसरी मृत्यु को केले अधिकार नाहातिन, पर उन परमेश्वर और मसीह का याजक होलो और उनारा दगाड़ा हजार साल तक राज कराला।
\s शैतानो को विवाश
\p
\v 7 जब हजार साल पूरा होजाला तै शैतानस कैद भटे छोड़ दी जालो।
\v 8 उ उन जातिन जो धरती का चारू तरफ होलो, मतलब गोग और मगोग जिनरी गिनती समुद्रका बालू बाराबर होली, भरमा भेरन लड़ाई करन खिन जामा करन खिन निकलला।
\v 9 उन सारा संसार में फैल भेरन पवित्र लोगून का जागान और प्रिय नगरस घेर ल्याला; और आगो स्वर्ग भटे खीतिलो और उनून भस्म करोलो।
\v 10 उनोरो भरमून वालो शैतान आग और गन्धक का समुद्र में, जैमें उ जानवर और झूठो भविष्यद्क्ता ले होला, डाल दी जालो; और उन रात दिन हमेशा-हमेशा तड़पनै रौला।
\s ठुलो सफेद सिंहासन और आखिर न्याय
\p
\v 11 येक बाद मैंले एक ठुलो सफेद सिंहासन और उमे बैठिनाका परमेश्‍वर स देखछ्य। धरति और अगाश उक सामुनी गैब है ग्‍याय, और उनोरो के पत्तो नै चलियो।
\v 12 मैले नॉन-ठुले सब मरिनाका उ सिंहासनक सामुनी ठॉड़ देखिछ्य, तब किताब खोली ग्‍या, और जीवनकि किताब लै खोली गै। लोगूनको सब काम उन किताबुन में लेखिनाको छ्यो, और उक हिसाबले उनोरो न्‍याय करि ग्‍यो।
\v 13 समुद्रले अपून उन मरिनाका जो उमे छ्या, दी दीछ। तब मौत और अधोलोकल लै अपून मरिनाका दीछ। और उनारा सब कामूनका हिसाबले हरेकको न्‍याय करि ग्‍यो।
\v 14 येक बाद मौत और अधोलोक द्विन स ऑगाकि झिल में खिती ग्‍या। यो आगाकि झिल दुसेरि मौत छ।
\v 15 और जैक नाम जीवनैकि किताब में लिखिनाको नै मिल्यो, उ ऑगाकि झिल में खिती ग्‍यो।
\c 21
\s नय्या आकाश और नय्या धरति
\p
\v 1 - तब मैले एक नया आकाश और एक नया धरति देखछ्य, किलैकि पैल आकाश और पैल धरति द्विवै अलोप है ग्‍यान और समुद्रले नै रैग्यो।
\v 2 मैले पवित्र नगर, एक नया यरुशलेमस स्वर्ग और परमेश्वरका पास भेट उतूरून देखछ्य। उ इसि ब्योलिक नायाति छी जो अपूना ब्योल खिन सजाई-धजाई छी।
\v 3 फिर मैस सिंहासन भटे एक जोरकि अवाज यो कुन सुणाई पड़ीछ्य, "द्‍यखो, ऐल भटे परमेश्‍वरका निवास लोगूनका बीच में होलो। उन लोगूनका दगाड़ रौल, और लोग उनेरि जनता होलि।
\v 4 परमेश्‍वर उनार ऑख भटे सब ऑसले पौछ द्‌याल। येक बाद नै मौत रौलि, नै शोक, नै दु:ख और नै पीड़, किलैकि पुरानी बात बित गै।"
\v 5 तब सिंहासन में बैठिनवालाले क्‍योछ, "देख, मै सब कुछ नया कर दीनू। "फिर उनुले क्योछ लिख लै, किलैकि यो बचन विश्वासयोग्य और सच्चि छ:।"
\v 6 येक बाद उनुले क्‍योछ, "काम पुर है ग्‍यो। पैली और आखिरी, आदी और अंत मै छूं। मै पानितिसास बिन डबलोंक जिन्‍दगी दिन स्रोता भटे पिलूंलो।
\v 7 जो जितलो, मै उनुस यो सब द्‍यूंलो, मै उनोरो परमेश्‍वर बनूलो, और उ मेरो च्योलो होलो।
\v 8 लेकिन डरपोकुन जो भरौस नै करना, नीच, खूनी, ब्‍यभिचारियून, जॉद-टुन करूनवालान, देवतानकि पुज करूनवालान और हर किस्मोको झुटा लोगूनको अंत इसो होलो कि उन सबुन ऑगाका ताल में खिती जॉलो। यो दुसारा मौत छ।"
\s नय्या यरूशलेम
\p
\v 9 फिर जिन सात स्वर्गदूतुनका पास सात आखरी मुसिबतुनले भरिनाका सात कटोर छ्या, उनूनमें भटे एक म्यारा पास आछ,और म्यारा दगाड़ा बात करिभेरन क्योछ, “यां आ मैं तैस ब्योलि मतलब मेम्नाकि घरवालि दिखूलो।"
\v 10 तब उ स्‍वर्गदूत मैस आत्मा में ठुलौ उंच्‍चा पाहाड़ में लिभेरन ग्‍यो, और पवित्र नगर यरुशलेमस स्‍वर्ग और परमेश्वरका पास भटे उतरून दिखाछ।
\v 11 परमेश्‍वरका महिमा उ छी, और किमती मणियोंक समान चमकछ्य।
\v 12 उक चारों तरफ एक ठुली और उंच्‍चि दिवाल छी, जैमें बार फाटक और फाटकून में बार स्‍वर्गदूत छ्या; और उन फाटकून में इस्रायलक बार कुलुको नाम लिखीनाको छ्यो।
\v 13 पूरब, पश्‍चिम, उत्तर और दक्षिण सब दिशाओं में उक तीन- तीन फाटक छ्या।
\v 14 नगराका दिवालाका नींव बार ढुङ में ठॉड़ छ्या और उनूनमें यीशुका बार शिष्‍यूनको नाम लिखीनाको छ्यो।
\v 15 जो म्‍यर दगाड़ बात करमरेछ्यो उक पास नगर, उक फाटक और उक दिवालस नापुन खिन सुनाको एक गज छ्यो।
\v 16 जब स्वर्गदूतले उस नापछ्य तब उक लम्‍बाई-चौड़ाई और उचांई सब द्वी हजार द्वी सौ बीस किलोमीटर निकलछ्य।
\v 17 जब उ स्वर्गदूतले उ दिवालकि नांप लिछ, तब उक मोटाई पैंसठ मीटर निकलछ्य।
\v 18 यो दिवाल यसबकि बनिनाकि छी, और नगर इसो च्वखौ सुनाको बनिनाको छ्यो जो साफ और चमकदार कांचको नायाति छ्यो।
\v 19 यो दिवालकि नींव बार अलग-अलग किमती ढुङले बनिनाकी छी, पैल यसब, दुसेरि नील मणि तिसरी लालड़ी, चौथ मरकत,
\v 20 पांचवी गोमेद, छंटु माणिक्य, सतु पीतमणि, अठु प्रेरोज, नवूं पुखराज, दसुं लहसनिए,ग्यारू धुम्रकान्त, बारू याकुतकि छी।
\v 21 बार फाटक बार मोतियोंल बनिनाकी छ्या, हरेक फाटक एक्कै मोतीले बनिनाकी छ्यो। और नगराका बाटान में शुद्ध सुन लागीनाका छ्यो, और उं कांचक समान चमकदार छ्यो।
\v 22 मैले वां कोई मंदिर नै देखियो, क्‍याखिनकी सबुन है ठुलो प्रभु परमेश्‍वर और यीशु मसीह उनोरो मंदिर छ्यो।
\v 23 उ नगर स सूरज और चन्‍द्रमांक उज्‍यालाकि जरूरत न्‍हातिन, क्‍याखिनकी परमेश्‍वरकि महिमा उनारा दगाड़ छ, और यीशु उ नगरको दीपक छ:।
\v 24 जाति- जाति लोग उका उज्‍याला में रौल, और धरतिक रॉज अपून- अपून भेट लिभेरन वां आला।
\v 25 उक फाटक दिन में हमेशा खुलिनका रोला,और रात वां कभै हो नि।
\v 26 जाति- जाति लोग अपूनि भटे लिभेरन वां आला।
\v 27 लेकिन नै वां कोई अपवित्र, चिज, बुराई, झुट बोलूनवाला कसिकैं लै नै जा सकना, पर बस उनि लोग जा सकनान, जिनोरो नाम जीवनका किताब में लिखीनाका छन।
\c 22
\p
\v 1 येक बाद उनुले मैस परमेश्‍वरका सिंहासन भटे एक भौत साफ नदी दिखा, जैक पानि जीवन दीछ्यो। उ यो नगराका बीचों-बीच बगछी।
\v 2 और उक किनॉर में द्विवै तरफ एक-एक जीवनको बोट छ्या, जैमे बार किसमॉका फल छ्या और उमे हर मैंन में फल लागछ्या, और यो बोटॉक पातुनले हरेक देशूनका लोगूनको इलाज करी जांछ्यो।
\v 3 वां कोई ले फिटकार नै र्यो, परमेश्‍वर और यीशुका सिंहासन वां होला, और उनारा सेवक उनेरि अराधना करॉला।
\v 4 लोग परमेश्‍वरस आमुनि- सामुनि देखॉला, और परमेश्‍वरको नाम उनार कपाल में लिखीनाको होलो।
\v 5 वां फिर कभै रात न हो, और उनुस बत्ती या सूर्जक उज्‍यावक जरूरत न पड़ो। क्‍याखिन प्रभु परमेश्‍वरका उज्‍याव उनूमें होलो, और उन सब हमेशा-हमेशा तलक राज करॉला।
\s यीशुको दुबार ऊनो
\p
\v 6 स्वर्गदूतले मैथै क्‍योछ, "यो सब बात भरौस करन्या और सच्‍ची छन। प्रभु परमेश्‍वरले अपून दूत भेजि रैछ जैले उन अपूना सेवकून कैं उ घटनाओं दिखा सको जो जल्‍दी हुना वालो छन।"
\v 7 यीशुले क्‍योछ, "देखा, मै जल्‍दी उछू, धन्य छ: उ जो यो किताबोकि भविष्यवाणीकि बातुनको पालन करनान।"
\v 8 मै यहून्नाले यो बातुन देखिछ्य और सुणछ्य। जब मैले देख-सुण हैछ, तब जो स्वर्गदूतले मैस इन सब बातुन दिखाभेरन सुणाछ, मै उक खुटॉन में झुक भेरन पैलाग करून खिन खिती पड़यूं।
\v 9 लेकिन उले मैथैं इसो क्‍योछ, "तुम इसो जन करो। मैले तुमोरो और तुमारा भाय्‍या नबियूनकि और उन सब लोगूनको जो यो किताबकि बातुन मान्‍नान उनार समान परमेश्‍वरको एक सेवक छूं। तुम केवल परमेश्‍वरकि अराधना करा।"
\v 10 फिर उले मैथें इसो क्‍योछ, "तुम यो किताबेकि भविष्‍यबाणियोंक बातुन गुप्‍त जन रांखिया, किलैकि यो सब हुनाको बखत नजिक छ।
\v 11 पापि आजि पाप करने रौ, नीच लोग नीचै बन रौ, लेकिन धर्मी, धार्मिक और पवित्र, पवित्रै बनिनाको रौ।"
\v 12 प्रभु यीशु कूंनान, "देखा, मै जल्‍दी उछू। तुमोरो इनाम म्‍यर पास छ। और मै हरेक लोगूनको कामूनका हिसाबले उनार न्‍याय करुंलो।
\v 13 पैली और आखिरी, आदी और अंत मै छूं।
\v 14 धन्‍य छन उन जो अपूना बर्ताव रूपि कपाड़ान धो लिनै; उन जीवनका बोटका फलोको हकदार होलो। और उक फाटकका बॉट नगर भितर जाला।
\v 15 लेकिन कुकरमी, तांत्रिक, खूनी, देवतानकि पुज करनान, झुटा लगूनवाला, यो भ्‍यारै रौल।
\v 16 मैले विश्‍वासियूनका समुदायुन यो बात बतूनाको खिन तुमारा पास अपूना दूत भेजिछ्य। मै दाउदको वंश छूं, और चमकदार रात्‍तैको तॉरो छूं।
\v 17 आत्‍मा और ब्‍योलि द्विवै कूंनान, "आ!" और जो सुणनान, उ लै कौला, " आ!" जैस तिस छ, उ आ। जो चाछो उ ईनाम में बिन डबलोंक जीवन दिनवालो पानि पियो!"
\s उपसंहार
\p
\v 18 जो लोग यो किताबकि भविष्‍यबाणी सुणनान, मै, यहून्ना, उन सबुन खबरदार करछू, कि अगर कोई यैंमें के बढ़ाला, तब परमेश्‍वरले उक कारण यो किताब में लेखिनाको परेशानिन बढ़ा द्‌याला।
\v 19 और अगर कोई यैमें भटे के कॉटॉल, तब परमेश्‍वर यो किताब में लिखिनाका जीवनको बोट और पवित्र नगर भटे उक भाग काटि द्‌याल।
\v 20 इन बातुनकि गवाही दिनवालो इसो कूंछू, "मै जरुर जल्‍दी उछू।" हे प्रभु, तुम अपूना कूनाका अनुसार झट्‍ट आया;
\v 21 प्रभु यीशुकि किरपा पवित्र लोगूनमें बनिनाकि रौ। आमीन।
