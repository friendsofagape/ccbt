\id GAL - Soriyali New Testament
\ide UTF-8
\rem Compyright Information:Creatin Commons Attribution-ShareAike 4.0 License
\h गलातियों
\toc1 पौलुस की चिट्ठी गलातियों का नाम
\toc2 गलातियों
\mt1 Galatians
\mt1 गलातियों
\is भूमिका
\ip जब यीशुको सुसमाचारोको परचार और प्रसार अन्यजातिन लोगूनको बिच में हुन लागछो, त यो सवाल उठछै कि एक सच्चो ह=मसीह हुन खिन एक आदिमीस मुसाकी ब्यवस्थाको पालन करून जरूरी छ: या नै| पोलुस यो तर्क प्रस्तुत करछो कि यो जरूरी नाहातिन| उ कूछो कि सच्ची में मसीह में जीवनको एकमात्र ठोस आधार छ: विश्वास| उका द्वारा सभै लोगून को परमेश्वरका दगड़ा रिश्ता सुधरछो| लेकिन एशिया माइनर स्थित एक रोमी प्रान्त, गलातिया, कि कलीसियाका लोगूनले पोलुसोको विरोध करछे और दावा करछ्य कि परमेश्वरका दगड़ सही रिश्ता खिन एक आदिमीस मूसा कि व्यवस्थाको पालन करून ले जरूरी छ:|
\ip गलातियों का नाम पोलुस प्रेरितकि चिठ्ठी येक कारण लिखिनाकी छ; कि उन लोग जो इस गलत शिक्षा ले भटक ग्यान, उनून सच्चो विश्वास और व्यवहार मे वापिस ल्याई जौ| पोलुस यो चिठ्ठी कि शुरूवाद यीशु मसीहका एक प्रेरित हुन खिन अपूना अधिकारका समर्थन का दगड़ा करछो| उ यो बात पर बल दीछो कि एक प्रेरित हुन खिन उस बुलाई जानो परमेश्वरका तरफ नै कि कोई मानवीय अधिकारले भटे; और यो कि उको उदेश्य खाशकर अन्य जातिन में सुसमाचार परचार करूं छ्यो । उ यो तर्क प्रस्तुत करछो कि मात्र विश्वासक द्वारा ही लोगूनको परमेश्वराका दगाड रिश्ता सुधरछो । आखरीका अध्यायों में पोलुस यो दिखूछो कि मसीह विश्वासोको परिमाण स्वरूप पैद प्रेमका द्वारा ही मसीही चरित्र स्वाभाविक रूपले प्रवाहित हुछो ।
\iot रूप रेखा
\iot भूमिका
\io1 प्रेरितक रूप में पोलुसको अधिकार 1: 11 -- 2: 21
\io1 परमेश्वरोको अनुग्रहको सुसमाचार 3: 1 --- 4 : 31
\io1 मसीही स्वतन्त्रता और उत्तरदायित्व 5: 1 -- 6: 10
\io1 उपसंहार 6: 11 --18
\c 1
\s अभिवादन
\p
\v 1 पौलुसकि जो नै आदीमिन का तरफ और नै आदीमिन का द्वारा, वरन यीशु मसीह औरपरमेश्वर पिताका द्वारा जैले यीशुस मरिनाकान में भटे ज्यून करछ्य, उको शिष्य छ।
\v 2 और सब भाईनकि तरफ भटे जो म्यारा दगाड़ा छ: गलातियूनकि कलिसियास:
\v 3 हमारा पिता परमेश्वर और प्रभु यीशु मसीहकि तरफ भटे अनुग्रह और शान्ति मिलौ।
\v 4 जेले हमारा पापुन खिन अपुनास दी दीछ कि हमारा पिता कि इच्छाका अनुसार, हमुन यो बुरबखताका संसार भटे छुड़ा ली।
\v 5 उकि तारीफ और बड़ाई हमेशा- हमेशा हुनै रौ। आमीन ।
\v 6 मैस चकित हुछो कि परमेश्वर जेले तुमून मसीहका अनुग्रह भटे बुलाछ उस तूम कतूक जल्दी कै दुसाराका सुसमाचार खिन त्यागून मर्यछा।
\v 7 7 सच्चि में दुसोरो सुसमाचार त छैई नै, लेकिन कुछ लोग छन जो तुमून भरमून में र्यान और मसीहक सुसमाचारैस बिगाड़ून चांन मे र्यान।
\v 8 लेकिन अगर हम या कोई स्वर्गदूतले उक सुसमाचारैस छोड़ जो हमुले तुमून सुणाछ, और कोई समाचार तुमून सुणालो त शापित छ:।
\v 9 जस हम पैलि कहलछ्यो, उस्सो अब मैं कुछूं जो सुसमाचार तुमूनले मानछ्य अगर उक खिलाफ कोई सुसमाचार कोई तुमून सुणूछो त उ शापित छ।
\v 10 क्या अब मैं मैसूनकि कृपा प्राप्त करून चाछूं या परमेश्वरैकि? या, मैं मैसूनकि खुश करन खिन प्रयास करनमेर्यू? अगर मैं अब तक मैं मैसून खुशकरनाका कोशीश करने रूनू त मैं मसीहक सेवक नि हुनू।
\s पौलुस कसकै प्रेरित बनो
\p
\v 11 भाईयों मैं यो चांछू कि तुम यो जाणि ली जो सुसमाचार मैले तुमून सुणाछ उ मैसानको जस नाहातिन।
\v 12 क्याखिनकि उ मैस कोई मैसून भटे प्राप्त नै भ्यो, न केले मैस शिक्षा दी, लेकिन उ मैस यीशु मसीहक द्वारा प्राप्त भ्योछ।
\v 13 यहूदी मत में जो म्यरो चाल- चलन छ्यो उ तुम पैलि सुणि हलछ्यो कि मैं परमेश्वरकि कलीसियास भौत त सताछ, और नष्ट करछूं।
\v 14 अपून भौत सा जातिवालान में जो मेरि अवस्थाक छ्या यहूदी मत में बड़नै जाछु और अपुन पुर्वजूका परम्परा करन में भौत उत्साहित छू।
\v 15 लेकिन परमेश्वर,जेले मेस इजाक पेट भटे नियुक्त करछेह और अपुन अनुग्रह ले मेस बुलाछ
\v 16 जब उकि महान कृपा भैच कि अपुन च्यालास मै -में प्रगट करो कि में अन्य जाति में उक सुसमाचार सुंणु , जब मेले झट कोई आदिमथै बातचीत नै करी
\v 17 और नै में उक पास गयूँ जो मै पैली यरूशलेम में शिष्य चुनिना छा लेकिन पैली में अरब खिन न्हैगयूँ ,और वांह भटे दुबर फिर दमिशक खिन लौट गयूँ !
\v 18 फिर में तीन साल कैफास भेंट करन यरूशलेम गयूँ और उक दगाडा पन्द्रह दिन तक र्यू .!
\v 19 लेकिन प्रभुक भाई याकूबस और ले कोई शिष्युन नै मिलियु !
\v 20 परमेश्वर म्यार गवाह छन कि जो ले में तुमून लिखछु उमें केले झूठ नह्तिन !
\v 21 बाद में सीरिया और कलिकिया का गौन में गयूँ !
\v 22 उ बखत तक यहूदिया कि कलीसियाओ ले जो मसीह में छन मैस देख ले नि राखछ्यो!
\v 23 लेकिन सुणी राखछ्यो कि जो पैली हमुनसतुछ्या उनिई अब ऊ चुनाऊसबारी में प्रचार करना।
\v 24 और उन म्यार कारण परमेश्वरे कि महिमा करूनमरेछ्या।
\c 2
\s अन्य प्रेरितों द्वारा पौलुसकि मान्यता
\p
\v 1 चौद सालाका बाद में बरनबासक दगाड़ा दुबारा यरूशलेम खिन गंयू और तीतुसस ले दगाड़ा लिग्यूं।
\v 2 और परमेश्वरक दर्शनक द्वारा वाँ ग्यू, और जो सुसमाचार मैं अन्यजातीन में प्रचार करछू उस मेले तुमून बता दी |पर एकान्त में उनून जो ठुल समझी जाँ छ्या ताकि इश नै हो कि मेरी यो बखतकि या पछिलै कि दौड़ून बर्वाद नै हो।
\v 3 लेकिन तीतुसस लै जो म्यारा दगाड़ा छ्यो और जो यूनानी छन खतना करून खिन मजबूर नै करीग्या।
\v 4 यो उन झूठा भाईनका कारण भ्योछ जो चोरीलै घुस लायान,कि उ आजदिक जो मसीह यीशु में हमुन मिल रैछ ,भेद लिभेरन हमुन दास बनाछ।
\v 5 यो बखत भर,उनारा अधीन हुना हमुनले नै मानी , येक कारण कि सुसमाचारै कि सच्चाई तुमुन में बनी रौ।
\v 6 फिर जो लोग कुछ समझी जान्छ्या (उन चाहे कशलै छया मैस ये है के काम नहातिन ; परमेश्वर कैको पक्षपात नै करना |) -उनुन भटे जो कुछ समझी जान्छा मैस केले प्राप्त नै भ्यो।
\v 7 लेकिन एक उलटो जब उनुन लै देखछै कि जस खतना करीना लोगून खिन सुसमाचारो को काम पतरसस सौंपी ग्यो उस्सो खतना रहित खिन मैस सुसमाचार सुणुन खिन सौंपी ग्यो
\v 8 क्याखिनकि जेले पतरसका द्वारा खतना करीनाका शिष्यूनका काम ठुल असर दिखाच उनुनलै मैस ले अन्यजाति ले शक्तिशाली काम दिखायान।
\v 9 और जब उनून उ अनुग्रहस लै जो मैस मिलछै जाणीछै ,तो याकूब ,और कैफा ,और यूहन्नाले जो कलीसिया का खम्बा समझी जान्छा में और बरनबासैस संगती दिन हात दिछ कि हम अन्य जातीनका पास जूं और उन खतना करीनाक लोगूनका पास ;
\v 10 केवल यो क्योछ कि हम कंगलो कि देखभाल करा और यो काम करनाको में अफ़ी कोशिश करर्युम।
\s पौलुसका द्वारा पतरसको विरोध
\p
\v 11 पर जब कैफ़ा अन्ताकिया में आछ, त मेले उ मुख सामून सम्मान कर छै क्याखिनकि उ दोषी ठैरीनाको छयो।
\v 12 येक कारणकि याकूबाका तरफ भटे कुछ लोगूनका उन है पैली उन अन्यजातिनका दगाड़ा खाया करछया ,लेकिन जब उन आया त खतना करीना लोगूनका डरेक मारी उन पछिल हट ग्या और किनार हुन्न लागनान।
\v 13 उनान दगाड़ा बचीनाक यहूदीयून लै कपट करछै यां तक कि बरनबाससैले कि उनार पड़ी गयो।
\v 14 पर जब मैले देखछे कि उ सुसमाचारैकि सच्चाई पर सीधी चाल नै चलना तो मैले सबुनका सामूनि कैफाथै क्योछ , “जब तैं यहूदी होभेरन अन्यजतीनका सामान चलछै और हयूदीयूनका सामान नै तै अन्यजातीनसयहुदीन का सामान चलूनखिन किलै कुछै|
\v 15 हम जो जन्म भटे यहूदी छ: और हम पापिन और अन्यजातीन में भटे न्हातिना।
\v 16 तबले यो जाणिभेरन कि लोगूनका ब्यवस्थाक कामुन भटे नै, पर केवल यीशुक बिश्वास करनाक द्वारा धर्मी ठैरनू हमुले यीशु में अफ़ी विश्वास करछ कि हम ब्यवस्था का कमुन नै पर मसीह यीशु में विश्वासकरना ले धर्मी ठैरिया येक कारण ब्यवस्थाक कामुनले कोई ले जन धर्मी नै ठैरोलो।
\v 17 जो मसीह यीशु में धर्मी रून चांनान ,और खुद ही पापी छन तो क्या मसीह पापोको सेवक छी? कभे नै!
\v 18 . क्याखिनकि जो कुछ मैले खित दिछ ,अगर ऊस फिर बनुछु तो अपुन आपस अपराधी ठहरूछ |
\v 19 मै त व्यबस्था द्वारा व्यबस्था खिन मर ग्यू ,कि परमेश्वर खिन ज्यू |
\v 20 मै मसीह दगाड़ा क्रूस में चड़ाई ग्यू ,और अब में ज्यू नै रयु ,पर मसीह में में ज्यू छे और में शरीर में अब जो ज्यू छु तो केवल उ बिश्वाससे ले ज्यू छु , जो परमेश्वराका च्याला में छ: जेले मैस प्रेम करछै , और में खिन अपुन आपस दी दिछ|
\v 21 में परमेशवरा का अनुग्रहस बेकार ने ठहरणु क्याखिनकि अगर व्यवस्था द्वारा धार्मिकता हुनी मसीह मरून बेकार हून |
\c 3
\s व्यवस्था या विश्वास
\p
\v 1 हे ना समझ गलातियों ,केले तुमून अपून बश में करछ्य? तुमेरि त माना आँखूनका सामुनि यीशु मसीहस क्रूस में दिखाई ग्योछ|
\v 2 मै तुमूनथै केवल यो जाणून चाछ कि तुमूनले आत्मास ,क्या व्यवस्थाका कामुनले ,या विश्वासका समाचारेले पाछ?
\v 3 क्या तुम इस ना समझ छा, कि आत्माकि रीतीले शुरू करभेरन अब शरीरेकि रीती में अंत करलाई?
\v 4 क्या तुमूले इतुक दुःख बेकार में उठायानी? बिलकुल नै ।
\v 5 जो तुमून आत्मा दिछो और तुमून में सामर्थका काम करछो, उ क्या ये कारण करछो कि तुमून व्यबस्थाका काम कर्यान, उ क्या व्यवस्थाका कामूनले या सुसमाचार में विश्वासले इसो करछो?
\v 6 इसीकै इब्राहिमले परमेश्वर में विश्वास करछै, और यो उखिन धर्मिकता गिनी गै।
\v 7 और यो समझ ली कि विश्वास करनवालाई इब्राहिमकि सन्तान छन।
\v 8 और पवित्रशास्त्रले शुरू में यो जाणिभेरन कि परमेश्वर अन्यजातिन विश्वासक द्वारा धर्मी ठैरालो, पैलि भटे ही अब्राहमस सुसमाचार सुणा दीछ, "सब जाति तै में आशीष पाला।”
\v 9 येक कारण जो विश्वास करनान, उन विश्वासी अब्राहमक दगाड़ा आशिष पाला।
\v 10 लेकिन जो लोग व्यवस्थाक कामून में निर्भर छन उन शापक अधीन छन क्याखिनकि लिखीनाको छ "जो कोई ब्यवस्थाकि किताब में लिखीनाको छ सब बातूनको पालन नै करनो त उ पापी छ।"
\v 11 येक कारण यो साफ छ कि ब्यवस्था का द्वारा परमेश्वरकि नजर में कोई धर्मी नै ठैरुन लेकिन धर्मी जन विश्वासले ज्यून रलो।
\v 12 पर विश्वासको ब्यवस्थाक दगड़ कोई मेल नाहातिन, लेकिन जो उनेरी बातुन मनोलो , उनारा कारण ज्यून रलो।
\v 13 मसीह जो हमुनखिन श्रापित बनछै, हमुन खरीद भेरन ब्यवस्थाका श्राप भटे छूड़ाछ किलैकि लिख रैछ, जो कोई काठ में लटकाई जानान उन श्रापित छन।
\v 14 यो येक कारण भ्योछ, कि अब्राहमकि आशिष मसीह यीशु में अन्यजातीन तक पूजो, और हम विश्वासका द्वारा उ आत्मास प्राप्त करा, जैक वादा करिनाको छ:।
\s व्यवथा और वादा
\p
\v 15 हे भाइयो में मैसूनकि रीती में कुछू, लोगूनको वादाले जो पक्का हो जाछो, तो कोई नै टालना और नै उमे नै बढूनो।
\v 16 आखरि में हुकुम अब्राहम और उक वशैज दी ग्यान: जसीकै भौतुनका बार क्योछ, पर जसीकै एक्का बार में त्यार वशैस और उ मसीह छ:।
\v 17 लेकिन में कुछू कि जो वादा परमेश्वर पैली भटे पक्को करीनाको छ्यो ऊस ब्यवस्था चार सौ तीस बरसाक बाद आभेरन टालि सकनी , और नै वादास ब्यर्थ ठैरा सकनी।
\v 18 क्याखिनकि अगर वारिश ब्यवस्था में आधारित हुनो त वादा में आधारित नै हो सक्नो, लेकिन परमेश्वरले अब्राहमस यो वारिस वादाक द्वारा दीछ।
\v 19 तब ब्यवस्थाकि किलै दी गै? उ त पापूनका कारण बाद में दी गै, कि उ वशक ऊन तक रौ जस वादा दी ग्योछ, और उ स्वर्गदूतुनका द्वारा एक बिच बचावक हात ठैराइ गै।
\v 20 बिच-बचाव तो एक्को नै हुनो, लेकिन परमेश्वर एक्कै छ:।
\s ब्यवस्थाको उद्देश्य
\p
\v 21 तो क्या ब्यवस्था परमेश्वरक वादा खिलाफ छी? कभै नै हो, क्याखिनकि अगर इसि ब्यवस्था दी जानी जो जीवन दी सकछी, तो सच मुच में धर्मिकता ब्यवस्थाले हुनी।
\v 22 लेकिन धर्मग्रन्ले सबुन पापक अधीन कर दीछ ताकि उ वादा जेक आधार यीशु मसीह में विश्वास करनाले छ:, और विश्वास करनवालान खिन पूरी है जौ।
\v 23 पर यीशु मसीहक उन है पैलि हमेरि देख भाल ब्यवस्थाका अधीन हुन भै और जो मसीहक उन तक जो प्रगट हुनवालो छ्यो, तब तक हम ब्यवस्थाका बन्धन में रया।
\v 24 येक कारण ब्यवस्था मसीहक उन तक हमारा गुरु बनछ्य कि हम धर्मी बन रु ।
\v 25 लेकिन जब मसीहा आ ग्यो, तो अब हम ब्यवस्थाका अधीन नै रया।
\v 26 क्याखिनकि तूम सब उ विश्वास द्वारा जो यीशु मसीह में छ, परमेश्वरका सन्तान छा।
\v 27 और तुम लोगूनमें भटे जतकुनले यीशु मसीहको नामोको बपतिस्मा लि रैछ उनूनले यीशु मसीहस पैन हलछै ।
\v 28 अब नै कोई यहूदी रो और नै कोई यूनानी, नै दास नै कोई आजाद नै कोई नर नै कोई नारी क्याखिनकि तुम सब मसीह यीशु में एक छा।
\v 29 और अगर तुम मसिहका छा त वादा अनुसार अब्राहम वंशका वारिस ले छा।
\c 4
\p
\v 1 मै कुछू कि वारिस जब तक नान्तिनो छ, तबले उ सब चिजुन को मालिक छ, तबले उमे और नौकर में के फरक न्हातिन।
\v 2 लेकिन पिता ठहराईना बखत तक देखभाल और प्रबन्ध करन वालनका बश में रुछो।
\v 3 उसीकै हम ले, जब बच्चा छ्या, त संसारका पैली शिक्षाका गुलाम बनिनाका छ्याँ।
\v 4 लेकिन जब बखत पुरो भ्योछ, परमेश्वरले अपुना च्यालास भेज्छ्य जो स्यैनि मैसी भटे पैदा भ्योछ, और व्यवस्थाका अधीन पैदा भ्योछ,
\v 5 ताकि जो व्यवस्था अधीन छन उनुन मोल लिभेरन छुड़ा ले, और हमून धर्मपुत्र हुनाका पद मिलछ्य।
\v 6 और तुम जो धर्मपुत्र छा, येक करण परमेश्वरले अपूना च्यालाकि आत्मास, जो ' हे बबा , हे पिता कै भेरन कुंछा,' हमारा मनून में भेज रैछ।
\v 7 येक करण तै अब नौकर न्हातिनै, लेकिन च्योलो छ:; अब जब च्योलो होग्छ्य, त परमेश्वरका द्वारा वारिस ले छ:।
\s गलातियों का बार में पौलुसेस चिंता
\p
\v 8 पैलि तुम जब परमेश्वरस नै जाणिभेरन संसारा दास छ्या जो परमेश्वर न्हातिन।
\v 9 पर अब जो तुमूनले परमेश्वर है छ: बल्कि परमेश्वरले तुम पछाड़ी हलछ्य, त तूम उन पैलि शिक्षाकि बातुनका तरफ क्याखिन फिर छा, जेका तुम दुबारा दास हुन चाँछा?
\v 10 तुम दिनून और मैनान और नियम समयून और सालुन मानछा।
\v 11 मैं तुम लोगूनका बार मे डर छूं, कॉई इसो नै हो कि जो मेहनत मैंले तुमून में करछ्य उ बेकार नै हो।
\v 12 हे भाइयो में तुमूनथै बिनती करछू, तुम म्यारा जसो होज्या किलैकि मैले तुमोरो जसो हो ग्यू : तुमूनले मेरो के नै बिगाड़यो।
\v 13 पर तुम जाणछा कि पैलि-पैलि मैले शरीरकि कमजोरी कारण तुमून सुसमाचार सुणाछ।
\v 14 और तुमूनले मेरि शरीरक दशास जो तुमेरि परीक्षाको कारण छयो, तुच्छ नै समज्यो, और नै ऊस देख भेरन नफरत करछय; पर तुमूनले मैस परमेश्वरको दूत समझभेरन ग्रहण करछ्य।
\v 15 तो अब तुमोरो उ ख़ुशी मनुनो काँ ग्यो? मै तुमोरो गवा छूं अगर हो सकनो त तुम अपूना आँखा ले निकाल भेरन मैस दी दिना।
\v 16 तो क्या तुमूनथै सच्ची बोलनाका कारण तुमोरो बैरी बन ग्यू?
\v 17 उन तुमून अपूनो मित्र त बनुन चाँनान, लेकिन भल काम खिन नै; बल्कि उ तुमून अलग- अलग करून चाँनान कि तुम उनून अपून मित्र बना ली।
\v 18 यो बात ले ठीक छ: कि भला बातुन में हर बखत मित्र बनुनाकि कोशिश करुनं चैछ्यी, केवल नै उई बखत जब मै तुमारा दगाड़ा रुछो।
\v 19 हे म्यारा नान्तिनो , जब तक तुमून में मसीह रूप नै बज्यो , तब तक मै तुमून खिन ननतिन हुन वालि स्यैनिमैस न्याति तखलीफ सह छु।
\v 20 भलो त यो हनो कि मै तुमारा पास आभेर औरै प्रकारले बोलूँ, क्याखिंनकि मै तुमारा बारिमे उलझन में छूं।
\s सारा और हाजिरा को उदाहरण
\p
\v 21 और जो तुम ब्यवस्थाका अधिन हुन चांछा, मैस बता, क्या तुम व्यवस्थाकि नै सुणनाई?
\v 22 यो लिखिनाको छ: कि अब्राहम का द्वि च्याला भ्यान; एक दासी भटे और एक घरवाली भटे।
\v 23 लेकिन जैले दासी भटे जन्म लीछ उ शरीर अनुसार छयो; और जो उक घरवाली भटे भ्योछ उ वादा का अनुसार पैदा भ्योछ।
\v 24 इन बातुनको उदारहण यो छ: इन स्यैनिन माना द्वी वादा छन, एक त सीनै पहाड़ जै में दास पैद हुनान; और उ हाजिरा छ:।
\v 25 और मानाकि हाजिरा अरबको सिनै पहाड़ छ:, और आज कलोको यरूशलेम उक समान छ:, क्याखिनकि उ अपून नानतिनान समित गुलामी में छ:।
\v 26 पर मलिकों यरूशलेम आजाद छ:, और उई हमरि ईजा छ:।
\v 27 क्याखिनकि लिखिनाको छ:, “ हे बाँझ, तै जो नै जाणनि आनन्द कर; तै जो तखलीफ नै उठूनि,, मुँख खोल भेरन जय जयकार कर; क्याखिनकि त्यागिनाकि सन्तान सुहागनकि सन्तान है ज्यादा छन।
\v 28 हे भाइयो हम इसहाक नियाती वादा कि सन्तान छा।
\v 29 और जसीकै उ बखताका शरीराका अनुसार जन्मिनाका भ्यान आत्माका अनुसार जन्मिनाका लोगून सतुछ्यो, उस्सो अब ले हुछो।
\v 30 लेकिन पवित्र शास्त्र कि कूछो? दासी और उक च्यालास निकाल दे, “क्याखिनकि दासीको च्योलो स्वतंत्र स्यैनिको च्यालाका दगड़ा वारिश नै हो।“
\v 31 येक कारण हे भाइयो हम दासिक नै बल्कि स्वतंत्र स्यैनिका सन्तान छा।“
\c 5
\s स्वतंन्त्रता कि सुरक्षा करा
\p
\v 1 मसीहले स्वतन्त्रता खिन हमुन स्वतंत्र करछ्य, येक कारण मजबूत रौ, और दास हुनखिन जुवा में फिर नै जोता।
\v 2 देखो, मैं पौलुस तुमूनथैं फिर कूछो कि अगर खतना करवला तो मसीह में तुम लोगून के फायदा नि हो।
\v 3 और मैं हरेक जो खतना करूछा, बता दीछ कि उस पूरी ब्यवस्थाको पालन करन पड़ोलो।
\v 4 तुम जो ब्यवस्थाका द्वारा धर्मी ठैरून चांछा, मसीह भटे अलग, और अनुग्रह भटे वनचित हो गैछा।
\v 5 क्याखिनकि पवित्र आत्माका द्वारा हम विश्वासले उ धर्मिकताको इंतजार करनू जैक हमुन आश छ:।
\v 6 मसीह यीशु में नै खतनाको के महत्व छ: और नै खतनारहित हुनाकों, पर केवल विश्वासको जो प्रेम द्वारा हुछो।
\v 7 तुम त निकी - निकी दौड़ -दौड़ूनमरेछा। अब सत्यस मानून में कतूक बाधा डाल दी?
\v 8 इसि सिख तुमारा बोलूनाकि तरफ भटे नाहातिन।
\v 9 थ्वाडा खमीर पुरो ओलिनको धुलास खमीर कर दीछो।
\v 10 मैस प्रभु में तुमूनमें भरोश छ: कि तूम कोई दूसारा बिचारेस नै अपनाला, लेकिन तुमून जोड रालाचाहे उ कोई किलै नै हो, ऊस सजा मिलेलि।
\v 11 लेकिन हे भाइयो, अगर में अब तक खतनाको प्रचार करछू त किलै सताई जाछू? फिर क्रूसाका बाट मेंजो ठोकर छी उ खत्म हो गै।
\v 12 भल हुनो कि जो तुमून भटकून मर्यान उ खुद अपुन अंग काट डालून।
\v 13 हे भाइयो, तुम स्वतंत्र हुनखिन बुलाई गैछा।यो स्वतंत्रतास शारीरिक इच्छा पूरी करनाकि साधन जन बना, लेकिन प्रेमले एक दूसाराकि सेवा करा।
\v 14 क्याखिनकि पूरी ब्यवस्था एक बात में पूरी हो जाछी, “ अपून पड़ोसी अपून जस प्रेम करा।"
\v 15 और अगर तुम एक दूसारा काटछा, और फाड़छा त सवधान रौ कि काई एक दूसारा सर्वनाशा की नै दो
\s पवित्र आत्मा द्वारा संचालन
\p
\v 16 लेकिन में कूछ कि पवित्रआत्माका अनुसार चला, त तुम शारीरक इच्छास कोई रीतीले पूरी नै कराला।
\v 17 क्याखिनकि शरीर त पवित्र आत्माका खिलाफ में और पवित्र आत्मा शरीरकाखिलाफ में लालसा करूछो। इन त एक दूसराका खिलाफ छन कि जो तुम करून चाछा ऊसनै कर सका।
\v 18 लेकिन अगर तुम पवित्र आत्मा में चलछा, त ब्यवस्था अधीन नि रोला।,
\v 19 अब शरीरका काम साफ छन,अर्थात कुकर्म, अशुद्धता, कामुकता
\v 20 मूर्तिपूजा, जोदुटोना, बेर, झगाड़ा,घमण्ड, क्रोध, मतभेद, मनमुटाव, दलबन्दी
\v 21 द्वेष, मतवालापन, रंगरलिया, और इस प्रकाराका दूसारा काम छन, जिनारा बारमें मैं तुमूनस चेतावनी दीछू- जस पैलिक चेतावनी दीईनाकि छ: कि इस कामकरनूवाला त परमेश्वरका राज्यका वारिश नि हवाला।
\v 22 लेकिन पवित्र आत्माका फल इन छन प्रेम, आनन्द, शान्ति, धीरज, दयालुता, भलाई, ईमानदारी
\v 23 नम्रता और संयम. इस -इस कमुनका खिलाफ कोई ब्यवस्था नाहातिन।
\v 24 और जो मसीह यीशुका छन, उनूनले अपुन शरीरकि अभिलासाउन समत क्रूस में चढ़ा है।
\v 25 अगर हम पवित्रआत्माका द्वारा ज्यूनछ त पवित्र आत्माका अनुसार हिटूला ले।
\v 26 हम घमण्डी नै बना, एक दूसारास नै छोड़ा, और नै दाह करा।
\c 6
\s एक दूसराकि मधत करा
\p
\v 1 हे भाईयों, अगर कोई आदिम कोई अपराध में पकड़ी ले जौ, त तुम जो आत्मिक छानम्रता पूर्वक ऊस सम्भाला, लेकिन सतर्क रया कि काँई तुम ले परीक्षा में नै पड़िया जा।
\v 2 एक दूसराको बोझ उठा, और इसीकै मसीहकि ब्यवस्थास पूरी करा।
\v 3 अगर कोई मैस के नै हुन में ले अफुस के समझ छ्यो उ अफुस ध्वाका दीछो।
\v 4 लेकिन हरेक मैस अपून कामून जाचौ- तब उस दूसाराका बार में नै बल्कि आपना बार में गर्व करनाको मौक मिलोलो।
\v 5 क्याखिनकि हरेक आदिम अपूनो बोझ उठालो।
\v 6 जो वचनेकि शिक्षा पान मर्यान, उन अपूना सिखूनवालान सबै बड़िया चिजुन में गवाही बनौ।
\v 7 ध्वाका जन खा, परमेश्वर ठाटान में नै उड़ाई जाना, क्याखिनकि जसो बोला उसो काटला।
\v 8 क्याखिनकि जो अपुन शरीरखिन बूछो उ शरीरका द्वारा विनाशकि कटनी काटलो:लेकिन जो पवित्र आत्मा खिन बूछो, उ पवित्र आत्माका द्वारा अनन्त जीवनकि कटनी काटलो।
\v 9 हम भलाई करन में हियाब नै छोड़ा, क्याखिनकि अगर हम ढील नै हो, त ठीक बखत में कटनी काटला।
\v 10 येक कारण जां तक मौक मिलौ हम सबुनका दगाड़ा भलाई करा: खाश करभेरन विश्वासी भाईनका दगाड़ा।
\v 11 देखा मै कस ठुल- ठुल शब्दून में अपूना हातले तुमून खिन लिखून मरेयु।
\v 12 जो लोग शरीरको दिखावा चानान, उनि तुमोरो खतना करून में छन, केवल येक कारण कि मसीहका क्रूसाका कारण उनून अत्याचार सहुन नै पड़ो।
\v 13 जिनोरो खतना होइनाको छ: उन खुद त ब्यवस्था में नै हिटना, लेकिन तुमारा खतना येक कारण करून चानान कि तुमारा शरीरैकि दशा में घमण्ड करा।
\v 14 लेकिन इसो कभे नै हो कि मै कोई दूसारा बात में घमण्ड करू, सिवाय प्रभु यीशु मसीहका क्रूस जिनारा द्वारा संसार मेरि नजर में क्रूस में चढ़ाई जा चुकिनको छ:, और मै संसारकि नजरू में।
\v 15 क्याखिनकि नै त खतनाको कोई महत्व छ, और नै खतनारहित हुनाकों, लेकिन नय्या संसारोको।
\v 16 जतुक यो नियम में हिटला उनूनमें और परमेश्वरैकि इस्राइल में शान्ति और दया हुनै रौ।
\v 17 अब भटे कोई दुःख नै दे, क्याखिनकि मै यीशुका दागुनस अपूना शरीरखिन फिरुछो।
\v 18 हे भाईयो, हमारा प्रभु यीशु मसीहक अनुग्रह तुमारा आत्माका दगड़ा रौ। आमीन।
