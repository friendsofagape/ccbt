\id JHN - Soriyali New Testament
\ide UTF-8
\rem Copyright Information creative Commons Attribution -ShareAlike 4.0 License
\h यूहन्ना
\toc1 मत्ती लिखीना को सुसमाचार
\toc2 मत्ती
\mt1 John
\mt1 यूहन्ना
\is भूमिका
\ip यूहन्ना लिखीना का सुसमाचार में यीशु स परमेश्वरका आखरी बचन का रूप में पेश करिग्यो छ:, जैले “ शरीर धारण करभेरन हमारा बीच में डेरा करछ्य।” यो किताब में स्पष्ट छ:, कि यो सुसमाचार येक कारण लिखीग्योछ कि पढ़नवाला विश्वास करून कि यीशुई उद्धारकर्ता मतलब परमेश्वर को पुत्र छ:, और उन यीशु में विश्वास का द्वारा जीवन प्राप्त कर सकून (२०:३१) । भूमिका में यीशु स परमेश्वर का द्वारा वचना का रूप में बताईग्योछ। उका बाद सुसमाचार का पैला भाग में सात चमत्कार का कामून को जिकर छ, उले यो प्रगट हुछो कि यीशु उद्धार करता और परमेश्वरको पुत्र छ:। दुसारा भाग में में उपदेश छन। आखरी भाग में यीशु को पकड़वाई जान और क्रूस में चढ़ून, और दफनाई जानो , ज्यूनो ,और शिष्यून दिखाई जानो
\iot रूप रेखा :
\io1 भूमिका 1:1-18
\io1 यूहन्ना बपतिस्मा दिनवालो और यीशु का पैला शिष्य 1:19-51
\io1 यीशु की जन सेवा 2:1--12:50
\io1 यरूशलेम में अन्त का कुछ दिन 13:1---19:42
\io1 यीशु का ज्यून हुनाका बाद उको दिखाई दिनो 20:1-31
\io1 गलील में फिर दिखाई दिनो 21:1-25
\c 1
\s वचन देहधारी भ्योछ
\p
\v 1 शुरू मेँ बचन छ्यो, और बचन परमेश्वरका दगाडा छ्यो,और बचन परेश्‍वर छ्यो।
\v 2 शुरू मेँ योई परमेश्‍वरका दगाडा छ्यो।
\v 3 सब कुछ बचन का द्वारा उत्पन्न भ्योछ, और जो कुछले उत्पन्न भ्योछ, उमें भटे कोईले चीज उका बिना उत्पन्न नै भै।
\v 4 बचन में जीवन छ्यो, और उ जीवन लोगून खिन उज्यालो छ्यो।
\v 5 और उज्यालो अंन्यार में चमकछो;और अंन्याराले उस गरहण नै करियो।
\v 6 एक आदिम परमेंश्वरका तरफ आछ जैको नाम यूहन्ना छ्यो।
\v 7 उ गवै दिन खिन आछ:, कि परमेश्वर की उज्याला की गवै दे,तकि सबै लोग उकी गवै द्वारा विश्‍वास करुन।
\v 8 यूहन्ना तै परमेश्वर उज्यालो नी छ्यो, लेकिन उ परमेश्वर उज्याला कि गवै दिनखिन आयीना को छ्यो।
\v 9 सच्चो उज्यालो हर एक आदिम स उज्यालो करछो, उ संसार में उनवालो छ्यो।
\v 10 उ संसार में छ्यो, और संसार उका द्वारा उत्पन्न भ्योछ और संसार ले ऊस नै पयछ्णो।
\v 11 उ अपूना घर में आछ और उका अपनान ले उसै ग्रहण नै करयो।
\v 12 लेकिन जदुकून ले ऊस ग्रहण करछ्, उले उनुन परमेश्‍वरको संतान हूना को हक दिछ ,जो उका नाम में विश्‍वास राखनन।
\v 13 ऊन नै खूनले, नै शरीर की इच्छा ले, नै लोगून की इच्छा ले, लेकिन इसा लोग पमेश्वर भटे उत्पन्न होईना का छन।
\v 14 और बचन देहधारी भ्योछ्; और अनुग्रह ले और सच्चाई भरी भेरन हमरा बीच में ड्यारा करछ्य, और हमूले उकी इसि महिमा देखछ्य जैसकै बाब को एकलौता च्याला की महिमा।
\v 15 यूहन्ना ले उका बारिमें गवाही दिछ, और धधिया भेरन क्योछ, कि यो उई छ, जैका बारिमें मैंले तुमुन बताछ, कि जो म्यारा बाद में उनवालो छ, उ मैं है ठूलो छ: क्याखिन कि उ म्यारा है पैली छ्यो।
\v 16 क्याखिनकि उकि भरपुरी में हम सबूनले मिलछ्य दया में दया भैछ।
\v 17 मूसा का द्वारा त नियम कानून दि ग्यो; लेकिन यीशू मसीह का द्वारा दया और सच्चाई पुजछ्य।
\v 18 परमेश्‍वर स कभै कैले नै देखियो,एकलौत च्योलो जो उका गोदी में छै,उले ऊस प्रगट करछ्।
\s यूहन्ना बपतिस्मा दिनवाला की गवै
\r मत्ती 3:1-12; मरकुस 1:1-8; लूका 3:1-18
\p
\v 19 यूहन्ना की गवै यो छ:, कि जब यहूदियों ले यरुशलेम भटे याजकून और लेवी लोगून उका पास यो पूछुन खिन भेजछ्, कि “तै को छ:?”
\v 20 तो उले यो मानलिछ:, और मना ले नै करयो, लेकिन यो मानलिछ: कि "मैं मसीह नहातिनू।"
\v 21 तब उन लोगून ले उथै पूछ्छै, "तै फिर को छ:? क्या तै एलिय्याह छ:?” उले क्योछ:, "नै मैं नहातिनू।" "तो क्या तै भविष्यदक्ता छ:? उले जबाब दिछ, “ नै।”
\v 22 फिर उनूनले उथै पूछ्छै, "फिर तै को छ:?” हमून बतौ तब हम उनून जबाब द्यूला जैले हमून तैरा पास भेजराखछ:, कि तै अपूना बारिमैं कि कूछै?”
\v 23 तब उले उनून थै क्योछ, मैं उ छू जैका बारिमें यशायाह भविश्यदक्ता ले कईना को छ:, मैं जंगल में धद्यूनवालाको शब्द छू कि तुम ईश्वर को बाटोस सीध करा।
\v 24 उन लोग फरीसियों का तरफ भटे भेजिनाका छ्या।
\v 25 उनून ले उथै यो शवाल पूछछै, “ नै तै मसीह छ:,और नै एलिय्यशाह, और नै भविष्यद्वक्ता छ, तो तै फिर बपतिस्मा क्याखिन दिछै? :
\v 26 तब यूहन्ना ले उनून जबाब दीछ, कि मैंत पानि ले बपतिस्मा दिछू, लेकिन तुमारा बीच मे एक आदिम ठाणो छ:, जैस तुम नै जाणना।
\v 27 मतलब जो म्यारा बाद उनवालो छ:, जैका जूता का ताना खोलना का लकारिको ले मैं नहातिनू।
\v 28 इन बात यरदन नदी पार बैतनिय्याह में भ्यान: जाँ यूहन्ना बपितस्मा दिछ्यो।
\s परमेश्वरोको मेम्ना
\p
\v 29 दुसारा दिन यूहन्ना ले यीशूस अपूना तरफ ऊन देखि भेरन क्योछ, देखा यो परमेश्वर को [मेम्ना] पाठो छ:, जो संसार का पापून उठा लिजाछ।
\v 30 यो उई छ: जैका बार में मैंले तुमून थै क्योछ, कि एक आदिम म्यारा बाद उन वालो छ:, जो म्यारा हैं ठूलो छ: क्याखिन कि उ म्यारा हैं पैली छ्यो।
\v 31 और मैं ऊस नी पछ्याणछ्यू लेकिन मैं पानीले बपयिस्मा इसकैं दिते हुये उन मरयू कि उ इस्राएल में प्रगट हो जौ।
\v 32 और यूहन्ना ले यो गवै दीछ, कि मैंले आत्मास कबूतरका रूप में आकाश भटे उतरून देखछ्य, उ यीशू का मलि में बैठि गियोछ्यो।
\v 33 और मैं त ऊस नी पछाणछ्यू, लेकिन जैले मैंस पानी बपतिस्मा दिन खिन भेजछ्य, उले मैंथै क्योछ, कि जैंमै तै आत्मा स उतरुन और ठहरुन देखले; उई पवित्र आत्माले बपतिस्मा दिनवालो छ:।
\v 34 और मैंले देखछ्, और गवै दीछ कि योई परमेश्वर को पुत्र छ:। "
\s यीशु का पैला शिष्य
\p
\v 35 दुसारा दिन फिर यूहन्ना और उका शिष्यून में भटे द्वी जन वां ठणिनाका छ्या।
\v 36 तब यूहन्ना ले यीशु स जान देखी भेरन क्योछ, देखो, "यो परमेश्वर को मेम्ना( भेड़ो को पाठो) छ:।"
\v 37 ब उन द्वी शिष्यून ले यूहन्ना कि बात सुणि भेरन यीशु का पछिल नजानान।
\v 38 यीशुले पछिल कै चाछ् और उनून पछिल आते देखी भेरन उनून थै क्योछ, “तुम कैका खोज मैं छा? उनूले उथै क्योछ, हे गुरू तुम कां रूछा? ”
\v 39 उले उनून थै क्योछ, "हिटा, तै देखिलेला ।" तब उनून ले आभेरन उकी रूनाकी जागा देखछ्य, और उ दिना उका दगाड़ा रयान, और यो दस घन्टा का लगभग छ्या।
\v 40 उन द्वीन में भटे जो यूहन्ना की बात सुणि भेरन यीशु का पछिल ग्यान, एक तै शमौन पतरस को भाई अन्द्रियास छ्यो।
\v 41 उले पैलि अपूना संगा भाई थै मिलभेरन उथै क्योछ," कि हमून मसीह मिल गयोछ्।"
\v 42 उ ऊस यीशु क पास लीआछ यीशु ले उस देख भेरन क्योछ, कि तै यूहन्ना को च्योलो शमौन छ:, "तै अब पतरस का नामले जाणिजाले। "
\s फिलिप्पुस और नतनएल को बुलाई जानो
\p
\v 43 दुसारा दिन यीशु ले गलील खिन जान चाछ, और फिलिप्पुस थै मिलिभेरन क्योछ, "म्यारा पछिल हो ले।"
\v 44 फिलिप्पुस अन्द्रियास और पतरस का बैतसैदा शहरको रूनवाला छ्या।
\v 45 फिलिप्पुस ले नतनएल थै मिलभेरन उथै क्योछ, कि जैका बरमें मूसा और भविष्यद्वक्तान ले कईनाको छ्यो उ हमून मिलग्योछ, उ युसूफ को च्योलो यीशु नासरी छ:।
\v 46 नतनएल ले उथै क्योछ, क्या कोई निकी चीज ले नासरत भटे निकल सकछ्यी? फिलिप्पुस ले उथै क्योछ, जाभेरन देखले।
\v 47 यीशु ले नतनएल अपून तरफ आते देखभेरन उका बारमें क्योछ, देखो यो सचमुच इसराएली छ: येमें केले पाप नाहतिन।
\v 48 नतनएल ले उथै क्योछ, तै मैंस कसिकै जाणछ्य? यीशु ले ऊस जबाब दिछ, उहैं पैलि कि फिलिप्पुस ले तैस बुलाछ, जब तै अंजीर का रूखा तलि छ्ये, तब मैंले तैस देखछ्य।
\v 49 तब नतनएल ले ऊस जबाब दीछ, कि हे गुरु तै परमेश्वरको च्योलो छ:, तै इसराएल को महाराजा छ:।
\v 50 यीशु ले ऊस जबाब दिछ, कि मैले जो त्वेथैं क्योछ,कि मैले त्वेस अंजीरका रूखा ताल देखछ, क्या तै येले विस्वास करछ्य? तै ये है ले ठूल्ला-ठूल्ला काम देखले।
\v 51 फिर उले क्योछ, मैं तुमून थै संची-संची कुछू कि तुम स्वर्ग स खुलिना को, और परमेश्वरका दुतून मलि जांन और मनुष्य च्याला स मलि जनो और तलि उतरते देखला।
\c 2
\s गलील का काना में पैलो चमत्कार
\p
\v 1 फिर तीसारा दिन गलील क काना शहर में कैको ब्याह छ्यो, और यीशु की इजा ले वां छी।
\v 2 और यीशु और उका शिष्य ले उ ब्याह में न्यूता में छ्या।
\v 3 जब दाखरस कम होग्यो, तै यीशु का ईजा उथै क्योछ, "कि उनोरो दाखरस खत्म होग्यो।"
\v 4 तब यीशु ले उथै क्योछ, हे ईजा मैंस तै भटे कि काम आजि म्योरो बखत नै आरियो।
\v 5 तब यीशु की ईजा ले काम करन वालान थै क्योछ, जैले यीशु तुमून थै कूछो ऊसो करिया।
\v 6 वाँ यहूदिनका शुध्द करना रीति अनुसार ढुगांन का मलि में छ: फौला राखिना का छ्या, जिनून में दीवी-दीवी, तीन-तीन मन भरिछ्यो।
\v 7 यीशु ले उनून थै क्योछ, "फौलान पानी ले भर दी। "उनूनले उन फौलान भरी भैरन भर दीछ।
\v 8 तब यीशु ले क्योछ, "अब फूलांन भटे निकाल भैरन भोज क परधान का पास लिजा। "
\v 9 तब उन लोग लिग्यान, और भोज क परधान ले उ पानी स चाखछ्ये, जो दाखरस बन ग्योछ्य और उन नी जाडछ्यो, कि यो कांहैं आरियोछ,(लेकिन जो पानी निकाभैरन लियारेछ्या, उन जाडछ्या) तै भोज का परधान ले ब्योला स बुलाभैरन, उथै क्योछ,
\v 10 "हर एक आदिम पैलि बडिया दाखरस दिछो, और जब लोग पीभैरन छक जानान, फिर मिलायना को दिछो; लेकिन तैले ऐल तक बडिया दाखरस राखरेछ। "
\v 11 यीशु ले गलील का काना शहर में यो अपूनो पैलो चमत्कर दिखाभैरन अपूनी महिमा दिखाछ्य, और उका शिष्यून ले उमें विश्वास करछ्ये।
\v 12 येक बाद उका इजा और उका भाया और उका शिष्य कफरनहूम खिन ग्यान और थ्वाड़ा दिन वां रयान।
\s मन्दिर भटे व्यापारिन ताड़िजानो
\r मत्ती 21:12-13; मरकुस 11:15-17; लूका 19:45-46
\p
\v 13 यहूदिन को फसह त्यार नजिक छ्यो और यीशु यरुशलेम खिन ग्यान।
\v 14 और उले मन्दिर में बल्द और भेड-बकरा और कबूतरून का बेचन्या वाला और सुनारून बैठीनको देखछ्य।
\v 15 तब उले ज्योङाको कोडो बनाछ, और ले मन्दिर भटे भेडून और बल्दून ताडछ्य, और सुनारून का रूपाया खिती दियान, और मेजून पलट दीछ।
\v 16 और कबूतर बेचून वाला न थै क्योछ, "इनून याँ भटे लिजा: और म्यारा पिता का घरैस व्यापारो को घर जन बना।"
\v 17 तब यीशु का शिष्यून याद आछ कि "लिखीना को छ, कि तेरा घर की धुन मैंस खा जालि।"
\v 18 ये में यहूदिनले उथै क्योछ, तै जो यो करछ्य, "तै हमुन को वालो चिहन देखूछै?''
\v 19 यीशु ले उनून जबाब दीछ, कि "तुम यो मन्दिर उधार दि, और मैं ऊस तीन दिन में ठाड़ कर द्यूलो।
\v 20 यहूदिन ले क्योछ, "ये मन्दिरस बनून में छियालीस साल लाग्‌यान, और तै क्या ऊस तीन दिन में बना देलै?”
\v 21 लेकिन उले अपूना शरीका का मन्दिर का बार में क्योछ।
\v 22 तै जब उ मुरदान में भटे ज्यून भ्योछ, तब उका शिष्यून याद आछ,कि उले कईनाको क्योछ, और तब उनून ले पवित्रशास्त्र और जो बचन यीशु ले कईना का छ्या, उमैं विश्वास करछ्य।
\s यीशु मसीह आदिमका मनस जाणनान
\p
\v 23 जब उ यरूशलेम में त्यार का बखत छ्यो, तै भौतून ले जो चिन उले उले दिखाईनाका छ्या ऊस देख भेरन लोगून ले उका नाम में विश्वास करछ्य।
\v 24 लेकिन यीशुले अपूना आप स उन लोगून का भरौसा में नै छोडयो, क्या खिन कि उ सबून जणछ्यो।
\v 25 और उस के जरूरत नि छि, कि आदिमक बारि में कोई गवै दे, उ आपि जाडिछ्‌यो कि आदिम का मन में कि छै?
\c 3
\s यीशु मसीह और नीकुदेमुस
\p
\v 1 फरीसियों में नीकुदेमुस नामोको एक आदिम छ्यो, जो यहूदियून को सरदार छ्यो।
\v 2 उले रात मे यीशु का पास आभेरन उथै क्योंछ, “ हे गूरु हम जाणनू, कि तै परमेश्वरका तरफ भटे गूरु हो भेरन आरछै, क्याखिन कि कोई ले चिन्नून जो तै दिखूछै, अगर परमेश्वर उका दगाडा नै हो त उ इसा चिन नै दिखा सकुनो।”
\v 3 यीशु ले ऊस जबाब दिछ; कि त्वेथै सच्ची-सच्ची कूछु, अगर कोई नय्या सिरले नै जन्म तो उ परमेश्वरको रज्यस देखि नै सकून।"
\v 4 निकोदेमुस ले उथै क्योछ, आदिम जब बूढो है जाँछ त कसिकै जन्म ल्ही सकछ? क्या उ अपूना ईजा में दुबारा जाभेरन जन्म ल्ही सक्छी?
\v 5 यीशु ले ऊस जबाब दिछ, मैं त्वेथै सच्ची-सच्ची कूछू, जब तक कोई ले आदिम पानी और आत्मा ले न जनम त उ परमेश्वरका रज्य मे नै जै सकनो।
\v 6 क्याखिन कि जो शरीर भटे जनमिना को छै उ शरीर छ, और जो आत्मा भटे जममिनको छ, उ आत्मा छ।
\v 7 ताजुब जन कर, कि मैले त्वेथै क्योछ, कि तुमुन नया सिराले जनम लिनो जरूरी छ।
\v 8 बयालो जै तरफ चलछ उई तरफ चलछ, और तै उकि आवाज सुणछै, लेकिन नै जाणनै, कि बयालो काँ है उनमरेयोछ् काँखिन जानमर्योछ्? जो कोई आत्मा भटे जनमिना को हुछो उ इसो हुछो।
\v 9 नीकुदेमुस ले ऊस जबाब दिछ, कि यो बात कसिकै हो सकछी?”
\v 10 यो बात सुणि भेरन यीशु ले उथै क्योछ, “ तै इसराएलियों को गुरू हो भेरन ले इन बातून नै समझनै?
\v 11 मैं तैथैं सच्ची सच्ची कूछु कि हम जैस जाणनू, और जैस हमूनले देखछ्य उकी गवै दिनू, और तुम हमरी गवैस गरहण नै करना।
\v 12 जब मैले तुमून थै संसार कि बात क्योछ तो तुम विश्वास नै करना, अगर मैं तुमूनथै स्वरगैकि बात कूं, तो तुम किलै विश्वास करला?
\v 13 और कोई ले स्वरग में नै चढियो केवल उई जो स्वरग भटे उतरछ्य, मतलब आदिमिको च्योलो जो स्वर्ग में छ।
\v 14 और जसा तरिकले मोसेसले जंगल में श्यापस ऊचां में चढाछ, ऊसा तरिका ले अवश्य छ कि आदमिका च्यालास लै ऊच्चां में चढाईजालो;
\v 15 ताकि जो कोई ले उ में विश्वास करोलो उ में अनन्त जीवन पालो।
\v 16 क्याखिन कि परमेश्वर ले संसारस में इदूक प्रेम राखछ्य कि उले अपूनो एकलौतो च्योलो दि दिछ, कि जो कोईलै उमें विश्वास करोलो उ नाश नी हो, लेकिन अन्त जीवन पालो
\v 17 परमेश्वरले अपूना च्यालास संसार में येक कारण नै भेजियों कि संसार में दंण्डैकि आज्ञा दें, लेकिन येक कारण कि संसारस उका दवारा उदधार मिलौ।
\v 18 जो उमें विश्वास करछो उमें दंण्ड हूकूम नै हुनो, लेकिन जो उमें विश्वास नै करुन, उ दोषी हैग्यो छ्यो; येक कारण कि उले परमेश्वरका एकलौता च्यालाका नाम में विश्वास नै करियो।
\v 19 और दंण्डैकि आज्ञाक कारण यो छ: कि उज्यालो संसार में आछ:, और लोगून ले अन्यारस उज्याल है ज्याद निको मानछ: क्याखिन कि उनारा काम बुरा छ्या।
\v 20 क्याखिन कि जो बुराई करछ्यो, उ उज्याल है बैर रखछो, और उज्याल का नजिक नै उनो, इसौ नै हो कि उक कामून में दोष लगाई जौ।
\v 21 लेकिन जो सच्चाई में चलछ उ उज्यालाका नजिक उछो, ताकि उक काम परगट हुन, कि उ परमेश्वर का तरफ भटे करिनाका छन।
\s यीशु का बारिमें यूहन्ना की गवै
\p
\v 22 और यूहन्ना ले शालेम क नजिक ऐनोन में बपतिस्मा दिछ्यो, क्यखिन कि वाँ भौत पानी छ्यो और लोग आभैरन बपतिस्मा लाग्यान।
\v 23 और यूहन्नाले शालेमका नजिक ऐनोन में बपतिस्मा दिछ्यो, क्यखिन कि वाँ भौत पानी छ्यो और लोग आभेरन बपतिस्मा लिछ्या।
\v 24 क्याखिनकि यूहन्ना उ बखत तक जेलखान में नी डालिगेछ्यो।
\v 25 वाँ यूहन्ना का शिष्योको कोई यहूदी का दगाड़ा शुद्धीका बारिमै बाद बिबाद भ्योछ।
\v 26 और उनूनले यूहन्ना का पास आभैरन उथै क्योछ, हे गूरु जो आदिम यरदन का पार त्यारा दगाडा छ्यो, और जैकी तैले गवै दिछ: देख उ बपतिस्मा दिछ, और सबै लोग उका पास उनान।
\v 27 यूहन्ना ले जबाब दिछ:, जब तलक आदिमीस स्वर्ग भटे न दियी जा तब तलक उ कै नै पा सकनो।
\v 28 तो तुमी म्यार गवाह छा, कि मैंले क्योछ, कि मैं मसी नहातिनू, लेकिन उका आज्ञाले भेजिगयू।
\v 29 जैकि ब्यौलि छ:, उई ब्योलो छ; लेकिन ब्योलाको मिज्जू ठडिभेरन उकी सुणछ, और उक आवाज ले भौत खुशी हूँछ, अब मैरी खुशी पूरि भेछ।
\v 30 जरूर छ: कि उ बडौ और मैं घटू।
\v 31 जो मलि भटे ऊंछ उ सबुन है ठुलो छ:, धरती भटे उछो ऊ धरती को छ:, और उ संसारैकि बात कूछ" और जो स्वर्ग भटे उछ उ सबून है मलि छ:।
\v 32 जो ले उले देखरैछ: और सुणरैछ: उकी गवै दिछो, और फिर ले जो कोई ले उकी गवैस गरहण नै करून।
\v 33 ले उकी गवै गरहण करलिछ: उले यो बात मानलिछ: कि परमेश्वर सच्चो छ'।
\v 34 क्याखिनकि जैस परमेश्वर ले भेजरैछ:, उ परमेश्वर कि बात करछो क्याखिनकि उ आत्मा नापि-तोलि भेरन नै दिनो।
\v 35 बाबा च्याला का दगाड़ा प्रेम राखछ, और उले सब चीज उका हातून में करदीछ।
\v 36 जो च्याला(यीशु मसी) में विश्वास करछ, अन्नत जीवन उको छ:, लेकिन जो च्यालास नै माननो, उ जीवनस नै देखसकून, लेकिन परमेश्वर उ भटे नाराज रूंछ।"
\c 4
\s यीशु मसीह और सामरी स्यैनी
\p
\v 1 फिर जब यीशुस पत्तो चलछ:, कि फरीसियों ले सुणिरैछ, कि यीशु यूहन्ना है ज्यादा शिष्य बनूछ, और उनून बपतिस्मा दिछ।
\v 2 जब कि यीशु खुद बपतिस्मा नी दिछ्यो लेकिन उका शिष्य बपतिस्मा दिछ्या।
\v 3 तब यहुदियास छोडभेरन गलील खिन ग्यान।
\v 4 और ऊस सामरिया हो भेरन जानो जरूर छ्यो।
\v 5 तो उ सूखार नामका सामरिया का एक नगर तक आछ:,यो उ जागा छी जो याकूब ले अपूनो च्योलो यूसुफस दियीनाको छ्यो।
\v 6 और याकूब को कुआँ ले वाँई छ्यो, तो यीशु थकी भेरन उ कुआं पास बैठि जांछ, यो बात लगभग छकालाकि छ्यी।
\v 7 इदुक में एक सामरी शैनीमैस पानि भरनीखिन कुआँ पास आछ। यीशुले उथै क्योछ, “मैस पानि पीलौ।”
\v 8 क्याखिनकि उका शिष्य नगर में खानो मोल लिनखिन जायीना का छ्या।
\v 9 उ सामरी स्यैनिमैस ले यीशु थै क्योछ, तै यहूदी हो भेरन मैं सामरी स्यैनिमैसथै क्याखिन पानि मांगछ:? (क्याखिन कि यहुदी लोग सामरियों का दगाडा कोईलै सम्बन्ध नी राखछ्या।)
\v 10 यीशुले ऊस जबाब दीछ, अगर तै परमेश्वरक बरदानस जाणनि तै यो ले जाणनि कि उ को छ: जो त्वेथै कुनमर्यौछ पानि पिलौ तै उथै मांगनि, और उ तैस जीवन को पानि दिनो।
\v 11 स्यैनिमैसी ले उथै क्योछ, हे परभु त्वेथै पानि भरनहिन केले नाहतिन और कुआं भौत गैरो छ: तो फिरि त्वेथै जीवनको पानि कांहै आछ?
\v 12 क्या तै हमारा पिता याकूब है ले ठूलो छ:, जैले हमुन यो कुआं दीछ; उ और उक संतान और उनारा गोरूबाछ येमै भटे पानि पीछ्या?”
\v 13 यीशु ले ऊस जबाब दीछ, जो कोई ले यो पानिस पिलो ऊस फिर प्यास होली।
\v 14 लेकिन जो कोई उ पानि में भटे पियोलो जो मैं ऊस दियूलो, ऊस फिर कभै प्यास नी हो लेकिन जो पानि मैं ऊस दियूलो उ उमे भटे एक पानि को स्रोत बनिजालो जो अनन्त जीवन खिन उमड ते रौलो।
\v 15 स्यैनिमैसी ले यीशु थै क्योछ, हे परभु उ पानिस मैस ले दे ताकि मैले प्यासी न रू और न पानी भरनहिन इतूक दूर ऊन पड़।
\v 16 यीशु ले उथै क्योछ, “ जा अपूना घरवालास यां बुला लियौ।”
\v 17 स्यैनिमैसी ले जबाब दीछ:, “कि मेरो घरवालो नाहातिन।” यीशु ले उथै क्योछ, “तै ठीक कूछी कि तेरो घरवालो नाहातिन।
\v 18 क्याखिनकि तै पाँच आदिमीन छोडि चुकगेछी, और जैका पास तै आज कल रूछी उले तेरो घरवालो नाहातिन यो तैले सच्ची क्योछ।”
\v 19 तब स्यैनिमैसी ले उथै क्योछ, “ हे प्रभु, मैस लागछो कि तै भविष्यदक्ता छ:।
\v 20 हमारा पुरखा योई डाणा में भक्ति करछ्या और तुम कुछा कि यरूशलेम उ जागा छ: जां भक्ति करून चैंछि।”
\v 21 यीशुले उथै क्योछ, “ मेरी बातको विश्वास कर कि उ बखत उन छ: कि नै तै ये डाणा में भक्ति करला नै यरूशलेम में।
\v 22 तुम जैस नै जाणना उकि भक्ति करछा, और हम जैस जाणनू उकि भक्ति करनू, क्याखिनकि उद्धार यहूदिन मे भटे छ:।
\v 23 लेकिन उ बखत उनोरो छ: और आई ग्योछ कि जब सच्चा भक्त लोग आत्मा और सच्चाईले पिता परमेश्वर की भक्ति कराला, क्याखिन कि पिता अपूनखिन इसा भक्ति करून वालान खोजछ।
\v 24 परमेश्वर आत्मा छ: और जरूरी छ: कि उकि भक्ति करून वाला आत्मा और सच्चाईले उकि भक्ति करून।
\v 25 स्यैनिमैसी ले उथै क्योछ, मैं जाणछू कि मसीह जो परमेश्वर को जन छ: और उनवालो छ: जब उ आलो तब हमून सब बता द्योलो।
\v 26 यीशु ले उथै क्योछ, "मैं जो त्वेथै बोलुन मर्यो मै ऊ उई छू। "
\s शिष्यून की वापसी
\p
\v 27 इदूक मे यीशु का शिष्य आग्या और ताजूब करन मस्यान कि उ स्यैनिमैसीका दगाड़ा बात करन मरियोछ, तो ले कैले उथै कै न क्यो, कि तै कि चाछै?या क्याखिन उका दगाडा बात करन मरछ्य।
\v 28 तब स्यैनिमैसी अपूनो फूलो छोडि भेरन नगर खिन न्हैजा छी और लोगूनथै कुन मसछ्य।
\v 29 हिटा एक आदमीस देखा, जैले म्यारा बारिमें जो मैले करिनाको छ्यो मैस सब सही बाता दीछ कांई उ मसीह त नहातिनी?
\v 30 तो उन लोग अपूना घरून भटे निकल भेरन उक पास उन लाग्यान।
\v 31 येक बीच में यीशुका शिष्यूले यीशुथै बीनती करन मस्यान कि गुरू जी खानखिन खा ल्ही।
\v 32 लेकिन यीशु उनूनथै क्योछ, म्यार पास खानखिन इसो खानो छ: जैका बारिमें तुम नै जाणना।
\v 33 तब शिष्य आपस में कुन लाग्यान कि क्या कोई ये खिन खान लियाछ्यी?
\v 34 तब यीशुले उनूनथै क्योछ, मेरो खानो यो छ: कि मैं अपूना भेजनवाला कि मरजीस पूरो करू और उका कामस पूरो करू।
\v 35 क्या तुम नै कुना कि कटनी हुन में आजि ले चार मेहना छन? देखा मैं तुमूनथै कुछू, कि अपूना आँखान गणानका तरफ करा कि उ कटनखिन त्यार हो गैछी।
\v 36 और काटून वालो मजदूरि पाछो, और आनन्त जीवन खिन जामा करछ, ताकि बून्या वालो ले और काटून वाल ले मिल भेरन खुशी मनून।
\v 37 क्याखिन कि इल्ले यो कहावत ठीक बैठ छ्यी बूनवालो कोई छ: और कटून वालो कोई छ:।
\v 38 मैले तुमून खेती कटून खिन भेजछ्य लेकिन तुमून ले मेहनत नै करि, औरून ले मेहनत करछ्य तुम उको फल पान मरछा।
\v 39 उ स्यैनिमैसीका कुनाले भौत सामरी लोगूनले विश्वास करछ्य; क्याखिनकि उले यो गवै दीछ "उले सब कुछ बता दीछ जो मैले करछ्य।
\v 40 तब जब उन सामरी लोग यीशुका पास आयान तब उनूनले उथै बिनती करछ्य कि तुम हमारा यां रूका तो यीशु द्वी दिनून तक वां रियान।
\v 41 उक उपदेश का कारन और ले भौत लोगूनले विश्वास करछ्य।
\v 42 और उ स्यैनिमैसीथै क्योछ, अब हम तेरा कुनाले विश्वास नै करना क्याखिनकि हमूनले खुद जाणि हालछ्य कि सच्ची में योई संसार को मुक्तिदाता छ:।
\v 43 फिर उ द्वी दिनून का बाद उ वां भटे निकल भैरन गलील हिन ग्योछ।
\v 44 क्याखिनकि यीशुले खुद कै रखछ्‌यो कि भविष्दक्ता अपूना देश में इज्जत नी पा।
\v 45 जब उ गलील में पूजछै त लोग खुशी ले भरि ग्या और उक दगाडा मिलयान क्याखिन कि जदूक काम उले यरूशलेम में त्यारका बखत करिनाका छ्या, उनूनले सब देखिनाका छ्या क्याखिन उन लोग ले त्यार में जाइनाका छ्या।
\s राजमहल में काम करनवाला का च्यालास चंगो करून
\p
\v 46 फिर उ गलीलका काना शैर में आछ जा उले पानिस अंगूर को रस बनाछ, और वांकाँ राजाका एक करमचारीको च्योलो बिमार छ्यो।
\v 47 यो सुणिभेरन यो राजाको करमचारी यीशु का पास आभेरन बिनती करछ कि मेरा घर हिट और म्यारा च्यालास चंगो कर दे क्याखिनकि उ मरन्या छ:।
\v 48 यीशुले उथै क्योछ जब तक तुम लोग चिन-चमत्कार नी देखा तब तक कभै ले विश्वास नी करा।
\v 49 त राजा का करमचारी ले उथै क्योछ, हे परभु म्यारा च्यालाका मरना है पैली हिट।
\v 50 यीशुले उथै क्योछ जा तेरो च्योलो ज्यूनो‌ छ: उले यीशु का कईना का बात में विश्वास करछ्य और न्हैजांछ।
\v 51 उ अपूना घर खिन जानमरेछ्यो, कि बाट में ऊस उक सेवक मिलयान जो ऊस बतूनान कि तेरो च्योलो ज्यूनो छ:।
\v 52 उले उनूनथै पूछ्य कि यो कंजै ठिक भ्योछ, उनून ले बताछ कि लगभग एक बजे दिन में उको ज्वर ठीक हो ग्येछ्यो।
\v 53 तब उ जाणिग्यो कि यो उनजै कि बात छ: जंजै यीशुले उथै क्योछ कि जा तेरो च्योलो ज्यून्वे छ: उले और उक पूरा परिवारले विश्वास करछ्य।
\v 54 यो यीशु को दुसोरो चमत्कार छ्यो जो यीशु ले गलील मे करछ्य।
\c 5
\s अड़तिस साला का बीमारी स चंगो करून
\p
\v 1 येक कुछ बखतका बाद यीशु यहुदियूनका त्यार मे यरूशलेम ग्यान।
\v 2 यरूशलेम में भेड- फाटका (एक जागाको नाम छ:) उक पास एक ताल छ: जैथै इबरानी भाषा में बेतहसदा कुनान, और उका पांच (ओसारे) छ्या
\v 3 उनूनमें भौत सा बीमार पडिनाका रूछ्या अन्धा, लंगडा,और लकवा मारिनाका पानिका हिलनाका इनतजार में पड़िनाका रूछ्या।
\v 4 क्याखिनकि प्रभुको दूत बखत-बखत में ताल में उतर भेरन पानिस हिलूछ्यो, पानिका हिलतेहि जो कोई पैली उतर जाछ्‌यो उ ठीक होजाछ्यो चाहे कसी ले बीमारी क्याखिन नै हो।
\v 5 वां एक आदिम छ्यो जो अड़तीस सालून भटे बिमारी में पडि़नाको छ्यो।
\v 6 यीशुले ऊस पडिनाको देखभेरन यो जाणिभेरन कि उ भौत दिनून भटे इसा हालत में छ:,तब यीशुले उथै पूछछ्य क्या तै चंगो हुन चाछै:?
\v 7 तब उ बिमारीले यीशुस जबाब दीछ, हे प्रभु, म्यारा दगाडा में कोई नाहातिन जो पानि हिलूनाका बखत मैंस ताल में उतार दे म्यारा पुजून है पैलि कोई दूसरो उतरि जाछ्यो।
\v 8 यीशुले उथै क्योछ उठ अपूनो चरपाई उठौ और चल फिर।
\v 9 उ आदिम तुरन्त चंगो होजाछो, और अपूनो बिछान उठा भेरन चलून फिरून लागछ्य।
\v 10 उ दिन आराम करनाको दिन छ्यो ( यहूदी लोग हफ्ता में एक दिन केले काम नै करना उ दिना उन लोग परमेश्वर की भक्ति करनान) यहूदी लोग उथै कूनलाग्या जो चंगा होरैछ्य कि तै आज आरामका दिन चरपाई उठून ठिक नहातिन।
\v 11 उले उनून जबाब दीछ, कि जैले मैस चंगो करछ्य उले मैथै क्योछ अपूनी चरपाई उठा भेरन चल फिर।
\v 12 उनूनले उथै पूछछै कि उ आदिम को छ: जैले त्वेथै क्योछ कि चरपाई उठा भेरन चल फिर?
\v 13 लेकिन जो चंगो होईनाको छ्यो उ नी जाणछ्यो कि उ को छ्यो क्याखिनकि वां भौत भीड छ्यी ऐक कारण यीशु वां भटे न्है ग्योछ्यो।
\v 14 इन बातूनका बाद उ यीशुस मंदिर में मिलछ्य, तब यीशु ले उथे क्योछ, "देख तै अब चंगो होग्योछ, फिर कभै पाप जन करे, कांई इसो न हो कि ये भटे ले भारि बिपत्ति तै में औ। "
\v 15 उले यहूदियून थै कै दीछ, कि जैले मैस चंगो करछ्य, उ यीशु छ:।
\v 16 येक कारण यहूदि धर्मगुरू लोग यीशुस सतून लाग्यान कि यीशु आरामाका दिन इसा काम करछ्यो।
\v 17 तब यीशु ले उनूनथै क्योछ, “ कि मेरो पिता आजि तक काम करछ्यो और मैंले काम करछू।
\v 18 येक कारण यहूदी का अधिकारि लोग ऊस मारनाकि कोशिश करून मस्यान कि नै केवल आरामको नियमस तोडिछ्यो बल्कि परमेश्वरस अपूनो पिता कूछ्यो और अपूनास परमेश्वरका बराबर बतयूछ्यो।
\s च्याला को अधिकार
\p
\v 19 इस में यीशु ले उनूनथै क्योछ, मैं तुमूनथै सच्ची-सच्ची कुछू, कि च्योलो आफी के नै करि सकून केवल उ जो पितास करन देखछ्यो, क्याखिनकि जिन जिन कामून उ करछ्यो तो च्योलो उनून ऊसा तरिकाले करछ्यो।
\v 20 क्याखिनकि पिता च्यालास प्रेम करछ्यो और जो जो काम उ करछ्यो च्यालास दिखूछ: उ और ठूला काम तुमून दिखालो ताकि तुम ताजूब करा।
\v 21 क्याखिनकि जसकैं पिता मरिनाका लोगून उठूछो और ज्यूनो करछ्यो उसीकैं च्योलो जिनून चांछ उनून ज्यून करछो।
\v 22 और पिता कैको न्याय नै करनो लेकिन न्याय करनका सब काम च्यालास सौंपि दिंछ।
\v 23 जडकैं सब लोग पिताको आदर करनान।उसीकैं च्यालोको ले आदर करा, जो आदर नै करना उ पिताको जैस उले भेजरेछ उको आदर नै करनो।
\v 24 मैं तुमूनथै सच्ची सच्ची कुंछू जो मेरि बातून सुणिभेरन म्यारा भेजनवालाको विश्वास करछो अनन्त जीवन उको छ:, और उमें सजा की आज्ञा नै हूनी, लेकिन उ मौत भटे पार होभेरन जीवन में पूजि ग्योछ।
\v 25 मैं तुमूनथै सच्ची सच्ची कुंछू, उ बखत उनेर छ: और ऐल छ: जैमें मरिनाका परमेश्वरका च्याला की आवाज सुणाला, और जो सुणाला उन ज्यूना रौला।
\v 26 क्याखिनकि जसा तरिकाले पिता अपूना आप में जीवन राखछ्यो, ऊसा तरिकाले च्यालास ले यो अधिकार दिराखछ्य कि उले अपून आप में जीवन राखो।
\v 27 बल्कि ऊस न्याय करनाको ले अधिकार दीराखछ्य, येखिन कि उ आदिमोको ले च्योलो छ:।
\v 28 यो ताजूब जन करा, क्याखिन उ बखत उनवालो छ:, कि जदूक ले कबरून में छन उकि आवाज सुणिभेरन निकलाला।
\v 29 जिनूनले भलाई करछ्य उन लोग दुबारा ज्यून ह्वाला अनन्त जीवन पानखिन और जिनूनले बुराई करछ्य उन दूबारा ज्यून ह्वाला सजा पानखिन।
\s यीशु मसीह का बारिमें गवै
\p
\v 30 मैं आफी के नै कर सकनू, जै सुणछू ऊसो न्याय करछूं, और मेरो न्याय सच्चो छ:, क्याखीन कि मैं अपूना मरजीले नै करनू, लेकिन अपूना भेजन्यावालाकि मरजीले करछूं।
\v 31 अगर मै अपूनि गवै अपी दीयू तो मेरी गवै सच्ची नै हो सकनी।
\v 32 एक और छ: जो मेरी गवै दिछो मैं जाणछू जो मेरि गवै दिछो, उ सच्ची छ:।
\v 33 तुमूनले युहन्नाथै पूछवाछ और उले सच्ची गवै दीछ।
\v 34 लेकिन मैं अपूना बारि मे आदिमीन की गवै नै चानू; तब ले यो बात मैं तुमून थै येखिन कून मर्यू कि तुम लोगून उद्धार मिलो।
\v 35 उ जो जलनिया और चमकनिया वालो दिया छ्यो, तुमून थ्वाड देर तक उक उज्याला में मगन हुन निको लाग्छ्य।
\v 36 लेकिन म्‍यारा पास जो गवै छ:, उ यूहन्ना है बडभेरन छ: क्याखिनकि जो काम मैस पिताले पूरो करनिखिन सौंप रेछ योई उ काम छ: जैस मैं करछूं, उनी काम मेरा गवा छन कि पिताले मैस भेजछ:।
\v 37 और पिता जैले मैस भेजरेछ उले मेरी गवै दिरेछ:, तुमूले कभै नै उकी आवाज सुणि और नै कभै उकी सकल देखि।
\v 38 और नै उकि बातून अपूना रखछा, और जैस उले भेजराखछ्य उको ले विश्वास नै करना।
\v 39 तुम धरम शास्त्रमें खोजछा क्याखिनकि उमें तुमून अनन्त जीवन को बाटो मिललो, और यो उई छ: जो मेरी गवै दिछ।
\v 40 फिर ले तुम जीवन पानखिन म्यारा पास नै ऊन चाना।
\v 41 मैं आदमीनथै आदर संमान नै चानू।
\v 42 लेकिन मैं तुमून जाणछूं कि तुमूनमें परमेश्वरको प्यार नहातिनो।
\v 43 मैं अपूना पिताका नाम ले आरयूं, और तुम मैस गरहण नै करना, और कोई अपूना नाम ले आलो त तुम ऊस गरहण करलेला।
\v 44 तुम जो एक दुसारा भटे आदर चाछा और जो आदर परमेश्वरा का तरफ भटे छ: ऊस नै चाना, तु कस्सिकै विश्वास कर सकछा?
\v 45 यो नै समझा कि मैं पिताका सामूनि तुमूनमें दोष लगूलो तुमून में दोष लगून वालो त मूसा छ:, जै मे तुम भरोसा राखछ्या।
\v 46 क्याखिन कि अगर तुम मूसाको विश्वास करना त मेरो ले विश्वास करना क्याखिनकि उले म्यारा बार में लिख छ:।
\v 47 लेकिन अगर तुम उकि लिखिनाकि बातूनमें विश्वास नै करना त मेरी बातून में क्याखिन विश्वास कराला
\c 6
\s पाँच हजार आदिमून खाँनो खिलूनो
\p
\v 1 इन बातून बाद यीशु गलील की ताल मतलब तिबिरियासका ताल का पास ग्यो।
\v 2 और भौते ठुली भीड़ उक पछिल हो जाछि, क्याखिनकि जो चमत्कारा काम उ बीमारून में दिखूछ्यो उन ऊनून देखछ्या।
\v 3 तब यीशु डाणा में अपूना शिष्यूका दिगाड़ा वां बैठना का छ्या।
\v 4 और यहूदिनको फसह को त्यार नजिक छ्यो।
\v 5 तब यीशुले भौत भीड़ अपूना तरफ उन देखछ्य और तब उले फिलिप्पुस थै "क्योछ कि हम इनून खिन खानखिन मोल कां है लियूनू?”
\v 6 लेकिन यो बात उले ऊस परखूनखिन क्योछ, क्याखिनकि उ खुद जाणछ्यो कि मैं कि उ करलो।
\v 7 फिलिप्पुसले ऊस जबाब दिछ, कि "द्वी सौ चांदी सिक्काले ल उनून खिन रौवाटा पूरा नी हून लेकिन थ्वाड- थ्वाड सबून मिलि ज्यालो।"
\v 8 उक शिष्यून में भटे शमौन पतरस को भाई अन्दियासले उथै क्योछ।
\v 9 यां एक लौड छ: जैथै पांच रौवाटा और द्वी माछा छन लेकिन येले इदूक लोगून खिन कि होलो।
\v 10 यीशुले क्योछ, कि लोगून बैठन दी। उ जागा में भौत घास छी तब उन जो लगभल पाचं हजार लोग छ्या उन बैठी ग्या।
\v 11 तब यीशुले रौवाटान अपूना हातून में लिछ:, और परमेश्वर को धन्यवाद करछ्य और जो लोग बैठीना का छ्या उनून में बटवै दिछ उस्सिकैं माच्छान्‍सले करछ्य।
\v 12 जब सब लोग खाभेरन भरिग्या तब यीशु ले अपूना शिष्यून थे क्योछ बचिना का टुकडान जामा करलि कि कैं बरबाद नै जौ।
\v 13 त शिष्यूनले उन बचिनाका टुकूडान जामा करछ्य, जो कि पांच रवाटान में भटे बचिनाका छ्या जिनूनले बार टोकरि भरिग्या।
\v 14 तब यो चमत्कारस देखिभेरन लोग कूंन लाग्यान कि यो उई भविष्यवक्ता छ: जो संसार में उनवालो छ्यो।
\v 15 यीशू यो जाणिभेरन कि इन लोग मैस राजा बनून खिन पकडन चानान, तब उ एकलो डाणान का तरफ न्है ग्या।
\s यीशु को पानी में हिटूनो
\r मत्ती 14:22-23; मरकुस 6:45-52
\p
\v 16 फिर जब ब्याल भेछ तब उका शिष्य नदिका किनार ग्यान।
\v 17 और नाव में बैठि भेरन नदिका पार कफरनहूम खिन जान लाग्नान उ बखत अन्यारो होगेछ्यो, और यीशु आजि तक उनारा पास नी आ रेछ्या।
\v 18 और आंधी तूफान का कारण नदि में लहर उठून मस्यान।
\v 19 जब उन लोग लगभग चार पांच मील दूर पूज्यानन तब उनूनले यीशुस नदि पार करते और नाव का नजिक उनो देखछ। और डर ग्या।
\v 20 तब यीशुले उनूनथै क्योछ डरौ जन मै छू।
\v 21 यीशुका शिष्य यीशुस नाव में चढून चाछ्या लेकिन उ नाव तुरन्त उ जागा में पूजजाछी जां उनूले जानछ्यो।
\s लोगून को यीशुस खोजून
\p
\v 22 और जो लोग नदिका उ पार रेग्छ्या, दुसारा दिन उनूनले देखछ्य कि वां एकै नाव छी, और यीशु अपूना शिष्यनू का दगाडा उ नाव में नै ग्यो, केवल उका शिष्य ग्यान।
\v 23 तब और ले नाव तिबिरियास भटे उ जागा मेण आयान, जा उनून ले परभु को धन्यवाद करिना का बाद रवाटा खायान।
\v 24 और जब लोगून ले देखछ्य कि यां नै यीशु छ, और नै उका शिष्य छन तब उन लोग नाउन में बैठि भेरन यीशु खोजनखिन कफरनहूम पूजियान।
\s यीशु जीवन को रौटो छै
\p
\v 25 नदी पार पूजि भेरन उनून यीशु मिलछ, तब उनूनले यीशुथै क्योछ हे गुरू तै यां कब आछै।
\v 26 तब यीशु ले उनून जबाब दिछ, मैं तुमून थै सच्ची सच्ची कुंछू तुम मैस येखिन नै खोजूनमरया कि तुमूले चमत्कार देखछ्य बल्कि येखिन कि तुमूनले पेट भरि रवाटा खायान।
\v 27 नाशवान खानखिन मेहनत जन करा, लेकिन खनखिन मेहनत करा जो अनन्त जीवन तक बनिनाको रूछो, जैस आदमिको च्योलो तुमून देलो, क्याखिनकि परमेश्वरले उमें मोहर लगारखछ्य।
\v 28 तब उनूनले यीशुथै पूछ्छय कि हम परमेश्वर को काम करनीखिन कि करनू?
\v 29 यीशु ले जबाब दिछ, कि परमेश्वर को काम यो छ,कि उले जैस भेजिरेछ उमें विश्वास कर।
\v 30 तब उनूनले उथै क्योछ, तै अब को वालो चिन्न दिखूछै कि हम ऊस देखिभेरन तेरो विश्वास करां तै को वालो काम दिखूछै?
\v 31 हमारा पूरखानले जंगल में मन्ना खाछ, जसो लिखिनाको छ, कि उले उनून स्वरग भटे रवाटा दियान।
\v 32 यीशुले उनूनथै क्योछ मैं तुमूनथै सच्ची सच्ची कुंछू कि मूसाले तुमून उ रोटो स्वर्ग भटे नै दिना लेकिन मेरो पिता तुमून सच्ची कै को रोटो स्वर्ग भटे दीछ।
\v 33 क्याखिनकि परमेश्वर को रोटो उई छ, जो स्वर्ग भटे उछ संसारस जीवन दिछ।
\v 34 तब उनूनले उथै क्योछ कि हे परभु उ रोटो हमेशा हमून दिन कर।
\v 35 यीशुले उनूनथै क्योछ, जीवन को रोटो मै छूं जो म्यारा पास आलो उ कभै भुखो नै रौ और जो मैं में विश्वास करोलो, उ कभै प्यासो नी रौ।
\v 36 लेकिन जसो कि मैंले तुमून थै क्योछ, कि मैंस देखिभेरन ले विश्वास नै करना।
\v 37 पिता जिनून ले मैंस सौंपोलो उन सब मेरा पास आला और मैं उनून कभै नी निकालू।
\v 38 क्याखिनकि मैं अपूनि मरजी नै बल्कि पिताकि मरजी पूरो करनखिन स्वर्ग भटे आरयूं।
\v 39 और मेरा भेजनवाला कि मरजी यो छ, कि जो मैस दिइना को छ: मैं उमें भटे केले नै हरू लेकिन ऊस आखिर तक निकीकै राखू।
\v 40 क्याखिनकि मयारा भेजनवाला कि यो मरजी छ, कि जो कोई च्यालास देखिभेरन उमें विश्वास करोलो उ अनन्त जीवन पालो, मैं फिर ऊस आखिरी दिन ज्यून करलो।
\v 41 येक कारण यहूदी लोग ऊस देखिभेरन चिडून मसनान, कि जो रोटो स्वर्ग भटे आछ उ मैं छूं
\v 42 और उनून ले क्योछ, क्या यो यूसुफ को च्योलो नहातिनोयी, जैका इजा-बाबा स हम जाणनू त उ क्याखिन कुछूं कि मै स्वर्ग भटे आरयू।
\v 43 यीशुले उनून जबाब दिछ, कि आपस में जन कुड़कुड़ा।
\v 44 कोई ले म्यारा पास तब तक नै आसकून जब तक पिता जैले मैस भेज रैछ ऊस खींच नै ल्हे; और मैं आखिरी दिन ऊस फिर ज्यून करलो।
\v 45 भविष्यवक्ताओं ले यो लिखीना को छ; कि उन सब परमेश्‍वरका तरफ भटे सिखाइना का होला
\v 46 और जैले ले पिता भटे सुणिना और सिखीना को छ: उन म्यारा पास आला।
\v 47 मैं तुमूनथै सच्ची सच्ची कुछूं। कि जो कोई विश्वास करछो अनन्त जीवन उको छ।
\v 48 जीवन को रोटो मै छूं।
\v 49 तुमारा पूरखान ले जंगल में मन्ना खाछ और मरग्या।
\v 50 जै रोटा कि बात मैं तुमून थै कुछूं उ स्वर्ग भटे आछ और जो ऊस खाछो उ कभै नै मरनो।
\v 51 और जो रोटो में संसार खिन दियूलो उ मेरो मांसो छ।
\v 52 तब यहूदी यो कैभेरन आपस में झगाडा करन मस्यानकि तो आदिम क्याखिन अपून मांसो खानखिन दिसकछ?
\v 53 यीशुले उनूनथै क्योछ मैं तुमूनथै सच्ची-सच्ची कुछूं कि जब तक तुम आदिमको च्यालाको मासो नी खा और खून नी पी तब तक तुमून मैं जीवन नी हो।
\v 54 जो मेरो मासो खाछो, और मेरो खून पीछो, अनन्त उको छ मैं आखिरी दिन ऊस फिर ज्यून करलो।
\v 55 क्याखिनकि मेरो मांसो सच्ची में खानाकि चीज छ और मेरो खून सच्ची में पीनाकी चीज छ।
\v 56 जो मेरो मांसो खाछो और मेरो खून पीछो उ मैं में बनिनाको रूछो और मै उमें।
\v 57 जस्सिकै पिताले मैस भेजछै और मैं पिताका कारण ज्यून छूं, उस्सिकै जो मैस खालो मेरा कारण ज्यून रौलो।
\v 58 जो रोटो स्वर्ग भटे आछ उ योई छ, तुमारा पूरखान का नयाति नहातिन जैस खायो और मरग्या, जो कोई यो रोटो खालो उ हमेशा ज्यून रौलो।
\v 59 यो बात उले कफरनहूम का एक आराधनालय में उपदेश दिना बखत क्योछ।
\s अनन्त जीवन का बात
\p
\v 60 उका शिष्यून में भटे भौतुन ले यो बात सुणिभेरन क्योछ, कि यो त भौत कठिन बात छ, एस को मान सकछ?
\v 61 यीशुले अपूना मन में यो बात जाणिभेरन कि मेरा शिष्य ये बात ले कुड़कुड़ान मरियान, उले उनून थै पुछछय, क्या यो बातून ले तुमून तखलिफ हूछी?
\v 62 और अगर तुम आदिमका च्यालास जां उ पैलि छ्यो वां है मलि जानो देखला त कि होलो?
\v 63 आत्मा त जीवन दिन वालि छ, और शरीरोको ले फैद नहातिन जो बात मैंले तुमूनथै कै रेछ, उई आत्मा और जीवन छ।
\v 64 लेकिन तुमूनमें भटे कदुक इसा छन जो विश्वास नै करना क्याखिनकि यीशु त पैलि भटे जाणिछ्यो कि जो विश्वान नै करना उन को छन? और को मैंस पकड़वालो।
\v 65 और उले क्योछ येक कारण मैले तुमूनथै कईनाको छ्यो कि जब तक कैसै पिता का तरफ भटे बरदान नी मिल तब तक उ मेरा पास नै आ सकनो।
\s पतरस को विश्वास
\p
\v 66 यो बातून का कारण उका भौत शिष्य ऊस छोड़भेरन न्हैजानान और फिरि कभै वापस नै उना।
\v 67 तब यीशुले उन बाराह शिष्यूनथै ले क्योछ क्या तुम ले जान चाछा।
\v 68 तब शमौन पतरसले यीशुथै क्योछ कि हे परभु हम कैका पास जानू? अनन्त जीवन का बतको त त्यार पास छन।
\v 69 और हम विश्वास करनू और जाणिगया कि तै परमेश्वर को पवित्र जन छ।
\v 70 शुले उनूनथै क्योछ, क्या मैले तुम बारून नै चूनियो तब ले तुमून में भटे एक जनि शैतान छ।
\v 71 यो बात यीशुले शमौन इस्करियोती को च्योलो यहूदाह इस्करियोतीका बारिमें क्योछ, क्याखिनकि उन बारून में भटे योई छ्यो जो ऊस पकडून वालो छ्यो।
\c 7
\s यीशु और उका भाय्या
\p
\v 1 इन बातुन का बाद यीशु गलील में घुमतेर्योछ, क्याखिन कि यहूदी लोग ऊस मारना कि कोशिश में छ्या, येक कारण उ यहूदिया में नै घुमून चाछ्यो।
\v 2 और यहूदीनको त्यार नजिक छ्यो।
\v 3 येक कारण यीशुका भायान ले उथै क्योछ, तुम यो जागा छोडि़भेरन यहूदिया में जा, कि जो भला काम तुम करछा, उनून तुमारा शिष्य ले देखून।
\v 4 जो नाम कमून चाछो उ लुकिभेरन काम नै करन अगर तै काम करछै त दुनिया का सामुनि कर
\v 5 क्याखिनकि उक भाईले उमें विश्वास नी करछ्या।
\v 6 तब यीशु ले उनून थै क्योछ मेरो बखत आजि नै आर्यो लेकिन तुमून खिन बखत छ:।
\v 7 संसार तुमारा दगाडा बैर नै करसकूनो, लेकिन संसार मैखिन बैर करछ, क्याखिनकि मै उक बिरोध में गवै दिछू, कि उका काम बुरा छन।
\v 8 तुम लोग पर्व मनून खिन जा मैं पर्व मनूनखीन नै आ सकनू किलैकी मेरो बखत नै आर्यौ।
\v 9 यीशुले उनून थै यो बात कैभेरन उ गलील में रुकि जा
\s झोपड़िन का त्यार में यीशु
\p
\v 10 जब यीशुका भाई पर्व में न्हैजानान तै यीशु ले गुप्त तरिका ले पूजछ।
\v 11 तब यहूदी पर्व में यीशुस खोजुन मसनान कि उ कां छ: ?
\v 12 और लोग यीशु का बारिमें बातको हुन मरेछ्या कोई कुछ्या कि उ भौत भलो छ: कोई कुछ्या उ त लोगून भटकून वालो छ:।
\v 13 तबले यहूदिनका डर का कारण कोई ले आदिम यीशु का बारिमें खुलभेरन नी बोलछ्यो।
\s त्यार का दिन यीशु को उपदेश
\p
\v 14 और जब पर्व का आधा दिन बितिग्यो त यीशु मन्दिर में जा भेरन लोगून उपदेश दिन लाग्यान।
\v 15 तब यहूदिन ताजुब भ्योछ कि येस बिन पढिंना को कस्सिकै (धर्म शास्त्र ज्ञान) कां भटे भ्योछ।
\v 16 यीशुले उनून जबाब दीछ कि यो मेरो उपदेश मेरो नहातिनो यो त मेरा भेजनवाला को छ:।
\v 17 अगर कोई उकी मरजी में चलून चाछो, त उ यो उपदेश का बारिमें जाणि जालो कि यो परमेश्वर का तरफ भटे छ:,यां मैं अपूना तरफ भटे कुछूं।
\v 18 जो अपूनी तरफ के कुछूं उ अपूनी बडाई चाछो, लेकिन जो अपूना भेजनवाला की बडाई चाछ उई सच्चो छ:, और उमें के कपट नहातिन।
\v 19 क्या मूसा ले तुमून नियन कानून नै दियाई? तबले तुमून में भटे कोई ले नियम कानून नै माननो। तुम मैंस किलै मारिडालून चाछा?
\v 20 लोगूनले जबाब दीछ तैमें भूत लगिनाको छ:, को तैस मारून चाछ?
\v 21 यीशुले उनून जबाब दीछ कि मैले एक काम करछ्य, और तुम ताजूब करछा।
\v 22 येक कारण मूसाले तुमून खतना को आदेश दिछ, ( यो मूसा का तरफ भटे नी छ्यो लेकिन यो पूरखान भटे चलिना को छ:) और तुम आराम का दिन आदिमिनको खतना करछा।
\v 23 जब आराम का दिन आदिमोको खतना करिजाछो ताकि मूसा कि नियम कानून की आज्ञा न टल्लो त तुम मैमें क्याखिन नाराज हुछा, कि मैंले आराम का दिन एक आदिमस पूरी तरिका ले ठीक करछ्य।
\v 24 मुंख देखिभेरन न्याय जन करौ लेकिन ठीक ठीक न्याय कर।
\s क्या यीशु ही मसीहा छ:
\p
\v 25 तब कदुक यरुशलेमाका लोग कुन लग्या क्या यो उई नहातिनो जैस मारनाकि कोशिश हुनमरेछ्यी।
\v 26 लेकिन देखा उ त खुल्लमखुल्ला बात करछ और कोई उथै के नै कुनो, क्या सरदारून ले मानहलछि कि यो मसीह छ।
\v 27 तैस हम जाणनू, कि तो कां को छ:, लेकिन जब मसीह आलो त कोई ले नी जाण कि कां आछ।
\v 28 तैस हम जाणनू, कि तो कां को छ:, लेकिन जब मसीह आलो त कोई ले नी जाण कि कां आछ।
\v 29 तब यीशु ले मन्दिर में उपदेश दिभेरन क्योछ, तुम मैस जाणछा मैं कां को छूं मैं अफी नै आयू लेकिन मेरो भेजनवालो सच्चो छ, लेकिन तुम ऊस नै जाणना।
\v 30 मैं ऊस जाणछूं, क्याखिनकि मैं उक तरफ भटे आईनाको छूं और उले मैस भेजिरेछ।
\v 31 इसो कुन में उन यीशुस पकडून चाछ्या, तब ले कैलै उमें हाथ नै हाल्यो, क्याखिन कि उको बखत नी आईना को‌ छ्यो।
\s यीशुस पकड़ना कि कोशिस
\p
\v 32 और उ भीड में भटे भौतुन ले उमें विश्वास करछ्, और कून लाग्यान क्या मसीहा आलो त येहै ज्यादा चमत्कार दिखालोइ जोये ले दिखायान?
\v 33 तब फरीसियों लोगूनले यो बातून चुपचाप ले सुणियान, जो उन यीशु का बारिमे करन मरेछ्या, तब महायाजकूनले और फरीसियोंन ले यीशुस पकड़ूनि खिन सिपै भेज्यान।
\v 34 तब तुम मैस खोजला लेकिन नी पा जां मै जाछूं तुम वां नै आ सकना।
\v 35 यहूदी लोग आपस में कून मसियान कि यो कां जाछो, कि हम तैस नै खोज सकना, क्या तो उनारा पास जोलो जो युनानिन में तित्तर बित्तर हो भैरन रूनान और क्या तो यूनानिन ले उपदेश देलोई?
\v 36 यो कि बात छै जो उले क्योछ, कि तुम मैस खोजला लेकिन नी पा और जां मैं जाछूं वां तुम नै आ सकना?
\s जीवन- पानी का नदि
\p
\v 37 परव का आखरी दिन जो खास दिन छ्यो, यीशु ठाडो हो भैरन और ध्धया भैरन क्योछ अगर कोई प्यासो छ त मेरा पास अ और पी।
\v 38 जो मैमें विश्वास करलो, जसो पवितरशास्तर में कईना छ, “ उका मन भटे जीवन की नदी निकलाला।'
\v 39 ले यो बात पवितर आत्मा का बारिमें क्योछ, जैस उमें विश्वास करनवाला पानवाला छ्या, क्याखिन कि एल तक पवितर आत्मा आईना को नी छ्यो क्याखिन कि यीशु एल तक अपुनी महिमा में नी आईना को छ्यो।
\v 40 तब भीड में भटे कोई कोई लोगून ले यो बातून सुडिभैरन क्योछ सच्ची में उ भविष्यदक्ता छ।
\v 41 और केलै क्योछ कि यो मसीह छ, लेकिन केलै क्योछ क्या मसीह गलील भटे आलोई?
\v 42 क्या पवितर शास्तर में लिखी ना को नहातिनी कि मसीह दऊड का वंश भटे और बैतलहम गौ भटे आलो जां दाऊद रूछ्यो?
\v 43 येक कारण लोगून में फूट पडछै।
\v 44 उनून में भटे कदूक यीशूस पकडून चाछ्या लेकिन केलै ले उमें हाथ नै हाल्यो।
\s यहूदी नेता को अविश्वास
\p
\v 45 तब सिपै महायाजकून और फरीसियोंन का पास आयान और उनून ले सिपै थै क्योछ, तुम ऊस क्याखिन नै लाया?
\v 46 सिपैन ले जबाब दिछ, कि कोई आदमि ले कभै इसा बात नै कर्या।
\v 47 फरीसियोंन ले उनून थै क्योछ क्या तुम ले भटगेछा?
\v 48 क्या हमारा अधिकारीन या फरीसियून में भटे केलै उमें विश्वास करछ्यी?
\v 49 लेकिन यो भीड का लोग नियम कानून नै जाडना और इन शापित छन।
\v 50 नीकुदेमुस जो पैलि एक बार यीशुस मिलनीखिन आछ, उन फरीसिन मेंभटे एक छ्यो, नीकुदेमुस ले उनून थै क्योछ।
\v 51 क्या हमारा नियम कानून कै आदिमस जब तक पैलि उकी सुडिभैरन जाडनल्यू, कि उ कि करछो दोषी ठैरूछी क्या?
\v 52 उनून ले नीकुदेनुस जबाब दिछ, कांई तै ले गलीली त नहातिनै खौज और देख, कि गलील भटे कोई ले भविष्यदक्ता परगट नै हो सकूनो।
\v 53 -बाद में सब अपूना अपूना घरून खिन ग्यान।
\c 8
\s कुकर्मी स्यैनीस माफ करून
\p
\v 1 लेकिन यीशु जैतून नामक डाणा में ग्यो।
\v 2 और रातै फिर अराधनालय में आछ, और सब लोग उका पास आयान, और उ बैठी भेरन उनून शिक्षा दिन लाग्छ।
\v 3 तब शास्तरी और फरीसी एक शैनमैसीस जो व्यभिचार(बुरो काम) में पकड़िनाकि छी, और ऊस सब लोगून का बीच में ठाणो करभेरन यीशूथै क्योछ।
\v 4 हे गुरू यो शैनीमैस व्यभिचार करन में पकड़िनाकि छ:।
\v 5 नियम कानून में मूसा ले हमून हूकुम दिरेछ, कि इसा शैनीन ढुङान ले लोडिया भैरन मारनखिन कईना को छ:; ये का बारिमें तुम कि कुंन छ:।
\v 6 उनून ले यीशु स अजमून खिन यो बात करियान ताकि यीशु में दोष लगूना को मौका मिलि जौ, लेकिन यीशु झुकी भेरन आंङुलाले भिमें लिखून लाग्यान।
\v 7 जब उन यीशुथै पूछते रूनान तब यीशु ले उनून थै क्योछ, तुमून में भटे जैले कभै पाप नै करि रै उ पैलि ढूंग हांणौ।
\v 8 और फिर यीशु भिमैं लिखुन लाग्यान।
\v 9 लेकिन यीशुकि यो बात सुणिभेरन नान भटे ठूला तक वाँ भटे नैहजानान, तब वां यीशु और शैनीमैस बचनान।
\v 10 तब यीशु ले उथै क्योछ, हे नारी उन कांहिन ग्यान? क्या कैलै त्वेस सजा कि आगया नै दिनी।
\v 11 तब उ शैनमैसले क्योछ, कैलै ले नै दिनी परभु, तब यीशुले क्योछ, मैंलकै त्वेस सजा नै दिनू जा फिर कभैले पाप जन करे।
\s यीशु संसार को उज्यालो
\p
\v 12 फिर यीशुले लोगून थै क्योछ, संसार को ऊज्यालो मैं छूं, जो मेरा पछिल आलो उ अन्यारो में नी रौ बलकि जीवन को ऊजालो पालो।
\v 13 फरीसिन ले उथै क्योछ तै अपून गवै अपी दिछै तेरी गवै ठीक नहातिन।
\v 14 यीशु ले उनून जबाब दिछ, मैं अपून गवै अपी दिछूं तबले मेरि गवै ठीख छ, किलेकि मैं जाणछूं कि मैं कांहै आरयू और कां जाछूं, लेकिन तुम नै जाणना कि मैं कांहै आयूनाको छूं और कांखइन जाछूं
\v 15 तुम संसारिक तरिका ले न्याय करछा, लेकिन मैं कैको न्याय नै करनू।
\v 16 और अगर मैं फैसला करूलैके त म्योरो फैसला ठीक होलो, किलेकि मैं एकोलो न्हातियू और म्योरो स्वर्गीयपिता जैले मैस भेजिनाको छ: म्यारा दगाड़ा छ:।
\v 17 और तुमारा नियम कानून मे ले लिखिना को छ कि दुवी जनून कि गवै मिलभैरन ठीख हुछी।
\v 18 एक त मैं अपूनी गवै अपी दिछूं, दुसोरो म्योरो स्वर्गीयपिता मेरि गवै दिछो जैले मैस भेजिनाको छ:।
\v 19 तब यहूदीन ले उथै पूछछय कि तेरो स्वर्गीयपिता कां छ, तब यीशु ले उनून जबाब दिछ, अगर तुम मैस जाणना त म्यारा स्वर्गीयपितास ले जाणना।
\v 20 यो बातुन का बाद यीशुले अराधनालय* मे भटे उपदेश दिन बखत क्योछ, और कैलै ऊस न पकडियों क्याखिन कि उको ऐल तलक बखत नी आईना को छ्यो।
\s अपूना बारिमें यीशु को बतूनो
\p
\v 21 फिर यीशु उनून थै क्योछ, मैं जाछूं और तुम मैस खोजला और अपूना पापून में अपी मारला और मैं जाँ जाछूं वां तुम नै आ सकना।
\v 22 तब यहूदी आपस में कुनमसयान “ क्या तो आत्मा हत्या करनखिन जानमरेछ्यि केलेकि तो कूंन मर्यौछ कि जा मैं जाछूं तुम वाँ नै आ सकना? ”
\v 23 तब यीशु ले उनून थै क्योछ, कि तुम तलिका छा और मैं मलिको छूं, और तुम संसारा का छा मैं संसारो को नहातिनू।
\v 24 येक कारण त मैंले तुमुन थै क्योछ, कि तुम आपूना पापुन मे मरला, अगर तुम विश्वास नी करलात कि मैं उई छूं ( ईश्वरका तरफ भटे भेजिनाको) तै तुम अपून पापून में मरला
\v 25 तब उनून ले यीशु ले थै क्योछ, “कि तै को छ?” तब यीशु ले उनून जबाब दिछ कि “मैं उई छूं ( ईश्वरका तरफ भटे भेजिनाको) जो मैं तुमुन थै पलि भटे कुंन मरेयूं।”
\v 26 तुमारा बारिमें मैले भौत कुछ कुंन छ, और फैसला करन छ: लेकिन म्योरो भेजनवालो सच्चो छ; और जो मैं उथै भटे सुणछूं ऊई संसार थै कुछूं।
\v 27 उन यो नै समझुया कि यीशु हमुन थै स्वर्गीयपिता का बारिमें कुंन मरर्योछ।
\v 28 तब यीशु उनून थै क्योछ, “जब तुम मैंस ऊंचा में चढाला (सलीब में चढ़ाला) तब जाणला कि मैं उई छूं,( ईश्वरका तरफ भटे भेजिनाको) और मैं खुद कैले न करनू लेकिन जसो स्वर्गीयपिता ले मैस सिखारेछ्य मैं ऊसि बात कुंछूं।
\v 29 और म्योरो भेजनवालो मेरा दगाडा छ:, उले मैस कभै एकोलो नै छोड़ि केलेकि मैं हेमाशा में उई काम करछूं जैले देखिभेरन उ खुश रूँछ।"
\v 30 उ यो बात कूंन नै मरेयोछ कि भौत लोगूनले उमें विश्वास करछ्य।
\s सत्य तुमून आजाद करोलो
\p
\v 31 तब यीशु ले उन यहूदी थै क्योछ, जिनून ले उमें विश्वास करछ्य “अगर तुम म्यारा बातून में मानन रौला त तब तुम म्यारा शिष्य बनला।
\v 32 उनूनले यीशु थै क्योछ, कि हम त इब्राहीम का वंश का छा, और हम कभै केका गुलाम नै रया लेकिन तै क्याखिन कुछै कि मैं तुमून आजाद करूलो?
\v 33 यीशु ले उनून थै क्योछ कि मैं तूमून थै सच्ची सच्ची कुछूं, जो कोई पाप करछो उ पापो को गुलाम छ।
\v 34 और गुलाम हमेशा घर में नै रुनो लेकिन च्योलो हमेशा रूछो।
\v 35 अगर च्योलो तुमून आजाद करलो तो तुम सच्ची में आजाद हो जाला।
\v 36 मैं जाणछूं कि तुम इब्राहीम का वंश का छा, फिरले तुम मेरा बातून नै मान्ना और तुम मैंस मार डालून चाछा।
\v 37 मै उई कुछूं जो मैंले अपूना स्वर्गीयपिता का वां देखछ्य, और तुम उई करना रूछा जो तुमूनले आपूना बाबा भटे सुणछा।
\v 38 उनून ले तब यीशु थै क्योछ, “हम इब्राहिमका संतान छ:।” तब यीशु ले उनून थै क्योछ, “ कि अगर तुम इब्राहीम संतान हुनातै इब्राहीन जस काम करना।
\v 39 लेकिन अब तुम मैं जसास मारून चाछा, जैले तुमुन सही बात बताछ जो मैंले परमेश्वर भटे सुणछै, इब्राहीम ले त इसो नी करछ्यो।
\v 40 तुम अपूना बाबा का जस काम करछा, “तब उनून ले यीशु थै क्योछ, क्या हम व्यभिचार ( कुकर्म) ले जनमीनाका छाई, हमोरो एक स्वर्गीयपिता छ: जो परमेश्वर छ:।
\v 41 यीशु ले उनून थे क्योछ, “अगर परमेश्वर तुमोरो बाबा हुनोतै तुम मेरा दगाडा प्रेम रखना, किलेकि मैं परमेश्वरका तरफ भटे आरयूं, मैं अफी नै आरयूं उले मैस भेजरखछ्य।
\v 42 तुम मेरि बात क्याखिन नै समझना? क्याखिन कि मेरि बात सुणभेरन नै मानना।
\v 43 तुम अपूना बाबा शैतान का छा, और अपूना बाबा शैतान कि इच्छा पूरि करून चाछा। उ त शुरू भटे हत्यारो छ:, और उमें सत्य नहातिन और उ झूट बोलछो, किलेकि उक स्वभाव में झूट छ: और झूटो को बाबा छ।
\v 44 लेकिन मैं सच्ची बोलछूं, लेकिन तुम म्योरो विश्वास नै करना।
\v 45 तुमून में भटे को छ:, जो मैंस पापी ठैरूछो? और अगर मैं सच्ची बोलछूं त तुम म्योरो विश्वास क्याखिन नै करना?
\v 46 जो परमेश्वर को हुछो उ परमेश्वर की बात सुणछो, और तुम येक कारण ने सुणना कि तुम परमेश्वर तरफ भटे नहातिना।
\s यीशु और अब्राहम
\p
\v 47 तब यीशु ले उनून जबाब दिछ, मैंमें दुष्टत्मा नहातिन, लेकिन मैं अपूना स्वर्गीयपिता को आदर समान करछूं, और तुम मेरो निरादर करछा।
\v 48 तब यीशु ले उनून जबाब दिछ, मैंमें दुष्टत्मा नहातिन, लेकिन मैं अपूना स्वर्गीयपिता को आदर समान करछूं, और तुम मेरो निरादर करछा।
\v 49 तब यीशु ले उनून जबाब दिछ, मैंमें दुष्टत्मा नहातिन, लेकिन मैं अपूना स्वर्गीयपिता को आदर समान करछूं, और तुम मेरो निरादर करछा।
\v 50 लेकिन मैं अपूनो समान नै चानू लेकिन एक छै जो चाछो, और न्याय करछो।
\v 51 मैं तुमून थै सच्ची सच्ची कुछूं जो आदिम मेरि बातून में चलोलो उ अनन्त काल तक नी मर।”
\v 52 तब यहूदीन ले यीशु थै क्योछ, “अब हम जाणिगया कि व्वेमें दुष्टत्मा छ:, इब्राहीम मरग्यो और सब भविष्यदवक्ता ले मरग्यान और तै कुंछै कि जो मेरि बातून में जो चलोलो उ अनन्त काल तक नी मर।”
\v 53 हमोरो बाबा इब्राहीम त मरिग्योछ, क्या तै उ है ले ठूलो छ? और भविष्यदक्ता ले मर ग्यान तै अपून थै कि कूछै?
\v 54 यीशु ले उनून जबाब दिछ, “अगर मै अपूनी बड़वै आफी करू, त मेरि बड़वै कैले नी भै, लेकिन मेरि बड़वै करून वालो मेरो स्वर्गीयपिता छ:, जैस तुम अपूनो परमेश्वर कूंछा।
\v 55 और तुम त स्वर्गीयपितास नै जाणना लेकिन मैं ऊस जाणछूं, और अगर मैं ले कूं कि मैं ऊस नै जाणनू त मैले तुमरि नायाति झूठो ठहरूलो: लेकिन मैं ऊस जाणछूं और उका बातून में चलछूं।
\v 56 तुमोरो बाबा इब्राहीम मैस देखनिखिन भौत आश में छ्यो और उले देखछ्य और भौत खुश भ्योछ।
\v 57 यहूदीन ले यीशु थै क्योछ, “तै ऐल तक पचास सालोको ले नाहातिनै; फिर ले तै ले इब्राहीम स देछ्य?”
\v 58 यीशु ले उनून थै क्योछ, “मैं तुमून थै सच्ची सच्ची कुंछूं कि येहै पैलि इब्राहीम पैदा भ्योछ्य या मैं छूं।
\v 59 तब उनून ले यीशुस हाडखिन ढूंगा उठायान लेकिन यीशु चुपचापले अराधनालय में भटे नैहजाछो।
\c 9
\s जन्मा अंधास चंगो करूनो
\p
\v 1 तब वां भटे जान बखत यीशु ले एक आदिम देखछ्य जो जनम भटे अंधो छ्यो।
\v 2 तब यीशुका शिष्यून ले यीशु थै क्योछ, “ हे गुरू कैल पाप करछ्य कि यो अंधो पैदा भ्योछ, येले यां येका इजा बाबान ले?”
\v 3 यीशुले जबाब दिछ, “ न येले पाप करखछ्य, न येका ईजा बाबा ले; यो येक कारण भ्योछ कि उमें परमेश्वरकि शामर्थ देखिजौ।
\v 4 क्याखिन कि जैले मैस भेजरेछ उका काम दिने दिन में पूरो करून छ, क्याखीन कि उ रात उन वालि छ: जैमें कोई काम नै कर सकनो।
\v 5 जब तक मैं संसार में छूं तब तक संसार को ऊजालो छूँ।
\v 6 यो कै भैरन उले भिमैं थूकछ्य, और उ थूकले माटास सानछ्य, और उ अंधा का आंखान में लगाछ।
\v 7 और यीशु ले उ अंधा थै क्योछ, “जा और शीलोह का कुण्ड में धोले” ( जैको मतलब छ ‘भेजिना को’ छ:)। और जा भेरन आंखा धोयान और देखते हुये वापस आछ।
\v 8 तब उका पङौसीन जिनूनले ले ऊस भीख मागून देखछ्या, उन कुनलाग्या कि “क्या यो उई भीखारी नाहातिनि, जो या बैठि भेरन भीख माङछ्‌यो?
\v 9 कदुकुन ले क्योछ, “ यो उई छ:” और कई लोगून कुनलाग्यान, यो त उको जसो लागछो।” तब उ भीखारी क्योछ “मैं उई छूं।”
\v 10 तब उन लोग उथै पूछन लग्नान, “कि तेरा आंखा कसीकै खुलग्या?”
\v 11 उले उनून जबाब दिछ, “कि यीशु नामको एल आदिम ले माटो सानि भेरन, मेरा आंखान में लगाछ, और क्योछ शीलोह में जा भेरन धोले और मैले आंखा धोयान मैं देखून मैंग्यूं।
\v 12 उनून ले उथै पूछछ्य, “ उ का छ:?” उले क्योछ मैं नै जाणनू उ काँखिन ग्योछ।”
\s फरीसिन का द्वारा चंगाई की जाँच पड़ताल
\p
\v 13 तब लोग उ ऊस जो पैलि अंधो छ्यो फरीसिन का पास लिग्यान।
\v 14 जै दिना यीशु ले उ अंधास ठीक करछ्य उ दिन यहूदीनको आराम को छ्यो।
\v 15 फरीसिनले ले उथै पूछछ्य कि तेरा आंखा कसीकै खुल ग्या? उले क्योछ उले मेरा आंखा में माटो लगाछ, और मैले धोछ और अब में देखुन मैग्यूं।
\v 16 तब कई फरीसी कुनलाग्यान कि यो आदिम परमेश्वर का तरफ भटे नाहातिन क्याखिन कि यो आराम कादिनस नै माननो। और कई फरीसी लोग कूनलग्या कि क्या कोई पापी इसा चिन्न दिखा सकछो? तै उनून में फूट पड़िजाछी।
\v 17 फिर उनून ले उ अंधा थै पूछ्छै जै तेरा आंखा खोलियान तै उका बारिमें कि कूंछे? उले क्योछ उ भविष्दवक्ता छ।
\v 18 लेकिन यहूदीन नै भ्यो कि यो अंधो छ्यो, तब उनून ले उ अंधाक ईजा बाबास बुलाछ।
\v 19 और उनून थै पूछछ्य कि क्या यो तुमोरो च्योलो छी, जैस तुम कूंछा कि यो अंधो पैदा भ्योछ? फिर अब यो कसीकै देखून मर्योछ।
\v 20 उका ईजा बाबा ले उनून जबाब दिछ कि यो हमोरो च्योलो छ, और यो जनम भटे अंधो छ।
\v 21 लेकिन हम ने जाणना कि यो कसीकै ठिक भ्योछ, और तैका आंखा कसीकै खुलि ग्यान तुम तै थैई पुछा तो अफि बतालो।
\v 22 इसि बात उका ईजा बाबा ले येक कारण क्योछ क्याखिन कि उन लोग यहूदिन देखिभेरन डरिछ्या, क्याखिन कि यहूदी लोग एक होगेछ्या, अगर कोई कूछ्यो कि उ मसीह छ, त उनून ऊस मंदिर भटे निकाल दिछ्या।
\v 23 येक कारण उका ईजा बाबा ले क्योछ कि तो सयान छ तैई थैं पूछलि।
\v 24 तब यहूदी लोगून ले उ अंधा थै क्योछ, तै परमेश्वर की भक्ति कर हम जाणनू कि उ आदिम त पापी छ:।
\v 25 तब उले उनून जबाब दिछ मैं नै जाणनू कि पापी छी या नाहातिन मैं एक बात जाणछूं कि मैं अंधो छ्यूं लेकिन अब देखछूं।
\v 26 तब फिर उनून ले उ अंधा थै पूछछ्य कि यीशु ले त्यारा दगाडा कि करछ्य? कसिकै तेरा आंखा खूलियान?
\v 27 तब उ अंधाले क्योछ मैंले तुमून बात हालछ्य, अब दुबारा कि चाछ? क्या तुम ले उका शिष्य बनून चाछा।
\v 28 तब यहूदीले उथै भल बुरो क्योछ, कि तैई उको शिष्य छ, हम तै मूसाका शिष्य छा।
\v 29 हम जाणनू कि परमेश्वरले मूसा का दगाडा बात करछ्य, लेकिन तै आदिमस नै जाणनू कि तो कांको छ।
\v 30 तब उ अंधा ले जबाब दिछ, यो त ताजूब कि बात छ कि तुम ऊस नै जाणना कि उ कां को छ, तब ले उले मेरा आंखा खोल दियान।
\v 31 हम जाणनू कि परमेश्वर पापिन कि नै सुडनो लेकिन अगर कोई परमेश्वरो को भक्त हो तै और उकी बातून में चलछ त उकी परमेश्वर सुणछो
\v 32 और संसार में आज तलक इसो कभै सुणन में नै आयो, कि कोई ले जनमका अंधा का आंखा खूलियान।
\v 33 अगर तो आदिम परमेश्वर का तरफ भटे नी हूनो त केले नी कर सकूनो।
\v 34 तब उनून ले उथे क्योछ, तै त पाप में जनमिना को छ:, तै हमून सिखूछ? और उनून ले ऊस भ्यार निकाल दिछ।
\s आत्मिक अन्धापन
\p
\v 35 जब यीशु ले सुडछ, कि उनून ले ऊस भ्यार निकाल दिछ, जब यीशु का दगाडा उकी भेंट भेछ तै यीशु ले उथे क्योछ, क्या तै परमेश्वर का च्याला में विश्वास करछ्यै?
\v 36 उले जबाब दिछ, हे प्रभु उको छ:, उमें मैं विश्वास करू?
\v 37 तब यीशु ले उथे क्योछ, तैले ऊस देखलेरेछ और जो त्यारा दगाडा बात करून मरेछ्यो उई छ।
\v 38 तब उले यीशु थै क्योछ हे प्रभु मैं विश्वास करछूं, तब उले यीशुस ढोक दिछ।
\v 39 तब यीशु ले क्योछ मैं यो संसार में न्याय करनिखिन आरयूं, कि जो अंधा छन उन देखून और जो देखना उन अंधा हो जाला।
\v 40 जो फरीसी उका दिगाडा छ्या, यो बात सुणिभैरन उथै क्योछ क्या हम ले अंधा हुला?
\v 41 यीशु ले उनून थै क्योछ, अगर तुम अंधा हुना त तुम पापि नी ठहरना लेकिन अब कूंछा, कि हम त देखनू येक कारण तुमोरो पाप बानि को रौलो।
\c 10
\s ग्वाला और भेड़ू का उदाहरण
\p
\v 1 मैं तुमून थै सच्ची सच्ची कूंछू, जो कोई दवारून भटे भेडशाला में नै उनो, लेकिन और कोई दुसारा बाटा भटे उछो, उ चोर और डाकू छ।
\v 2 लेकिन जो दवारून भटे उछो, उ भेडून को ग्वाल छ।
\v 3 उई खिन दवारपाल दवार खोलदिछो, और भेड उकी आवाज सुणनान, और उ अपूना भेडून को नाम लिभैरन बुलूछो और भेडून भ्यार लिजाछो।
\v 4 और जब उ अपूना सब भेडून भ्यार निकाल चूकोलो, तै उनारा अगिल अगिल हिटछो और भेड उका पछिल पछिल उनान, क्याखिन कि उन उकी आवाज पछ्याणनान।
\v 5 लेकिन उन परायान का पछिल नै जाना, ऊस देखभैरन भा भाजिजाला, क्याखिन कि उन परायान की आवाज नै पछ्याणना।
\v 6 यीशु ले उनून थै यो उदाहरण क्योछ, लेकिन उन नै समझ्या यो कि बात छन जो उ कूंछूं।
\s यीशु बड़िया को ग्वाला छ:
\p
\v 7 तब यीशु ले उनून थै क्योछ, मैं तुमुन थै सच्ची सच्ची कूंछूं, किमैं भेडून को दवार मै छूं।
\v 8 म्यारा है पैलि जदूकले आयान, उन सब चोर और डाकू छन लेकिन भेडूनले उनरि नै सुणी।
\v 9 मैं दवार छूं, अगर कोई म्यारा दवारा भीतर जालो त उदधार पालो भीतर भ्यार आ जा सकोलो और खानखिन ले पाल।
\v 10 चोर और के काम ले नै उना केवल चोरी करनखिन और घात करनखिन और नष्ट करनखिन उछो, मैं येक कारण आरयूं कि लोग जीवन पान और मसत कै पान।
\v 11 बड़िया ग्वाला मैं छूं, बडिया ग्वालो अपूना भेडून खिन अपूनो प्राण दिछ।
\v 12 मजदुर जो नै ग्वाल छ, और नै भेडूनको मालिक छ, भेडियान उनो देखिभेरन, भेडुन छोडभेरन भाग जाछो, और भेडिया भेडून का ताडा पडछ और उनून तितर बितर कर दिछ।
\v 13 बडिया ग्वालो मैं छूं, मैं अपूना भेडून ले जाणछूं, और म्यार भेड मैस जाणनान।
\v 14 जैसके पिता मैंस जाणनान और मैं पितास जाणछूं, और मैं अपूना भेडून खिन अपूनो प्राण दिछूं।
\v 15 जैसके पिता मैंस जाणनान और मैं पितास जाणछूं, और मैं अपूना भेडून खिन अपूनो प्राण दिछूं।
\v 16 म्यारा और ले भेड छन, जो ये भेडशालामें नाहातिन उनून ले लियून जरूरी छ, उन मेरि आवाज सुणला तब एक्के झुण्ड होलो और एक्के ग्वालो होलो।
\v 17 पिता मैंस इसलिये प्यार करछ, कि मैं अपूनो प्राण दिछूं कि फिर ऊस वापस लि लियू।
\v 18 म्योरो प्राण मैथै कोई नै छडा सकनो, लेकिन मैं अपूनो प्राण अफि दिछूं, मैंस ऊस दिना को और फिर वापस लिनाको लै अधिकार छ, यो आगया मैस मेरा पिता मैस दिरेछ।
\v 19 इन बातून का कारण फिर यहूदिन में फूट पडछ्य।
\v 20 उनून में भटे भौत कूंनलाग्या, उमें त दुष्ट आत्मा छ, और उ पागल छ, उकी क्याखिन सुणछा?
\v 21 और कईन ले क्योछ यो बात इसा आदिम कि नाहतिन जैमें दुष्ट आत्मा हो, क्या दुष्ट आत्मा अंधा का आंखा खोल सकनानि?
\s यहूदीन को अविश्वास
\p
\v 22 यरूशलेम में स्थापना को पर्ब भ्योछ, और जो जाड़ान का दिनून में छ्यो।
\v 23 और यीशु मंदिर में सुलैमान का ओसरे में घुमून मरेयोछ्यो।
\v 24 तब यहूदिन ले वां आभैरन ऊस चारू तरफ भटे घेरि भेरन उथै पूछनान तै हमुन कब तक दुबिधा में राखले? अगर तै मसीह छ, त हमून साफ साफ बता दे।
\v 25 तब यीशु ले उनून जाबब दिछ, मैले तुमून थे क्योछ त मगर तुम विश्वास नै करना, जो काम में अपूना पिता का नाम ले करछूं उई मेरि गवै छ।
\v 26 लेकिन तुम इसलिये विश्वास नै करना क्याखिन कि तुम म्यारा भेड नाहातिना।
\v 27 म्यारा भेड मेरि आवाज सुडनान और म्यारा पछिल पछिल हिटनान।
\v 28 और मैं उनून अनन्त जीवन दिछूं, और उन कभै ले नाश नी हून, और कोई उनून मेरा हात भटे नै छड़ै सकनो।
\v 29 म्यार पिता जैले उनून मैस दिरेखछ्य, उ सबून है ठूलो छ, और कोई ले उनून पिता का हातून है नै छड़ै सकनो।
\v 30 मैं और पिता एक्के छा।
\v 31 यहूदिन ले ऊस ढुङयूनखिन फिर ढूगा उठायान।
\v 32 तब यीशु ले उनून थै क्योछ मैले अपूना पिता का तरफ भटे भौत भला काम दिखायान,उमें भटे को काम खिन तुम मैस लोणिऊछा?
\v 33 यहूदिन ले जबाब दिछ, “ हम त्वैस भल कामून खिन नै लोणियूना, लेकिन परमेश्वर कि निन्दा करछ, और आदिम हो भेरन अपूना स परमेश्वर बतूछै।"
\v 34 यीशु ले उनून जबाब दिछ, “ क्या नियम कानून में लिखिना को नाहातिनोई, ‘ कि मैंले क्योच तुम ईश्वर छा?’
\v 35 अगर उले उनून ईश्वर क्योछ, जिनार पास परमेश्वर को बचन पूजछै(पवित्र शास्त्र को बचन झूठो नै हो सकूनो।)
\v 36 और जैस परमेश्वर ले पवित्र कर भेरन संसार में भेजरेछ, तुम उथै कूंछा कि तै उकि निन्दा करून मरेछ, क्याखिन कि मैंले क्योछ, कि मै परमेश्वर को च्योलो छूं?
\v 37 अगर मै अपूना पिता का काम नै करनू तै मेरो विश्वास जन करा।
\v 38 अगर मैं करछूं, त चाहे तुम म्योरो विश्वास नै ले करना, ताकि तुम लोग जान सको को मैं पिता में छूं और पिता मै में छ:।
\v 39 तब उनून ले यीशुस पकड़नाकि कोशिश करछ्य, लेकिन उ उनारा हात नै आयो।
\v 40 तब फिर यीशु वाँ भटे निकलभैरन यरदन का पार जाछो जा यूहन्ना पैलि बपतिस्मा दिछ्यो और वाई रूँछ्यो।
\v 41 भौत लोग उका पास आभैरन कूंनान कि यूहन्ना तै कोई ले चिन्न नै दिखाया, लेकिन जो कुछ ले यूहन्नाले येका बारिमें कईना को छ्यो उ बिलकुल सच्ची छ्यो।
\v 42 और वां भौत लोगून ले उमें विश्वास करछ:।
\c 11
\s लाजर कि मौत
\p
\v 1 मरियम और उकि बैनि मार्था बैतनिय्याह नामाका गौ में रूछ्या, और भाई बिमार छ्यो, जैको नाम लाजर छ्यो।
\v 2 यो उई मरियम छ्यी जैले प्रभु में इत्र डालभेरन उका खुटा अपूना बालुन ले पोछ्यान, येको भाई लाजर बीमार छ्यो।
\v 3 ब उक बैनिनले उखिन जबाब भिजवाछ, कि प्रभु जैस तै प्यार करछ उ बिमार छ:।
\v 4 यो सुणिभरन यीशु ले क्योछ यो बिमारी ले मौत नी हो लेकिन परमेश्वर कि महिमा खिन छ, कि उका दवारा परमेश्वर का च्याला कि महिमा हो।
\v 5 यीशु मार्था और उकि बैनि और लाजरस प्यार करछ्यो।
\v 6 जब यीशु ले सुणछ्य कि लाजर बिमार छ, त जै जागा में उ छ्यो वां दीवी दिन तक रुक ग्यो।
\v 7 फिर उले अपूना शिष्यनूथै क्योछ आ हम फिर यहूदिया खिन जानू।
\v 8 तब उका शिष्‍युन ले उथै क्योछ, हे गुरू, ऐल त तैस यहूदी पथराव करून चाना, और तै कूंछै फिर वांई जानू?
\v 9 यीशु ले उनून जबाब दिछ, क्या दिन में बार घंटा नै हुनाई? अगर कोई दिन में हिटोल त ठोकर नै खानोइ,क्याखिन कि संसार को ऊजालो देखछो।
\v 10 उले यो बात कयान, और येका बाद शिष्यून थे कूंन लाग्छ्य, किलैकि हमोरो मिज्जू लाजर पडिग्योछ, लेकिन मैं ऊस जगून खिन जाछूं
\v 11 उले यो बात कयान, और येका बाद शिष्यून थे कूंन लाग्छ्य, किलैकि हमोरो मिज्जू लाजर पडिग्योछ, लेकिन मैं ऊस जगून खिन जाछूं।
\v 12 तब शिष्यून ले उथै क्योछ, “ हे प्रभु, अगर उ पडि़ग्योछ्, त उ ठीक होजालो ।
\v 13 यीशु ले त उका मरना का बारिमें क्योछ, लेकिन उन समझयान कि उले निन में पड़नाका बारिमें क्योछ।
\v 14 तब यीशु ले अपूना शिष्यून थै साफ कै दिछ कि लाजर मरग्योछ।
\v 15 और मैं तुमारा कारण खुश छूं, कि मैं वां नी छ्यूं, जैले तुम विश्वास करला, आ अब हम उका पास जानू।
\v 16 तब थोमा ले जैथै दिदुमुस ल कूंनान, अपूना दगाडा का शिष्यून थै क्योछ, आ हम ले उका या जानू।
\s यीशु पुनरूत्थान और जीवन
\p
\v 17 यीशुस यो मालूम भ्योछ कि लाजरस कब्र में राखिना का चार दिन हो ग्यान।
\v 18 बैतनिय्याह यरूशलेम भटे कोई दीवी मील दूर छ्यो।
\v 19 और भौत यहूदी लोग मार्था और मरियम का पास उक भाई बारिमें शान्ति दिनखिन आ रेछ्या।
\v 20 जब मार्था ले सुणछ्य कि यीशु ऊमर्योछ उ ऊस मिलनखिन गैछ, और मरियम घरै में बैठि रूछी।
\v 21 मार्था ले यीशु थे क्योछ, “ हे प्रभु तै यां हुनै त मेरो भाई कभै नै मरनो।
\v 22 और मै ऐले यो जाणछूं, कि जेले तै परमेश्वर थै मांङले, परमेश्वर त्वेस द्योलो।”
\v 23 यीशु ले उथै क्योछ, “तेरो भाई फिर ज्यून होलो।”
\v 24 मार्था ले उथै क्योछ, “मैं जाणछूं कि आखरि दिन में पुनरूत्थान का बखत उ ज्यून हो जालो।”
\v 25 यीशु ले उथै क्योछ, “पुनरूत्थान और जीवन मैं छूं, जो कोइ मैं- मैं विश्वास करोलो अगर उ मरले जालो त तबले जिलो,
\v 26 जो कोई ज्यून छ, और मैं मैं विश्वास करछो उ अनन्त काल तक नी मर। क्या तै यो बात में विश्वास करछी?”
\v 27 उले उथै क्योछ, “ होई हे प्रभु मैं विश्वास करछूं, कि परमेश्वर को च्योलो जो संसार में उनवालो छ्यो उ तैई छ।”
\s यीशु रोया
\p
\v 28 उ यो कैभैरन न्हैजाछि, और अपूनि बैनिस बुलाभैरन चुपचाप ले कूंछी, “गुरू यांई छ, और तैस बुलून मरयोछ।”
\v 29 यो सुणिभैरन उ तुरन्त यीशु का पास गैछ।
\v 30 यीशु आजि गौ में नी पूजिरेछय, उई जागा में छ्यो जा मार्थास मिलछय।
\v 31 तब जो यहूदी उका दगाडा बैठिनाका छ्या, और ऊस शांति दिन मरेयेछ्या, यो देखिभेरन कि मरियम तुरन्त उठि भैरन भ्यार न्है गैछ, उनून ले यो समझछै कि मरियम कब्रर में रूनखिन जान मरैछ, यो सोच भेरन उन उका पछिल कब्र में जानान।
\v 32 जब मरियम वां पूछछ्य जा यीशु छ्‌यो, त उले यीशु देखिभेरन उका खुटान में खितिभेरन कूछी, “हे प्रभु अगर तै यां हुनै त म्योरो भाई नी मरनो।”
\v 33 जब यीशु ले मरियम और उन यहूदीन देखछ्य जो उका दगाड आईना का छ्या उनून रून देखि भेरन भौत उदास भ्योछ,
\v 34 और उले उनून थै पूछछ्य तुमूनले ऊस कां राखरेछ? उनून ले क्योछ, प्रभु हिट देखले।
\v 35 तब यीशु रून मसछ्य।
\v 36 तब यहूदी कूंन लाग्यान कि तो तैस भौत निको मानछ्यो।
\v 37 और उनून में भटे कुछ लोग कुन मसयान, क्या जै अंधा का आंखा खोलयान, तो यो नै कर सकियो कि तो आदिम जन म्योरो।
\s लाजर को ज्यून हूनो
\p
\v 38 यीशु मन मन भौत उदास भ्योछ, और कबर का पास आछ जो एक गूफा में छी, और एक ढूङा ले गुफा को मुंख बंद करिनाको छ्यो।
\v 39 तब यीशु ले क्योछ, ढूङास हटा, तब मार्था ले क्योछ, हे प्रभु अब तै भटे बाश ऐ रै हो क्याखिन कि तै मरिनाका चार दिन होग्यान।
\v 40 यीशु ले उथै क्योछ, क्या मैंले तैथै नै क्योइ कि अगर तै विश्वास करलि त परमेश्वरकि महिमा देखलि।
\v 41 तब उनूनले ढूङास हटा दिछ, तब यीशु ले आकाश का तरफ चा भेरन क्योछ, हे म्यार पिता मैं तेरो धन्यवाद करछूं, कि तेले मेरि सुण हलछय।
\v 42 मैं जाणछूं कि तै हमेशा मेरि सुणछै, लेकिन जो यो भीड़ ठाड छ, उका कारण मैंले इसो क्योछ कि लोग यो विश्वास करून कि तैले मैस भेज रैछ।
\v 43 तब यीशु ले जोरले धद्या भेरन क्योछ, हे लाजर भ्यार अ।
\v 44 तब लाजर जो कबर ग्योछ, उ कफन समित भ्यार निकल उछ, यीशु ले क्योछ तै को कफन खोल दी, और तैस जान दी।
\s यीशु का बारिमें साजिस
\p
\v 45 तब उन यहूदी लोग जो मरियमस शांति दिन खिन आरेछ्या यो काम देखभैरन भौतून ले विश्वास करछ्य।
\v 46 लेकिन उमें भटे कई फरीसीन ले जा भैरन यो खबर याजूकन दिछ,
\v 47 तब फरीसीन ले एक ठूली पंचायत बुलाछ, और कुंन लाग्यान हम कि करनू?-यो आदिम तै भौते चिन दिखूछो।
\v 48 अगर हम तैस तसि के छोड दयुला तै सब लोग तै विश्वास कराला और रोमी लोग ले आभैरन हमारा मलि में अधिकार कराला।
\v 49 उनून में कइफा नामोको एक आदिम जो उ सालो को महायाजक छ्यो, उले उनून थै क्योछ तुम कै नै जाणना।
\v 50 और तुम यो न समझना कि यो तुमून खिन भलो छ, कि हमारा लोगून खिन एक आदिम मरो, पूरी जाति नाश न हो।
\v 51 यो बात उले अपूना तरफ भटे नै‍ क्इयो लेकिन उ सालो को महायजक होभैरन भविष्यवाणी करछ्य, कि यीशु उ जाति खिन मरोलो।
\v 52 न केवल उई जाति खिन लेकिन उन सब लोगून खिन जो परमेश्वर का सन्तान जो तितर-बितर होरेयान उनून एक कर दियो।
\v 53 तै उई दिन भटे यीशु मरना को पलान बनुन मसयान।
\v 54 येक कारण यीशु उ बखत यहूदिन में खुला तरिका ले नी घुमछ्यो, लेकिन वाँ निकल भेरन जंगल का नजिक इफ्राईम नामाका गौ में खिन जाछो, और वाँई अपूना शिष्यून का दगाडा रूछो।
\v 55 और यहूदीन को फसह को त्यार नजिक छ्यो, और भौत लोग फसह क त्यार भटे पैलि देहात भटे यरूशलेम खिन ग्यान कि अपूनास शुद्द करनखिन।
\v 56 त उन लोग यीशु खोजून लागनान और मन्दिर में ठाडा होभैरन आपस में कुन लाग्यान, तुम कि सोचछा? क्या उ त्यार में नी आ?
\v 57 क्याखिन कि प्रधान याजकून और फरीसिन ले यो हुकूम दिईनाको छ्यो, अगर कैसे यीशुका बारमें पत्तो हो ते उ उनून बतो, ताकि उन यीशुस पकडून।
\c 12
\s यीशु का खुटान में इत्र डालूनो
\p
\v 1 फिर यीशु फसहक त्यार है छें, दिन पैलि बैतनिय्याह में आयान,वाँ लाजर नामोको एक आदिमी छ्यो जैस यीशुले मरिन में भटे ज्यून करिनाको छ्यो।
\v 2 वाँ उनूनले उनुनखिन खानो तैय्यार करछ्य,और मारथा उनेरि सेवा करनमरैछि उनूनमें भटे लाजर एक छ्यो जो उक दगाड़ खान खानखिन बैठिनाको छ्यो।
\v 3 तब मरियमले जटामांसीको आघ सेर मैंहगो इत्र ल्‍हीभेरन यीशुका खुटान में खित्‍छ्य और अपून बालूनले पोछछ्य और इत्रकि खुशबूले घर खुशबूदार हो ग्यो।
\v 4 लेकिन उका च्यालान में भटे यहूदा इस्करियोती नामोको एक च्योलो जो उस पकड़ूनवालो छ्यो, उ कून लागछ्य।
\v 5 यो इत्र तीन सौ दीनार में बेचभेरन कंगालून में क्याखिन न दियो?
\v 6 उले यो बात येक कारण क्योछ ऊस कंगालूनकि फिकर नि छी,लेकिन उ चोर छ्यो और उक पास उनोरो थैल रूछ्यो और उ थैल में जेले डालि जांछ्यां, उ निकालि दिंछ्यो।
\v 7 यीशुले क्योछ ऊस म्यार खड़यूनाका दिन खिन रून दिया।
\v 8 किलैंकि कंगाल त तुमारा दगाड़ा हमेशा रूनान, लेकिन में तुमारा दगाड़ा हमेशा नै रूँ
\s लाजर का बिरोध में साजिस
\p
\v 9 यहूदीन में भटे साधारण लोग जाणि ग्या कि उ वाँ छ:, उन केवल यीशुका कारणले नै आया येक कारण आयान कि लाजरसैस देखनू, जैस उले मरिन में भटे ज्यून करछ्य।
\v 10 तब प्रधान याजकूनले लाजरसैस ले मारि डालनाकि साजिश रचछ्य।
\v 11 क्याखिनकि उक कारण भौत यहूदी न्हैग्याछ्या और यीशु में विश्वास करछ्य।
\s यरूशलेम में विजय प्रवेश
\p
\v 12 दुसारा दिन भौत लोगूनले जो त्यार में आ रेछ्या, यो सुणिभेरन कि यीशु यरुशलेम में ऊनमर्योछ।
\v 13 तब लोग खजूराका हांगा ल्‍हीभेरन उका दगाड़ा भेट करूनखिन निकल्यान और कून लाग्यान, “ होशन्ना, धन्य इस्राएलको राजा जो प्रभुका नामेंले ऊंछ।”
\v 14 जब यीशुस एक गधाको बच्चा मिलछ्य उ उमें बैठ ग्यो। जस लिख रैछ,
\v 15 कि हे सिय्योनकि चेलि जन डर, देख तेरो राजा गधाका बच्चा में बैठिनाको ऊनमर्‍योछ।
\v 16 उका च्याला पैलि नै समजिया, लेकिन जब यीशुकि महिमा प्रगट भैच तब उनून याद आछ,कि यो बात इनारा बार में लेखिनाकि छी, और लोगूनले उक दगाड़ा ईसो {बर्ताव}करछ्य।
\v 17 तब भीड़का लोगूनले जो उ बखत उका दगाड़ा छ्या यो गवै दीछ कि उलें लाजरसैस कब्र में भटे बुलाभेरन, मरिन में भटे ज्यून करछ्य।
\v 18 येक कारण लोग उका दगाड़ा भेंट करूनखिन आ रैछ्या किलैंकि उनूनले सुणि रांखछ्यो कि उले यो { चिन्ह दिखारैछ।}
\v 19 तब फरीसियोंले आपस में क्‍योछ तुम के नै करि सकना, देख संसार उक पछिल हो ग्योछ।
\s यूनानिन को यीशुस खोजून
\p
\v 20 जो लोग त्‍यार में आराधना करूनखिन जानमरेछ्‍या, उनूनमें थ्‍वाड़ा यूनानी छ्‍या।
\v 21 उनूनले गलीलका बैतसैदाका रूनवालो फिलिप्पुसाका पास आभेरन उथैं बिनती करछ्य कि हम यीशुका दगाड़ा भेंट करन चाँनू।
\v 22 फिलिप्पुसले आभेरन अन्द्रियास थैं क्योछ, तब अन्द्रियास और फिलिप्पुसले जाभेरन यीशुस बताछ।
\v 23 और यीशुले उनूनथैं क्योछ उ बखत आ ग्योछ कि मनुष्यका च्यालाकि महिमा हो।
\v 24 मैं तुमूनथैं सच्चि-सच्चि कूंछू, जब तक ग्यूको दानो भूमि में पड़ भेरन मर नै जानो, उ एकलो रूँछ लेकिन जब उ दानो मरि जाँछो त भौत फल ल्यूछ।
\v 25 जो अपूना प्राणस प्रिय जांणछ, उ ऊस हरै दिछ और जो अपूना प्राणस यो संसार में अप्रिय जाणछ उ उकि अन्नत जीवन तक रक्षा करोलो।
\v 26 अगर कोई मेरि सेवा करन चाँछ तो म्यार पछिल हो लि, जाँ मैं हूलो वाँ मेरो सेवकले होलो।अगर कोई मेरि सेवा करलो त पिता उकि इज्जत करांला।
\s क्रुस का मौता का बारिमें इशारा
\p
\v 27 अब म्योरो मन उदास हुन मर्योछ। येक कारण में अब कि कू ?ओ पिता मैंस यो घड़ी भटे बचा ? क्याखिन में येक कारण यो घड़ी में पुजिनाको छू।
\v 28 ओ पिता अपूनि नामेंकि महिमा कर” तब यो आकाशवाणी भैच, मेंले येकि महिमा करछ्य और फिर करूलो।
\v 29 और ठड़िनाका लोग सुणूनमरेछ्या, उनूनले क्योछ बादल गरजछ्य,औरूनले क्योछ कोई स्वर्गदूत उक दगाड़ा बोलछ्य।
\v 30 तब यीशुले क्योछ, यो शब्द मेंखिन नाहातिन लेकिन तुमूनखिन आ र्योछ।
\v 31 अब यो संसारोको न्याय हुंच,अब यो संसारोको सरदार निकालि दी जालो।
\v 32 अगर मैं धरति में भटे ऊच्चा में चढ़ाई जूंलो तो सबून अपून पास खीचलो।
\v 33 इस कैभेरन उले यो प्रगट कर दीछ, कि उ कसिकैं मरोलो।
\v 34 यो सुणिभेरन लोगूनले उथैं क्योछ हमूनले व्यवस्थाकि यो बात सुणि रैछ कि मसीह हमेशा रौल,फिर तै किलै कूछै, कि मैसाका च्यालास उच्चा में चढ़ून जरूरी छ:।यो को मैसाको च्योलो छ:?
\v 35 यीशुले उनूनथैँ क्योछ,उज्यालो अब तुमारा बिच में थोड़ा देर तक छ:,जब तक उज्यालो तुमारा दगाड़ा छ: तब तक हिटते रौ, इसो नै हो कि अन्यारो तुमून आभेरन घेर ल्‍यहौ, जो अन्यारा में हिटनान उन नै जाणना कि काँ जानान।
\v 36 जब तक उज्यालो तुमारा दगाड़ा छ:, उज्याला में विश्वास कर कि तुम उज्यालाका नानतिना ह्‍वाला। यो बात कैभेरन यीशु न्हैग्यो और उनून भटे लुकर्या।
\s यहूदीन को अविश्वास में बनिना को रूनो
\p
\v 37 और उले उनारा सामुनि कतुक चिन्ह दिखाया, तब ले उनूनले उमें विश्‍वास नै करियो।
\v 38 ताकि यशायाह भविष्यवक्ताको बचन पुर हो जो उले कै रैछ कि हे प्रभु हमारा समाचारमें कैले भरोश करछ्य? और प्रभुको भुजबल कैं में प्रगट भ्योछ?
\v 39 येक कारण उन भरोश नै कर सक्या लेकिन यशायाहले फिरले क्योछ,
\v 40 “कि उनारा आंखा अंन्धा और उनोरो मन कठोर करछ्य, कांई ईसो नै हो कि आंखाले त देखाला, और मनले समझाला और मन फिराला, और में उनून चंगा करलो।”
\v 41 यशायाहले यो बात येक कारण क्योछ, किलैकि उले उकि महिमा देखछ्य, और उले उका बार में बात करछ्य।
\v 42 फिरले अधिकारीयून में भटे भौतूनले उमें भरोश करछ्य,लेकिन फरीसियूनका द्वारा अराधनालय में भटे निकालि जूंला। कै उन उक अंगीकार नै करि सक्‍या ।
\v 43 क्याखिन लोगूनकि तारीफ उनून परमेश्वरकि तारीफ है ज्यादा निकी लागछी।
\s यीशु का बचन : फैसला आधार
\p
\v 44 यीशुले धद्‍याभेरन क्योछ जो में में भरोश करछ्यो उन में में नै लेकिन उन म्यार भेजूनवाला में भरोश करछ।
\v 45 और जो मैस देखछ्यो उ म्यारा भेजूनवालास देखछ्यो
\v 46 में संसार में उज्यालो हो भेरन आयू ताकि जो कोई मैँ में भरोश करोलो, उ अन्यारो में नै रौ।
\v 47 अगर कोई मेरि बात सुणिभेरन नै मान त मैं ऊस दोषी नै ठैरूनू किलैकि मैं संसार मैं दोषी ठैरुनखिन नै लेकिन संसारोको उद्धार करूनखिन आरयू।
\v 48 और जो मैस तुच्छ जांणछो और मेरी बात नै मांनो ऊस दोषी ठैरूनवालो त एक छ:, मैले जो बचन कै राख्यान उई ऊस अंतिम दिनून में ऊस दोषी ठैराला।
\v 49 मैंले अपून तरफ भटे कोई ले बात नै क्यो, लेकिन पिता जैले मैस भेज रैछ उले मैस आज्ञा दी रैछ, कि-कि कूं ?और कि बोलू?
\v 50 और मैं जाणछूकि उकि आज्ञा अनन्त जीवन छ:, येक कारण मैं जो बोलछू उ जस पिताले मैंथै कै रैछ,उसो बोलछू।
\c 13
\s यीशु ले शिष्यून का खुटा धोयान
\p
\v 1 फसहका त्यार है पैलि जब यीशुले जाणि लीच कि मेरी उ घड़ी आ गै कि संसारैस छोड़भेरन पिताका पास जूलो,त अपून लोगूनका दगाड़ा जो संसार में छ्या, जस प्रेम उ राखछ्यो, अन्त तक उसो प्रेम करते र्योछ।
\v 2 और खानाका बखत जब शैतान पैलि भटे ही शमौनको च्योलो यहूदा इस्करियोतीका मन में यो डाल चुकिनाको छ्यो, कि उ ऊस ध्वाकाले पकड़ालो।
\v 3 यीशुले यो जाणिभेरन कि पिताले सब कुछ म्यारा हात में कर राखछ्य, और में परमेश्वरका पास भटे आरंयू, और परमेश्वराका पास वापस जूंलो।
\v 4 खान छोड़भेर अपून कपांड़ा खोलि दियान और तौलिया लिभेरन अपूनि कमर में बांधी दिंच।
\v 5 तब उले भांणा में पानि भर भेरन च्यालानका खुट् धोइयान और जै तौलियाले अपूनि कमर बाधीनाकि छी उले उनारा खुट पौछुन लगछ्य।
\v 6 जब उ शैतान पतरसाका पास आछ, तब उले उथैं क्योछ, हे प्रभु, क्या तै म्यारा खुट धु छ:?
\v 7 यीशुले ऊस उत्तर दिंछ, कि जो मैं करछू, तै आजि नै जाणने, लेकिन येक बाद समझले।
\v 8 पतरसले ऊथै क्‍योछ “तै म्‍यारा खुट्‍टा कभे नै धुन पालै!”तब यीशुले ऊस जबाब दीछ “अगर मैं तैस नै धुऊं त म्‍यारा दगाड़ा तेंरो केले साझा नाहातिन।
\v 9 पतरसले ऊथैं क्योछ, हे प्रभु तै म्यारा खुट नै, बरन हात और खोरो ले धो दे।
\v 10 यीशुले ऊथै क्योछ जैले नै हैछ, उस खुटाका अलावा और के धोना कि जरूरत नाहातिन, किलैकि उ बिलकुल शुद्व छ: और तुम शुद्ध छा, लेकिन सबाका सब नाहातिना।
\v 11 उ तै अपूना पकड़ूनवालास जाणछ्यो येका कारण उले क्योछ तुम सबाका- सब शुद्ध नाहातिना।
\v 12 जब उ उनारा खुट ध्‍वे ल्‍हिच और अपूना कपांङ़ा पैनभेरन खानखिन बैठ ग्यो तब उनूनथैं कून लागछ्यो क्या तुम समझछ्या कि मैंले तुमारा दगाड़ा कि करछ्य।
\v 13 तुम मैस गुरू और प्रभु कूछा, और ठीक कूछा किलैकि मैं ऊई छूं।
\v 14 अगर मैले प्रभु और गुरू होभेरन तुमारा खुट धोयान तै तुमूले ले एक दुसराका खुट धून चैनान।
\v 15 क्याखिनकि मैंले तुमून नमून दिखा हैछ कि जसो मैंले तुमारा दगाड़ा करछ्य,तुमले उसो कर्या।
\v 16 मैं तूमूनथैं संचि- संचि कूंछू नौकर अपून मालिक भटे ठुलो नै, और नै भेजिनाको अपून भेजूनवाला भटे ठुलो हुंच।
\v 17 तुम त इन बातून जाणछा और अगर उनूनमें चलला तो धन्य हो जाला।
\v 18 मैं तुम सबूनका बार में नै कुनू जिनून मैंले चुन रैछ, उनून मैं जाणछूं ,लेकिन यो येक कारण छ: कि पवित्र शास्त्रको यो बचन पुर हो, कि जो मेंरो र् वट खांछ्यो उले में में लात्‍ता उठाछ।
\v 19 अब येक हुनै पैलि मैं तुमून जता दिछु कि जब यो पुर है जालो त तुम विश्वास कर्या कि मैं उई छूं।
\v 20 मैं तुमूनथैं संचि –संचि कूंछू, कि जो म्योर भेजिनाका ग्रहण करछ्या उ मैस ग्रहण करछ्या, और जो मैस ग्रहण करछ् या, उ म्यारा भेजिवालास ग्रहण करछया।
\s विश्वासघात का तरफ इशारा
\r मत्ती 26:20-25; मरकुस14:17-21; लूका 22:21-23
\p
\v 21 यो बात कै भेरन यीशुकि आत्मा उदास भैच और यो गवै दीछ, कि मैं तुमूनथैं संचि –संचि कूछूं कि तुमून में भटे एक मैस पकड़ालो।
\v 22 शिष्‍य एक- दुसराका ताकुन लाग्यान, क्याखिन उन नै समझ सक्या उ कैका बार में कून मर्यान।
\v 23 उक शिष्‍य में भटे एक जैस यीशु प्रेम करछ्या, यीशुकि छातीकि तरफ झुक भेरन बैठछ्य।
\v 24 तब शमौन पतरसले उक तरफ चांभेरन पुछछ्य कि हमून बता, तै उ कैक बार में कूछै।
\v 25 तब उले यीशुकि छातिकि तरफ झुकभेरन पुछछ्य, हे प्रभु उ को छ:?
\v 26 यीशुले उत्तर दिंच जैस में यो र् वटाको टुकूड़ो डूबाभेरन द्यूलो उई छ: और उले टुकूड़ डुबाभेरन शमौनका च्योलो यहूदा इस्करियोतीस दीछ।
\v 27 और टुकूड़ लेते ही शैतान उमें समा ग्यो, तब यीशुले उथैं क्योछ जो तै करछै झट्ट कर।
\v 28 लेकिन बैठिन्यावालान में भटे कैले ले नै जाणियो कि उले यो बात कैखिन क्योछ।
\v 29 यहूदाका पास थैलो रू छ्यो, येक कारण कैले –कैले समझछै कि यीशु उथैं कूनमर्यान, कि थ्वाड़ा हमून त्यारखिन चैछ्यो उ हम मोल ल्‍ही ल्हीनू या कि कंगालून थ्वाड़ा दिनूं।
\v 30 तब उ टुकूड़ो लिभेरन तुरन्त भ्यार न्हैग्यो, और यो रातोको बखत छ्यो।
\s नय्या हुकुम
\p
\v 31 जब उ भ्यार न्हैग्यो त यीशुले क्योछ की अब मैसाका च्यालाकि महिमा भैच, और परमेश्वरकि महिमा उमें भैच।
\v 32 अगर उमें परमेश्वरैकि महिमा हुंछी, त परमेश्वरले अपून मैं उकि महिमा कराला, और तुरन्त कराला।
\v 33 ओ नन्तिनो मैं थ्वाड़ा दिन तुमारा पास छूं, फिर तुम मैस चांला,और जस मैंले यहूदियों थैं कै रैछ, कि जां मैं जांछू वां तुम नै आ सकना उसो अब तुमून थैं ले कूछूं।
\v 34 मैं तुमून एक नय्या आज्ञा दिछूं कि एक दुसरास प्रेम रखा जस मैंले तुमारा दगाड़ा प्रेम राख रैछ, उसो तुमले एक दुसराका दगाड़ा प्रेम रांखा।
\v 35 अगर तुम आपस में प्रेम रांखला त ऐले सब जांणाला कि तुम म्यारा च्याला छा।
\s पतरस को इन्कार करना का तरफ इशारा
\r मत्ती 26:31-35;मरकुस 14:27-31; लूका 22:31-34
\p
\v 36 शमौन पतरसले ऊथैं क्योछ, हे प्रभु तै कां जांछै? यीशुले उत्तर दिंच जां मैं जांछू, वां तै म्यारा पछिल नै आ सकने लेकिन येक बाद म्यारा पछिल आलैं।
\v 37 पतरसले उथैं क्योछ हे प्रभु ऐल मैं त्यारा पछिल क्याखिन नै आ सकनू? मैं त तैखिन अपूना प्राण द्यूलो।
\v 38 यीशुले उत्तर दीछ, क्या तै मैंखिन अपून प्राण द्यलै? मैं तैथैं सच्चि- सच्चि कूछूं कि मुर्ग बाग न द्योलो जब तक तै तीन बार मेरो इन्कार नै करि द्यलै
\c 14
\s परमेश्वर तक पुजना को बाँटो
\p
\v 1 तुमोरो मन बैचेन न हो तुम परमेंश्वर में विश्वास राखछ्या मैं में ले विश्वास रांखा।
\v 2 म्यारा पिताका घर में रूनाकि भौत जांगा छ:, अगर नि हुनि त मैं तुमूनथैं कै दिनू किलैकि मैं तुमूनखिन जागा तैय्यार करन जांछू। और अगर मैं जाभेरन तुमूनखिन जांगा तैयार करुं, तो फिर आभेरन तै तुमून अपूना यां लि जूलो, कि जां मैं रूलो वां तुमले रला।
\v 3 और जां मैं जांछू तुम वांको बांटो जाणला।
\v 4 और जां मैं जांछू तुम वांको बांटो जाणला।
\v 5 थोमाले ऊथैं क्योछ हे प्रभु हम नै जाणना तै कां जानमर्योछै?तो बांट कसिकैं जाणला।
\v 6 शुले ऊथै क्योछ बांट और सच्चाई और जीवन मैंयी छूँ, म्यारा बिना कोई पिताका पास नै पुजि सकनो।
\v 7 फिलिप्पुसले ऊथैं क्योछ हे प्रभु, पितास हमून दिखै दी योई हमूनखिन भौत छ:।
\v 8 यीशुले ऊथैं क्योछ, हे” फिलिप्पुस मैं कतुक दिन भटे तुमारा दगाड़ा छूं, और क्या तै मैस नै जांणनै? जैले मैस देखछ्य उले पितास ले देखछ्य” तै क्याखिन कूछै कि पितास हमूनले देखा।
\v 9 क्या तै विश्वास नै करनै, कि मैं पिता में छूं और पिता मैं- मैं छन? यो बात जो मैं तुमूनथैं कूछु, अपूना तरफ भटे नै कूनू लेकिन पिता मैं-मै रैयभेरन अपूना काम करनान।
\v 10 म्योरो विश्वास कर, कि मैं पिता में छूं और पिता मैं –मैं छ:, नति कामूनका कारण म्योरो विश्वास कर।
\v 11 म्योरो विश्वास कर, कि मैं पिता में छूं और पिता मैं –मैं छ:, नति कामूनका कारण म्योरो विश्वास कर।
\v 12 मैं तुमूनथैं सच्चि- सच्चि कूछूं कि जो मैं –मैं विश्वास राखछ्यो, यो काम जो मैं करछूं उई काम उले करलो, बरन इनून है ले ठुला काम करलो, क्याखिनकि मैं पिताक पास जांछु।
\v 13 और जो कुछ तुम म्यारा नामेंले मांगला, उई मैं करलो कि च्यलाका द्वारा पिताकि महिमा हो।
\v 14 अगर तुम मैंथै म्यारा नामेंले केले मांगला, त मैं ऊस करलो।
\s पवित्र आत्मा को वादा
\p
\v 15 “अगर तुम मैंस प्रेम राखछ्या त मेंरी आज्ञा मांगला।
\v 16 और मैं पिता थैं बिनती करलो और पिता उन तुमूनखिन एक और सहायक द्योलो कि उ हमेशा तुमारा दगाड़ा रौ।
\v 17 और सच्‍चाईकि आत्मा जैस संसार ग्रहण नै करि सकनी, क्याखिन उ नै उस देखना और नै उस जाणना तुम उस जाणछ्या किलैकि उ तुमारा दगाड़ा रूँछ, और उ तुमून में ह्वोलो।
\v 18 मैं तुमून अनाथ नि छोड़ूँ, मैं तुमारा पास उलो।
\v 19 और थ्वाड़ा देर रै गै, संसार मैस फिर नि देख, लेकिन तुम मैस देखला, येक कारण मैं ज्यून छूं , तुमले ज्यून रौला।
\v 20 उ दिन तुम जाणला कि मैं अपून पिता में छूं और तुम मैं –मैं और मैं तुमून में।
\v 21 जैक पास मेरि आज्ञा छ: और उ उनून मानछ, ऊइ मैस प्रेम करछ, और जो मैस प्रेम करछ, उस मेरो पिता प्रेम करोलो, और मैं उस प्रेम करलो और अफुनास उमें प्रगट करलो।
\v 22 उ यहूदा जो इस्करियोती नि छ्यो, उथैं क्योछ, हे प्रभु कि भ्योछ कि तै अफुनास हमून में प्रगट करून चांछै और संसार में नै।
\v 23 यीशुले उनुस उत्तर दीछ, अगर कोई मैस प्रेम करछ, तै उ म्यारा बचनस मानलो,और मेरो पिता उस प्रेम कराला, और हम उका पास ऊला और उका दगाड़ा रूला।
\v 24 जो मैस प्रेम नै करनो, उ म्यारा बचन नै माननो और जो बचन तुम सुणछा उ मेरो नै बरन पिताको छ: जैले मैस भेज रैछ।
\v 25 यो बात मैंले तुमारा दगाड़ा रून बखत तुमूनथै क्योछ।
\v 26 लेकिन मददगारको मतलब पवित्र आत्मास जैस पिताले म्यारा नामैले भेजि रै उ तुमून सब बातून सिखालो और जिले मैले तुमूनथैं कै रैछ, उ सब तुमून याद करालो।
\v 27 मैं तुमून शान्ति दि जांछू अपूनि शान्ति तुमून दिछूं, जसिकैं संसार दिछ्यो मैं तुमून नै दिनू: तुमोरो मन बैचेन नै हो और जन डरौ।
\v 28 तुमुले सुणि रैछ कि मैले तुमूनथैं कै रैछ, मैं जांछू और तुमारा पास फिर उछूं, अगर कोई मैस प्रेम करछ त यो बातेंले खुशि हुछ कि मैं पिताक पास जांछू किलैकि पिता मैं है ठुला छन।
\v 29 और मैंले अब येक हुने पैली तुमूनथै कै हैछ, कि जब उ हो जालो त तुम भरोश करिया।
\v 30 मैं आब भटे तुमारा दगाड़ा और भौत बात नि करू क्याखिनकि यो संसारोको सरदार उछो और मैं- मैं उ-को के न्‍हा।
\v 31 लेकिन यो कारण संसार जाणौ कि मैं पितास प्रेम करछू और जसि आज्ञा पिताले मैस दीछ मैं उसो करछूं। उठो यां भटे हिट।
\c 15
\s यीशु सच्ची दाखलता
\p
\v 1 सच्ची दाखलता मैं छूं: और म्योरो बाबा किसान छ:।
\v 2 हरेक हांगो जो मैं- मैं छ: और नै फलूनो उस उ काटि दिछ, और जो फलछो, उस उ छाटछो ताकि और फलो।
\v 3 तुम तै उ बचनाका कारण जो मैंले तुमूनथैं क्योछ शुद्ध हो।
\v 4 तुम मैं –मै बनि रौ, और मैं तुमून मैं जस हांगो अगर दाखलता में बनिनाको नै रौ, त आफी नै फलि सकनि उस्सिकैं तुमले अगर मैं –मैं बनि नि रौला, तै नै फल सकना।
\v 5 मैं दाखलता छूं तुम हांग छ्या, जो मैं- मैं बनि रूछा, और मैं उमें। उ भौत फल फलछ्यो, क्याखिनकि मैं है अलग होभेरन तुम केले नै करि सकना।
\v 6 अगर कोई मैं –मै बनि नै रौ, त उ हांगाका नाई खित दी जांछ और उ हांग सुकि जांछ, और लोग उस जामा करभेरन आग में खित दिनान, और उ जलि जांछ।
\v 7 अगर तुम मै-मै बनि रौला, और मेरी बातून में तुम बनिनाका रौला त जो चांछा मांगा और उ तुमूनखिन हो जालो।
\v 8 म्यारा पिताकि महिमा इसि छ:, कि तुम भौत फल ल्या, तब तुम म्यारा च्याला ठैरला।
\v 9 जस पिताले मैस प्रेम करछ्य, मैले ले तुमून उसो प्रेम करछ्य,और तुम म्यारा प्रेम बनिनाका रौ।
\v 10 तुम मेंरी आज्ञा मानला त म्यारा प्रेम बनिनाका रौला जस्सिकैं मैंले अपून पिताकि आज्ञा मानछ्य और उका प्रेम में बनिनाको रूँछू
\v 11 मैंले यो बात तुमूनथैं येक कारण क्योछ, कि मेंरो आनन्द तुमून में बनिनाको रौ, और तुमोरो आनन्द पुरो हो जौ।
\v 12 मेरि आज्ञा यो छ: कि जस मैले तुमून प्रेम करछ्य उसो प्रेम तुम एक- दुसरास कर्या।
\v 13 ये है ठुलो प्रेम कैको न्हातिन,क्या कोई अपूना मित्रूनखिन अपूनो प्राण दे। जो ले मैले तुमून आज्ञा दी रैछ।,
\v 14 अगर ऊस करला तै तुम म्यारा मित्र छ:।
\v 15 ऐल भटे मैं तुमूनथैं सेवक नि कूं, क्याखिनकि सेवक नै जाणनो कि उको मालिक कि करछ, लेकिन मैंले तुमून थैं मित्र कै रैछ, किलैकि जो बात मैले अपूना पिता थै सुणि राखछ्या उ सब तुमून बता हैछ।
\v 16 तुमुले मैस नै चुन्यो लेकिन मैंले तुमून चुनछ्य और तुमून ठैराछ, ताकि तुम जाभेरन फल ल्या, और तुमोरो फल बनिनाको रौ, कि तुम म्यारा नामेंले जो ले पिता थैं मांगला उ तुमून द्योलो।
\v 17 इन बातूनकि आज्ञा मैं तुमून येक कारण दिछु, कि तुम एक –दुसरास प्रेम करा।
\s संसारो को बैर
\p
\v 18 अगर संसार तुमूनखिन बैर करछ त तुम जाणछा कि उले तुमून है पैली मैखिन ले बैर राखछ्य।
\v 19 अगर तुम संसाराका हुना त संसार तुमूनखिन प्रेम राखनो, लेकिन येक कारण कि तुम संसार में भटे चुनि राखच्‍या, येक कारण संसार तुम खिन बैर राखोलो।
\v 20 जो बात मैंले तुमूनथैं कै रैछ,कि सेवक अपून मालिक है ठुल नै हुन, ऊस याद राख अगर उनूनले मैस सताछ, त तुमूनले सताला अगर उनूनले मेरि बात मानछ्य,तो तुमेरि ले मानाला।
\v 21 लेकिन उन यो सब कुछ उन म्यारा नामाका कारण तुमारा दगाड़ा कराला,किलैकि उन म्यारा भेजूनवालान नै जाणना।
\v 22 अगर मैं नि ऊँनू ,और उनूनथै बात नै करनू, तो उन पापी नै ठैरना लेकिन अब उनूनथै उनारा पापूनखिन कोई बहाना न्हातिन।
\v 23 जो म्यारा दगाड़ा बैर राखछ्यो उन म्यारा पिताका दगाड़ा बैर राखछ्यो।
\v 24 अगर मैं उनारा बीच में उन कामून नै करनू ,जो और कैले नै करिया, त उन पापी नै ठैरून अब त उनूनले मैस और म्यारा पितास देख हैछ, फिरले उन द्विवैनै देखभेरन बैर राखनान
\v 25 लेकिन उनूनले इसो येक कारण करछ्य, कि उ बचन पूरो हो, जो उनेरि व्यवस्था में लेख रैछ,कि उनूनले म्यारा दगाड़ा बिना कारण बैर करछ्य।
\v 26 जब उ मददगार आलो, जैस में पिताका तरफ भटे तुमारा पास भेजलो,जो सत्य आत्मा, जो परमेश्वर भटे निकलछि।उ आत्मा मेंरि गवै द्योलो।
\v 27 और तुमले गवै छा किलैकि तुम शुरू भटे म्यारा दगाड़ा रैईनाका छा।
\c 16
\p
\v 1 यीशुले क्योछ यो बात मैले तुमून येक कारण बताछ, कि तुम ठोकर खाना है बचिनाका रौ।
\v 2 उन तुमून आराधनालयों में भटे निकालि द्याला, बल्‍कि उ बखत आलो कि, जो ले तुमून मार डालोल उ यो समझलो कि मैं परमेश्वरकि सेवा करनमर्यू।
\v 3 और उन येक कारण करांला कि उनूनले नै पितास जांणयो और नै मैस।
\v 4 और मैले यो बात येक कारण तूमूनथैं क्योछ, कि जब उनोरो बखत आ जालो तै तुम याद करिया कि मैले तुमून पैलिकैं कै हछ्यो, और मैले शुरू में तुमून यो येक कारण नै बताओ, किलैकि मैं तुमारा दगाड़ा छयूँ।
\s पवित्र आत्मा को काम
\p
\v 5 फिर यीशुले क्योछ अब मैं अपूना भेजूनवालाका पास जांछू, और तुमून में भटे कोई ले नै पुछ्नो कि मैं कां जांनमर्यू।
\v 6 लेकिन जो ले बात मैले तुमूनथै कै रांख्यान, येक कारण तुमोरो मन शोकले भरि ग्योछ।
\v 7 तभै मै तुमूनथै सच्चि कूछू कि म्यारा जान तुमूनखिन निक छ: और अगर मै नि जूलो त उ मददगार तुमारा पास नै आलो, और अगर मै जूलो त उ मददगार तुमारा पास भेजोलो।
\v 8 और उ आभेरन संसारेंस पाप और धार्मिकताका और न्यायका बार में निरूत्तर करोलो।
\v 9 पापका बार में येक कारण उन मैं –मैं विश्वास नै करना।
\v 10 और धार्मिकताका बार में येक कारण मैं पिताका पास जांछू।और तुम मैस फिर नै देखौ।
\v 11 और न्यायका बार में येक कारण कि संसारोको सरदार दोषी ठैराई ग्योछ।
\v 12 फिर यीशुले क्योछ मैले तुमूनथै और ले भौत बात कून छन,लेकिन ऐल तुम उन बातून सह नै सक्ना।
\v 13 लेकिन जब उ आत्मा आलो,(पवित्र आत्मा) त तुमून सब संचाईक बांट बतालो, किलैकि उ अपूना तरफ भटे नै कौ, लेकिन जेले सुणोलो उई कौलो, और उनवालि बातून तुमून बतालो।
\v 14 और उ मेरि, महिमा करलो,क्याखिन उ मेरि बातून तुमून बतालो।
\v 15 जिले पिताको छ: उ सब मेरो छ: येक कारण मैले क्योछ कि उ मेरि बातून तुमून बतालो।
\s दुख सुख में बदली जालो
\p
\v 16 थ्वाड़ा देर तुम मैस नि देखँला, और फिर थ्वाड़ा देर में तुम मैस देखँला।
\v 17 तब यीशुका थ्वाड़ा च्याला आपस मे कूनान , “यो कि बात छ: जो यीशु हमूनथै कूनान थ्वाड़ा देर तुम मैस नि देखँला,और फिर थ्वाड़ा देर में तुम मैस देखँला? और यो येक कारण कि मै पिताका पास जांछू?”
\v 18 तब उनूनले क्योछ यो थ्वाड़ा देर जो कूछ,कि बात छ:? हम नै जाणना कि उ कि कूछ।
\v 19 ब यीशुले यो जाणभेरन कि इन मैथै पुछ्छून चाँनान यो जांणिभेर, उनूनथैं क्योछ तुम आपस में कि बाताका बार में पुछताछ करनमरैछ्या,थ्वाड़ा देर तुम मैस नि देखँला,और फिर थ्वाड़ा देर में तुम मैस देखँला?
\v 20 मैं तुमूनथैं सच्चि- सच्चि कूछू कि तुम रवाला और विलाप करला लेकिन संसार आनन्द करोलो, लेकिन तुमेरि चिन्ता आनन्द बनि जालि
\v 21 जब स्यैनि बच्चा पैद करछी तै ऊस चिन्ता हुचि क्याखिनकि उकि दुख कि घड़ी आ जाछी, लेकिन जब उ च्यालास पैद कर हलछि यो खुशिले कि संसार में एक आदिम पैद भ्योछ, उ संकटेकि घड़ी फिर याद नै करनि।
\v 22 और तुमूनले ऐल दुखि छ: लेकिन मैं तुमून फिर मिललो, और तुमोरो मनले आनन्दित ह्वोलो,और तुमेरि खुशि कोई तुमूनथै छीन नै सकना।
\v 23 उ दिन मैं तुमूनथै केले नि पुछू: मैं तुमूनथै सच्चि सच्चि कूछू अगर पिताथै जैले मांगला त उन म्यारा नामेले तुमून द्याला।
\v 24 ऐल तक तुमूनले म्यारा नामेंले के नै मांगयो: मांगला त पाला ताकि तुमोरो आन्नद पुर हो जौ।
\s संसार में जीत
\p
\v 25 मैले यो बात तुमून उधारण में क्योछ, लेकिन अब उ बखत आलो कि मैं तुमून उधारण दिभेरन नि कू, लेकिन खुलभेरन तुमून पिताका बार में बतूलो।
\v 26 उ दिन तुम म्यारा नामेले मांगला और मैं तुमूनथै यो नै कूनू कि मैं तुमूनखिन पिताथै बिनती करलो।
\v 27 किलैकि पिता त आफी तुमून प्यार करछ, येका कारण कि तुमूनले मैस प्यार करछ्य और यो विश्वास करछ्य कि मैं पिता में भटे निकलभेरन आंरयू।
\v 28 मैं पिता भटे निकलभेरन संसार में आंयू फिरिमैं संसारैस छोड़भेरन पिताका पास जांछू।
\v 29 यीशुका च्यालानले क्योछ, देखा अब तै तुम खुलभेरन कूछा और कोई उधारण न कूना।
\v 30 अब हम जांण ग्यां कि तुम सब कुछ जाणछा और येकि जरूरत न्हातिन कि कोई तैथै सवाल पुछोलो येमें हम विश्वास करनू कि तै परमेश्वर में भटे निकलिनाको छ:।
\v 31 यीशुले उत्तर दीछ कि अब ले तुम विश्वास करछा,
\v 32 देख ऊ घड़ी उछी, बरन आ गै कि तुम सब तित्तर- बित्तर होभेरन अपूना- अपूना बांट न्है जाला और मैस ऐकलो छोड़ द्याला तबले मै ऐकलो न्हातिनू किलैकि पिता म्यारा दगाड़ा छन।
\v 33 यो बात मैले तुमूनथैं येक कारण कै राख्यान कि तुमून मै- मै शान्ति मिलो, संसार में क्लेश हुछो लेकिन हिम्मत बादि मैले संसारैस जीति हालछ्य।
\c 17
\s यीशु की महायाजकीय प्रार्थना खुद खिन
\p
\v 1 यीशुले इन बातून कै भेरन अपूना आँख आकाशाका तरफ देखभेरन क्योछ, ओ पिता उ घड़ी आ गै अपूना च्यालाकि महिमा कर, कि च्योलो ले तुमेरि महिमा करोलो।
\v 2 क्याखिनकि तैले त ऊस सब मनुष्य जाति में अधिकार दी रैछ,कि उ उन सबुन जिनून तैले ऊस दी रैछ,उ उन उनून अनन्त जीवन दे।
\v 3 और अनन्त जीवन यो छ:, कि उन तैस अद्वैत सच्चो परमेश्वरको और यीशु मसीहस जैस तैले भैजि रैछ जाणून।
\v 4 जो काम तैले मैस करनखिन दीछ, ऊस पूर करभेरन मैंले धरती में तेरि महिमा कर रैछ।
\v 5 ओ पिता अब तै अपूना दगाड़ा मेरि महिमा उ महिमाले कर जो संसाराका हुन है पैलि मेरि तुमारा दगाड़ा छी।
\s अपूना शिष्यून खिन
\p
\v 6 मैले तुमोरो नाम उन आदिमीन में प्रगट करछ्य जिनून तैले संसार में भटे मैस दियान: उन त्यारा छ्या और तैले उनून मैस दियान और उनूनले त्यर बचन मानि हैछ।
\v 7 अब उन जाणि ग्यान कि जैले तुमूले मैस दीछ, उ सब तुमारा तरफ भटे छ:।
\v 8 क्याखिनकि जो बात तुमूले मैस बतायान मैले उन उनून तक पुजायान, और उनूनले उनुस ग्रहण करछ्य: और सच्चि- सच्चि जान ल्हीच, कि मैं तुमारा तरफ भटे आरंयू, और उनूनले विश्वास करछ्य कि तैले मैस भेज रैछ।
\v 9 यीशुले क्योछ ओ पिता मैं उनूनखिन बिनती करछू, संसारखिन बिनती नै करनू , लेकिन उनूनखिन जन तैले मैस दी राख्यान, क्याखिन उन त्यारा छन।
\v 10 और जेले म्योरो छ: उ सब तुमोरो छ: और जो तुमोरो छ: उ मेरो छ: और इनूनमें मेरि महिमा प्रगट भैच।
\v 11 यीशुले क्योछ मैं अब संसार में नै रू, फिरले इन संसार में रौला और में तुमारा पास उछू, ओ पवित्र पिता अपूना नामले जो तुमूले मैस दीछ। उनेरि रक्षा कर कि जस हम एक छ:, उन ले एक हो।
\v 12 जब मैं उनारा दगाड़ा छ्यूं त मैंले तुमारा उ नामले जो तुमूले मैस दीछ, उनेरि रक्षा करछ्य और उनेरि चौकसी करछ्य, और विनाशोको च्यालास छोड़ी, उनूनमें भटे कोई नाश नै भ्यो, येखिन कारण कि पवित्र शास्त्रैकि बात पूरी हो।
\v 13 लेकिन अब मैं तुमारा पास उछूं, और यो बात संसार में कूछू कि उन मेरो आनन्द अपूना में पूरो पाला।
\v 14 मैंले तुमोरो बचन उनारा पास पुजा हैछ, और संसारले उनूनथै बैर करछ् य, किलैकि जस्सिकैं मैं संसारोको न्हातिनू ,उस्सिकै उन ले संसाराका नाहातिन।
\v 15 मै यो बिनती नै करनू कि तुम उनून संसार भटे उठा लि लेकिन तुम उनून उ दुष्ट भटे बचौ राख।
\v 16 जसिकैं मैं संसारोको न्हातिनू, उसिकै उन ले संसाराका नाहातिन।
\v 17 सत्य द्वारा उनून पवित्र कर: तुमोरो बचन सत्य छ:।
\v 18 जसिकै तुमूले मैस संसार में भेजछ्य, उस्सिकै मैले इनून संसार में भेजछ्य।
\v 19 और उनूनखिन मैं आफुस पवित्र करछूं, ताकि उन ले सत्यका द्वारा पवित्र करि जऊन
\s सभै विश्वासीन खिन
\p
\v 20 मैं केवल इनूनखिन बिनती नै करनू ,मैं उनूनखिन जो इनारा बचनाका द्वारा मैं –मैं विश्वास कराला,
\v 21 कि उन सब एक हों।जसिकै तुम छा पिता मैं –मैं और मैं तुमून में छूं उस्सिकैं उन ले हम में छन, येका कारण कि संसार विश्वास करो कि तुमुले मैस भेजछ्य।
\v 22 और उ महिमा जो तुमुले मैस दीछ, मैले उनून दी हैछ, कि उन ले उस्सिकै एक हों जस्सिकै हम एक छ:।
\v 23 मैं उनून में और तुम मै- मै कि सिद्ध होभेरन एक हो जूंला, और संसार जाणौ कि तुमुले मैस भेजछ् य, और जस तुमुले मैस प्यार करछ्य, उसो उनुसले प्यार करछ्य।
\v 24 फिर यीशुले क्योछ ओ पिता मैं चांछू कि जिनून तुमुले मैस दी रैछ, जाँ मैं छू वां उन ले म्यारा दगाड़ा रौला, और उन मेंरि उ महिमास देख सकाला, जो तुमुले मैस दी रैछ, किलैकि तुमुले संसाराका शुरू भटे मैस प्यार करछ्य।
\v 25 ओ धार्मिक पिता, संसारैले मैस नै जाणियो, लेकिन मैले तैस जाणछ्य, और इनुले ले जाणछ्य तैले मैस भेजछ्य।
\v 26 और मैले तुमोरो नाम उनून बताछ, और बताते रूलो कि जस प्यार तुमुले मैस करछ्य उ उनून में रौ और मैं उन में रू।
\c 18
\s यीशु को पड़वाई जानो
\r मत्ती 26:47-56 ; मरकुस 14:43-50 ; लूका 22:47-53
\p
\v 1 यीशु इन बातून कै भेरन अपूना शिष्‍यून दगाड़ा किद्रोनाका नालाका पार ग्यान, वां एक बगिचा छ्यो जैमें उ और उका शिष्‍य ग्यान।
\v 2 और यहूदाले, जो यीशुस पकड़ूनवालो छ्यो उ जांगास जाणि छ्यो क्याखिन यीशु अपूना च्यालानका दगाड़ा वां जान भ्या।
\v 3 तब यहूदा रोमी सेनाका एक दलाका मुख्य याजकों और फरीसियोंका तरफ भटे सिप्पैन लिभेरन वां लालटीन और मश्यालों और औजारूनका दगाड़ा आयान।
\v 4 तब यीशु उन सब बात जो उनूनमें उनवालि छी,जाणिभेरन अघिल बड़छै और उनूनथैं क्योछ “तुम कैस खोजूनमरेछा?
\v 5 "उनूनले उत्तर दीछ “यीशु नासरीस:”यीशुले उनूनथै क्योछ मैं छूं, और ऊस पकड़ूनवालो यहूदाले उनारा दगाड़ा ठड़ि र्यौछ।
\v 6 जब यीशुले क्योछ मै छूं तब उन पछिल कैं ग्यान और भिमें खिती ग्या।
\v 7 तब उले फिर उनूनथै पुछछ्य तुम कैस खोजूनमर्यछा, और उनूनले क्योछ यीशु नासरीस।
\v 8 तब यीशुले उत्तर दीछ, मैले तूमूनथैं कै हैछ कि मैं ई छूं,अगर तुम मैस खोजूनमरेछा तै इनून जान दी।
\v 9 यो येक कारण भ्योछ,कि उ बचन पुर हो, जो उले कै राखछ् यो, कि जिनून तुमुले मैस दियान, उनूनमें भटे मैले एक ले नै हराइयो।
\v 10 और शमौन पतरसाका पास जो तलवार छी, खींचभेरन महायाजकको नौकरको देन कान काट दीछ, और उ नौकरोको नाम मलखुल छ्यो।
\v 11 तब यीशुले पतरसथैं क्योछ, अपूनि तलवार काठी में राँख, जो कटौर पिताले मैस दी रैछ, क्या मैं ऊस नै पीयूं?
\s हन्ना का पास यीशु
\p
\v 12 तब सिप्पै और उनारा सूबेदार और यहूदियोंक सिप्पैनले यीशुस पकड़भेरन बांद ल्हीच।
\v 13 और पैलि ऊस हन्नाका पास ल्ही ग्यान क्याखिनकि उ ऊ सालोकों महायाजक काइफाको सौर छ्यो।
\v 14 यो उई काइफा छ्यो जैले यहूदियूस सलाह दी राखं छी, कि हमारा लोगूनखिन एक आदिमीको मरन ठीक छ:।
\s पतरसो को इनकार करूनो
\r मत्ती26:69-70 ; मरकुस 14:66-68 ; लूका 22:55-57
\p
\v 15 झट पतरस द्धारका भ्यार खड़ हो ग्यो, तब उक दुसोरो च्यलो जैकि जान पछ्याण छी, महायाजकका दगाड़ा छी,भ्यार निकलभेरन द्वारपालिका थैं कैभेरन पतरसस भितेर ल्याछ।
\v 16 उ नौकरानी जो दरवारी छी, उले पतरसथैं क्योछ क्या तैले यो आदिमीका च्यालानमें भटे छ:?तब पतरसले क्योछ में न्हातिनू।
\v 17 वांई नौकर और सिप्पै ,जाणाका कारण आंगो जलाभेरन तापून मरेछ्या, पतरसले उनारा दगाड़ा खड़ होभेरन आंग तापून मरेछ्यो।
\v 18 तब महायाजकले यीशुथैं उका च्यालानका बार में और उक उपदेशाका बार में पुछछै।
\s महायाजक का द्वारा यीशु थै पूछताछ
\r मत्ती26:59-66 ; मरकुस 14:55-64; लूका 22:66-71
\p
\v 19 तब महायाजकले यीशुथैं उका च्यालानका बार में और उक उपदेशाका बार में पुछछै।
\v 20 यीशुले ऊस उत्तर दीछ, मैले संसारथैं खुलभेरन बात करछ्य, मैले हमेशा सभा घरून में जां सब यहूदी जांमा हुछ्या हमेशा उपदेश दीछ, और गुप्त यें केले नै क्यो।
\v 21 तै मैंथै किलैकि पुछ् छै, सुणून्‍यावाल थैं पुछ: कि मैले उनूनथैं कि क्योछ ? देख उन जाणनान कि मैंले कि- कि क्योछ?
\v 22 जब उले यो क्योछ तै सिप्पै में भटे एक जो यीशुका पास खड़ छ्यो उले यीशुस थप्पड़ मार भेरन क्योछ क्या तै महायाजकस इस्सिकैं उत्तर दिछै?
\v 23 शुले ऊस उत्तर दीछ,अगर मैले बुरो क्योछ, त उ बुराई में गवै दे, अगर मैले भल क्योछ त मैस किलै मारछै?
\v 24 तब हन्नाले ऊस बांदि भेरन काइफा महायाजकका पास भेज दीछ।
\s पतरसो फिर इन्कार करूनो
\r मत्ती26:71-75 ; मरकुस14:69-72 ; लूका 22:58-62
\p
\v 25 और शसौन पतरस खड़ होभेरन आंगो तापून मरेछ् यो। तब उनूनले उथैं क्योछ क्या तैले उका च्यालान में भटे छ:? उले क्‍योछ मैं न्हातिनू।
\v 26 महायाजकका नौकरून में भटे एक जो उका कुटुम्ब में छ्यो जैको कान पतरसले काट हालछ् यो, तब उ बोलछ्य," क्या मैंले तैस उका दगाड़ा बगिचा में नै देख्‍यो?"
\v 27 -पतरसले फिर इन्कार कर दीछ, और मुर्गाले झट बांग दीछ।
\s पिलातुसा का सामुनि यीशु
\r मत्ती27:1,2, 11-14; मरकुस15:1-5 ; लूका 23-1-5
\p
\v 28 और उन यीशुस काइफाका पास भटे राजभवन में ल्हीग्यान किलैकि रात्तैको बखत छ्यो, येक कारण उनूनले राजभवन में प्रवेश नै करियो कि कांई हम अशुद्ध नै हो जां, और हम त्यार खा संका।
\v 29 येक कारण पिलातुस भ्यार निकल भेरन उनारा पास आछ,और उले क्योछ, तुम यो आदिम में कि बातको दोष लगूछ्या।
\v 30 उनूनले ऊस उत्तर दीछ कि अगर उ कुकर्मी नै हुन तै हम ऊस तुमारा हात नै सौंपना।
\v 31 येक कारण पिलातुसले उनूनथैं क्योछ तुम ही ऐस लि जाभेरन अपूनि व्यवस्था के अनुसार उको न्याय करा, यहूदियूले ऊथैं क्योछ हमून अधिकार नाहातिन कि कैको प्राण लियाँ।
\v 32 यो येक कारण भ्योछ कि यीशुकि उ बात पुरी हो जो उले इशारा करते हुये कै राखछ्यो कि उकि मौत कस्सिकै होलि।
\v 33 तब पिलातुस फिर राजभवनाका भितर ग्योछ, और यीशुस बुलाभेरन, ऊथै पुछछ्‍य क्या तै यहूदियूको राजा छ:।
\v 34 यीशुले उत्तर दीछ क्या तै यो बात अपूना तरफ भटे कूछै या औरूनले म्यारा बार में तैथै कै रैछ?
\v 35 पिलातुस ले उत्तर दीछ, क्या मैं यहूदी छूं। त्यार जातिका और महायाजकूनले तैस म्यारा हात सौंपछ्य, तैले कि करछ्य।
\v 36 यीशुले उत्तर दीछ, कि मेंरो राज्य यो संसारको नाहातिन अगर मेंरो राज्य यो संसारोको हुन तै म्यारा राज- कर्मचारी युद्ध करते ही क्या मैं यहूदियूका हात नै सौपी जान। यो बात छ:, कि मेंरो राज्य यो संसारोको नाहातिन।
\v 37 तब पिलातुसले ऊथैं क्योछ, क्या तै राजा छ:?यीशुले उत्तर दीछ, तै ठीक कुछै कि मैं राजा छूं। मैले यो कारण जन्म लि रैछ, और येक कारण संसार में आंरयू, कि सच्चाईकि गवै द्यू। हरेक जो सच्चो छ:, उ मेंरि आवाज सुणछ्यो।
\v 38 पिलातुसले ऊथैं क्योछ, सच्चाई कि छ:? और यो कैभेरन उ फिर यहूदियूका पास भ्यार ग्योछ और उनूनथैं क्योछ, मैं तैमै कैले दोष नै पानूं।
\s मौत की सजा को हुकुम
\r मत्ती27:15-31 ; मरकुस 15:16-20 ; लूका 23:13-25
\p
\v 39 लेकिन तुमेंरि रीति रिवाजाका कारण फसहका त्याराका दिन में तुमूनखिन एक आदिमीस छोड़ दूं। तुम चांछा कि मैं तुमूनखिन यहूदियूकों राजास छोड़ द्यू?
\v 40 उनूनले चिल्लाभेरन क्योछ, ऐस नै, लेकिन हमूनखिन बरअब्बास छोड़ दे, और बरअब्बा एक डाकू छ्यो।
\c 19
\p
\v 1 तब पिलातुसले यीशुस लि भेरन कोड़ा लगायान।
\v 2 और सिप्पैनले यीशुस बैगनी रंगको कपाड़ा पैनायान जस एक रॉज पेनछो और कानाको एक मुकुट बनाभेरन यीशुका ख्‍वार में लगै दीछ।
\v 3 और उन उक पास आ भेरन यो कुन लाग्यान, "हे, यहूदियूका राँज जी , तुमून हमोरो नमस्कार छ!" और ऊस थप्पड़ मारन लाग्यान।
\v 4 र पिलातुस फिर भ्यार निकलभेरन लोगूनथैं क्योछ देखा मैं ऐस तुमारा पास भ्यार ल्यूछू, और तुम जाण कि मैं ऐमें केले दोष नै पानू।
\v 5 तब यीशुस कांणाको मुकुट और बैजनी रंगोको कपाड़ा पैनाभेरन भ्यार लय्‍यान और पिलातुसले उनूनथै क्योछ, देखा यो आदिमीस।
\v 6 तब महायाजकूनले और सिप्पैनले ऊस देखछ्य। त चिल्लाभेरन कून लग्यान कि ऐस सुलि में चढ़ा, सुलि में चढ़ा, तब पिलातुसले उनूनथैं क्योछ तुमी ऐस लि जाभेरन सुलि में चढ़ा किलैकि मैं ऐमें दोष नै पानू।
\v 7 तब यहूदियूलें ऊस उत्तर दीछ, कि हमेंरि ले व्यनस्था छ: और उ नियम का अनुसार येकि सजा मौतकि लायक छ:, क्याखिन ऐले अपून- आपस परमेश्वरोको च्यलो ठैराछ।
\v 8 जब पिलातुसले यो बात सुणिछ्य और ले डर ग्यो।
\v 9 तब उ फिर राजभवनका भितर जाभेरन यीशुथै क्योछ, “ तै कांको छ:? लेकिन यीशुले उस के उत्तर नै दियो।
\v 10 तब पिलातुसले यीशु थैं क्‍योछ, "तैं जबाब किलै न दिने? क्या तै नै जाणने कि तैस छोड़ दीनाको अधिकार मैस छ:, और तैस सुलि में चढ़ूनाको ले अधिकार मैस छ:।
\v 11 यीशुले जवाब दीछ, अगर मैस मेंलि भटे नै दिईनाको नै हुन त तेरो मैं-मैं के अधिकार नै हुनो, येक कारण जैले मैस त्यार हात सौप छ:, उको पाप ज्यादा छ:।
\v 12 येक कारण पिलातुसले ऊस छोड़ दिन चांछ, लेकिन यहूदियूनले चिल्लाभेरन क्योछ अगर तै ऐस छोड़ द्यलै तै तेंरि भक्ति कैसराका तरफ नाहातिन जो कोई अपूना – आफस राजा बनुछ्यो उ कैसरोको आदर करछ्यो।
\v 13 इन बातुन सुणि भेरन यीशुस भ्यार ल्याछ और उ जागा एक चबूतरा छ्यो जो इब्रानी में गब्बता कहलूछ्यो, और उ न्याय आसन में बैठ ग्यो।
\v 14 यो फसहको त्यारैकि तैयारीको दिन छ्यो और लगभग बार बाजिनाक छ्यो,तब उले क्योछ “देखा तुमोरो राजा।”
\v 15 लेकिन उन चिल्लाभेरन बोलियान “ ल्हीजा- ल्हीजा ऐस सुलि में चढ़ा” तब पिलातुसले उनूनथै क्योछ “ क्या मैं तुमारा राजास सुलि में चढ़ू?” महायाजकूनले जवाब दीछ, कि कैसरेस छोड़ हमोरो और कोई राजा नाहातिन।
\v 16 ब पिलातुसले सुलि में चढ़ूनखिन ऊस उनारा हात सौप दीछ।
\s यीशुस क्रूस में चढ़ून
\r मत्ती 27:32-44; मरकुस15:21-32 ; लूका23:26-43
\p
\v 17 तब उन यीशुस लि ग्यान और उ अपूनि सलीब उठाते हुये उ जागा तक भ्यार ग्योछ जो खोपड़ीकि जागा कहलूछी और इब्रानी में गुलगुता।
\v 18 वां उनूनले द्वी आदिमीनले सुलि में चढाछ, एकेस एक तरफ और दुसरै- सदुसरा तरफ और बीच में यीशुस।
\v 19 और पिलातुसले एक दोषपत्र लेखभेरन सुलि में टाङि दीछ और यो लेख दीछ यीशु नासरी यहूदियूनको रॉज छ:।
\v 20 यो दोषपत्र भौत यहूदियूनले पढ़छ्य, क्याखिनकि उ जागा जां यीशु सुलि में चढ़ाई ग्योछ नगराका पास छ्यो और उ पत्र इब्रानी और लतीनी और यूनानी में लेख राखछ्यो।
\v 21 तब यहूदियूनका महायाजकूनले पिलातुसथैं क्योछ, “यहूदियूनको राँज जन लेख।इस लेख कि उ कूंछ्यो, मै यहूदियूनको राँज छूं।
\v 22 पिलातुसले जवाब दीछ जो मैले लेख हैछ, सो लेख हैछ।
\v 23 जब सिप्पैनले यीशुस सुलि में चढ़ा दीछ, तै उका कपाड़ा खोलि भेरन उक चार भाग कर्यान और हरेक भाग सिप्पै खिन एक – एक भाग। और कुरताले ल्हीछ
\v 24 येक कारण उनूनले आपस में क्योछ, हम ऐस नै फाड़ना लेकिन ऐंमे चट्ठि डालनू कि उ कैको होलो। यो येक कारण भ्योछ कि पवित्र शास्त्रकि बात पुरि हो कि उनूनले म्यारा कपाड़ा आपस में बाणी ल्‍हीयान और म्यारा कपाड़ान में चिट्ठि डालछ्य।
\v 25 सो सिप्पैनले ईसो करछ्य।और यीशुका सुलिका नजिक उकि ईजा और उकि ईजाकि बैनि मरियम, क्लोपासकि स्यैनि और मरियम मगदलीनी ठाड़ा छी।
\v 26 यीशुले अपनि ईजा थैं क्योछ हे नारी देख यो तेरो च्यलो छ:।
\v 27 तब उले च्याला थै क्योछ यो तेरि ईजा छ:, और उई बखल भटे उ च्यलो, उस अपूना घर लि ग्योछ।
\s यीशु की मौत
\r मत्ती 27:45-56;मरकुस 15:33-31; लूका 23:44-49
\p
\v 28 येक बाद यीशुले यो जाणिभेरन कि अब सब कुछ पुर हो ग्यो। और पवित्र शास्त्रकि बात पुरी हो, क्योछ मैं प्यासा छूं।
\v 29 वां एक भाण में पानि भरिनाको छ्यो: तब एक सिप्पैले डंडा लिभेरन आछ और ऊस पानी में डुबाभेरन यीशुस चुसून खिन लिग्योछ।
\v 30 जब यीशुले उ डंडाको पानि ल्हीछ, और क्योछ “पूरो हो ग्यो”, येक बाद यीशुका खाप भटे जोरकि अवाज निकलनाका बाद उनूले अपूना प्राण छोड़ि दियान।
\s भालो मारून
\p
\v 31 और उ तैयारीको दिन छ्यो, यहूदियूनले पिलातुसथै बिनती करछ्य कि उनेरि टांग टोणि दी जौ। और उन सुलि में है तलि उतारि जऊन, ताकि आरामाका दिन उन सुलि में नै रोऊन, क्याखिन उ आरामोको दिन ठुल दिन छ्यो।
\v 32 और सिप्पैनले आभेरन उन आदिमीन में भटे पैलि एकैकि टांग टोणछ्य और फिर दुसराकि ले जो उक दगाड़ा सुलि में चढ़ाईनाको छ्यो।
\v 33 लेकिन जब यीशुका पास आभेरन देखछ्य कि उ मर ग्योछ, तै उकि टांग नै टोणि।
\v 34 और एक सिप्पैले यीशुका छाति में भालो हांणछ्य और उमें भटे झट खून और पानि निकलछ्य।
\v 35 जिनूनले यो देखछ्य उनूनले गवै दीछ. और उकि गवै सच्ची छी और उ जाणछ्यो कि सच्ची कूछ कि तुमले विश्वास करो
\v 36 यो बात येक कारण भैच, कि पवित्र शास्त्रकि यो बात पुरि हो कि उकि कोई हड्डी तोड़ी नै जौ।
\v 37 फिर एक जागा में ईसो लेख रैछ, कि जिनूनले गोबछ्य, उन उस चाला
\s यीशु को दफनाई जानो
\r मत्ती 27:57-61 ; मरकुस 15:42-47; लूका 23:50-56
\p
\v 38 इन बातूनका बाद अरमतियाहका यूसुफले जो यीशुको च्यलो छ्यो, (और यहूदियूनका डरेले यो बातेंस लुका राखछ्यो) पिलातुसथैं बिनती करछ्य कि मैं यीशुकि लाशैस लि जां, और पिलातुसले उकि बिनती सुणिछ्य और उ आभेरन यीशुकि लाशैस लि ग्योछ।
\v 39 निकुदेमुसले जो पैलि यीशुका पास रात में ग्योछ, पचास सेराका लगभग मिलिनाको गन्धरस और एलवा लि भेरन आछ।
\v 40 तब उनूनले यीशुकि लाशेस ल्हीच और यहूदियूनका रीतिका अनुसार ऊस खुशबुदार मश्यालाका दगाड़ा कफन में लपेटछ्य।
\v 41 उ जागा में जां यीशुस सुलिमें चढ़ाई ग्योछ, वां एक बगिचा छ्यो., और उ बगिचा में एक नय्‍या कब्र छी उमे आजि कैसे नै राखि राखच्‍यो।
\v 42 और यहूदियूनको आरामाका तैयारीका दिनाका कारण, उनूनले यीशुस उमें राखछ्य, क्याखिनकि उ कब्र नजिक छी।
\c 20
\s कबर खाली
\r मत्ती28:1-8 ; मरकुस 16:1-8; लूका 24:1-12
\p
\v 1 हप्ताका पैल दिन रात्तै मरियम मगदलीनी यीशुकि कब्र चानखिन गैछ, तब उले देखछ्य कि कबरोको द्वारो को ठुलो ढुङ हटीनाको छ:।
\v 2 तब उ दौड़भेरन शमौन पतरस और उक दुसारा च्यलाका पास गैछ, जैस यीशु प्रेम करछ्यो, उले उनून बताछ, कि उन प्रभुस ल्‍यूनखिन ग्यान, और मैं नै जाणनू कि ऊस काँ राख रैछ।
\v 3 तब पतरस और उ दुसोरो च्यलो कबराका तरफ ग्यान।
\v 4 उन द्वीवे दगाड़ा- दगाड़ा दौड़ून मरेछ्या लेकिन दुसोरो च्यलो पतरस है पैलि उ कब्र में पुजछ्य।
\v 5 और उले दवार भटे झांक भेरन भितर देखछ्य, कि कफनाका अलावा के नि छ्यो और उ भितर न्‍है ग्यो।
\v 6 तब शमौन पतरस उको पछिल –पछिल वां पुजछ्य और कबराका भितर जाभेरन उले कपाड़ा खितीनाको देखछ्य।
\v 7 और उ अंगोछा जो उक ख्वारा में बादिनाको छ्यो उ कपाड़ा को दगाड़ा खितीनाको नै लेकिन अलग एक जागा लपेटिनाको देखछ्य।
\v 8 तब दुसरो च्यलो ले जो कब्र में पैलि पुजिनाको छ्यो भितर ग्योछ, और देखभेरन विश्वास करछ्य।
\v 9 उन तै अब तक पवित्र शास्त्रकि उ बात नै समझिछ्या, कि ऊस मरिन में भटे ज्यून हुन होलो।
\v 10 तब उन च्‍याला अपूना घरखिन न्‍हैजाना।
\s मरियम मगदलनी पर प्रगट हूनो
\r मत्ती 28:9-10; मरकुस 16:9-11
\p
\v 11 और मरियम रुनि- रुनि कबराका पास भ्यार ठड़ी रैछी, और रूनि –रूनि कबराका तरफ देखछी।
\v 12 और द्वी स्वर्गदूत सफेद रंगाका कपाड़ा पैनीनाका एक सिरान और दुसरास खुटान बैठीनाको देखछ्य जां यीशुकि लाश छी।
\v 13 ब स्वर्गदूतले उथै क्योछ ओ स्यैनि तै किलै रूछी? उले उनूनथैं क्योछउन मरिनाका प्रभुस उठा लि ग्यान और मैं नै जाणनू कि उनून कां राख रैछ,।
\v 14 यो कैभेरन उ पछिल फरकीछि उले यीशुस ठड़िनाको देखछ्य और पछ्याण नै कि उन यीशु छन।
\v 15 यीशुले क्योछ ओ नारी तै किलै रूछी? कैस खोजूनमरेछी? उले माली समझभेरन उथै क्योछ। ओ महाराज, अगर तुमुले ऊस उठा रैछ, तै मैस बता दे कि उस कां राख रैछ, और में ऊस उठा लि जूलो।
\v 16 तब यीशुले ऊथै क्योछ मरियम! उले पछिल मुड़ भेरन ऊथै इब्रानी में क्योछ रब्बनी( जैक अर्थ छ: गुरू)
\v 17 तब यीशुले ऊथै क्योछ, मैस जन छूं किलैकि मैं अब तक पिताका पास मेंलि नै ग्यू, तै म्यारा भाय्यानका पास जाभेरन उनूनथै कै दीये कि मैं अपूना पिता और तुमारा परमेंश्वरका पास मेंलि जाछूं।
\v 18 मरियम मगदलीनीले जाभेरन च्यालान बताछ कि मैंले प्रभुस देखछ्य और उनूनले म्‍यारा दगाड़ा बात करछ्य।
\s शिष्यून दिखाई दिन
\r मत्ती28:16-20 ; मरकुस 16:14-18 ; लूका 24:36-49
\p
\v 19 उई दिन जो हप्ताका पैलो दिन छ्यो, ब्याल बखत जब वांको द्वार जां च्यला छ्या , यहूदियूनको डरैका कारण बन्द छ्या, तब यीशु आछ और बीच में ठड़िभेरन उनूनथै क्योछ तुमून शान्ति मिलो।
\v 20 इसो कै भेरन यीशुले अपूना हात और खुट देखायान।तब शिष्य प्रभुस देखभेरन खुशि भ्यान।
\v 21 यीशुले फिर उनूनथै क्योछ तुमून शान्ति मिलेलि, जस्सिकैं पिताले मैस भेजछ्य, उस्सिकै मैले तुमून भेजछू।
\v 22 यो कैभेरन उले उनूनमें फूंकछ् य और उनूनथै क्योछ पवित्र आत्मास लि।
\v 23 जैक पाप तुम माफ करला उनारा पाप माफ करि जाला, और जिनारा पाप तुम माफ नि करला उनारा पाप राखि जाला।
\s थोमा स दिखाई दिनो
\p
\v 24 लेकिन बारह में भटे एक आदिमी थोमा जो दिदुमुस कहलूछ्यो, जब यीशु आछ, तै उनारा दगाड़ा नि छ्यो।
\v 25 जब और शिष्य ऊथै कून लाग्यान कि हमुले प्रभुस देखछ्य, तब उले क्योछ जब तक मैं उक हात खुटान में कीलूनका छेद नि देख ल्यूलो, और अपूनो आंगुलो नै डालू तब तक मैं विश्वास नि करू।
\v 26 फिर आठ दिनाका बाद उका शिष्य फिर भितर ग्यान और थोमा उनारा दगाड़ा छ्यो और द्वार बन्द छ्या तब यीशु आभेर बीच में ठड़िभेरन क्योछ तुमून शान्ति मिलेलि।
\v 27 तब यीशुले थोमा थैं क्योछ अपूनो आगुलो यां लिअ और म्यारा हात खुटानका छेदून में डाल, और अविश्वासी जन बन पर विश्वासी बन।
\v 28 यो सुणिभेरन थोमाले जवाब दीछ, ओ म्यारा प्रभु, ओ म्यारा परमेश्वर!
\v 29 यीशुले ऊथै क्योछ तैले तै मैस देखभेरन विश्वास करछ्य, धन्य छन उन जिनूनले मैस बिना देखिनाको विश्वास करछ्य।
\s यो किताबो को मक्सद
\p
\v 30 और यीशुले लै भौत चिन्ह शिष्यूनका सामुनि देखायान, जो यो किताब में नै लेखि ग्या।
\v 31 लेकिन यो येक कारण लेखि ग्यान कि विश्वास कर,कि यीशु ही परमेश्वरोको च्योलो मसीह छ:, और विश्वास करिभेरन उक नामेंले जीवन पाला।
\c 21
\s तिबिरियास ताल का किनार शिष्यून दिखाई दिन
\p
\v 1 इन बातूनका बाद यीशुले अपूना आफस तिबिरियास झीलाका किनार शिष्यून में प्रगट करछ्य और रीतिले प्रगट करछ्य।
\v 2 शमौन पतरस और थोमा जो दिदुमुस कहलूछ्यो, और गलीलाका काना नगर भटे नतनएल और जबदीको च्योलो और उको च्यालान भटे द्वी और जन जाम भ्यान।
\v 3 येक थ्वाड़ बखत बाद पतरसले दुसॉर दगड़ियान थैं क्‍योछ, "मै माच्‍छा पकड़खिन जांछु।" उनुले क्‍योछ," हमलै त्‍यार दगाड़ ऊंनू।" तब उन माच्छा पकड़ूखिन नाव में चड़नान और सॉर रात जाल खितनान, पर एक ले माच्‍छो नै मरनो।
\v 4 रात्‍तै हुन बखत यीशु समुद्रका किनॉर में आयान, पर शिष्‍यूनले उनुस नै पछ्याण कि उन यीशु छन।
\v 5 यीशुले उनुथै क्‍योछ, हे ननतिनो, तुमारा पास खान खिन कि छ?" उनुले जवाब दीछ," हमारा पास के ले नाहातिन।"
\v 6 तब यीशुले उनुथै क्‍योछ, "नावका दैंन तरफ अपूनी जाल खित, तब तुमून माच्छा मिलॉला।" तब उनुले अपूनी दैंनतरफ जाल खितछ्‍य और उमे इतुक जादा माच्‍छा आयान कि उन जालस खंचि नै सक्‍या।
\v 7 तब यहूनाले पतरस थैंक्‍योछ, "यो त प्रभु छन!" यो सुणिभेरन पतरसले झट्ट कुरता पैनछ्य क्‍याखिनकी उले उ उतारि राखछी।
\v 8 और उ यीशुका पास जान खिन पानि में कुदि पड़छ्‍य।दुसॉर शिष्य माच्‍छा भरीनाकि जालस खीचभेरन बगल में ली ग्यान।
\v 9 किनॉर में आ भेरन उनुले क्‍वैला में माच्‍छा और र् वाटा राखिनाका देखछ्य।
\v 10 तब यीशुले उनूनथै क्‍योछ, "तुमुले ऐल जो माच्‍छा मॉर राख्‍यान, उनुन मे भटे थ्वाड़ लिया।"
\v 11 तरस नाव में चढ़भेरन जालस किनॉर में खींच ल्या। जाल में एक सौ तिरपन् न ठुला माच्‍छा छ्या, इदुकमाच्‍छा उ जाल में हुन पर ले उ नै फाटि
\v 12 तब यीशुले उनूनथै क्‍योछ, "आ, अब खान-पीन खा लि। "शिष्‍यून मे भटे कैसे यो पुछनाकी हिम्‍मतले न भै कि तुमको छा? उन जाणछ्या कि उन प्रभु छन।
\v 13 येक बाद यीशुले उनुस रोटो और माच्‍छा खान खिन दियान।
\v 14 "यो तिसेरि बार छ्यो जब यीशु मरिन में भटे ज्यून हुनाका बाद च्यालान दर्शन दीछ
\s यीशु और पतरस
\p
\v 15 खान खानाका बाद यीशुले शिमौन पतरस थैं क्‍योछ, "शिमौन, यहूनाका च्‍योलो, कि तैं इनुन है ज्‍यादा प्रेम मैस करछै?" उले जवाब दीछ," प्रभु, तुम जाणछा कि मै तुमून प्रेम करछू।" उनुले क्‍योछ," म्‍यारा नॉनतिनाको देख-भाल कर।"
\v 16 यीशुले फिर दुसारा बार ऊथै क्‍योछ, "शिमौन, यहूनाका च्‍योलो, कि तैं मैस प्रेम करछै?" उले क्‍योछ," प्रभु, तुमखुद जाणछा कि मै तुमून प्रेम करछू।" यीशुले क्‍योछ," तब तैं म्‍यारा लोगूनकि देख-भाल कर।"
\v 17 यीशुले फिर तिसर बार क्‍योछ, "शिमौन, यहूनाका च्‍योलो, क्‍या तैं मैस प्रेम करछै?" यो सुणिभेरन पतरससभौत दु:ख हुछो कि यीशुले ऊथै तिसर बार यो पुछछ्य कि तैं मैस प्रेम करछै? उले फिर यो जवाब दीछ," प्रभु, तुम सब जाणछा, तुमून पत्तो छ कि मै तुमूनथैं प्रेम करछू!" फिर यीशुले ऊथै क्‍योछ," म्‍यारा लोगूनकि देख –भालकर।"
\v 18 मैं तैथैं सच्चि- सच्चि कूछू जब तैं ज्‍वान छ: त अपूनि कमर कसभेरन जां चांछै वां फेरिछ्ये, लेकिन जब तै बूढो है जालें त तैं अपूनो हात फैलाले और कोई दुसोरो तेरि कमर बांदलो, और जां तैं नै चांलै वां तैस लिजालो।
\v 19 यीशुले यो बात येक कारण क्‍यान कि पतरस कसि मौतले परमेश्वरकि महिमा करोलो और यो कैभेरन उथैं क्योछ म्यारा पछिल अ।
\s यीशु और उनोरो खास शिष्य
\p
\v 20 पतरसले फर्किभेर ऊस च्यालानका पछिल उन देखछ्य जैस यीशु प्रेम करछ्या, और ऊई, जैक खानाका बखत, उकि छाती तरफ झुकभेरन पुछछ्‍य , हे प्रभु, तैस पकड़ूवाला को छ:,।
\v 21 ऊस देखभेरन पतरसले यीशुथैं क्योछ, हे प्रभु, उको कि हाल होलो।
\v 22 यीशुले उथैं क्योछ, अगर मैं चां कि उ म्यारा उन तक ठैरिनाको रौ, त तैस कि?, तै म्यारा पछिल हो।
\v 23 येक कारण भाईयों मैं यो बात फैल गैं, कि उ च्योलो न मरोलो, तबले यीशुले उथैं यो न क्‍यो, कि उ नि मरोलो, लेकिन केवल यो “अगर मैं चां कि उ म्यारा उन तक ठैरिनाको रौ, त तैस उमें की?”।
\s उपसंहार
\p
\v 24 यो ऊई च्यलो छ:, जो इन बातेकि गभै दिछ, और जिनूनले इन बातून लिख रैछ, और हम जाणनू, कि उकि गभै सच्चि छ:।
\v 25 और ले भौत काम छन, जो यीशुले करियान, अगर उन एक- एक करभेरन लिखी जाना त, त मैं समजि जानू, कि किताब जो लिखी जानि उ संसार में ले नि समानि।
