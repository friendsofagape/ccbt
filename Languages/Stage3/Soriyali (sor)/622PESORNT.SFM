\id 2PE - Soriyali New Testament
\ide UTF-8
\rem Copyright Infomation: Creativ Commons Attribution-ShareAlike 4.0 License
\h 2 पतरस
\toc1 पतरस की दुसरी चिट्ठी
\toc2 2 पतरस
\mt1 2 Peter
\mt1 2 पतरस
\is भूमिका
\io1 पतरस की दुसरी चिट्ठी शुरूवाद का मसीन का एक भौत ठूला समुदाय का नाम लिखी गैछी। यो चिट्ठी मुख्य चिन्ता को विषय झूठा प्रचारकून काम और उनरि झूठी शिक्षान भटे गलत पैदा हुनवाली बातून का बारिमें संघर्ष करून छै। इन समस्यान को उत्तर परमेश्वर और प्रभु यीशु मसीह का सच्चा ज्ञान मिलछो जो उमें बनिना का रुनान, उ ज्ञान जो उन लोगून का द्वारा पुजाई ग्योछ जिनूनले खुद यीशु मसीह देखछ्य और शिक्षान सुन छै ।
\iot रूप-रेखा:
\io1 भूमिका 1;1-2
\io1 मसीही बुलाहट 1:3-21
\io1 झूठे शिक्षक 2:1-22
\io1 मसीह का निर्णायक आगमन 3:1-18
\c 1
\s अभिवादन
\p
\v 1 -शमौन पतरसका तरफ भटे, जो यीशु मसीहका सेवक और शिष्य छन, उन लोगूनका नाम जिनून हमारा परमेश्वर, मुक्तिदाता यीशु मसीहाकि धार्मिकता द्वारा हमारा सामुनी कीमती विश्वास प्राप्त भ्योछ।
\v 2 - परमेश्वर और हमारा प्रभु यीशुको पूर्णज्ञानका द्वारा तुमून में अनुग्रह और शांति ज्यादा है ज्याद बढ़ते जौ।
\s ईश्वरीय बुलाहट और चुनाव
\p
\v 3 क्याखिनकि उकि ईश्वरीय सामर्थ ले उकि पूर्णज्ञाना द्वारा जेले अपूनी महिमा और इच्छाका अनुसार बुलाछ, उ सब कुछ जो जीवन और भक्ति ले सम्बन्ध राख्छ्यो, हमून दी
\v 4 क्याखिनकि उनुले इनारा कारण हमून अपूनी कीमती और ठुली प्रतिज्ञा दी रैछ, जिनुले तुम उनारा द्वारा उ भ्रष्ट आचरण भटे जो गलत ईच्छान कारण संसार में छन, उनून छोड़ी भेरन ईश्वरीय स्वभाव का सहभागी हो जा।
\v 5 इसीकै तुम सब प्रकारेकि कोशिश कर भेरन, अपूना विश्वास में सद्गुण और सद्गुण में समझ,
\v 6 और समझ में संयम, और संयम में और धीरज, और धीरज में भक्ति,
\v 7 और भक्ति में भाईचाराका और भाईचाराका प्रेम बढ़ते जौ
\v 8 क्याखिनकि अगर इन गुण तुमूनमें बनिनाका रौ और बढ़न जौ त हमारा प्रभु यीशु मसीहको यो गुण तुमून नै त अयोग्य और नै निष्फल हुन द्याला।
\v 9 किलैकी जैमें यो गुण नाहातिन, उ अन्धो छ: और धुंधलो देखछो, और अपूना पैलिका पापुन भटे धुल भेरन शुद्ध हुन खिन भूल ग्योछ।
\v 10 येक कारण हे भाइयों, अपूना बुलाई जानो और चुनिन जानो खिन और ले ज्यादा कोशिश करनै रौ, क्याखिन अगर इसो करला त कभे ले ठोकर नि खा।
\v 11 और इसीकै हमारा मुक्तिदाता प्रभु यीशु मसिहाका अनंत राज्य में प्रवेश खिन तुमोरो भोत ठुलो स्वागत ह्वलो।
\s पतरस को आखरी बखत
\p
\v 12 - येक कारण तुम इन बातुन जाणछा, और उ वचनकि सच्चाई जो तुमून मिलीनाकि छ: उमें बनिनका ले रूछा, तबले मैं तुमून इन बातुन याद दिलून खिन हमेशा तैयार रूलो।
\v 13 और मैं यो अपून खिन ठीक समझ छू, कि जब तक मैं यो डयार में छू, और जब तक मैं यो संसार मे ज्यूनो छूं तुमून समझून रूँलो।
\v 14 क्याखिनकि मैं यो जाणछू, कि मैंले यो संसार छोड़िभेरन जल्दी जान छ: जसो कि प्रभुले मैंस बता रैछ
\v 15 मैं इसी कोशिशले करलो, कि म्यार जानाका बाद तुम इन सब बातुन हमेशा याद कर सका।
\s मसीह की महिमा आँखान ले देखीना का गवाह
\p
\v 16 क्याखिनकि जब हमुनले तुमून अपूना प्रभु यीशु मसिहाकि सामर्था, और उंनाको समाचार दिछ त हमूले उमें बनावटि कहानीन को सहारा नै ली किलैकी खुद हुमुले उकि सामरथस देखछ्य।
\v 17 जब उले परमेश्वर पिता भटे आदर, महिमा पाछ, तो उखिन यो आकाशवाणी भैछ; “यो म्यरो लाड़ियो च्योलो छ: जैस देख भेरन मैं भौत ख़ु
\v 18 और जब हम उका दगाड़ा पवित्र डाणा में छ्या त खुद ह्मुले स्वर्ग भटे यो आवाज सुणछ्य।
\v 19 भविष्यवक्ताऊको- जो वचन हमारा पास छ:, उ और ले साबित हुछो। और तुम यो ठीक करछा जो यो समझभेरन उमे ध्यान रख्छा, कि मानाउ यो दीया छ: जो अन्यार जागा में उ बखत तक उज्यालो दीते रूछो जब तक कि रातै नै होज्यो, और तुमारा मन में रात्तैको सूरज उदय नै हो।
\v 20 पर पैलि यो जाणि लिई की पवित्र शास्त्रैकि, कोई ले भविष्यवाणी निजी विचार खिन बार नाहातिन,
\v 21 क्याखिनकि कोई ले भविष्यवाणी लोगूनकि इच्छा ले कभै नै भै, फिरले लोग पवित्र आत्माकि प्रेरणा द्वारा परमेश्वरकि तरफ भटे बतूछ्या।
\c 2
\s झूठा शिक्षक
\p
\v 1 पर उन लोगूनका बिच में झुट्टा भविष्यवक्ता आयान, उसीकै तुमूनमें ले झुट्टा उपदेशक ह्वाला, जो चुपचाप ले नुकशानदायक और विधर्मी शिक्षाका प्रचार करला,यां तक कि उ मालिकस ले इंकार कराला, जैले उनून मोल लि रैछ, और इसीकै उन जल्दी अपूना मलि में विनाश ली आला।
\v 2 भौत लोग उनारा नियती भौग विलास, और उनारा कारण परमेश्वरकि बुराई कराला।
\v 3 उन लालच में आभेरन झूट्टी बात बनाला और तुमोर गलत फैदा उठाला। सजाकि आज्ञा तो उनूनमें पैलि भटे होइनाका छ:, और अब उनारा विनाश पक्का छ:।
\v 4 जबकि परमेश्वरले उन स्वर्गदूतुन नै छड़ियो जिनूनले पाप करछय, पर उनुस नरक में डाल दीछ , और न्यायका दिन खिन अन्यारा कुण्ड में कैद कर रैछ,
\v 5 और पूरानो बखतक उ संसारस ले नै छोड़, पर जल- प्रलय उन अधर्मी संसारो को नाश करछ्य, तबले धार्मी नूह और उका परिवारका सात जनून बचा लीछ,
\v 6 और जबकि उले सदोम और अमोराका नगरून विनाशकारी सजा दी भेरन भस्म कर दियान कि उन ऊनवाला अधर्मीन खिन एक उदाहरण ठैरियान,
\v 7 जबकि परमेश्वरले धर्मी लूतैस जो अधर्मियोंका बुरा चाल-चलन भटे दुखी छ्यो छुटकारा दिछ।
\v 8 क्याखिनकि ऊ धर्मी जन उनारा बिच में रैय भेरन, और उनारा अधर्माका कामून देखभेरन, और सुणि भेरन, हरेक दिन अपूना सच्चा मनमें दुखी हुछ्यो।
\v 9 तो भक्तून प्रभु परीक्षा में भटे निकालनान और अधर्मीयून न्यायका दिन तक सजा खिन राखून जाणनान।
\v 10 -खाश करिभेरन उनून जो बुरा इच्छन का पछिल शरीराका अनुसार चलनान, और परमेश्वरक तुच्छ जाणनान। उ ढीठ, और हठी छन, और धर्मी जनून बुरो- भलो कून में नै डरना।
\v 11 जबकि स्वर्गदूत, इन धर्मी लोगून है ज्यादा ताकतवर और सामर्थ छन, तबले प्रभुका सामुनी उनून में बुरो भलो कै भेरन दोष नै लगूना।
\v 12 पर इन लोग मुर्ख जानवराका जस छन, जो पकड़ि भेरन मारून खिन पैद हुनान। और जिन बातुन जाणना नै, उकि बुराई करनान, इन उन जानवरून कि नियाती नाश होज्याला।
\v 13 बुराई बदला बुराई मिलोलो। इनून दिन दहाड़े में भोग विलास करन निको लागछो। यो कलंक और दोष छन, जब उन तुमारा दगाड़ा खानान- पिनान में शामिल हुनान, तो वाँ छल और भोग-विलास करनान।
\v 14 इनारा आंखान में व्यभिचार भरिनाकि छ:, और इन पाप करन बिना रुक नै सकना। इन चंचल मनवालान फुसला लिईनान, इनारा मन लालची छन, और इन शापित सन्तान छन।
\v 15 इन सिद्दो बाटास छोड़िभेरन भटक ग्यान, इनुनले बओर च्योलो बिलामका बांट में न्हैग्यान; जिनून अधर्मेकि मजूरी निकी जाणछ्य।
\v 16 पर ऊस अपूना अधर्मका कामूनखिन डाँट मिलछ्य। एक अबोल गदही ले आदिम की बोलि में बोल भेरन उ भविष्यवक्ताका पागलपनस रोक छ:।
\v 17 इन सुखिनाका पानी स्रोत छन। इन आधी ले उड़ाई जानवाला बिन पनी का बादल छन, जिनुन खिन घोर अन्यारो ठैराई ग्योछ।
\v 18 इन खाली घमंडकि बात करी भेरन लुचपनाका कामून का द्वारा, उन लोगून शरीरकी इच्छाऊन में फंसा लिनान, जो नया-नया आईनाका छन।
\v 19 इन उनून आजाद करन को वादा करनान, जबकि खुद गुलाम छन, क्याखिन जो आदिमी जो चीजले हारि जाछो, त उको गुला बन जाछो।
\v 20 जब उन हमारा मुक्तिदाता प्रभु यीशु मसीहाकि पछ्याणका द्वारा संसारकि हरेक प्रकारकि बुराईन भटे एक बार बच का बाद, अगर फिर उमें दुबारा फस ज्यो, तो अब उनेरी हालत पैलि है ले ज्यादा खराब हो जाछी।
\v 21 उनून खिन उ पवित्र हुकुमस जाण भेरन जो उनू दी गैछया, मुड़ जाना है ज्यादा भलो यो हुनो कि उनून धर्मकि यो शिक्या नी मिलीना कि हुनी।
\v 22 पर उनून में यो कहावत ठीक बैठ छी, “ जस के कुकुरो अपूनि उल्टीस चाट छो,” “ नवाईना को सुअर फिर लौट भेरन कचचियार में जाछो।”
\c 3
\s प्रभु को उनाको दिन
\p
\v 1 हे भाइयों मैं तुम लोगून यो दूसरी चिठ्ठी लिख भेरन। तुमून याद दिलूछूं कि,
\v 2 तुम लोग उ बातून जो पवित्र भविष्यवक्तानका द्वारा पैलि बताई ग्यान, और प्रभु और मुक्तिदाताकी ऊ आज्ञा याद राखा, जो तुमारा प्रेरितों का द्वारा दीईनाका छी।
\v 3 पैलि यो जाण ली कि आखरी दीनून में हंसी ठठ्टा करूनवाला आला जो अपूनी इच्छाऊनका अनुसार कराला।
\v 4 और कौला, “उको ऊनाको वादा कां ग्यो? हमारा पूरखा त मर ग्यान, फिर ले संसाराका शुरू भटे अब तक सब कुछ उस्सो चलून उनमरियोछ।”
\v 5 उन जाणि बुझभेरन यो भूल जानान की शुरू भटे यो आकाश परमेश्वर वचन का द्वरा स्थिर छ:, धरती पानी में भटे बनछ्य और पानी ले धरती वजूत छ:।
\v 6 और पानी ले ऊ बखतको संसार पानि में नाश हो गैछ।
\v 7 परमेश्वराका वचना ले वर्तमान में आकाश और धरतीस भस्म करि जान खिन राखि ग्यान, और इन अधर्मी लोगून न्याय और विनाशाका दिन तक इसो राखि जांलो।
\v 8 हे प्रिय भाइयों और बैनियो! यो बात जरूर याद राखा कि प्रभुका नजर में एक दिन हजार सालका समान छ: और हजार साल एक दिनाका समान।
\v 9 प्रभु अपूना वादा पुरो करून में देर नै करना, जसो की कुछ लोग समझनान, पर उन तुमारा बारमें धीरज राखनान, उन यो नै चान कि कोई नाश हो, पर यो की सबुन मन फिराव करून।
\v 10 पर प्रभुको दिन चोरा समान आलो जैमे आकाश ठुली गड़गड़ाहटाका दगाड़ा गयब होजालो, और सब चीज आगा ले नाश होज्ला, या तकि धरती और उमें का काम सब जल भेरन भस्म हो जाला।
\v 11 जबकि इन सब चीज, इसकै नाश हुनवाला छन: त तुमून पवित्र चालचलन और भक्ति में कस आदिम हुन चैछो :
\v 12 तुम परमेश्वराका दिनेकि जल्दी ल्यून खिन कस कोशिश करछा; कसी तैयारी करछा और ऊस जल्दी ऊन खिन कसी कोशशि करून चैछो; उ दिनका कारण आकाश भस्महो जालो और काँई के चीज नी बच।
\v 13 पर परमेश्वरक वादाका अनुसार हम एक नया आकाश और नया धरती की इतजार में छाँ जैमे धार्मिकता रूछी।
\s जागते और तैयार रौ
\p
\v 14 ये क कारण हे प्रियों, जब तुम इन बातुनकी आस करछा त कोशशि करा की तुम धीरज धर भेरन उका सामुनी निष्कलंक और निर्दोष ठैरा
\v 15 तुमून लिख रैछ कि, और हमारा प्रभु का धीरजस उद्धार समझा, जसिक हमारा प्रिय भाई पौलुस ले ऊ ज्ञानाका अनुसार जो ऊस दिग्यो।
\v 16 उसीकै उले अपूना सब पत्रीयून में इन बातुनकी चर्चा कर रैछ, जिन में कतुक बात इसी छन, जिनोरो समझून कठिन छ: और अनपढ़ और चंचल लोग उनोरो अर्थ तोड़-मरोड़ कर भेरन, जसकि उन पवित्र शास्त्रको दुसारा बातुनकि नायाति खीच तान भेरन अपूनो नाश को कारण बननान।
\v 17 इसीकै हे प्रियो, तुम लोग पैलिकैं भटे इन बातुन जाणिभेरन चौकस रौ, ताकि अधर्मीनका भ्रम में फसभेरन बहकन नै जा जैले तुम अपूना विश्वास भटे भट नै जा।
\v 18 लेकिन हमारा मुक्तिदाता प्रभु यीशु मसीहाका अनुग्रह और ज्ञान में बढ़ते जा। उकी महिमा ऐल ले हो और हमेशा-हमेशा हुनी रौ। आमीन।
