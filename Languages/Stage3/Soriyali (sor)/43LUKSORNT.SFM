\id LUK - Soriyali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h लुका
\toc1 लुका का सुसमाचार
\toc2 लुका
\mt1 LUKE
\mt1 लुका
\is भूमिका
\iot रूप-रेखा
\io1 भूमिका 1:1-4
\io1 यूहन्ना बपितस्मा दिनवालो और यीशु को जन्म और बचपन 1:5--2:52
\io1 यूहन्ना बपतिस्मा दिनवाला की जनसेवा 3:1-20
\io1 यीशु कोबपतिस्मा और परीक्षा 3:21---4:13
\io1 गलील में यीशु की जन सेवा 4:14--9:50
\io1 गलील से यरूशलेम तक यात्रा 9:51--19:27
\io1 यरूशलेम में आखरी हप्ता 19:28--23:56
\io1 प्रभु का ज्यून हूनो, दिखाई, और स्वर्ग जानो 24:1-53
\c 1
\s परिचय
\p
\v 1 भौतुन ले उन बातुन जो हमारा बीच में भ्यान उनून इतिहास लिखनखिन हाथ बड़ायान।
\v 2 और उनूनले जो पैलि भटे इन बातून का और वचन का सेवक छ्या, हमून तक पूजाछ।
\v 3 हे थियुफिलुस, मैस यो मालुम भ्योछ कि मैं उन सब बातून निकी के जाँची परख भैरन सही तरिका ले तैखिन लिखू।
\v 4 ताकि तै यो जाणिले जो बातून कि तैले शिक्षा पा रैछ, उ कदूक अटल छन।
\s यूहन्ना पैदा हूना की घोषणा
\p
\v 5 यहुदिया का राजा हेरोदेस का बखत में अबिय्याह का दल में जकरयाह नामोको एक याजक छ्यो, और उकी घरवाली हारून का वंशकी छी, जैको नाम इलीशिबा छ्यो।
\v 6 जकरयाह और उकी घरवाली परमेश्वर का नजरून में धर्मी छ्या; और प्रभु की सब बातून और विधियून मान छ्या।
\v 7 और उनेरी कोई संतान नी छी, क्याखिन कि इलीशिबा बांझ छी, और उन बूढा होगै छ्या।
\v 8 जब जकरयाह अपूना दल का पारी में परमेश्वरका सामुनि याजक को काम करछ्यो,
\v 9 त याजकून का रीति का अनुसार जकरयाह नाम की चट्टी निकल छये, कि उ प्रभु का मंदिर में धुप जलौ।
\v 10 जकरयाह का धूप जलून बखत मण्डली का सब लोग भ्यार प्रार्थना कर छ्यी।
\v 11 तब प्रभु को एक स्वर्गदूत वेदी का देनि तरफ खणिना को जकरयाह दिखाई दिछ।
\v 12 और जकरयाह ऊस देखभेरन घबरा जाछो और उ भौत डर जाछो।
\v 13 लेकिन स्वर्गदूतले उथै क्योछ, “हे जकरयाह, डर जन क्याखिनकि तेरी प्रार्थना सुण हलछ्य और तेरी घरवाली इलीशिबा भटे तैखिन एक च्योलो पैदा होलो, और तै उको नाम यूहन्ना राखे।
\v 14 और तै खुशी और मगन होले : और भौत लोग उका पैदा हुनाका कारण खुश होला।
\v 15 क्याखिन कि उ प्रभु का सामुनि महान होलो, और उ दाखरस और शराब कभै नी पियोलो, और अपूना इजा पेट भटे पवित्र आत्मा भरि जालो।
\v 16 उ एलिय्याह की आत्मा और सामर्थ में हो भैरन उका अगिल-अगिल हिटोलो,पुरखान को मन बाल बच्चा का तरफ फेरी द्यलो; और कयू नै मानवालान धर्मीन की नियाति समझदार बनालो और परमेश्वर खिन एक निकी प्रजा तैयार करोलो।
\v 17 जकरयाह ले स्वर्गदूत थै पूछछ्य, “यो मैं कसीकै मानू? क्याखिन मैं बूढौ छूँ, और मेरी घरवली ले बूढिया हो गैछ।
\v 18 स्वर्गदूतले ऊस जबाब दिछ, “ मैं जिब्राईल छूं, मैं जो परमेश्वर का सामुनि ठाण रुछूं, और मै तैथे बात करनखिन और त्वेस यो शुभसमाचार दिन खिन भैजरेछ।
\v 19 और जब तक यो बात पूरि नै होज्य उ दिन तक तै नी बोल सकै, क्याखिन कि तैले मेरि बात में विश्वास न करियो।
\v 20 और लोग जकरयाह को इतजार करनान और ताजुब करनान कि जकरयाहस मन्दिर में इतूक देर क्याखिन हो गैछ?
\v 21 जब जकरयाह मन्दिर भटे भ्यार आछ तै उ बोल नै सक्यो, त लोग यो जाणि ग्या कि जकरयाह ले कोई दर्शन पारेछ; न बोलना का कारण उनुन इशारा दिन मरेयोछ।
\v 22 जब जकरयाह मन्दिर भटे भ्यार आछ तै उ बोल नै सक्यो, त लोग यो जाणि ग्या कि जकरयाह ले कोई दर्शन पारेछ; न बोलना का कारण उनुन इशारा दिन मरेयोछ।
\v 23 जब जकरयाह का सेवा दिन पूरा हो ग्या, तै उ अपूना घर खिन न्हैजाछो।
\v 24 उन दिनून में जकरयाह कि घरवाली गर्भवती भैछ और उले यो बात पाँच मैन तक लुकाछ।
\s यीशु की जन्म में की घोषणा
\p
\v 25 “कि लोगून में मेरो अपमान दूर करनखिन, प्रभुले अपूनि दया मैमे करछ्य।”
\v 26 और छयूं मैहना में परमेश्वर का तरफ भटे जिब्राईल स्वर्गदूत गलीला का नासरत नगर में,
\v 27 एक कुंवारी लडकी का पास भेजिग्यो। जैकि मांजागि यूसुफ नामाका लडका दगाडा होरेछ और उ दाऊद का घरना को छ्यो, और उ कुंवारी लडकी को नाम मरियम छ्यो।
\v 28 और स्वर्गदूतले मरियम का पास आ भैरन क्योछ, “आनन्द और जय तेरि हो जै में ईश्वर की दया होरेछ, प्रभु तेरा दगाडा छ।”
\v 29 तब मरियम भौत ज्यादा घबरा गै और सोचून लागछ्य कि यो कसो स्वागत छ?
\v 30 तब स्वर्गदूतले मरियम थै क्योछ, “हे मरियम जन डर क्याखिन कि परमेश्वर कि दया तैमें होरेछ।
\v 31 और देख, तै गरभवती होलि, और तेरो एक च्योलो होलो, तै उको नाम यीशु राखे।
\v 32 और उ महान होलो, और उ परमेश्वर को च्योलो कहलाईलो, और प्रभु परमेश्वर ऊस दाऊदको सिंहासन द्याला।
\v 33 और उ याकूब का घराना में हमेशा राज्य करोलो, और उक राज्य को कभै अन्त नी हो।”
\v 34 मरियम ले स्वर्गदूत थै क्योछ, “यो कसकै सम्भव होलो? क्याखिनकि मैंते कोईले आदमिस नै जाणनू।”
\v 35 स्वर्गदूत ले मरियमस जबाब दिछ, “तैमें पवित्र आत्मा उतरोलो और परमप्रधान परमेश्वरकि सामथर्य कि छाया तैंमें करोलो; क्याखिन कि जो पैदा हुनवालो छ, उ परमेश्वर को च्योलो कहलालो
\v 36 और देख तेरी कुलकि इलीशिबाक ले बुढापा में च्योलो हुनवालो छ, उ जो बाझ छी उको छयूं मैहन छ।
\v 37 क्याखिन परमेश्वर खिन केल काम कठिन नहातिन।”
\v 38 तब मरियमले क्योछ, “ देख मैं प्रभु की दासी छूं, जसो तै कूछै ऊसो हो।” और तब स्वर्गदूत वाँ है न्है जाछो।
\s मरियम को इलीशिबा स मिलन खिन जानो
\p
\v 39 उन दिन में मरियम वाँ भटे पहाडी देश यहूदा का नगर में जकरयाह घर जाछी।
\v 40 और वाँ पूजी भेरन जकरयाह का घरवाली इलीशिबास नमस्कार करछ्य
\v 41 और जस्सिकै इलीशिबाले मरियम की नमस्कार सुणछ्य, और उनजैई इलीशिबा का पेट में उको बच्चा उछलछो और इलीशिबा पवित्र आत्मा ले भरी जाछी।
\v 42 और तब इलीशिबा बडा ऊंचा आवाज में धद्या भेरन मरियम थै क्योछ, “ तै धन्य छी, और तेरा पेट को फल धन्य छ!
\v 43 यो दया मैंमें कां है भैछ कि प्रभु की इजा मेरा पास आछ?
\v 44 क्याखिनकि देख जस्सिकै तेरो नमस्कार की आवाज मैंले सुणछ्य , उस्सिकै मेरा पेट में बच्चा आनन्द ले उछल पड़छ्य।
\v 45 और धन्य छ उ जैले प्रभु का कइना का बातून में विश्वास करछ्य, प्रभुका कइना बात पूरा होला।
\s मरियम को भजन
\p
\v 46 तब मरियम ले क्योछ, “मेरो प्राण परमेश्वर की बडाई करछो।
\v 47 और मेरि आत्मा म्यारा उध्दार करूनवाला परमेश्वर भटे खुश भैछ,
\v 48 क्याखिन कि उले अपूनि दासी दीनता देखछय; येक कारण अब भटे सब युग-युग तक लोग मैंस धन्य कऊला।
\v 49 क्याखिन कि उ शामर्थी परमेश्वर मैंखिन बड़ा-बड़ा काम करयान्। उको नाम पवित्र छ,
\v 50 और उ उनून में दया करछो, जो ऊस देखभेरन डरनान, उनारा पीढी भटे पीढीन तक उकि दया उनून में बनिना कि रूछी।
\v 51 और उले अपूनि शामर्थ दिखाछ, और जो अपूनास भौत ठूलो समझछ्या, उले उनून तितर-बितर कर दिछ।
\v 52 उले बलवानून उनारा सिंहासनून भटे हटा दिछ; और कमजोर लोगून ऊँचा जगान में बैठा छ।
\v 53 और उले भूखा लोगून बडिया खाना ले तरप्त करछ, और धनवानून खालि हात निकाल दिछ।
\v 54 उले अपूना सेवक इस्राएलस सम्भालछकि उ उकि दयास याद करो।
\v 55 जो अब्राहम और उका वंश में हमेशा रौलि, जसो उका बाब- दादान ले क्ईनाको छ्यो।”
\v 56 मरियम लगभग तीन मैहना उका दगाड़ा रै भेरन अपूना घर खिन वापस आजाछ्यी।
\s यूहन्ना बपतिस्मा दिनवालो को जन्म
\p
\v 57 तब इलीशिबा का ननतिनो हुनको बखत पूरो भ्योछ, और उले एक च्यालस जन्म दिछ।
\v 58 तब उका पड़ोसिनले और उका रिशतदारूनले सुणभेरन कि परमेश्वर ले उमें अपूनि बड़ी दया करछ, तब उनून ले इलीशिबा का परिवार का दगाड़ा खुशी मनाछ।
\v 59 और अठूदिन उन उ ननतिनास खतना करून खिन ल्यान और उको नाम उका बबा को नाम पर जकरयाह राखून मसियान।
\v 60 लेकिन इलीशिबाले “मना करछ्य और उको नाम यूहन्ना रखनिखिन क्योछ।”
\v 61 तब उन लोगुन ले क्योछ, “ तेरा कुल में केको ले यो नाम नहातिनो।”
\v 62 तब उनून ले जकरयाह थै इसारा कर भेरन पूछछ्य कि तै येको नाम कि राखून चाछ्य?
\v 63 तब जकरयाह ले लिखून वाली पाठ्ठी मंगाभैरन लिखछ्य, “ये को नाम यूहन्ना छ,” और सब लोगून यो बातले ताजूब हुछो।
\v 64 और जकरयाह मुंख खुलिजाछो और उ तुरन्त बोलुन लागछो, और परमेश्वर को धन्यवाद करून लागछो।
\v 65 और जकरयाह का आस-पास रुन वाला लोगून में प्रभुको डर हो जाछो, और उन सब बातून कि चर्चा यहूदा का सार पहाड़ी देश में फैल जाछी।
\v 66 और सब सुणूनवाला अपूना-अपूना मन में विचार करभेरन कूंनान, “यो ननतिनो कसो होलो?” क्याखिन कि प्रभु को हात उका दगाड़ा छ्य।
\s जकरयाह को भजन
\p
\v 67 और उको बाबा जकरयाह पवित्र आत्मा ले भरि जाछो, और भविष्यवाणी करून लगछो।
\v 68 “प्रभु इस्राएलको परमेश्वरको धन्यवाद हो, कि उले लोगून अपूनि दया करछ्य और उनोरो छुटकारा
\v 69 और अपूना सेवक दाऊद का कुल में हमुनखिन एक उध्दार को सींग निकाछ,
\v 70 (जसकै परमेश्वर ले अपूना पवित्र भविष्यदवक्ताऊन का दवारा पैलि भटे केते आईना को छ्यो,)
\v 71 उले हमून हमारा दुशमन और सब बैरिन का हात भटे छुड़ाछ:,
\v 72 कि हमारा बाब-दादान में दया कर भेरन, उ अपूनी पवित्र वाचास याद करौ
\v 73 और उ कसम जो उले हमारा बाबा अब्राहम थै खाईना कि छ्यी,
\v 74 और उ हमून हमारा शत्रुनू का हात भटे छुड़ालो,
\v 75 उका सामुनि पवित्रा ले और धार्मिकता ले जीवन भर निडर हो भरन उकि सेवा करते रू।
\v 76 और हे ननतिना, तै परमेश्वर को भविष्यदक्ता कैलाले, क्याखिन तै प्रभु को बाटो तैयार करनखिन अगिल-अगिल हिटलै,
\v 77 और परमेश्वरका लोगून उध्दारो को समझ द्योलो जो उनार पापून कि माफी भटे मिलली।
\v 78 यो हमारा परमेश्वरका बड़ी दया ले होलो, जैका कारण हमून में मलि भटे रातै को ऊजालो प्रगट होलो,
\v 79 और अन्यारो और मौत की छाया में बैठनवालान में ऊजालो प्रगट होलो, और हमारा खुटान भल बाटा न में लिजालो।”
\v 80 और जकरयाह को ननतिनो ठुलो होते ग्यो और आत्मा में ले ताकतवर होते ग्यो, और इस्राएलीन का सामुनि उनाका दिन तक जंगल में
\c 2
\s यीशु को जन्म
\r मत्ती 1:18-25
\p
\v 1 उ बखत यहूदी लोग रोमी सरकारका गुलाम छ्या रोमी सम्राट औगुस्तुसले यो हुकूम निकालछ्य कि, हरेक लोग आपन नाम लिखून खिन आपन- आपन पुरखानका नगर में जा भेरन नाम लिखून।
\v 2 यो पैलि जनगणना छी, जब क्‍विरिनियुस सूरियाका राज्यपाल छ्यो।
\v 3 और सब लोग अपूनो-अपूनो नाम लिखून अपूना-अपूना नगर खिन जानान।
\v 4 यूसुफ जो दाउदको वंशको छ्यो, उ ले अपूनो नाम लिखूनखिन बैतलहम नगर अपूनि स्यैनि मरियमका दगाड़ जाछो।
\v 5 कि अपूना मंगत मरियम का दगाड़ा जो गर्भवती छी नाम लिखव।
\v 6 और बैतलहम नगर मेंई मरियमका ननतिनो हुनाको दिन पूरा हो जानान,
\v 7 और मरियमले वाँ आपना जेठ च्यालास जनम दीछ, और ऊस एक टॉल में लपेटिभेरन घास खान्या लाकाड़ाक दुन में राखछ्य क्याखिन वाँ इतुक भीड़ छी कि उनून रूनखिन जाँगा नै मिलनी येक कारण उन गोरू-बाछान का गोठ रूनान
\s स्वर्गदूतूनका द्वारा ग्वालान बताई जानो
\p
\v 8 और उ देश में भौत लोग अपूना भेड़-बाकरानकि चरूछ्या और रात में उनरि पहरा दिछ्या।
\v 9 तब ऐक्का-एक स्वर्ग भटे परमेश्वरको दूत वाँ प्रगट हूनान, और ग्वाला आपना चारों तरफ परमेश्वरको उजालो देखिभेरन भौत डरिग्या।
\v 10 तब दूतले उनूनथै क्योछ, "तुम डरा जन, मै तुमूनखिन एक खुशि खबरी लिभेरन आरयॅू! जो सब लोगून खिन होलो।
\v 11 आज तुमून खिन बैतलहम में मुक्तिदाता पैद है र्योछयो जो मसीह प्रभु छ।
\v 12 तुमून खिन उक यो पछ्याण होलि, कि तुम ऊस टॉल में लपटिनाको और लाकड़ाका दुन में राखिनाको पाला।"
\v 13 तब एकाएक स्वर्ग भटे भौत स्वर्गदूत आयान और परमेश्वरकि जै-जैकार करून और यो कूनै दिखाई दियान,
\v 14 "स्वर्ग में परमेश्वरकि महिमा हो, और धरति में उं लोगून शांति मिलैलि, जिनून देखिभेरन परमेश्वर खुशि छन!"
\v 15 स्वर्गदूत का स्वर्ग खिन जानाका बाद ग्वालान ले आपस में क्योछ,"हिट, हम बैतलहम जै भेरन ऊ नन्तिनास चांनू" तब उनुले बैतलहम ऐ भेरन यूसुफ, मरियम और ऊ नन्तिनास दून में राखिनाको देखछै,
\v 16 जस स्वर्गदूतले उनुस बताछ। और उनुले नन्तीनाका इज-बबास बताछ कि स्वर्गदूतले येक बारि में हमून बताछ।
\v 17 इनून देखभेरन उनूनले यो बात जो यो नानतिनाका बारि में उनून बताछ।
\v 18 और सब सुणिन्या उन बातून में ताजूब करनान जो उनूनथै ग्वालान ले क्योछ।
\v 19 लेकिन मरियम इन सब बातून का बारमें अपूना मन में सोचछी।
\v 20 और जस ग्वालन थै कइनाको छ्यो उसो सुणिभेरन और देखभेरन परमेश्वर महिमा करनै वापस उनान।
\s यीशुको नाम राखून
\p
\v 21 जब ये नन्तिनास आठ दिन भ्यान, उ दिन यहूदियोंका रीतीका अनुसार उनोरो खतना हुंच। उ दिन यूसुफ और मरियमले उनोरो नाम यीशु राखछ्य। यो नाम परमेश्वरले उ बखत मरियमस अपून दूतका जरियाले बताछ, जब मरियम गर्भवती नि छी।
\v 22 जब मुसा का व्यवस्था का अनुसार शुध्द हुनान दिन पूरा भ्यान तै मरियम और यूसुफ इस्रायलियूनकि राजधानी यरुशलेम में भेट चढून खिन ग्यान,
\v 23 जस परमात्माकी ईच्छा छी कि हरेक स्यैनि जब उक ननतिनो हो, तब उं यां ऐ भेरन मैं खिन भेट चढ़ाओ।
\v 24 और प्रभु की नियम का वचनका अनुसार : "पंडुकों को एक्कै-एक्कै जोड़ो, या कबूतर का पोथा" लिया भेरन बलिदानू करून।
\s शमौन को गीत
\p
\v 25 और वां परमेश्वरका भवन में शमौन नामोको एक आदिम छ्यो, और उ आदिम धर्मी और भक्त छ्यो; जैथैं
\v 26 परमेश्वरले वादा करि राखछ्यो कि जब तलक तैं आपना ऑखानले लोगूनका मुक्तिदातास नि देखि ल्याला, तब तलक तैं नि मरै।
\v 27 जब यूसुफ और मरियम परमेश्वरका भवन में छ्या, तब शमोन ले परमेश्वरकि ईच्छाले वां आछ, और परमेश्वरले शमोनैस बताछ,
\v 28 "यो उई छ: तब शमोनले उ नन्तिनास आपना काखि में पकडभेरन परमेश्वरस धन्यवाद दिभेरन क्योछ,
\v 29 हे स्वामी तै अपूना दास स अपूना वचन का अनुसार विदा कर,
\v 30 क्याखिन कि मेरा आँखले तैरा उध्दार स देख हालछ ,
\v 31 जैस तैले सब देश का लोगून का सामूनि तैयार करछ्य,
\v 32 कि अन्य जातिस ऊज्यालो दिनखिन ऊज्यालो और तेरा लोगून इस्राएल की महिमा हो।"
\v 33 उले क्योछ, और मरियम और यूसुफ इन सब बातुन सुणिभेरन दंग रैग्या।
\v 34 तब शौमन ले उनून आशीष दिभैरन मरियम थै क्योछ, "देख यो तै इस्राएलका भौत लोगून का उठून और खितीन का चिन हूनखिन ठैराईग्योछ, जैका बिरोध में बात होला---
\v 35 जैले तेरो प्राणल तलवार वार पार छिद जालो येले भौत का मन में विचार प्रगट होला।"
\s हन्ना की गवाही
\p
\v 36 अशेर का गोत्र में भटे हन्ना नामको फनूएल की एक चेली भविष्यदक्तन छ्यी। और उ भौत बूढी छ्यी, और अपूना ब्याह हूनाका सात सालून तक अपूना घरवाला का दगाडा रैछ।
\v 37 और उ चौरासी सालून भटे विधवा छ्यी, और उ मन्दिर नी छोड छी, और रात-दिन उपवास और प्रार्थना करछ्यी।
\v 38 और उ उई बखत वाँ आभेरन प्रभु को धन्‍यवाद करून लागछ्यी, और उन सबून थै जो यरूशलेम का छुटकारा का इनतजार में छ्या उ ननतिना का बारिमें बात करून लागछ्यी। स
\s नासरत स वापस लौटून
\p
\v 39 और जब यूसुफ और मरियम सब कुछ परमेश्वर का नियम-कानून पूरा कर चुकनान तै उन अपूना नगर नासरत खिन वास न्हैजानान।
\v 40 और यीशु ठूलो और ताकतवर होते ग्यो, समझ और परमेश्वर का दया में ले बढते ग्यो।
\s यीशु मन्दिर में
\p
\v 41 और मरियम और यूसुफ हर साल फसह त्यार खिन यरूशलेम जाछ्या।
\v 42 और जब यीशु बार सालोको भ्योछ, त उन पर्व रीति का अनुसार यरूसलेम खिन ग्यान।
\v 43 पर्व खतम हूनाका बाद यूसुफ और मरियम यरूशलेम भटे वापस आया लेकिन यीशु यरूशलेम में रूक जाछो यो बात उका इजा-बाबास मालूम नै हुनी।
\v 44 उन यो समझभैरन कि उ और यात्रिन का दगाडा होलो एक दिना का पडाव का बाद और उन यीशु स अपूना जान पहचान और अपूना कुटुम्बा का लोगू में खोजना।
\v 45 जब उ काँई नै मिलनो तब उन यीशुस खोजून-खोजून वापस यरूशलेम जानान।
\v 46 और तब तीन दिनून का बाद उनूनले यीशुस मन्दिर में र्धमगुरून का बीच बैठीना को और उनारा बातून सुडून और उनूनथै सवाल करून देखछ्य।
\v 47 और सबै सुणिन्या वालानकि उकी समझ और उका जबाबून देखभेरन ताजूब में छ्‌या।
\v 48 तब यीशु का इजा-बाब यीशुस देखभेरन ताजूब हुछ्यो और उकी इजा ले उथै क्योछ, हे च्याला तैले हमारा दगाडा इसो क्याखिन करछ्य? देख, तैरा बाबा और मै कदूक परेशान छ्या और तैस खोजून मरेछ्या।
\v 49 और तब यीशु अपूना इजा-बाबा थै क्योछ, "तुम मैस क्याखिन खौजून मरेछा? क्या तुम नै जाणना छ्या कि मैस अपूना बाबा का घर में हुलो जरूरी छ:?”
\v 50 लेकिन जो बात उले उनून थै क्योछ, उन नै समझया।
\v 51 तब यीशु उनारा दगाड़ा नासरत खिन ग्योछ, और अपूना इजा-बाबा का दगाड़ा रियोछ, और यीशु का इजा यो सब बात अपूना मन में राख्यान।
\v 52 और यीशु समझ और डील-डौल में, और परमेश्वर और लोगून का दया में बढते ग्योछ।
\c 3
\s यूहन्ना बपतिस्मा दिनवाला को सन्देश
\r (मत्ती 3:1-12; मरकुस 1: 1-8; यूहन्ना1: 19-28)
\p
\v 1 तिबिरियुस कैसरका राज्य का पंद्रवां साल में जब पुन्तियुस पीलातुस यहूदिया प्रदेश को राज्यपाल छ्यो। और हेरोदेश गलील देश को शासक छ्यो और उको भाई फिलिप्पुस इतूरैया और त्रखोनीतिस प्रदेशों को शासक और अबिलेने में लिसानियास प्रदेश को शासक छ्यो।
\v 2 और जब हन्ना और कैफा महायाजक छ्या। उ बखत परमेश्वरको बचन जंगल में जकरयाह च्यालो यूहन्नाका पास पुजछै।
\v 3 और यूहन्ना यरदनका आस-पास का सारे देश में घूमी-घूमी भेरन पापून की माफी खिन मन फिराव खिन बपतिस्मा को प्रचार करछो।
\v 4 जसो यशायाह भविष्यदक्ता किताब में लिखीनाको छ्यो, कि जंगल में एक धद्यूनवाला की आवज हो रैछ कि प्रभु को बाटास तैयार करा और उका सडकून सीध बना।
\v 5 हर एक घाटी भर दी जाला, हर एक डांण-कांणा नीचो करिजालो, टेडा बाटा सीधा करिजाला और ऊबड-खाबड बाटा ठीक करिजालो
\v 6 और सब लोग उध्दारो को दर्शन करला।
\v 7 जो लोग यूहन्ना का बपतिस्मा लिन खिन उछ्या, यूहन्ना उनूनथै कूछ्यो, हे स्यापा का नानतिनो। तूमुन केले बाता दिछ कि उनवाला प्रकोप है भागा?
\v 8 सो अपूना-अपूना मनेंस फिरून वाला काम करा और अपूना मन में यो नै सोचा कि हम अब्राहम का संतान छा।
\v 9 मैं तूमुन थै कूछू कि परमेश्वर अब्राहम खिन इन ढूगां भटे ले संतान पैदा कर सकछो। और अब बनकाटो रूखून का जाडान में राखी रैछ, और जो रूख निको फल नी दे, और उ काटी जालो और आग में भडाई जालो।
\v 10 तब भीड में भटे लोगूनले यूहन्ना थै पूछछ्य तो हम कि करनू?
\v 11 यूहन्नाले जबाब दिछ जैका पास (द्वी) कूरता छन उ जैथै नहातिन ऊस दिद्य और जैका पास अनाज छ, उले इसो करा।
\v 12 चूंगी लिन वाला ले बपतिस्मा लिन खिन आईनाका छ्या, और उनूनले यूहन्नाथै पूछछै, हे गुरू हम कि करनू?
\v 13 और तब यूहन्ना उनूनथै क्योछ, कि जदूक चुंगी बनछी उहै ज्यादा जन लिया।
\v 14 और सिपाईनले ले पूछछ्य, कि हम कि करनू? तब यूहन्ना क्योछ, कैखिन ले उपद्रव जन करया और न कैमें झूठो आरोप जन लगाया, और अपूनी कमाई में संतूषट रया।
\v 15 और जदूक लोग वाँ आईनाका छ्या, उन सब अपूना मन में सोचून मरेछ्या, कि काँई योई मसीह त नहातिनी,
\v 16 तब यूहन्ना उनरि बात जाणिभेरन उनूनथै क्योछ, मैं त तूमून पानी ले बपतिस्मा दिछूं, लेकिन जो उनवालो छ, उ मै है शक्तिवान छ, और मैं त उका जूतानका तान खोलनाको लकारी को ले नहातिनू, उ तूमून पवित्र आत्मा और आगा ले बपतिस्मा द्योलो।
\v 17 उले अपूना हात में सुप्पो लि हलछ, और अपूना खलिहान निकीके साफ करोलो, और ग्यून आपून भकार में जामा करोलो, लेकिन भूसास आग में हालोल जो कभै नै बूजुनि।
\v 18 और यूहन्नाले लोगून और ले शिक्षा दिछ।
\v 19 लेकिन यूहन्नाले राजा हेरोदेशक भाईकि स्यैनि हेरोदियास और उका सब कुकर्मो का कारण उनून धिक्कार दिछ,
\v 20 येक कारण हेरोदेश ले यूहन्ना जेल में डलवा दिछ।
\s यीशुको बपतिस्मा
\r मत्ती 3: 13, 17; मरकुस 1: 9,11)
\p
\v 21 जब सब लोग बपतिस्मा लिछ और यीशुले ले बपतिस्मा लिभेरन प्रार्थना करून मरेछ्या,
\v 22 तब आकाश भटे भविष्यवाणी हूछी की यो मेरो लाड़िलो च्योलो छ, और पवित्र आत्मा यीशु का मलिमें कबूतर का रूप में उतर छ।
\s यीशुकि वंशावली
\r मत्ती 1:1-17
\p
\v 23 जब यीशुले प्रचार करून शुरू करछ, उ बखत यीशु की उमर तीस साल की छी, और यीशुस यूसुफ को च्योलो समझछ्या। और यूसुफ एली को
\v 24 च्योलो छ्यो और उ मत्तात को और उ लेवी को और उ मलकी को और उ यन्ना को और यूसुफ को,
\v 25 और उ मत्तिन्याह को, और उ आमोस को, और उ नहूम को, और उ असत्याह को, और उ नोगह को
\v 26 और उ मात को, और उ मत्तित्याह को, और उ शिमी को, और उ योसेख को, और उ योदाह को,
\v 27 और उ यूहन्नाको, और उ रेसा को, और उ जरूब्बाबिलको, और उ शलतियेलको, और उ नेरी को,
\v 28 और उ मलकी को, और उ अद्दी को, और उ कोसाम को, और उ इलमोदाम को, और उ एर को,
\v 29 और उ येशू को, और उ इलाजार को, और उ योरीम को, और उ मत्तात को, और उ लेवी को
\v 30 और उ शमौन को, और उ यहूदा को, और उ यूसुफ को, और उ योनान को, और उ इलयाकीम को,
\v 31 और उ मलेआह को, और उ मिन्नाह को, और उ मत्तता को, और उ नातान को, और उ दाऊद को
\v 32 और उ यिशै को, और उ ओबेद को, और उ बोअज को, और उ सलमोन को, और उ नहशोन को
\v 33 और उ अम्मीनादाब को, और उ अरनी को, और उ हिस्रोन को, और उ फिरिस को, और उ यहूदाह को,,
\v 34 और उ याकूब को, और उ इसहाक को, और उ इब्राहीम को, और तिरह को, और उ नाहोर को
\v 35 और उ सरूग को, और उ रूऊ को, और उ फिलिग को, और उ एबिर को, और उ शिलह को ,
\v 36 और उ केनान को, और उ अरफक्षद को, और उ शेम को, और उ नूह को, और उ लिमिक को,,
\v 37 और उ मथूशिलह को, और उ हनोक को, और उ यिरिद को, और उ महललेल को, और उ केनान को,
\v 38 और उ एनोश को, और उ शेत को, और आदम को, और उ परमेश्वर को च्योलो छ्यो।
\c 4
\s यीशुकि परीक्षा
\r (मत्ती 4: 1-11;मरकुस 1:12-13)
\p
\v 1 पवित्र आत्मा ले भरि भेरन यरदन खिन जानान, और चालीस दिन तक आत्मा में सिखते रूनान और जंगल में घुमते रूनान और शैतान उनेंरि परीक्षा करनै रूछो।
\v 2 और उन चालीस दिनून में यीशुले केले नै खायो जब यीशुस भूख लागछ।
\v 3 और तब शैतानले यीशुथै क्योछ, अगर तै परमेश्वरको च्योलो छ, त इन ढूंगान थै ले कौले इन तैखिन रवाटा बन जाला।
\v 4 यीशुले शैतानस जबाब दिछ, कि लिखीनाको छ, कि मनुष्य केवल रवाटा ले ज्यून नी रौ।
\v 5 तब शैतान यीशुस उच्चा ढाणा में लिजाछो और पल भर में संसार को राज्य दिखूछो।
\v 6 और यीशुथै कूंछो, मैं यो संसारो को पूरो राज्य तैस द्यूलो, किलैकि यो सब मेरा अधिकार में छ, और जैस मैं चाँ ऊस दी सकछूं। अगर तै मैस नमस्कार कर त यौ तैरो होजालो।
\v 7 तब यीशु ले शैतानथैं क्योछ, धर्मशासत्र में लिखीनाको छ,
\v 8 कि तै केवल प्रभु अपूना परमेश्वरस नमस्कार और उकि उपासना कर।
\v 9 फिर शैतान यीशुस यरूशलेम का मन्दिर में लिजाछो और मन्दिरा का किनार में खडो करछो, और यीशुथैं कूंछो अगर तै परमेश्वर को च्योलो छ, याहै फटंग हाड,
\v 10 किलैकि त्यारा बारिमें लिखीनाको छ, कि परमेश्वर स्वर्गदूतून हूकुम द्योलो कि उन तेरी मद्द करला।
\v 11 और उन तैस हातै-हात उठा लेला कि तेरा खुट में ले ढुंगाकि ले ठेस नै लागो।
\v 12 तब यीशुले शैतानस जबाब दिछ, कि यो ले लिखीनाको छ, कि तै अपूना प्रभु परमेश्वर की परीक्षा जन करे।
\v 13 जब शैतान यीशु की सब तरीकाले परीक्षा कर चुकछ, तब उ कुछ बखत खिन वाँ है न्हैजा छो।
\s यीशुका सेवाक कामूनकि शुरूवाद
\r (मत्ती 4: 12-17, मरकुस 1:14,15)
\p
\v 14 फिर यीशु परमेश्वरका सामर्थ में भरिभेरन गलील खिन वापस ग्योछ, और उकि चर्चा आस-पास का सारा देश में फैल जाछी।
\v 15 और यीशु उनारा मन्दिरून में उपदेश दिछ्यो, और सब उकि बडाई करछ्या।
\s नासरत में यीशुको अनादर
\r ( मत्ती 13: 53-58; मरकुस 6:1-6)
\p
\v 16 और उ नासरत में ऊछो जा उ पालि पोसी ग्योछ, और अपूना रीति अनुसार आरामका दिन मन्दिर में जा भेरन धर्मशासत्र में भटे पढून खिन ठणीछ,
\v 17 और उस यशायाह भविष्यदक्ताकि किताब पढून खिन दि गै, और उले उमें जाँ इसो लिखीनाको छ्यो,
\v 18 कि प्रभु को आत्मा मैं- में छ, येक कारण कि मैं कंगालून भली बात सुणू कि मेरो अभिषेक करिनाको छ। और मैस येक कारण भेजिनाको छ कि मै जो कैद में छन उनोरो छुटकार करू और अंधान आँखा पानाको संदेश दियू और मैं बोझ में दबिनाका लोगून छुडूलो,
\v 19 और परमेश्वरको में खुश रूना को सालो को प्रचार करूँ।
\v 20 तब यीशुले किताब बन्द करछ्य और मन्दिरका सेवक का हात में दी दीछ, और अफुं बैठ जाछो और मन्दिर में सब लोगून नजर यीशु में लागिनकि रूछी।
\v 21 तब यीशु ले उन लोगून थै क्योछ आज धर्मशासत्र को यो लेख लै पूरो है ग्योछ।
\v 22 और सब लोगूनले यीशुकि तारीफ कर्‌छय और भलि बात यीशुका मुँख भटे निकलछ्या, उन बातून में सब लोगून ताजूब करनान, और कूनान, क्या यो यूसूफको च्योलो नहातिनो?
\v 23 यीशुले उनूनथै क्योछ, तुम मैं में यो कहावत जरूर कौला, कि हे वैघ, अपूना आपस ठीक कर। और कफरनहूम नगर में जो कुछ करछ्य याँ अपूना देश में ले कर।
\v 24 तब यीशुले उनूनथै क्योछ, मैं तुमूनथै सच्ची कुछू कि कोई ले भविष्यदक्ता अपूना देश में मान-सम्मान नै पानो।
\v 25 मैं तुमूनथै सच्ची कुंछू कि एलिय्याह का दिनून जब साढे तीन साल तक बरखा नै भै, या तक कि सारा देश में अकाल पडछ्य, तो इस्राएल में भौत विधवा छ्या।
\v 26 लेकिन एलिय्याह उनून में कैका पास नै भेजिग्यो, केवल सैदा का सारफत में एक विधवा का पास।
\v 27 और इलीशा भविष्यदक्ता का बखत में इस्राएल में भौत कोढी छ्या, लेकिन नामान सूरयानी छोड भेरन कोई ले ठीक नै भ्यो।
\v 28 इन बातून सुणिभेरन जितूक मन्दिर में छ्या, सब गुस्सा भरिजानान।
\v 29 और यीशुस वाँ भटे भ्यार निकाल दिनान, और जो पहाड में उनोरो नगर बसिना को छ्यो, उन यीशुस उकि ऊँचा ढाणा में लिजानान, कि उस वाँ है तलि खिती द्यूलो कै भेरन,
\v 30 लेकिन यीशु उनारा बीच है निकल भेरन न्हैजाना।
\s भुत लागिनाको आदिमीस चंगो करन
\r (मरकुस 1:21-28)
\p
\v 31 फिर यीशु वाँ भटे गलीलका कफरनहूम नगर खिन ग्यान; और आरामका दिन लोगून उपदेश दिन मरेछ्या।
\v 32 और सुणून वाला उका उपदेश ले ताजुब होजाछो किलैकि उक बचन अधिकारका छ्या।
\v 33 अराधनालय में एक आदिम छ्यो, जैमें दुष्ट आत्मा छी। उ जोर ले चिल्लाट करछो,
\v 34 हे यीशु नासरी, हमून तै भटे कि काम? क्या तै हमून नष्ट करखिन आरछै? मैं तैस जाणछू तै को छ? तै परमेश्वरको पवित्र जन छ।
\v 35 तब यीशु ले ऊस डाँटी भेरन क्योछ, चुप रौ, और उमें है निकल जा।
\v 36 तब दुष्ट आत्मा उस बिच में पटभेर बिना नुकसान करभेर उमें भटे निकल जाछी। यो देखिभेरन सब लोगून ताजूब होजाछो, और उन आपस में बात करनान कि यो कसो बचन छ? कि यो बडा अधिकार ले और सामर्थ दुष्ट आत्मा थै निकलूनखिन कुछ और उ निकल जानान।
\v 37 यो बातूनले चारू तरफ उकि चर्चा हुन लागछी।
\s पतरसकि सासू और दुसारा लोगून चंगा करन
\r मत्ती 8: 14-17; मरकुस 1:29,34)
\p
\v 38 फिर यीशु अराधनालय में भटे उठभेरन शमौन का घर जनान। शमौन की सासू ज्वर में पडिना कि छी। और उनूनले यीशुथै बीनती करछ्य कि उको ज्वर ठीक करा,
\v 39 तब यीशुले ज्वर डाँट छ और शमौनकि सासू उनजैई ठीक हो जाछि और यीशु की सेवा-टहल करून लागछी।
\v 40 और ब्याल बखत लोग सब बीमारी और दुष्ट आत्मा सताईना का लोगून यीशुका पास लियूना, और यीशु सबून में हात राखनान और सब चंगा हो जानान।
\v 41 और जैमें दुष्ट आत्मा छी, उन ले ठीक होजानान।
\s अराधनालय में प्रचार करन
\r मरकुस 1: 35-39
\p
\v 42 और दुसारा दिन रात्तैनि एक सुनसान जागा में न्हैजानान, और भीड की भीड यीशुस खोजून-खोजून यीशुका पास पूजनान और यीशुथै वाँई रूकून खिन कूनान,
\v 43 लेकिन यीशुले क्योछ, कि मैले और ले गौ और नगरून में जा भेरन परमेश्वर को राज्य को सुसमाचार सुणून ले जरूरी छ, क्याखिनकि मैस यो काम खिन भेजिनाको छूं।
\v 44 और यीशु गलील का अराधनालय में प्रचार करनै रयान।
\c 5
\s पैला शिष्यस बुलुन
\r मत्ती 4:18-22; मरकुस 1:16-20
\p
\v 1 जब भीड़ परमेश्वरको बचन सुणन खिन यीशु में खीति पड़छ्या, और उ गिन्नेसरत का नदि का किनार में ठाणा छ्या, त इसो भ्योछ
\v 2 तब इसो हुछो, कि उले नदि का किनार में दीवी नाव देखियान, और मछवारा लोग नाव में उतर भेरन अपूना जाल धुन मरेयछ्या।
\v 3 उन नाऊन में भटे एक नाव शमौनकि छी, यीशु उमें चढभेरन यीशुले क्योछ, नावस किनार भटे थोडा दूर लिजान खिन क्योछ। तब लोगून यीशु उपदेश दिन मस्यान।
\v 4 जब यीशु लोगून उपदेश दि चुकियान तब शमौनथै कूंनान, नाव गहरा पानी में लिजा, और माछा पकड़न खिन अपूनो जाल डाला।
\v 5 तब शमौनले यीशुस जबाब दिछ, "हे गुरू हमूले पूरी रात मेहनत करछ्य लेकिन हमूले कै नै पकड़ियो, फिर मैं तेरा कून में जाल डाललो।"
\v 6 जब उनूनले जाल डालछ्य त जाल में इतूक माछा फस जाना कि जाल फाटनी खिन बटि जा छी।
\v 7 तब शमौन ले दुसारा नाव वाला इशार करभेर बुलाछ, और दिवै नाव माछान ले इतूक भरिजानान कि डूब खिन बटिन मसनान।
\v 8 यो देखभेर शमौन पतरसले यीशु का खुटान में खिती भेरन क्योछ, “ हे प्रभु मेरा सामूनि भटे न्हैजा, क्याखिनकि मैं पापी छूं।”
\v 9 क्याखिनकि इतूक ज्यादा माच्छा पकड़िना का कारण उ और उक दगड़िया ताजूब करनान।
\v 10 और शमौन पतरसका दगाड़ा वाला याकूब और यूहन्ना जो जबदी का च्याला छ्या उन ले ताजूब में छ्या। तब यीशु ले शमौन पतरस थै क्योछ, “ जन डर, अब भटे तै आदमिन ज्यूनो पकड़ले।”
\v 11 और उन नाउन किनार में लिग्यान सब कुछ छोड़िभेर यीशुका पछिल हो जानान।
\s कोढ़ी स चंगो करून
\r मत्ती 8:1-4; मरकुस 1:40-45
\p
\v 12 एक बार यीशु एक गौ में हुनान, तब वाँ एक कोढी यीशुका पास आभेरन उका खुटान में खिती भेरन बिनती करछो, “हे प्रभु, अगर तै चाँछै त मैंस चंगो कर सकछै।”
\v 13 तब यीशुले अपूना हातले उ कोढीस छूं भेरन क्योछ, कि "मैं चांछूं कि तै ठीक होजा।" और यीशु का इस कून तक उको कोढ ठीक होजाछो।
\v 14 फिर यीशुले ऊस हूकुम दिछ, "कि यो बात कैथै जन कये, लेकिन जा भेरन अपूना याजकस दिखो, और अपूना शुध्दीकरण खिन मूसाका अनुसार अपनी भेंट चढो ताकि लोग जाणि सकून कि तै अब बिल्कुल ठीक छ।"
\v 15 लेकिन यीशु यो कामेंकि चर्चा चारू तरफ फैल जाछी, और भीड़ कि भीड यीशु की सुणन खिन और बीमारी लोग चंगा हून खिन जामा हूना।
\v 16 लेकिन यीशु जंगल में जा भेरन एकानत में प्रार्थना करछ्या।
\s लकवा का रोगी स चंगो करून
\r मत्ती 9:1-8; मरकुस 2:1-12
\p
\v 17 एक दिना इसो भ्योछ कि यीशु उपदेश दिमरछ्या, और फरीसी और ब्यवस्थापक वाँ बैठिनाका छ्या, जो गलीलक यूहदियाका हर एक गौ और यरूशलेम भटे आईना का छ्या। और चंगा करनखिन प्रभु की सामर्य्थ यीशु का दगाडा छी।
\v 18 उई बखत भौत लोग एक लकवा बीमारीस चरपाई में लियूनान, और उन लोग उ बीमारी यीशु का पास भितर लिजान चाँछ्या, लेकिन भीड़ इतुक छ‍यी की भिरत जानाको बाटो नी छ्यो।
\v 19 तब उनूनले पाखा में जा भेरन पाखाका खपरेल निकाल भेरन चरपाई में उ लकवा बीमारी बाध भेरन लोगून का बीच में यीशु का सामुनि उतार छै।
\v 20 यीशुले उनोरो विश्वास देखिभेरन उ लकवाका बीमारीथै क्योछ, “ तेरा पाप माफ है ग्यान।"
\v 21 तब शास्त्री और फरीसी यो बात सुणिभेरन आपस में कून लागनान, “यो को छ जो परमेश्वर की निन्दा करछो? परमेश्वरस छोड़ और को पाप माफ कर सकछो?”
\v 22 यीशुले उनेरि मनेंकि बात जाणिभेरन, उनूनथै क्योछ, "तुमारा मन में यो सवाल क्याखिन उठून मरछा?
\v 23 ठीक कि छ? क्या यो कुन कि तेरा पाप माफ है ग्यान, या यो कुन कि उठ ठाणा हो और चल फिर?
\v 24 लेकिन येक कारण कि तुम जाणा कि मसीहास यो संसार में पाप माफ करनाको ले अधिकार छ।" यीशुले उ लकवाका बीमारीथै क्योछ, “ मैं तैथै कूंछू, उठ अपूनि चरपाई उठो और अपूना घर खिन जा।"
\v 25 और उ लकवाको बीमारी तुरन्त उठ छ:, और अपूनि चरपाई उठाभेरन और परमेश्वर की बडाई करते-करते अपूना घर खिन न्हैजाछो।
\v 26 और सबून ताजूब हुछो, और परमेश्वरकि बडाई करून लागनान और भौत डर भेरन कून लगनान, "आज हमून ले अनोखी बात देखी छ।"
\s लेवी नामका आदिमस बुलुनो
\r मत्ती 9:9-13;मरकुस 2:13-17
\p
\v 27 येक बाद यीशु भ्यार खिन आयान, और एक लेवी नामोको चुंगी लिनवालो चुंगी चौकी में बैठीनाको देख छ, और यीशुले उथै क्योछ "म्यारा पछिल अ। "
\v 28 तब उ अपून सब कुछ छोड़िभेरन यीशु का पछिल न्हैजा छो।
\v 29 और उ लेवी अपूना घर में दावतको इतजाम करछो, और यीशु और उक शिष्य खानखिन बैठियान और उनारा दगाड़ा भौत भीड छ्यी।
\v 30 तब फरीसी और शास्त्री यीशुका शिष्यूनथै कुंनान, "तुम चुंगी लिनवाला और पापी का दगाड़ा खानो क्याखिन खाछा?”
\v 31 तब यीशुले उनून जबाब दिछ, “वैद भला चंगान खिन नै हुनो, लेकिन बीमारून खिन जरूर हुछो।
\v 32 मैं धर्मिन खिन नै लेकिन पापि को मन बदलून खिन और बुलून खिन आरयू। "
\s उपवास का बारिमें सवाल
\r मत्ती 9:14-17; मरकुस 2:18-22
\p
\v 33 तब उनूनले यीशुथै क्योछ, "यूहन्ना और फरीसीन का शिष्य त उपवास और प्रार्थना करनान, लेकिन त्यारा शिष्य खाते-पीते रूनान। "
\v 34 तब यीशुले उनूनथै क्योछ, "क्या तुम बरातिन जब तक ब्योलो उनारा दगाडा रूछो, उपवास करवा सकछा?
\v 35 लेकिन उ दिन ले आलो, जब ब्योलो उनारा दगाड़ा भटे अलग करिजालो, तब उन दिनून में उन उपवास कराला। "
\v 36 तब यीशुले उनून एक किस्सा सुणाछ, “कोई ले आदिम नय्या कपाड़ास फड़भेरन पुराना कपाड़ा में टालो नै लगूनो, नय्या कपाड़ा त फाटिजालो और पुराना कपाड़ा का दगाड़ा मेल नी खा।
\v 37 उसीकै कोई ले आदिम पुराना मटकान में नया दाखरस नै भरनो क्याखिन नय्या दाखरस पुराना मटकान फोड़ी द्योलो, और सब दाखरस बरबाद है जालो और मटका ले बरबाद हो जाला।
\v 38 येक कारण नया दाखरस नय्या मटकान मेंई भरून चेछो।
\v 39 और कोई आदिम पुरानो दखरस पी भेरन नय्या नै मांगनो, किलैकी ऊस पुरानो निको लागछो। "
\c 6
\s सब्त को प्रभु
\r मत्ती 12:1-8; मरकुस 2:23-28
\p
\v 1 येक बाद सब्त का दिन( उन लोग सिर्फ परमेश्वरकि अराधना करछ्या) गाढ़ान में हो भेरन जान मरेछ्या, और उक शिष्य अनाज का बालान माणी-माणी भेरन खानै जान मरेछ्या।
\v 2 तब फरीसी लोग यो देखी भेरन यीशु का शिष्यून थै कूंनान, “तुम इसो काम क्याखिन करछा जो सब्त का दिन करून ठीक न्हातिनो?”
\v 3 तब यीशुले उनून जबाब दिछ, “क्या तुमूनले यो नै पढ़ियो कि जब दाऊद और उका दगाड़िया भूखा छ्या त उनून ले कि करछ्य?
\v 4 उ किलै परमेश्वरका अराधनालय में ग्योछ, और भेंट चढाईनाका रवाटा खायान, जिन रवाटान सिर्फ पुजारी खा सकछ्या, और उले उ रवाटा अपूना दगडियान ले दिछ?”
\v 5 और यीशुले उनूनथै क्योछ, “मैं आरामोको दिनोको ले प्रभु छूं।”
\s (सुकिनाको हातवालाको आदिमीको चंगो करन )
\r (मत्ती 12:9-14; मरकुस3:1-6)
\p
\v 6 और एक बार इसो हूछो कि यीशु आरामका दिन अराधनालय में जा भेरन उपदेश दिन लागनान, और वाँ एक आदिम छ्यो जैको दैन हात सुखिनाको छ्यो।
\v 7 और वाँ धर्मगुरू लोग यीशु में दोष लगूनाका ताक में छ्या कि यीशु आरामका दिन चंगो करछो या नै करनो।
\v 8 लेकिन यीशु उनार विचारून जाणछ्या, येक कारण यीशुले उ सुखिन हात वाला आदिम थै क्योछ, “उठ और बीच में ठाणो हो।” और उ आदिम ठाणो होजाछो।
\v 9 तब यीशु ले लोगून थै पूछछ्य, “कि आराम का दिन कि करून ठीक छ, भलो करून या बुरो करून, प्राण बचून या नाश करून?”
\v 10 तब यीशुले चारू तरफ देखभेरन उ आदिमथै क्योछ, अपूनो हात अघिल कै कर। और उले उसो करछ्य, और उको हात ठीक होज्याछो।
\v 11 लेकिन धर्मगुरू लोग में आपस में विवाद हुन लागछो कि हम यीशु का दगाडा कि करनू?
\s बार शिष्यूनको चुनि जानो
\r (मत्ती 10: 1-4; मरकुस 3:13-19)
\p
\v 12 उन दिनून में यीशु एक डाणा में प्रार्थना करन खिन ग्यान, और परमेश्वर थै प्रार्थना करून में सारी रात बिताछ।
\v 13 और दुसारा दिन यीशुले अपूना शिष्यून बूलाछ, और उनून में भटे बारह शिष्य चूनियान और उनून प्रेरित क्योछ,
\v 14 और उनोरो नाम यो छ्या, शमौन जैको नाम बाद में यीशु ले पतरस राखछ्य, और उको भाई अन्द्रियास, और याकूब, और यूहन्ना, और फिलिप्पुस, और बरतुल्मै,
\v 15 और मत्ती, और थोमा, और हलफई को च्योलो याकूब। और शमौन जो जेलोतेस ले कहलूछो,
\v 16 और याकूब को च्योलो यहूदा, और यहूदा इस्करियोती जो यीशुस पकड़नवालो।
\s शिक्षा दिन और चंगो करन
\r (मत्ती 4: 23-25)
\p
\v 17 तब यीशु अपूना शिष्यून का दगाड़ा उतर भेरन मैदान में आयाना, और यीशुका माननवालैनकि कि भौत ठुली भीड़, जो सारा यहूदिया, यरूशलेम, और सूर और सैदा का समुद्र का किनाराका भौत लोग,
\v 18 यीशु की सुणन खिन और अपूनि बिमारीन भटे चंगा हुन खिन उका पास आईना का छ्या। और उन जो दुष्टआत्मान का सताईना का लोग ले ठीक हो जाछ्या।
\v 19 और यीशुस छुन चाछ्या, क्याखिनकि यीशु में भटे सामथर्य निकल भेरन चंगो करून मरेछी।
\s आशीष और शोक बचन
\r (मत्ती 5: 1-12)
\p
\v 20 यीशुले अपून शिष्यूनस देखिभेरन क्योछ, "धन्य छा तुम जो मनका गरीब छा किलैकि परमेश्वरका राज तुमोरो छ:।
\v 21 धन्य छा तुम जो ऐल भूका छा, किलैकि तुम संतुषट करि जॉला। धन्य छा तुम जो ऐल डाण मारनमर्योछा किलैकि तुम हसला।
\v 22 धन्य छा तुम जब म्यार कारणले लोग तुमार दगाड़ नफरत करला, तुमोरो विरोध और बेईजती करला, और तुमून बदनाम करिभेरन निकालि द्याल।
\v 23 “उ दिन खुशि हैया और आनंद मनाया, किलैकि येक बदला स्वर्ग में तुमून ठुलो इनाम मिलोल! उनारा पुरखून ले परमेश्वरका सेवकूनका दगाड़ इसो करछ्या।
\v 24 पर हाय तुमून खिन जो तुम सेठ छा, किलैकि तुमूले अपूनी सुख-शांति पा रैछ।
\v 25 हाय तुमून खिन जो संतुष्ट छा, किलैकि तुम भुक रौला। हाय तुमून खिन जो ऐल हसँछा, किलैकि तुम दु:खी होलो और डाण मारला।
\v 26 हाय तुमून खिन जब लोग तुमेरि बढ़ाई करछ्य, किलैकि उनारा पुर्खानले झुटा सेवकूनका दगाड़ इसो करछ्या।
\s बैरिनका दगाड़ प्रेम
\r (मत्ती 5: 38-48; 7:12)
\p
\v 27 लेकिन मै तुमूनथैं सुणन वालान थै कुछूं कि अपूना दुश्मनूनका दगाड़ ले प्रेम करा। जो तुमार दगाड़ दुश्मनी करनान, उनूनखिन भलाइ कर्या।
\v 28 जो तुमून स्राप दिनान उनुस आशिर्वाद दीया, जो तुमार दगाड़ बुरो बर्ताव करनान उनून खिन प्रार्थना कर्या।
\v 29 जो तुमारा एक गाल में थप्पड मारछो, ऊस दुसोरो गाल ले दी दीया, जो तुमोरो कुरता ल्योलो, ऊस अपूनो पैजामा ले दी दीया।
\v 30 जो कोई ले तुमूनथैं केले मांगछो, ऊस उ दीया। जो तुमोरो चीज छणुछ, ऊथै उ वापिस जन मांगिया।
\v 31 जस ब्यवहार तुम दुसरथैं अपून खिन चांछा, उस्सो ब्यवहार तुम उनूनखिन ले कर्या।
\v 32 अगर तुम उनारा दगाड़ प्रेम करछा जो तुमारा दगाड़ प्रेम करनान, तब येमें तुमेरि कि बढ़ाई छ:? किलैकि पापी जो प्रभुस नै मानना, उनले अपूना प्रेम करन वालानका दगाड़ प्रेम करनान।
\v 33 अगर तुम उनरि भलाइ करछा जो तुमेरि भलाइ करनान, तब येमें तुमरि कि बढ़ाई छ:? किलैकि पापी लै इसो करनान।
\v 34 अगर तुम उनुस कर्ज दीछा जिनूनथैं वापिस पानाकि आशा राखछा, तब येमें तुमेरि कि बढ़ाई छ:? किलैकि पापि ले पापिन कर्ज दीनान कि उनूनथैं फिर उदुकैं वापिस पा ल्याल।
\v 35 लेकिन तुम अपूना दुश्मनूनका दगाड़ ले प्रेम कर्या, उनरि भलाइ कर्या और वापिस पानाकि ऑश नै राखभेरन कर्ज दीया, तबै तुमोरो इनाम ले ठुलो होलो, और तुम महान परमेश्वरकी संतान बनाई जॉला, किलैकि उन ले अबगुणि और दुष्टून में दया करनान।
\v 36 दयालु बॅन्या जस तुमोरो स्वर्गीय पिता परमेश्वर दयालु छन।
\s दोष जन लगाया
\r (मत्ती 7:1-4)
\p
\v 37 इल्जाम जन लगा, तब तुमूनमें ले इल्जाम नै लगाई जॉलो। कैका खिलाफ फैसला जन करा, तब तुमार खिलाफ ले फैसला नि करि जॉलो। माफ करला, तब तुमून ले माफ करि जॉलो।"
\v 38 द्यला, तब तुमून ले दी जॉलो। चेपि-चेपि भेरन और पुरो-पुरो नांपले तुमारा काखि में डालिजालो, किलैकि जो नापले तुम नॉपछा, उई नांपले तुमून खिन ले नॉपी जॉलो।"
\v 39 फिर यीशुले उनूनथै क्योछ, कि अंधा-अंधास बाटो बता सकछी? क्या द्वीवै जन गड्डा में नी खितजाल?
\v 40 दास अपुना मालिक है ठूलो नै हुनो, लेकिन जो सिद्ध होलो, अपूना मालिका का समान होलो।
\v 41 यीशुले फिर क्योछ, "जब तुमून अपूनो ऑखाको लट्ठको पत्तो न्हातिन, तब तुम अपूना भाईको ऑखाको तिनड़ैस कसिकैं देखछा?
\v 42 जब तुमून अपूना ऑखाको लट्ठ नै दिखाइ दिनो, तब तुम कसिकैं अपूना भाईथैं के सकछा, ‘ल्या, मै त्यार ऑखाको तिनड़ो निकालि दिंछू?" हे कपटी, पैलि अपूनो ऑखाको लट्ठस निकाल, तब तैं अपूना भाईको तिनड़ैस निकीकैं कै निकाल सकलै।"
\s जसो रूख उसो फल
\r (मत्ती 7: 16-20; 12:33-35)
\p
\v 43 “कोई ले निको रूख बुरो फल नै ल्यून और नै कोई बुरो रूख निको फल नै ल्यून।
\v 44 हर एक रूख अपूना फलून ले पछ्याणी जाँछ, क्याखिन कि झील-झागून भटे फल नै मिलना।
\v 45 और भला आदिमीका मन भटे भला बात निकलनान, और बुरा आदिमीका मन भटे बुरा बात निकलनान, किलैकि आदिमीका मन में जो हूछो उई मूखँ भटे निकलछो।
\s घर बनूनवाला द्वी आदिमी
\r (मत्ती 7: 24-27)
\p
\v 46 जब तुम म्योरो कयू नै मानना, “तै मैथै हे प्रभु हे प्रभु” किलै कूछा?
\v 47 जो कोई मेरा पास उछो और म्यारा बातून सुणभेरन मानछो, मैं तुमून बतूछूं उ कै को जस छ:
\v 48 उ उ आदिमीका जस छ:, जैले अपूनो घर बनून बखत घर का खडशिला गैरा खोदियान और मजबूत चटान में घर की बुनियाद राखछै, और जब आधि तूफान आछ उ घर नै हिला सकियो, किलैकि उ घर मजबूत बनिना को छ्यो।
\v 49 लेकिन जो सुणिभेरन नै माननो उ उ आदिमी जस छ, जैले माटा में बिना खडशिला खोदि भेरन घर बनाछ, जब आधि तूफान आछ त उ घर खिती जाछो और उको सत्यानाश होजाछो।
\c 7
\s एक सुबदारोको विश्वास
\r (मत्ती 8: 5-13)
\p
\v 1 जब यीशु लोगून यो सब उपदेश दिनाक बाद, कफरनहूम में आयान।
\v 2 वाँ कोई सुबदारो को नौकर बीमारीले मरन्या होरेछ्यो।
\v 3 जब उ सुबदारले यीशुकि चर्चा सुणछ्य त उले यहूदीनका कई पूजारीन यीशुका पास यो बिनती करनखिन भेजछ्य कि आभेरन म्यारा यो नौकर चंगो कर दे।
\v 4 तब उन पूजारी यीशु का पास आयान, “और उथै भौत बिनती कर भेरन कुन लाग्यान उ इसो लकारिको को न्हातिनो कि तै उखिन इसो कर,
\v 5 किलैकि उ हमेरि जातिका दगाड़ा प्रेम राखछो, और उलेई हमारा प्रार्थना घर बनायान।
\v 6 यीशु उनारा दगाड़ा ग्यान, जब यीशु सुबदाराका घर का नजिक पूजनवाला छ्या, त सुबदारले यीशु का पास अपूना कई मित्रोन भेजछ्य यीशुथै यो कूनखिन कि “हे प्रभु तै कष्ट जन कर, क्याखिन मैं इसो लकारिको न्हातिनू कि तै म्यारा घर भीतर अ।
\v 7 येक कारण मैं अपनास ले इसो लकारिको नै समझनू कि तेरा पास आ सकू, तै ताई भटे कह दे तै म्योरो सेवक ठीक है जालो।
\v 8 मैंले शासन का अधीन छूं, और सिपाई मेरा अधीन छन, और जब मैं एक थै कुछूं जा, त उ जाछो; और दूसारा थै कुछूं अ, त उ उछो; और अपूना कोई सेवक थै जेलै कर कुछूं, त उ करछो।”
\v 9 यो सुणभेरन यीशुस बड़ो ताजूब हूछो और यीशुले फरकी भेरन उ भीड़थै जो उका पछिल उनमरछी उनूनथै क्योछ, “मैं सच्ची कुछूं कि मैंले इस्राएलून में ले इसो विश्वास नै पायो।”
\v 10 और सुबदारका भेजिनाका लोग घर वापस जानान और उ बीमारेस चंगो पानान।
\s विधवाक च्यालाको जीवन दान
\p
\v 11 थ्वाडा दिनूनका बाद यीशु नाईन नाम नगर में ग्यान। उका शिष्य और भौत भीड़ उका दगाड़ा जानमरेछी।
\v 12 जब यीशु उ नगर का गेट में पूजियान, त देखा, लोग एक मुरदास भ्यार खिन लिजान मरेछ्या, जो अपूनि इजा को एकलौतो च्योलो छ्यो, और उ विधवा छी; और उ नगर का भौत लोग उका दगाडा छ्या।
\v 13 उस देखभेरन यीशुस तरस आछ, और यीशु ले क्योछ, “जन रौ।”
\v 14 तब उले पास जा भेरन अर्थीस छूंछ, और लिजान वालान रूक जाना। तब यीशु ले क्योछ, “हे जवान मैं तै थै कुछूं, उठ।”
\v 15 तब तुरन्त उ मुरदा उठभेरन बैठि जाछो, और बोलून लागछो। तब यीशु ले उस उका इजास सौंप दिछो।
\v 16 यो देखभेरन सबून डर हो ग्यो और परमेश्वरकि बडाई करभेरन कुन लागनान, “हमारा बीच में एक महान भविष्यदक्ता पैदा होरियोछ्, और परमेश्वर ले अपूना लोगून में कृपा दृष्टि करछ।”
\v 17 और यीशुका बारि में यो बात सारा यहूदिया और आस-पास का सारा देश में फैल जाछी।
\s यूहन्ना बपिस्मा दिनवालाक सवाल
\r (मत्ती 11: 2-19)
\p
\v 18 यूहन्नास उका शिष्यून ले इन बातून का बारि में बताछ।
\v 19 तब यूहन्नाले अपूना शिष्यून में भटे द्वी जनून बुला भेरन यीशुका पास यो पूछनखिन भेजछै, “क्या जो उनवालो छ्यो तै छ, या हम कै और को इनतजार करनू?”
\v 20 तब उन यीशुका पास आभेरन क्योछ, “हमून तेरा पास यूहन्ना बपतिस्मा दिनवालाले यो पूछन खिन भेजरेछ क्या जो उनूवालो तैई छ:, या हम कै दुसरा को इन्तजार करनू?”
\v 21 उई बखत यीशु ले भौत लोगूनकि बीमारिन और तखलिफ, और दुष्टत्मान भटे छुडाछ, और भौत अंधान आँखा दियान
\v 22 और यीशुले यूहन्नाका शिष्यूनथै क्योछ, “जो तुमूनले देखछ्य और सुणछ्य, जाभेरन यूहन्ना थै कै दीया; कि अन्धा देखनान लगडा हिटनान और कोढी ठीक होजानान, और टोला सुणनान, और मुरदा ज्यूना हूनान, और कंगालून सुसमाचार सुणाई जाछो।
\v 23 धन्य छन उन जो म्यारा बारि में ठोकर नै खाना।
\v 24 जब यूहन्नाका शिष्य वापस न्हैजानान तब यीशु लोगूनथै यूहन्ना बार में कूनान “तुम जंगल में कि देखनखिन गैछा? क्या हवा में हिलनै रूखून?
\v 25 तो फिर कि देखून गैछा? क्या मुलायम कपाड़ा पैनिना का आदिमन? देखा जो भडकीला कपड़ा पैनना उन सुख विलास रूनान, उन राजमहलून में रूनान।
\v 26 तो फिर कि देखनखिन गैछा? क्या कोई भविष्दक्तास? होई मैं तुमून थै कुछूं, कि भविष्दक्ता है ले ठूलास।
\v 27 यो उई छ, जैका बारिमें लिखिन को छ, देख मैं अपूना दुतस तेरा अघिल-अघिल भेजछूं, जो त्यारा बाटो सीद्दो करोलो।
\v 28 मैं तुमूनथै कुछूं जो स्यैनिमैसी भटे जन्मीनाको छ, उनूनमें भटे यूहन्ना है कोई ले ठूलो नी भ्यो : लेकिन जो परमेश्वर का राज्य में नानो है नानो ले छ, उ यूहन्ना है ले ठूलो छ:।”
\v 29 और तब सब सुणनवालान ले और चुंगी लिनवालान ले लै यूहन्नाथै बपतिस्मा लिभेरन परमेश्वरस सच्चो मानछ्य।”
\v 30 लेकिन फरीसी और धर्मगुरूनले यूहन्नाको बपतिस्मा नै लिभेरन परमेश्वर की योजनास ठुकरा दिछ।
\v 31 तब यीशुले क्योछ, मै यो संसारकि उपमा केका दगाड़ा दियू कि इन का जसा छन?
\v 32 इन उन नानतिनान का जस छन, जो बजार में बैठी भेरन एक दुसारा थै धद्या भेरन कूंनान, ‘हमुले तुमून खिन मुरली बजाछ, और तुम नै नाछ्या, हमुन दुख करछ्य, लेकिन तुम रोया,
\v 33 किलैकि यूहन्ना बपतिस्ता दिनवालो नै रोटो खाछ्यो, नै दाखरस पीछ्यो, और तुम कुछा, ‘उमें दुष्टात्मा छ।’
\v 34 और मैसोको च्योलो खाछो-पीछो तै तुम कुछा, ‘कि खाना को ढाणी और पियक्कड छ, चुंगी लिनवालान और पापीन को दगड़िया छ:।’
\v 35 लेकिन गान अपूना सब संनतानू में सच्चो ठेरारेछ्य।
\s फरीसीका घर पापिनी स्यैनिकि माफी
\p
\v 36 तब एक फरीसीले यीशुथै बिनती करछ्य कि उका दगाड़ा उका घर खान खिन हिटा, त यीशु फरीसी का घर खानखिन जानान, और खान खानखिन बैठनान।
\v 37 त उई नगरेकि एक पापिनी स्यैनिमैस जो यो जाणिभेरन कि यीशु उ फरीसीका या खानखिन आर्यान, तै उ स्यैनिमैस एक संगमरमर का भाण में इत्र लियूछी,
\v 38 और यीशुका खुटान मे का पास, ठाडा हो भेरन अपूना आशून ले यीशु का खुटान भिगूछी और अपूना बालून ले उका खुटान पोछछी, और बार-बार उका खुटान में प्यार करछी और उनूनमें इत्र मलछी।
\v 39 यो देखिभेरन उ फरीसी जैले यीशुस अपूना या खानखिन बुलाईनाको छ्यो, अपूना मन में सोचून लागछ्य, “अगर यो भविष्यदक्ता हुनो तै यो जाण लिनो कि यो शैनी कसी छ: और को छै, किलैकि उ शैनी पापिनी छी।
\v 40 यीशुले मन की बात जाणभेरन उथै क्योछ, “हे शमौन, मैंस तैथै कुछ कूंन छै।” उले क्योछ, गुरूजी क।
\v 41 तब यीशु ले क्योछ, कि एक धनवानक द्वी जन कर्जदार छ्या, एक पाँच सौ सिक्का को कर्जदार छ्यो, दुसोरो पचास सिक्का को कर्जदार छ्यो।
\v 42 और उन द्वीन का पास कर्ज चुकुन खिन केलै निछ्यो,येक कारण धनवान ले उनोरो कर्ज माफ कर दीछ। उनूनमें भटे को धनवानस ज्यादा निको मानोलो?
\v 43 शमौन ले क्योछ, “म्यारा समझले जैको ज्यादा माफ करछ्य।” यीशु ले उथै क्योछ, तै ठीक कूंछै।
\v 44 और उ स्‍यैनिमैसि का तरफ देखभेरन यीशुले शमौन थै क्योछ, “क्या तै यो स्यैनिस देखछ? मैं तेरा घर आयू तैले मैस खूटा धून खिन पानि नै दिनो, लेकिन येले मेरा खुटा अपूना आसून ले भिगायान और अपूना बालून ले पोछियाना।
\v 45 और तैले मैंस प्यार नै करयो, लेकिन जब भटे मै या आरयूं उनजै भटे ऐले मेरा खुटान प्यार करून नै छोड़यो।
\v 46 तैले मेरा ख्वारा में तेल नै हालियो, लेकिन येले मेरा खुटान में इत्र मलछ्य।
\v 47 येक कारण मैं तै थै कूंछू, येक पाप जो भौत छ्या, उ सबै माफ हुनान, क्याखिनकि येले भौत प्यार करछ्य‘ लेकिन जैको थ्वाडा माफ भ्योछ, उ कम प्यार रखछो।
\v 48 और यीशुले उ स्यैनिमैस थै क्योछ, तेरा पाप माफ भ्यान।
\v 49 तब जो लोग उका दगाड़ा खानखिन बैठिना का छ्या, उन अपूना-अपूना मन में सोचून लाग्यान, यो को छ जो पापून ले माफ करछो?
\v 50 पर उले स्यैनिमैस थै क्योछ, तेरा विश्वास ले तैस बचा हालिछ, आराम ले जा।
\c 8
\s यीशुकि शिक्षायें
\p
\v 1 येक बाद यीशु नगर-नगर और गौ-गौ घूमी भेरन परमेश्वरको राज्यको सुसमाचार सुणन लाग्यान, और उनार बारा शिष्य उक दगाड़ा छ्या,
\v 2 और कुछ स्यैनिमैसीन ले जो दुष्टत्मान का बीमारीन भटे ठीक होईनाका छ्या, और यो इन छन; मरियम जो मगदलीनी ले कहलाई छी,जै में भटे सात दुष्टत्मा निकलीनाका छ्या,
\v 3 और हेरोदेस राजा को एक कर्मचारीकि घरवाली योअन्ना, और सूसन्नाह, और ले भौत स्यैनिन छ्या। अपूना सम्पत्ति ले यीशु की सेवा करछ्या।
\s बीज बुनवालाको उदाहरण
\r (मत्ती 13: 1-9; मरकुस 4: 1-9)
\p
\v 4 और भौत ठुली भीड़ जामा होरेछी और जागा-जागा भटे लोग यीशुका पास उन मरेछ्या, तब यीशु ले एक कहानि सुणाछ :
\v 5 “कि एक किसानले अपूना गाड़ा में बीज छड़छ्य, कुछ बीज का गुदा बाटा में खितीनान जो खुटान ले कुटी जानान और चिडियां चा खानान।
\v 6 और कुछ बीज का गुदा ढुगंवाली जागाना में खीतीना, और जाम ले जानान ज्यादा माटो नै हुना का कारण जल्दी सुखी ले जानान।
\v 7 और कुछ झील-झंगालून का बीच में पड़ना, और उन गुदा ले जमनान और लेकिन झील-झंगालून का बढना का कारण उन बोट दब जानान।
\v 8 और कुछ बड़िया गणान में पड़ियान, और जाम भेरन सौ गुना फल ल्यान। यो कै भेरन यीशु ले जोर ले क्योछ, “जै का कान छन उन सुणि ली।”
\s उदाहरणूनको उद्देश्य
\r (मत्ती 13: 10-17; मरकुस 4: 10-12)
\p
\v 9 यीशु का शिष्यूनले यीशुथै पूछछ्य, कि यो कहानि की मतलब छ?
\v 10 यीशु ले क्योछ, “तुमूनले परमेश्वर का राज्यों को भेदून की समझ दि राखछै, लेकिन औरून उदाहरण, येक कारण कि उन देखभेरन ले नै देख सकूंन, और सुणभेरन ले नै समझ सकूंन।
\s बीज बुनवालाको उदाहरण को मतलब
\r (मत्ती 13: 18-23; मरकुस 4: 13-30)
\p
\v 11 यो उदाहारण को मतलब यो छ; बीज का गुदा परमेश्वर को बचन छ।
\v 12 बाटाका किनार को मतलब उन लोग छन जिनूनले परमेश्वर को बचन सुणछ्य, लेकिन शैतान उनारा मन भटे उ बचनून चुरा लिजाछो कि काँई इसो न हो कि विश्वास करून। और उध्दार नै पा सकून।
\v 13 और ढुंगवाला जागा उन छन जो सुणनान, और खुश हुनान लेकिन ग्रहण न करना, और थ्वाडा देर तक विश्वास करनान और परीक्षा का बखत बहक जानान।
\v 14 और जो झील-झंगाल को मतलब यो उन छन सुणना, लेकिन बाद में चिन्ता, और धन और जीन्दगी का सुख में फँस जाना और उनोरो फल नै पाकनो।
\v 15 और बड़िया गाणा उन छन जो सुणनान और माननान और आखिर तक धीरज राखी भेरन फल लियूनान।
\s बत्तीको उदाहरण
\r मरकुस 4: 21-25)
\p
\v 16 कोई ले आदिम बत्ती जला भेरन भाणानले नै ढकनो, और नै चरपाई ताला राखनो, लेकिन ऊस ऊँचा जागा में राखनान, कि सब भीतर उन वालान उज्यालो मिलो।
\v 17 और केले लुकाईना को न्हातिनो, कि जो नै देखीसको, और नै कै गुप्त में छ, कि जाणि नै जा सको।
\v 18 येक कारण तुम चौकूंना रौ कि कसीकै सुणछा? क्याखिनकि जैका पास छ, ऊस आजि दियी जालो, और जैका पास न्हातिन उथै उले लिलीजालो जैस उ अपूनो समझछो।
\s यीशुकि इजा और भाई
\r (मत्ती 12: 46-50;मरकुस 3: 31-35)
\p
\v 19 और यीशु की ईजा और उक भाई उका पास आयान लेकिन भीड़ का कारण नै मिल पाया।
\v 20 तब लोगून ले यीशुथै क्योछ, त्यारा इजा और त्यारा भाई लोग भ्यार ठाण होरेयान, त्यारा दगाड़ा मिलून चानान।
\v 21 यीशु ले उनून जबाब दिभेरन क्योछ, “मेरा ईजा और मेरा भाई इन छन जो परमेश्वर को बचन सुणना और माननान।”
\s तुफानस शान्त करून मत्ती 8: 23-27; मरकुस 4: 35-41)
\p
\v 22 फिर एक दिना यीशु और उका शिष्य नाव में चढ़ियान और यीशुले उनून थै क्योछ, “हिटा हम नदि का पार जानू।”
\v 23 और जब नाव चलून मसछ्य त यीशु पणिजनान, और तुफान उठछो, और नाव में पानि भरिन मसछो और उन लोग खतरा में छ्या।
\v 24 तब उनूनले यीशुस जगाछ, और कूंनान हे स्वामी-स्वामी अब हम मरनू। तब यीशु ले उठभेरन तूफान डाठछ्य, और तूफान शान्त होजाछो।
\v 25 तब यीशु ले अपूना शिष्यून थै क्योछ, “तुमोरो विश्वास काँ छै?” लेकिन उन डर जानान और ताजूब होभेरन आपस में कूंन लागनान, “यो को छ जो आँधी-तूफान और पानिस ले हुकूम दिछो, और उ येकी बात माननान?
\s भुत लागिनाको आदिमीस चंगो करून
\r (मत्ती 8: 28-34;मरकुस 5:1-20)
\p
\v 26 फिर उन गिरासेनियोंका देश में पुजनान, जो गलील का पास छ।
\v 27 जब यीशु और उका शिष्य नदि का किनारा में पुजियान वाँ एक आदिमीका दगाड़ा मिलियान जैमें दुष्टत्मा छ्या। उ भौत दिनून भटे ना त कपाड़ा पैनछ्यो और नै घर में रूछ्यो उ एक कबरिसतान में रूछ्यो।
\v 28 उ यीशुस देखभेरन चिल्लान लागछो, और यीशु का सामूनि आभेरन कूंछो, “हे परम प्रधान परमेश्वर का च्याला यीशु मैंस तै भटे कि काम? मैं तैथै बिनती करछूं, मैस तखलिफ जन दे।”
\v 29 किलैकि यीशु उ आदिमी में भटे दुष्टत्मा थै निकलन खिन कून मरेछ्या, किलैकि ऊस उन दुष्टत्मा बार-बार परेशान करछ्या। और लोग ऊस साँगुलान ले बाधछ्या लेकिन उ उनून तोड़ दिछ्यो, और दुष्टत्मा ऊस जंगलून में खिन लिजा छी।
\v 30 तब यीशुले उथै पुछछ्य, “त्योरो कि नाम छ?” उले क्योछ, “फौज” क्याखिन कि उमें भौत दुष्टात्मा छ्या।
\v 31 उन दुष्टत्मान ले यीशुथै बीनती करछ्य, कि हमून गैरा गड्डा में जानाको हुकूम जन दे।
\v 32 वाँ एक डाणा में एक सूअरून को झुण्ड चरून मरेछ्यो, उन दुष्टत्मानले यीशुथै क्योछ, हमून तै सूअरा का झुण्ड में जान दे, यीशु ले क्योछ जा।
\v 33 तब तुरन्त दुष्टत्मा उ आदिमी में भटे निकल भेरन सूअरून का झूण्ड में न्हैजानान। और तब सब सूअर नदि में फटगं हाड़भेरन डूबी भेरन मर जनान।
\v 34 और जो उ सूअरून का ग्वाला छ्या, उन लोग यो सब देखभेरन, भागि जानान और गौ में जा भेरन सबून बतूनान।
\v 35 यो सुणिभेरन सब लोग देखनखिन उनान, यीशु का पास आभेरन देखना कि जै आदिमी में भटे दुष्टत्मा निकलीनाका छ्या, ऊस यीशुका खुटानका पास बैठिनाको और कपाडा पैनिनाको और शांत हालत में बैठिना को देखभेरन डर जानान।
\v 36 और देखनवालानले उनून बताछ् कि यो कसीकै ठीक भ्योछ।
\v 37 तब सब गिरसेनियून और आस-पास का गौ का लोगूनले यीशुथै बीनती करछ्य, की तै हमारा याँ भेट न्हैजा, क्याखिनकि उन लोग भौत डर गैछ्‌या।त यीशु नाव में चढ भेरन वापस न्हैजानान।
\v 38 जै आदिमी में भटे दुष्टत्मा निकलीनाकि छी, उ यीशुथै बीनती करून लागछ्य कि मैंस ले अपूना दगाड़ा ऊन दी, लेकिन यीशुले ऊस बिदा करछ्य।
\v 39 और उथै क्योछ, “अपूना घर खिन जा और लोगून बताये कि परमेश्वरले त्यारा दगाड़ा कतुक ठुलो काम करछ्य।” और उ आदिमी जाभेरन पूरा नगर में प्रचार करून लागछो कि यीशु ले मैखिन कदुक ठूलो काम करछ्य।
\s याईरकि मरिनाकि चेलि और एक बिमार स्यैनि
\r (मत्ती 9: 18- 26; मरकुस 5: 21-43)
\p
\v 40 जब यीशु वापस आयाना त लोगूनले यीशु को स्वागत करछ्य, किलैकि लोग उक इन्तजार में छ्या।
\v 41 तब वाँ एक याईर नामोको आदिमी उछो, जो अराधनालयको अधिकारी छ्यो, और यीशुका खूटान पड़छो और बीनती करछो कि म्यारा घर हिटा,
\v 42 किलैकि उकी एकलौती चेलि छी, जो बीमारले मरन खिन बटि रैछी। जब यीशु उका घर खिन जाना त लोगूनकि भीड़ की भीड़ उमें टूट पडछी।
\v 43 एक स्यैनिमैस जैस बारह साल भटे खुन पड़ना को रोग छ्यो, और उले अपूनि सारि समपत्ति वैदून में लुटा दीछ, फिर ले ऊस कोई ठीक नै कर पानो।
\v 44 तब उले यीशुका पछिल आभेरन यीशु का कपाड़ास छूछी, और तुरन्त उको खून बगूनो बन्द हो जाछो।
\v 45 तब यीशुले क्योछ, “मैस केले छूछ?” तब सब लोग मना करनान, तै पतरस और उका दगाड़ा वाला कूनान
\v 46 लेकिन यीशुले क्योछ, “ केले मैं छूंछ:, क्याखिनकि मैंले जाण हैछ कि मैं-में भटे सामर्थ नीकलछै।”
\v 47 जब उ स्यैनिमैसी देखछ्य कि उ अब लुक नै सकनी, तब उ स्यैनिमैसी डर-डरी यीशुका पास आभेरन सबून का सामुनि बतूछी उले कि कारणले यीशु का कपाड़ा छूयान, और उ कसीक तुरन्त ठीक हो गैछ्य।
\v 48 तब यीशुले उ स्यैनिमैसीथै क्योछ, चेलि त्यारा विश्वासले तै चंगी भैछी। आरामले घर खिन न्हैजा।”
\v 49 उ यो कुनमरेछ्यो कि केले अराधनालय का सरदारका घर भटे क्योछ, “ तेरि चेलि मर गैछ्य : गुरूस परेशान जनकर।”
\v 50 यीशले यो सुणभेरन सरदारथै क्योछ, तै जन डर बस विश्वास राख त्यारा चेलिस के नी हो।
\v 51 जब यीशु याईर का घर पुज्यान त यीशुले पतरस, यूहन्ना, याकूब और चेलिका ईजा-बबास छोड़भेरन और भीतर कैसे नै उन दिनो।
\v 52 और सब लोग रूनमरेछ्या, लेकिन तब यीशुले उनूनथै क्योछ, “जन रो, नानतिन मर नै रै बल्कि पड़ैछ्य।
\v 53 सब लोग यो जाणिभेरन कि उ चेलि मर गैछ उन लोग यीशुकि हँसी उड़ूनान।
\v 54 लेकिन यीशुले उ चेलि को हात पकड़भेरन क्योछ, “ हे चेलि उठ।”
\v 55 यीशुका कुन तक उ चेलिका प्राण वापस आग्या और उठ भेरन बैठ जाछि। और उका ईजा-बबाथै क्योछ येस के खान खिन दि।
\v 56 उक ईजा बबास यो बातले भौते ताजूब भ्योछ, लेकिन यीशुले उनूनथै क्योछ, यो बात केथै जन कया।
\c 9
\s बारा शिष्यून भेजून
\r मत्ती 10:5-15;मरकुस 6:7-13
\p
\v 1 फिर उले बारका बार शिष्यून बुला भेरन उनून सब दुष्टआत्मान और बिमारन ठीक करनाको अधिकार दिछ,
\v 2 और उनून परमेश्वरका राज्योक प्रचार करनखिन और बिमारन ठिक करनखिन भेजछ;।
\v 3 और उनुले उनूनथै क्योछ, "बाट खिन के जन लिया; नै त लाठ्ठी, नै झवाला, नै रवाटा, नै डबल और नै दीवी जुवाड़ा कपाड़ा।
\v 4 तुम जेकाले घर जाला,वांई रय्या और वांई भटे विदा होया।
\v 5 जो कोई तुमून नि अपनालो तै ,उ नगर भटे जान बखत अपुनो खुटान को माटले वांई झाड़ दिया कि उनूनमें गवै हो।”
\v 6 तब उक शिष्य लोग गौ -गौ जा भेरन सुसमाचार सुणून लागयान,और सब बीमारी लोगून ठीक करुन लागयान।
\s हेरोदेस को परेशान हुनो
\r मत्ती 14:1-12; मरकुस 6:14-29
\p
\v 7 तब हेरोदेस राजा यो सब सुणिभेरन घबरा ग्यो,किलैकि कुछ;लोगूनले क्योछ;कि यूहन्ना मुरदान मे भटे ज्यून हे ग्योछ,
\v 8 और कुछ; लोगूनले क्योछ;कि एलिय्याह दिखाइ दिन मरियोछ; और कुछ लोगूनले क्योछ कि कुछ पुराना भवियष्दक्तान मे भटे ज्यून है ग्योछ।
\v 9 लेकिन हेरोदेसेले क्योछ;“युहन्नाको त मैंले खोरो कटवाछ, अब यो को छ; जेका बारिमें मैं इसि बात सुण छु?”और हेरोदेसे उस देखनकि इच्छा जाहिर करिछ;।
\s पाँच हजार लोगून खाँनो खिलूनो
\r मत्ती 14:13-21; मरकुस 6:30-44; यूहन्ना 6:1-14
\p
\v 10 फिर शिष्यूनले वापस आभेन जो कुछ उनूनले करछ्य, यीशुस बताछ, और यीशु उनून अलग कर भेरन बैतसदा नामक जागा में लिग्यो।
\v 11 यो जाणिभेरन लोग सब यीशुक पछि न्हैग्या, और यीशु भौत खुशीले उनारा दगाड़ मिलछ्य, और उनारा दगाड़ परमेश्वरका राज्य का बातको करुन लागछ्य, और जो लोग ठीक हुन चाँछ्या उनून यीशुले चंगा करछै।
\v 12 जब ब्याल हुन लागछी त सब शिष्यूनले यीशुथै क्योछ, “हे गुरू इनून जान दे कि इन अपूना खानाको बनदोबसत कराला, क्याखिनकि हम सब सुनसान जागा मे छ:।”
\v 13 यीशुले क्योछ, “ तुमई इनून खानखिन दी।” उनूनले यीशुथै क्योछ, “ हमारा पास पाँच रवाटा और दीवी मच्छान छोड़भेरन और केले न्हातिन, लेकिन इसो हो सकछो कि हम जाभेरन इनून खिन मोल ल्या सकनू।” खाँन खाँनवाला लगभग पाँच हजार लोग छ्या।
\v 14 तब यीशुले शिष्यूनथैं क्योछ, “ इनून पाँचास-पाँचास कर भेरन बैठा दी।”
\v 15 और उनूनले इसो करछ्य और उनूस बैठा दिछ।।
\v 16 तब यीशुले उन पाँच रवाटान और उन दीवी माच्छान अपूना हातमें लीभेरन स्वर्गक तरफ देख भेरन धन्यवाद करछ्य, और तोड़ि-तोड़ि भेरन शिष्यून दिनेग्यान और उन लोगून बाड़नग्यान।
\v 17 सबूनले पेट भरि खाँछ, और उनारा खाँईना का बाद टुकड़नले बारह टोकरि बच जानान।
\s पतरस को यीशु स ‘मसीह’ मानूनो
\r मत्ती 16:13-20; मरकुस 8:27-30
\p
\v 18 एक दिना यीशु और उक शिष्य एकान्त में प्रार्थना करूनमरेछ्या, तब यीशुले उनूनथै पुछछ्य, कि "लोग मैंथै कि कुनान?”
\v 19 उनूनले जबाब दिछ, कुछ “यूहन्ना बपतिस्मा दिनवालो, और कुछ एलिय्याह और कुछ पुराना भवियष्दवक्ता में भटे एक कुनान।”
\v 20 पर यीशुले उनूनथै क्योछ, “लेकिन तुम मैंथै कि कुछा मैं को छूं?” पतरस क्योछ, "तै परमेश्वरको मसीह छ:।"
\v 21 तब यीशुले उनूनथै क्योछ, यो बात के थै जन कया।
\s अपूनि मौत का बारिमें यीशु को बतूनो
\r मत्ती 16:21-23; मरकुस 8:31-33
\p
\v 22 फिर यीशुले क्योछ, “ मसीहा खिन यो जरूर छ: कि उ दुख उठालो और धर्मगुरू ऊस तुच्छ जाणभेरन मार डालाल और उ तीसारा दिन फिर ज्यूनो होजालो।”
\s यीशु का पछील हिटना मतलब
\r मत्ती 16:24-28; मरकुस 8:34--9:1
\p
\v 23 फिर यीशुले सबूनथै क्योछ, “ अगर कोई म्यारा पछिल उनो चाँछो, अपूना को इनकार करौ और हर रोज अपूनो क्रूस (उ बखत क्रूस में मृत्यु दण्ड दिईजाछ्यो) उठाभेरन म्यारा पछिल होलै।
\v 24 क्याखिनकि जो कोई ले अपूनो प्राण बचून चाँलो उ ऊस गँवा द्योलो, और जो कोई मैंखिन अपूनो प्राण गँवालो उ ऊस बचालो।
\v 25 अगर मनुष्य पूरा संसारस प्राप्त करौ और अपूनो प्राण गँवै दे या उको नुकसान उठो, त ऊस कि फैदा?
\v 26 जो कोई मैंस और म्यारा बातून है शरमालो, जब मसीहा ले जब अपूना और अपूना स्वर्गीपिता का और स्वर्गदूतून की शक्तिका दगड़ा आलो, त उले उनून देख भेरन शरमालो।
\v 27 मैं तुमूनथै सच्ची कुछो, कि याँ इसा ले लोग ठड़िरेयान, जब तक परमेश्वरको राज्य नी देख ल्याला, तब तक मृत्यु स्वाद नी चाखाला।”
\s यीशु को रूप बदलूनो
\r मत्ती 17:1-8; मरकुस 9:2-8
\p
\v 28 इन बातून का कोई आठ दिनून का बाद यीशु अपूना दगाड़ा पतरस, यूहन्ना और याकूबस प्रार्थना करनखिन ली भेरन एक डाण में ग्यान।
\v 29 जब यीशु प्रार्थना करूनमरेछ्या, त उको चेहरा रूप बदल जाछो, और उका कपाड़ा सफेद हो भेरन चमकून मसनान।
\v 30 और मूसा और एलिय्याह, उक दगाड़ा बात करूनमरेछ्या।
\v 31 इन लोग मसीहा का मरना कि चर्चा करूनमरेछ्या, जो यरूशेम में हुन वालि छ्यी।
\v 32 पतरस और यूहन्ना, याकूब पड़रेछ्या, जब उन उठियान, त उनूनले यीशुकि महिमा और उन दीवी जनून यीशुका दगाड़ा ठणीना को दखछ्य।
\v 33 जब उन यीशुक पास जान लाग्यान, त पतरसले यीशुथै क्योछ; “ हे प्रभु हमोरो या रुनौ ठीक नाहातिन, अगर तै को त हम या तीन मंडप बनुनु, एक तेखिन, एक मुसा खिन और एक एलिय्याह खिन।” उस यो पत्तो नि छ्यो कि उ कि कुन मरियोछ।
\v 34 उ बोलने मरियोछो कि एक बादलले उनुन आ भेरन घेर लिछ; और उन डरग्या।
\v 35 तब उ बादल मे भटे एक आवाज आछ कि यो “म्योरो प्रिय च्योलो छ:” तुम येकि बात सुणा।
\v 36 यो बात हुनाक बाद यीशु उनून एकोलो दिखाई दिछ; और उन चुप रयान, और जो कुछ उनूनले देखछ्य उ बात उनूनले कैथै नै कयो।
\s भूत लागिना का नंतिनास ठीक करून
\r मत्ती 17:14-18; मरकुस 9:14-27
\p
\v 37 दुसरा दिन जब उन डाणा भटे उतरियान उनून एक ठुलि भीड़ मिलछी
\v 38 उ भीड़ में भटे एक जनले चिल्लाभेरन क्योछ, “हे गुरु, मैं तै थै बिनती करछूं कि म्यारा च्याला में दया कर किलैकि यो म्योरो एकलौतो च्योलो छ:;।
\v 39 एक भूत येस बार-बार पकड़छो; और यो जोर-जोर ले चिल्ला उठुछ; और मुख भटे गाज खितुछो।
\v 40 मैंले त्यारा शिष्यूनथैं क्योछ, येस ठीक कर दी, लेकिन इन नै कर सक्या। "
\v 41 यीशुले उनूनथै क्योछ, “हे अविश्वासयों और ढ़ीठ लोगो, मैं कब तक तुमरि सहते रूलो, अपूना च्यालास म्यारा पास ल्यो।”
\v 42 उ ऊस यीशुका पास ल्यून मरछ्या, कि दुष्टआत्मा ऊस आजि पकड़भेरन मरोड़ दिछ, लेकिन यीशुले उ दुष्टआत्मास डाठछ्य और उको च्योलो उनजेई ठीक होजाछो।
\v 43 यो चमत्कार देखभेरन सबून ताजूब हूछो, लेकिन जब सब लोग उन कामूनकि जो उ करछ्यो, ताजूब में छ्या, तै उले अपूना शिष्यूनथैं क्योछ।
\s अपूना मौत का बारिमें फिर बतूनो
\r मत्ती 17:22-23;मरकुस9:30-32
\p
\v 44 -“तुम सब इन बातून में ध्यान दि, क्याखिनकि मसीह लोगून का हात में पकड़वाईजान वालो छ।”
\v 45 लेकिन उन यो बातस नै समझ सक्या और यीशुथै यो बारिमें पुछन खिन डर छ्या।
\s सबून है ठूलो को
\r मत्ती 18:1-5;मरकुस9:33-37
\p
\v 46 फिर शिष्यून में आपस में यो विवाद हुन मसछ्य कि हमून में सबून है ठूलो को छ:।
\v 47 तब यीशुले उनेरि मनेकि बात जाणभेरन, एक नन्तिनास अपूना पास ठाणो करछै,
\v 48 और उनूनथै क्योछ,“ जो कोईले म्यारा नामले यो नन्तिनाको ग्रहण करछो, उ म्योरो ग्रहण करछो, जो कोई मैस ग्रहण करछो, उ म्यारा भेजन वालास ग्रहण करछो, क्याखिनकि जो तुमून में भटे नानो छ: उ सबून है ठूलो छ:।
\s जो बिरोध में नाहतिन उ हमारा तरफ छै
\r मरकुस 9:38-40
\p
\v 49 तब यूहन्नाले क्योछ,“ हे गुरु, हमूनले त्यारा नामले एक जनस भूत निकालून देखछ्य, तब हमूनले ऊस मना करछ्य, क्याखिनकि उ हमेंरि जसिकै त्यारा पछिल नै ऊनो।”
\v 50 तब यीशु क्योछ, “ ऊस मना जन करा, क्याखिनकि जो तुमोरो विरोधी न्हातिनो उ तुमारा तरफ छ:।”
\s सामरियों को यीशु खिन विरोध
\p
\v 51 जब यीशु मसीहाका स्वर्गखिन उठाई जानका दिन नजिक छ्या, त उले यरूशलेम जाना कि सोचछ्य।
\v 52 उले अपूना है पैलि सेवकून भेजछ्य, उन सामरिन का गौ में ग्यान वाँ रून खिन जागा त्यार करनखिन।
\v 53 लेकिन वाँका लोगूनले ऊस वाँ उन नै दीनो, क्याखिनकि उ यरूशलेम जान मरेछ्यो।
\v 54 यो देखभेरन याकूब और यूहन्नाले क्योछ, “हे प्रभु, क्या तै चाँछ: कि हम हुकुम द्या कि आकाश भटे आगो खित भेरन इनुन भस्म करा?”
\v 55 -लेकिन यिशुले उनून डाठिछै ,और क्योछ कि तुम नै जाणना कि तुम कसि आत्माका छा। किलैकि मसीहा लोगूनका प्राण नाश करन खिन नै आरयो, बल्कि बचूनखिन आ रयोछ;।”
\v 56 और उन कोई दुसारा गौ खिन न्हैजानान।
\s यीशु शिष्य बनना की किमत
\r मत्ती 8:19-22
\p
\v 57 जब यीशु अपूना शिष्यूनका दगाड़ा जानमरेछ्या,“त केलै यीशुथै क्योछ, जाँ-जाँ तै जाले मैं तेरा पछिल उलो।”
\v 58 तब यीशुले उथै क्योछ, “सियाल और आकाश में उड़निया वाला चिड़यान को त बसेरा हुछो, लेकिन म्योरो खोरो राखनखिन ले जागा नाहातिन।”
\v 59 लेकिन यीशु ले दुसारा आदिम थै क्योछ, “म्यारा पछिल हिट।” लेकिन उले यीशु थै क्योछ, “हे गुरू पैलि मैंस जान दे, कि मैं अपूनो बाबा को अंन्‍तिम संस्कार करयू।”
\v 60 यीशुले क्योछ, “मरिना का लोगून अपूना मुरदा गाडून दे।” लेकिन तै जाभेरन परमेश्वरक राज्य बारिमें बतौ।”
\v 61 और एक आजि कूछो, “कि हे प्रभु,” मैंले त्यारा पछिल उछू, लेकिन मैं पैलि अपूना घरवालान भेटियूछूं।”
\v 62 तब यीशु क्योछ, जो कोई हलस पकड भेरन पछलि कै देखछो उ परमेश्वरका रज्य योग्य नहातिनो।
\c 10
\s सत्तर शिष्यूनको भेजि जानो
\p
\v 1 इन बातूनका बाद यीशुले सत्तर आदिम चुनियान, और जाँ-जाँ यीशु जानवाला छ्या, वाँ उनूले अपूना है हगिल दीवी-दीवी आदमिन भेजियान।
\v 2 और उनूनथै क्योछ, खेती तैयार छ, लेकिन मजदूर कम छन, येक कारण गाड़ा का मालिक थै बीनती करा कि उ अपूना गाड़ान की फसल काटन खिन मजदूर भेजो।
\v 3 जा और देखा मैं तुमून भेडून का नियाती भेडियान का पास भेजछूं।
\v 4 और बाटखिन नै त कोई थैला या झोल लिया, और नै जूता लिया, और नै बाटा में कैस ढोक दिया।
\v 5 और जैका ले घर जाला, पैलि कया कि यो घर का लोगून में आशीष हो।
\v 6 अगर वाँ कोई आशीष पानलकारि को होलो त, तुमेरी आशीष ऊस मिलेलि। अगर कोई नी होलो तै उ आशिष तुमारा पास वापस आ जालि।
\v 7 और उई घर में रया, और जो केलै तुमून खान खिन द्याला उई खाया, क्याखिन कि मजदूरस उकी मजदूरी मिलून चैछी, और घर-घर जन फेरिया।
\v 8 और जै गौ या नगर में जाला, अगर वाँका लोग तुमोरो स्वागत करून, और जो कुछ उन तुमून खानखिन द्याला उई खाया।
\v 9 और वाँका बीमारून चंगा करिया, और कया, कि परमेश्वर को राज्य तुमारा नजिक पूजिग्योछ।
\v 10 और जै गौ और नगर में लोग तुमून ग्रहण नी कराला, त उनारा बजारून में जा भेरन कया,
\v 11 तुमारा याँको माटो जो हमारा खुटान में लागिरोछ्, हम तुमारा सामूनि झाड दिनू, तब ले यो जाणलि कि परमेश्वर को राज्य तुमारा नजिक पूजिग्योछ।
\v 12 मैं तुमूनथै कूंछू, कि उ दिना सदोमकि दाश इन नगरून की दाश है निकी होलि।
\s अविश्वासी नगरून में धिक्कार
\r (मत्ती 11: 20-24)
\p
\v 13 धिक्कार छ, खुराजीन, धिक्कार छ, बैतसैदा, जो सामथर्य तुमून में करिग्यान अगर सूर और सैदा। में करिजाना त वाँका लोग टाट ओढीभेरन और साजी में बैठिभेरन कबै मन फिरा हलूना।
\v 14 लेकिन न्यायका दिन तुमेरी दाश सूर और सैदा है बुरी होलि।
\v 15 और हे कफरनहूम, क्या तै स्वर्ग तक ऊँचो करिजाले? नै तैस त अधलोक है ले तलि खिती जालो।
\v 16 जो तुमेरी सुणछो, उ मेरी सुणछो; और जो तुमून तुच्छ समझछो, उ मैंस तुच्छ समझछो; और जो मैंस तच्छ समझछो, उ म्यारा भेजनवालास तुच्छ समझछो।
\s सत्तर शिष्यून को लौटुन
\p
\v 17 जिन सत्तर लोगून यीशुले भेजिना को छ्यो, भौत खुश हो भेरन यीशुथै कूनान," हे प्रभु त्यारा नामले भूत ले हमारा बश में छन।
\v 18 यीशुले उनूनथै क्योछ, "मैं शैतानस स्वर्ग भटे बिजली नियाती खितीन देखून मर्छूं।
\v 19 देखा मैंले तुमून साँपून और बिच्छून कूचलनाको और दुश्मन का सारि ताकत में अधिकार दि राखछै; और कोई ले चीजले तुमून कोई ले नुकशान नै हो।
\v 20 तब ले तुम यो बात ले खुश जन हो कि आत्मा तुमारा बश में छ, लेकिन यो बात ले खुश हो कि तुमोरा नाम स्वर्ग में लिखीनाका छन।"
\s यीशुको खुश हुनो
\r (मत्ती 11: 25-27; 13: 16,17)
\p
\v 21 तब उई बखत यीशु पवित्र आत्माले भरी भेरन, कूनान, हे पिता, स्वर्ग और धरती का प्रभु, मैं तेरो धन्यवाद करछूं कि तैले इन बातून होशियारून और समझदारून भटे दूर राखछ्य और नानतिनान में प्रगट करछ्य। हे पिता तैस योई ठीक लागछ्य।
\v 22 मेरा बबाले मैस सब कुछ दि हलछ्य; और कोई यो नै जाणनो कि च्योलो को छ केवल बबा जाणनान, और बबास ले कोई नै जाणनो केवल‍ च्योलो और जैमें उ प्रगट करून रूछ।
\v 23 तब यीशुले अपूना शिष्यूनका तरफ देखिभेरन एकान्त में क्योछ, धन्य छन उ आँखा, जो बातून तुम देखुनमरछा उन ले देखनान।
\v 24 किलैकि मैं तुमूनथै कूछूं कि भौत भविष्यदक्ता और राजानले लै चाछ कि जो बात तुम देखन मरछा उन ले देखन चाछ्या लेकिन नै देखि पाया, जो बात सुणछा उन नै सुणपाया।
\s दयालु सामरीको उदाहरण
\p
\v 25 तब एक धर्म गुरू यीशुकि परीक्षा लिनखिन क्योछ, हे गुरू अनन्त जीवन पानखिन मैं की करू?
\v 26 यीशुले उथै क्योछ, धर्मशास्त्र में कि लिखीनाको छ? तै कसीकैं पढ छ?
\v 27 उले जबाब दिछ, इसो लिखीनाको छ कि तै अपूना प्रभु परमेश्वर अपुना पूरा मन ले और पूरा प्राण ले और पूरी ताकतले और पूरा बुद्धि ले प्रेम राख, और अपूना पडोसी का दगाडा अपूनो जैस प्रेम राख।
\v 28 तब यीशुले उथै क्योछ, तै ठीक कूंछै इसो तैले कर तो तै अनन्त जीवन पालै।
\v 29 लेकिन उ धर्म गुरू अपनास धर्मी समझभेरन यीशुथै पूछछ्य, त मेरो पडोसि को छ?
\v 30 यीशुले उस जबाब दिछ, एक आदिम यरूशलेम भटे यरीहो खिन जान मरछ्यो कि डाकून ले ऊस घेरभेरन उस लूट लिनान और माऱ पीटी भेरन उस अधमरो कर भेरन छोड़ी दीछ।
\v 31 और इसो हूछो कि उई बाटा भटे एक याजक जानमरेछ्यो, लेकिन उ देखिभेरन कतराभेरन न्हैग्यो।
\v 32 इसीकैं एक दुसोरो लेवी उछो और उले उस देखिभेरन कतराभेरन न्हैग्यो।
\v 33 लेकिन फिर वाँ भटे एक सामरी उछो, और उ उस देखिभेरन जैस डाकूनले अधमरो बनाराखछ्यो उमें तरस खाछो।
\v 34 और उका पास आभेरन उका घौन में दवाई पट्टी करछो, और उस अपूना दगाडा लियूछो और एक किराया में कमरा लिभेरन रात भर उकी देखभाल करछो।
\v 35 दुसारा दिन उ सामरी मकान मालिकस द्वी चाँदी का सिक्का दिछो और कूंछो येकी सेवा टहल करिया, और तुमोरो जैले खर्च लागोलो में वापस आभेरन दिदूलो।
\v 36 तब यीशुले उ धर्म गुरू थै पूछ्छय, कि त्यारा समझ में जो डाकूनले अधमरो करछ्य उको इन तीनून में भटे को उको पडोसी भ्यो?
\v 37 उले क्योछ, उई जैले उकी मद्द करछ्य। यीशुले उथै क्योछ, जा तैले इसो कर।
\s मार्था और मरियम का घर यीशु
\p
\v 38 यीशु और उनारा शिष्य घूमनै-घूमन एक गौ में पूजनान, त वाँ मार्था नामेंकि स्यैनिले यीशुको स्वागत करछ्य।
\v 39 और मार्थाकि एक बैनि छी जेको नाम मरियम छ्यो। उ यीशुका पास बैठिभेरन यीशुकि बातून सुणनमरेछी।
\v 40 लेकिन मार्था यीशुकि सेवा खिन कामून में लागिनाकि छी। और यीशुका पास आभेरन कूछी, हे प्रभु क्या तैस कोई चिन्ता नाहतिनी कि मरियम मैस काम करनखिन ऐकलो छोड़ रैछ?और उथै क कि मेरी मद्द करो।
\v 41 प्रभु यीशुले मार्थाथै कूनान, हे मार्था, हे मार्था तै भौत बातून की चिन्ता करछी और भौत डर छी।
\v 42 लेकिन एक बात जरूरी छ, और उ बडिया भागस मरियमले चुन लिछ जो उथै है नै छीनि जालो।
\c 11
\s शिष्यून प्रार्थना करून सिखून
\r )मत्ती 6: 9-13)
\p
\v 1 एक बखत यीशु एक जॉगा में प्रार्थना करमरेछ्या। प्रार्थना खतम हुनाका बाद उनारा एक शिष्यले उनुथै क्योछ,"गुरु जी, हमुन प्रार्थना करून सिखा।"
\v 2 तब यीशुले अपुना शिष्यून थैं क्योछ, "जब तुम प्रार्थना करछा तब इसो कया, हे पिता परमेश्वर, तुमोरो नामपवित्र मानी जाओ। तुमोरो राज्य अ।
\v 3 हमुन हमारा रोजोको खाना दी करिया।
\v 4 हमर पापुनस माफ करिया, क्याखिनकि हम लै अपुना सबै कसूरदारनस माफ करनू। और हमुन इसो अड़चन में नै डालिया कि हम कोई पाप करू लागा।
\s प्रार्थनाका सम्बन्ध में यीशुकि शिक्षा
\r ( मत्ती 7: 7-11 )
\p
\v 5 फिर यीशुले उनुथै इसो लै क्योछ, "मान लि कोई अधरात में अपूना दगड़ियाका पास जाभेरन इसो कुँछ कि यार, मैस तीन रवाटा दी दे!
\v 6 क्याखिनकि म्यार एक दगड़या सफर करनै -करनै म्यार यां पुजि रियोछ और ऊस खानो- पिन खिन म्यार घरमें केले नाहातिन।
\v 7 और यो सब सुणिभेरन उ भितेर भटे यो जवाब थोड़ी द्यलो कि मैस परेशान जन कर। एल त मैले द्वार लै बन्द कर है। और म्यार नॉनतिन लै पड़ि रैयान, मै उठभेरन तैस के नै दी सकनू।
\v 8 मै तुमूनथैं कूछू, अगर उ आदिम उक दोस्त नै लै होलो, तब लै उ जरुर उठभेरन उस के लै दियो, क्याखिनकि उ जोर दिभेरन मांगछो।
\v 9 येक कारण मै तुमूनथैं कूछू, मांगिया, तब तुमून दी जॉलो, चाला तब पाला, खटखटाला तब तुमून खिन खोली जॉलो।
\v 10 क्याखिनकि जो मांगछो, उस मिलोल, जो चांछ, उ पांलो, और जो खटखटूंछ, उक खिन खोली जां
\v 11 अगर तुमोरो च्योलो तुमूनथैं माँछा मांगछो, क्या तुम ऊस मॉछका बदाल में स्याप थोड़ी द्यला?
\v 12 और अगर उ अंडा मांगोल, क्या तुम ऊस बिच्छू थोड़ी द्याला
\v 13 तुम पापी लोग होभेर लै अगर अपुना नॉनतिना बगैर कोई रोक-टोक निकी चीज दिन जाणछा, तब तुमोरो पिता परमेश्वर ले अपुना मांगूनवालान पवित्र आत्माका दान किलै नि द्याल?
\s यीशु और बालजबूल
\r (मत्ती 12: 22-30;मरकुस 3: 20-27)
\p
\v 14 फिर उले एक गूँगी दुष्टात्मास निकाल छै। और जब दुष्टात्मा निकल जाछी तै उ गूँगो बोलून मसछो; और यो बातस देखिभेरन लोगून ताजूब हुछो।
\v 15 लेकिन उनूनमें भटे कुछ लोग कूनान, यो त भूतूनका प्रधानकि मद्द ले भूतून निकालछो।
\v 16 और कुछ लोगूनले यीशु की परीक्षा लिनखिन स्वर्ग को कोई चिन माँगनान।
\v 17 यीशुले उनारा मनेंकि बात जाणिभेरन क्योछ, जाँ-जाँ राज्य में फूट पड जाछी, उन राज्य नाश हो जानान; और जै घर मेंले फूट हुछी, उले नाश होजानान, और उजड जानान।
\v 18 गर शैतान अपनो विरोधी हो जालो तै उका राज्‍य कसकै बनिनाको रै सकछो ? और तुम लोग मैखिन कूछा कि मैं शैतान मद्द ले भूत निकाल छूं।
\v 19 अगर मैं शैतानकि मद्द ले भूत निकालछूं, तो तुमारा सन्तान कैकी मद्द निकालनान? येक कारण उ तुमोरो फैसला करला।
\v 20 लेकिन मैं परमेश्वरकि सामथर्य ले भूतून निकाल छूं, तो परमेश्वरको राज्य तुमारा नजिक छ।
\v 21 जब कोई बलवान हथियार का दगाडा अपूना घरकि रखवाली करछो, तो उकी संपत्ति बचीनाकि रूछी।
\v 22 पर जब उहै बढभेरन को और ताकतवर उका दगाडा लडभेरन उस हरा दिछौ, और उका हथियारून जैमें उको भरोसा छ्यो उनून छडा लिछो और उकी संपत्तिस लुट लिछो।
\v 23 जो मेरा दगाडा नाहातिनो उ मेरा विरोध में छ, और जो मेरा दगाडा नै बुटलनो उ बिखेरछो।
\s अधा सुधार भटे विपत्ति
\r मत्ती 12: 43-45)
\p
\v 24 जब कोई आदिम में भटे बुरी आत्मा निकल छी, त उ आरामका खोज में सुकि जागान में फरीनै रूछी, और जब उस काँई आराम नै मिलनो तब उ कूछी मैं जा भटे आयू वाँई जूलो।
\v 25 वापस उना का बाद उ घरैस साफ-सुतोरौ पाछी।
\v 26 तब उ और ले बुरा आत्मान अपूना दगाडा लियूछी और उई घर में बस जानान। इसीकै उ आदिमकि दाश पैलि है ले खराब हो जाछी।
\v 27 जब यीशु यो बात कूनमरेछ्‌या त भीड में भटे एक स्यैनि ले जोर ले बोल भैरन कूछी, धन्य छ उ गर्भ जेमें तै रैछे और धन्य छ उ स्यैनि जैका तैले दूत पीयान।
\v 28 लेकिन यीशुले उथै क्योछ, धन्य छन जो परमेश्वरको वचन सुणनान और माननान।
\s स्वर्गीय चिनकि माँग
\r (मत्ती 12: 38-42)
\p
\v 29 जब और ले भीड़ जामा हुन लागछी तब यीशु कूनान, यो बखतका लोग चिन खोजनान; लेकिन योनास छोड भेरन इनून कोई ले चिन नी दीईजालो।
\v 30 जसिकै योना ले नीनवे का लोगून खिन एक चिन ठहरछै, उसिकै मैंले यो युगा का लोगून खिन एक चिन ठहरलो।
\v 31 दक्षिणकि रानी फैसलाका दिन यो बखतका लोगून दोषी ठहराली, किलैकि उ सुलैमानो को ज्ञान सुणन खिन संसारका कूनान भटे उछी, और देखा याँ उ छ: जो सुलैमान भटे ले ठूल छ।
\v 32 और नीनवे का लोग फैसलाका दिन ये बखतका लोगून दोषी ठहराला; किलैकि उनूनले योना की बात सुणभेरन मन फिराछ, और देखा, याँ उ छ जो योना है ले ठूलो छ।
\s शरीरको दीया
\r (मत्ती 5: 15; 6: 22,23)
\p
\v 33 कोई ले आदिम दीया जला भेरन तेखाना में या पैमानका तलि नै राखूनो, लेकिन दीया जला भेरन दीवट में राखनान कि घर भीतर उन वालान उज्यालो मिलो।
\v 34 तेरो शरीरको दीया तेरो आँखो छ, जब तेरा आँखा ठीक होला त तेरो पूरो शरीर में ले उज्यालो होलो; अगर उ ठीक नहातिनो त तेरो पूरो शरीर में ले अन्यारो छ।
\v 35 येक कारण तै चौकस रये जो उज्यालो तैस मिल र्योछ काँई उ अन्यारो नै है जौ।
\v 36 येक कारण अगर तेरो पूरो शरीर में उज्यालो हो और उको कोई हिस्सा में अन्यारो नै हो तब इसो उज्यालो होलो, जसो उ बखत हूछो जब दीया अपूना किरणुन ले तैस उज्यालो दिछो।
\s धर्मगुरू और फरीसियोंकि भत् र्सना
\r (मत्ती 23: 1:-36; मरकुस 12: 38-40)
\p
\v 37 जब यीशु यो बात करून मरेछ्या तै एक फरीसिले यीशुथै बिनती कर भेरन क्योछ, तुम मेरा दगाडा खानखिन खा। और यीशुका दगाडा भीतर जाभेरन खानखिन बैठनान।
\v 38 फरीसि यो देखिभेरन ताजूब हुछो कि यीशुले खानहै पैलि नै नाहायो।
\v 39 तब यीशु ले उ फरीसी थै क्योछ, हे फरीसी, तुम लोग थाली, कटरान भ्यार-भ्यार मांजछा, लेकिन तुमारा भीतर अन्धेर और दुष्टता भरिनाकि छ।
\v 40 हे मूर्खो, जेले भ्यार हिस्सा बनाछ, क्या उले भीतरौ को हिस्सा नै बनायो?
\v 41 लेकिन होई, भीतरवाला चीजून दान कर दी, त देखा सब कुछ तुमून खिन साफ हो जालो।
\v 42 हे फरीसि, तुमून में धिक्कर छ, तुम पोदीन और सौफ और सब साग-पात को त दसवाँ हिस्सा दिछा, लेकिन न्यायस और परमेश्वर का प्रेमस टाल दिछा; यो ल करनै रूनान और उनूनले नी छोड़ना।
\v 43 हे फरीसियों ,तुमूनमें धिक्कार छ, तुमून अराधनालयों में खास-खास जागा और बजारून में नमस्कार चाछा।
\v 44 धिक्कार छ तुम लोगून में किलैकि तुम लोग उन कब्ररू का जसा छा जो ढकीना का होना और जिनून में लोग हिटनान और नै जाणना कि इन कबर छन।
\v 45 एक धर्मगुरूले यीशुथै क्योछ, हे गुरू, तै यो बात कै भेरन हमरी बेजत्ती करछ।
\v 46 तब यीशुले क्योछ, हे धर्मगुरू लोगो तुमून मेंले धिक्कार छ, इतुक भारी बोझ जैस उठून मुश्किल छ, लोगून में लादी दिछा लेकिन तुम अपूनो आँगूलो तक नै लगूना।
\v 47 धिक्कार छ तुमून में तुम उन भविष्दक्तान कि कबर बानूछा, जिनून तुमारा बबा- दादान ले मार डालछ्य।
\v 48 इसिकै तुम अपूना पूर्वजून का कामून की गवाही दिछा, उनारा कामून में तुम ले सहमत छा; किलैकि उनूनले उनून मार डालछ्य और तुम उनेरी कबर बनूछा।
\v 49 येक कारण परमेश्वर यो कूनान, कि मैं उनारा पास भवियष्दक्ता और प्रचारकून भेज लो, और उन इनूनमें भटे कुछ मार डालाल और कुछ में अत्याचार कराला।
\v 50 ताकि जदूक ले भवियष्दक्तान को खुन बगाईनाको छ, उन सब को हिसाब यो बखत का लोगून थै लिही जालो।
\v 51 हाबिल की हत्या भटे जकरयाह हत्या तक, और जो वेदी और अराधनालयका घात करिग्यो। मैं तुमू थै सच्ची कूछ, इन सबून को हिसाब योई बखत का लोगून थै लिईजालो।
\v 52 धिक्कार छ तुम धर्म गुरून में, तुमून ले ज्ञानेकि चाँबी त लिलीछ, लेकिन तुमून ले नैखुद गया, और नै दुसरान जान दिनो।
\v 53 जब यीशु वाँ न्हैजानान, त धर्मगुरू और फरीसि यीशुका पछिल बुरी तरीकाले पड जानान और यीशु थै भौत बातून का बारीमें सवाल करनान।
\v 54 और यो बातूनका ताक में छ्या कि यीशु का मुँख भटे के बुरी बात निकलो त उस पकडा।
\c 12
\s पाखण्डका खिलाफ चेतावनी
\r (मत्ती 10:26-27)
\p
\v 1 इदूक में जब हजारून की भीड लाग जाछी, या तक की उन एक दुसारा में खितीन मसनान, तै यीशुले सबून है पैलि अपूना शिष्यूनथै कूनान, फरीसीन का कपटरूपी खमीर भटे चौकस रया,
\v 2 कै ढकीनाको नहातिनो जो उघाड़ी नै जौ; और इसो कै ले लूकाईना को नाहातिनो जो खोजि जौ।
\v 3 इसलिये जो कुछ तुमूले अनायारा मैं क्योछ, उ ऊजाला में सुणाई जालो; और जो तुमून ले घर भीतर फुसफुसाट में क्योछ, उ पाखान में भटे धद्या-धद्या भेरन कयी जालो।
\s के भटे डरा ?
\r मत्ती 10:28-31
\p
\v 4 " मैं तुमून थै जो म्यारा मित्र छा कुछू, कि जो शरीरस नुकशान पुजूनान और उका अलावा के न कर सकना, उनून देखिभैरन जन डरा।
\v 5 और मैं तुमून बतूछूं कि कै स देखिभैरन डरून चेछो, मारना का बाद जै नरक में डालना को अधिकार छ उई स देखिभैरन डरा, मैं कुछूं ऊस देखिभैरन डरा।
\v 6 क्या दीवी पैसान में पाँच गौरेया नै बेचिना? तब ले परमेश्वर उनून में भटे एक स ले नै भूलनो।
\v 7 या तक कि तुमारा ख्वारा सब बाल तक गिनीना का छन, येक कारण जन डरा, तुम भौत गौरयान भटे बढ भैरन छा।
\s यीशु स अपनूनो या छोडूनो
\r मत्ती 10:32-33; 12:32; 10:19-20
\p
\v 8 "मैं तुमून थै कुछूं, जो कोई लोगून का सामुनि मैंस अपनूछो , ऊस मैं ले परमेश्वर का स्वर्गदूतन का सामुनि अपनूलो।
\v 9 लेकिन जो लोगून का सामुनि मेरो इनकार करोलो, त परमेश्वर का स्वर्गदूतन का सामुनि ले उको इनकार करिजालो।
\v 10 "अगर कोई मेरा विरोध में बात कलो तै, उ को अपराध माफ करिजालो, लेकिन जो कोई पवित्र आत्मा की निन्दा करलो, उको यो पाप माफ नी करिजालो।
\v 11 " जब लोग तुमून साभाउन में और अधिकारीन का सामुनि लिजाला, तै जन डरिया कि हम इनून कि जबाब दियूला या कि कूला।
\v 12 क्याखिन कि पवित्र आत्मा उनजैई तुमून सिखालो कि कि कूनचैछौ।"
\s एक धनवान मुर्खोक उदाहरण
\p
\v 13 फिर भीड में बटे एक जन ले यीशु थे क्योछ, "हे गुरू, म्यारा भाई थै कैदीया कि हमारा बाबा की जैजाद को बटवारा मेरा दगाड़ा करो।"
\v 14 तब यीशु ले क्योछ, "हे भाई कैले तुमून पंच या बटवारा करन वालो नियुक्त करछ?"
\v 15 और फिर यीशु ले उनून थै क्योछ, "सावधान रया, और हर प्रकारा का लोभ लालच भटे अपूनास बचाभैरन राखिया; क्याखिन कि कैको ले जीवन उका जैजाद है ज्यादा नै हुनो।"
\v 16 यीशु ले उनूथै एक उदाहरण क्योछ, : "कि एक धनवान का खेतून में भौत अनाज हूछो।
\v 17 तब उ धनवान अपूना मन में सोचून लागछो, 'अब मैं की करू? क्याखिन कि म्यारा या इदूक जागा नहातिनी की मैं अपूनी फसल राखूँ।
\v 18 और उ कूछो, मैं अपूना भखारून तोडिभैरन ठूला करऊँलो : और उनून में अपूनो सब अनाज और सम्पत्ति राखलो;
\v 19 और अपूना प्राण थै कूलो, तेरा पास भौत सालून खिन खानखिन छ, खा, पी और चैन कर और शुखी ले रौ।'
\v 20 लेकिन परमेश्वर ले उथै क्योछ, 'हे मूर्ख, आज रात तेरो प्राण तैथै भटे लि लिजालो; और जो कुछ तैले जाम कर रैछ अब उ कैको होलो?'
\v 21 इसो उ आदिम ले छ, जो अपून खिन धन बटोरछो, लेकिन परमेश्वर का नजरून में उ धनी नी भ्यो।"
\s परमेश्वर में भरोसा राखा
\r मत्ती 6:25-34
\p
\v 22 फिर यीशुले अपूना शिष्यूनथैं क्योछ, " येका कारण मै तुमुथैं कुछू, अपूना प्राण कि चिन्ता जन करा कि हम कि खूँला; और न अपुना आँग खिन कि हम कि पैनला।
\v 23 क्याखिनकि जिन्दगी खाँन है, और आंग कपड़ा है भेरन बढ़भेरन छ:।
\v 24 तुम कँवा स ध्यानले देखा! उं न तै बून और न कॉटना, न तै उनारा पास कोई भण्डार छ:; तब ले परमेश्वर उनून पालछो।तुम इन सब चिड़ीयान भटे भौते बढ़भेरन छा!
\v 25 तुममें भटे को इसो छ: जो चिन्ता करिभेरन अपूनी उमर कि एक घड़ि ले बड़ा सकछा?
\v 26 अगर तुम इदुक नॉन काम ले न करसकना, तब दुसारा बातून खिन चिन्ता किलै करछा?
\v 27 फूलुन देखा कि उ कसिकैं बड़नान। उं न तै मेहनत करनान और न कोशिश करनान, फिर लै मै तुमून बतूछू कि सुलैमान रॉज लै अपुना सारि शान-शौकत में लै उनूमें भटे एक समान कपाड़ा नै पैनिया।
\v 28 येक कारण अगर परमेश्वर मैदानकि घास जो आज छ और भोल आग में खित दी जॉली, ऊस ले इसो पैनूछो, तै हे अविश्वासयों, उ तुमून किलै नी पैनालो?
\v 29 और तुम यो बातून का खोज में जन रौ कि हम खूँला कि पियूला, और सक जन करा।
\v 30 दुनियॉका सब लोग इन चीजूनका खोज में रूनान : पर तुमोरो पिता परमेश्वर जाणनान कि तुमून इन सब चीजूनकि जरूरत छ:।
\v 31 लेकिन परमेश्वरका राज्य खोज में रौ, तो यो सब चीज तुमून मिली जाँलि।
\s स्वर्गीय धन
\r मत्ती 6:19-21
\p
\v 32 " हे नॉन झुण्ड, जन डर; क्याखिनकि तुमोरो पिता परमेश्वरस यि नीको लागछै, तुमून राज्य दे।
\v 33 अपुना जैजाद स बेचभेरन दान करि दी; तब तुम अपून खिन इसो बटवा बना जो कभै न फाट, और स्वर्ग में इसो धन जॉम करिया जो कम नै हुनो। वां न तै कोई चोर उनो और नै कीड़ा लागना ।
\v 34 क्याखिनकि जां तुमोरो धन छ:, वाँ तुमोरो मन लै लागरौलो।"
\s सावधान रौ
\p
\v 35 "तुमारा कमर बाँधी रून और तुमारा दीया जलन रून,
\v 36 और तुम उन लोगून का जसा बना जो अपूना मालिका राह देखुन मरियान कि ब्याह है कब वापस आलो, और जब उ आभैरन दवार खटखटालो तै उखिन तुरन्त दवार खो दे।
\v 37 धन्य छन उन दास जैको मालिक आभैरन उनून जागिनाको पालो, मैं सच्ची कुछूं कि उनोरो मालिक उनून अपूना बैठा भेरन खाँन खिन खिलालो और उनरि सेवा करौलो
\v 38 और धन्य छन उन लोग जैको मालिक राता का दुसारा या तीसारा पहर में ले उनून जागिना को पालो।
\v 39 लेकिन तुम यो जाण ली अगर घरोको मालिक यो जाणनो कि चोर कब आलो, तो उ जागिना को रूनो और अपूना घर में चोरी नी हुन दिनो।
\v 40 तुमले तैयार रौ, क्याखिन जै बखत का बारिमें तुम सोचना ले नै उई बखत मसीह आजालो।"
\s विश्वासयोग्य या अविश्वासयोग्य सेवक
\r मत्ती 24:45-51
\p
\v 41 तब पतरस ले क्योछ, "हे प्रभु, क्या यो उदाहरण तै हमून थै या सब खिन कुछै।”
\v 42 यीशु ले क्योछ, “उ विश्वासयोग्य और बुदिमान खजानची को छ:, कि जैको मालिक ऊस सब नौकर चाकरून में सरदार बनो कि उ उनून में खाँन-पिनाको सामान बाँड़ौ।
\v 43 धन्य छ: उ सेवक, जैस उको मालिक आभेरन ऊस इसो करते देखो।
\v 44 मैं तुमून थै सच्ची कुछूं, उ ऊस अपूना सब सम्पत्ति को अधिकारी बनालो।
\v 45 लेकिन उ सेवक यो सोचून मसो कि मेरा मालिका का उन में देर छ:, और नौकर चाकरून मार-पीटून लागौ, और खान-पान और नशा करून लागौ।
\v 46 त उ सेवक को मालिक इस दिन आलो जैका बारिमें उले सोचले नी हुनलो, आलो और ऊस भौत भारी दण्ड द्योलो और उको भाग अविश्वासीन का दगाडा ठहरालो।
\v 47 उ सेवक जो अपूना मालिका का इच्छा अनुसार काम नै करनो उ भौत मार खालो।
\v 48 लेकिन जो अनजान में मार खान वालो काम करना, उन थ्वाडा मार खाला। क्याखिकि जैस भौत दिरैछ:, उथै भौत मांगी जालो; और जैस भौत सौंपी रैछ, उथै भौत लिईजालो।
\s यीशुका ऊनाको परिणाम
\r मत्ती 10:34-36
\p
\v 49 "मैं यो संसार में आगो लगून खिन आरयू; और की चाछूं कि यो अलै सुलग जौ !
\v 50 मैंस तै एक बपतिस्मा लिनछ:, और जब तक उ पूरो नै होले तब तक मैं कसी बैचेनि में रूँलो।
\v 51 क्या तुम समझछा कि मैं संसार में मिलाप करून आरयू? मैं तुमून थै कुछूं नै। मैं अलग करूँन खिन आरयूं।
\v 52 क्याखिन कि अब भटे एक घर में पाँच जन होला त उनून में फूट होली तीन दिवीन का विरोध में और दीवी तीनून का विरोध में होला।
\v 53 और बाबा च्याला का दगाडा और च्योलो बाब का दगाडा विरोध रखाला, ईजा चेली का दगाडा चेली ईजा का और सासू बाँवारी का दगाडा और बाँवारी सासू का दगाड़ा विरोध राखली।"
\s बखतको लक्षण
\r (मत्ती 16: 2-3)
\p
\v 54 और यीशुले भीड़थै ले क्योछ, "जब तुम बादलस पश्चिम भटे उठून देखछा त तुरन्त कूछा कि बरखा होलि, और इसो हुछो ले।
\v 55 और दखीन भटे हवा चलछी त कूछा कि लू चलली और इसो हूछो।
\v 56 हे कपटियों, तुम धरती और आकाशका लक्षण पछाडि सकछा, त यो बखतका लक्षण किलै नै पछाडना?
\s अपून मुकरदमा भटे समझौता
\r (मत्ती 5: 25-26)
\p
\v 57 तुम खुद फैसला किलै नै कर लिना कि कि ठीक छ?
\v 58 जब तै अपून जैका दगाडा तेरो मुकदमा हो ऱयोछ, त बाटै में तै उका दगाडा समझौता करना कि कोशिश कर, कांई इसो नै हो कि तैस जजका पास खींचभेरन लिजौ जज तैस सिपाईन का हलावा कर दे और सिपाई तैस जेल में डाल दे।
\v 59 मैं तुमूनथै कूछूं, जब तक तुम पाई-पाई नी चुकाला तब तक वाँ भटे नै छूट सकना।।
\c 13
\s मन फिराओ या नाश हो
\p
\v 1 उ बखत थ्वाड़ा लोग वां छ:, जिनूनले ऊथैं उन गलीलियूनका बारि में बात करून लाग्यान, जिनोरो खून पीलातुसले उनारा बलिदानूनका दगाड़ा मिलाइनाको छ्यो।
\v 2 यो सुणिभेरन उले जबाब दी भेरन उनूनथैं क्योछ “क्या तुम न समझना कि इन गलीलि और सब गलीलियून भटे ज्यादा पापि छ्या और इनैरि यो दशा भ्यैछ?
\v 3 मै तुमूनथै कूछू कि नै लेकिन जब तक तुम मन नि फिराला तुम सब इसिकैं नाश हो जाला।
\v 4 क्या तुम समझछ्या कि उन अठार आदिमी जिनूनमें शिलोहको गुम्मट खितीछ उन दबिभेरन मरि ग्या, और उन यरूशलेम में रून वालान में भटे ज्यादा दोषी छ्या?
\v 5 मैं कूछू नै, लेकिन जब तक तुम मन नि फिराला त तुम सब इसिकै नाश हो जाला।“
\s फल- रहित अंजीरोको रूखोको उदाहरण
\p
\v 6 फिर यीशुले उनुस एक किस्सा बताछ, एक आदिमले अंगूराका बगीचा में एक अंजीरोको रूख ले लगा राखछ्यो, और उ ऊ रूख में फल चांनखिन आछ, लेकिन ऊस के नै मिल्यो।
\v 7 तब उले अपूना नौकर थैं क्योछ देख मैं तीन साल भटे यो अंजीराका रूख में फल खोजनै रयूं लेकिन के नै पानूं तैं ये रूखैस काटि दे, किलैकि येले खलि जांगा घेरि राखछ्य।
\v 8 तब नौकरेले अपूना मालिकथै क्योछ यो साल यो रूखैस रून दी मैं यैक चारू तरफ खड़िभेरन खाद हाललो।
\v 9 अगर हघिल साल यो रूख फल नि द्यलो त ठीक छ: तब ऐस काटि द्यूला।
\s आरामाका दिन कुबड़ी स्यैनिको चंगो करन
\p
\v 10 जब यीशु आरामाका दिन एक सभा घर में उपदेश दिनमरेछ्या।
\v 11 और वां एक स्यैनि छी, जैस अठारा साल भटे भुतले बिमार कर राखछ्यो और उ कुबड़ी हो गै छी, और उ कसिकै ले सीधी नि हो सकछी
\v 12 जब यीशुले उस देखछ्य त अपूना पास बुलाभेरन ऊथैं क्योछ, “ओ स्यैनि तैं अपूना बिमारी भटे छूटि गै छी।“
\v 13 और यीशुले उमें हात राखछ्य और उ सीधी हो गै और उ परमेश्वरैकि महिमा करन लागि गै।
\v 14 और तब सभा घरौको सरदार यो बातेले गुस्सा हो भेरन कि यीशुले आरामाका दिन बिमारीन चंगा करछ्य, और लोगूनथै कून लागछ्य “छ: दिन छन जैमें हमूले काम करन चैछ उन दिनूनमें चंगा हो लेकिन आरामाका दिन नै।
\v 15 यो सुणिभेरन प्रभुले जबाब दी भेरन क्यो, हे कपटियों, क्या तुमून में भटे हरेक जन आरामाका दिन अपूना बल्द और घदास किल भटे खोलि भेरन पानि पिलूनखिन नै ल्हीजाना।
\v 16 और यो स्यैनि जो इब्राहीमेंकि चेलि छ: जैस अठार साल भटे शैताने ले बादि राखछ्यो क्या उस यो बन्धन भटे छुड़ून क्या आरामाका दिन जरूरी न्हैतिनी।?
\v 17 जब यीशुले यो बात कयान त उका सब विरोधी लज्जित हो ग्या, और भीड़ाका लोग उन महिमाका कामुन भटे जो यीशु करछ्यो देखभेरन खुशि भ्यान।
\s राईको दानाको उदाहरण
\r (मत्ती 13: 31-32मरकुस 4: 30-32)
\p
\v 18 फिर उले क्योछ परमेश्वरौको राज्य कैक समान छ:? और मैं केकि तुलना कैथैं करूं।
\v 19 उ राईका एक दानाका समान छ:, जैस एक आदिमले अपूना बगिच में बोछ: उ ठुलो होभेरन रूख बन ग्यो। और आकाशाका चिड़ीयानले उ रूखाका हांगा में घोल बनायान।
\s खमीरोको उदाहरण
\r (मत्ती 13: 33)
\p
\v 20 फिर उले क्योछ मैं परमेश्वरैकि राज्यकि तुलना कैथैं करूं?
\v 21 उ ऊ खमीराका समान छ:, जस एक स्यैनिले लिभेरन तीन पसेरी धुल में मिला दीछ और पुरो धुलो खमीर हो ग्यो
\s सकेत द्वार
\r मत्ती 7: 13,14, 21-23)
\p
\v 22 यीशु नगर- नगर और गौ – गौ होभेरन उपदेश दिने यरुशलेमकि तरफ जानमरेछ्या।
\v 23 और केले उनूनथैं पुछ्छय हे प्रभु क्या उद्धार पान वाला कमि छनि?यीशुले उनूनथैं क्योछ,
\v 24 सकेत द्वार भटे प्रवेश करनाकि कोशीश करा किलैकि मैं तुमूनथैं कूछूं भौत प्रवेश करन चाला लेकिन सफल नि हुन।
\v 25 एक बार जब घरौको मालिक उठभेरन द्वार बन्द कर दिंछ और तुम भ्यार खड़ हो भेरन द्वार खटखटा भेरन कुछा -ओ मालिक हमूनखिन द्वार खोल दी।तब उन तुमूनथैं कौला मैं नै जाणनू तुम कां भटे आरैछा।
\v 26 तब तुम कून लागला, कि हमूले त्यारा सामुनि खाछ –पीछ और तैले हमारा बजारूनमें उपदेश दीछ।
\v 27 लेकिन उ कोल मैं तुमूनथैं कूछूं मैं नै जाणनू तुम कां का छा, ओ कुकर्म करन्यवालौ तुम सब मैं भटे दूर हो।
\v 28 जब तुम इब्राहीम और इसहाक और याकूब और सब भविष्यवक्ताऊन परमेश्वराका राज्य में बैठिनाका, और आफुस भ्यार निकालिनाका देखंला वां रौला और दांत पिसला।
\v 29 और पूरब और पश्चिम, उत्तर और दक्षिण भटे लोग आ भेरन परमेश्वराका राज्यका भोज में सामिल ह्वाला।
\v 30 और देख जो कतुक पछिल छ्या उन अघिल ह्वाला और जो अघिल छ्या उन पछिल ह्वाला।
\s हेरोदेसकि दुश्मनी
\p
\v 31 ठीक उई बखत थ्वाड़ा फरीसी आभेरन ऊथैं कून लाग्यान “यां भटे निकल जा क्याखिनकि हेरोदेश तैस मार डालून चांछ।"
\v 32 उले उनूनथैं क्योछ जाभेरन उ लोमड़ीथैं कै दी, कि देख मैं आज और भोल दुष्टआत्माउंन्स निकालछू और बिमारूनस चंगो करछू और तीसारा दिन पूरो करलो।
\v 33 फिरले मैंस आज, भोल,और पोरखिन यात्रा करून जरूरी छ:, क्याखिनकि यो नै हो सकनो कि कोई भविष्यवक्ता यरूशलेम भटे भ्यार मारि जौ।
\s यरूशलेम खिन विलाप
\r (मत्ती 23: 37-39)
\p
\v 34 हे यरूशलेम! हे यरूशलेम! तै जो भविष्यवक्ताऊं मार डालछी और जो त्यारा पास भेजिनाका छन उनून पत्थरावा करछी, कतुक बार मैंले यो चांछ कि जसिकैं मुर्गी अपूना नानतीनास अपूना पंखूनका ताला जमा करछी, उसिकैं मैंले त्यारा नानतीनास ढकि द्यूं करू, लेकिन तैले यो नै चायो।
\v 35 देख, तुमोरो घर तुमूनखिन उजाड़ पड़िनाको छ:, और मैं तुमूनथै कूछूं कि तुम मैस उ बखत तक नि देखंला जब तक यो नि कोला धन्य छन जो प्रभुका नामेंले ऊंनान।
\c 14
\s फरीसीका घर में यीशु
\p
\v 1 फिर इस भ्योछ कि आरामाका दिन, जब यीशु फरीसीयूनका कोई अधिकारीका घर रवाटा खानखिन ग्यान त उन उनून पकड़ूनाकि चाल में छ्या:।
\v 2 वाई उका सामुनि एक आदिमी छ्यो जो जलन्धर रोग भटे पीड़ित छ्यो।
\v 3 तब यीशु व्यवस्थापकों और फरीसियों थैं क्योछ, “आरामाका दिन चंगो करन ठीक छी या न्हातिन?”
\v 4 लेकिन उन चुपचाप रियान। तब यीशुले उमें हात लगाभेरन चंगो करछ्य और उस जान दीछ।
\v 5 और उले क्योछ, अगर तुमोरो गधा या बल्द कुवा में खिती जालो क्या तुम उस आरामाका दिन भ्यार नि निकालला?"
\v 6 उन लोग यीशुका बातुनको केले जबाब नै दी सक्या।
\v 7 जब उले देखछ्य कि न्यूत में बुलाईनाका लोग कसिकै खाश- खाश जागा चुनि लिनान, तब यीशुले उनून एक किस्सा सुणछ।
\v 8 जब तैस कोइ ब्या में बुलालो त तै खाश जाग में जन बैठे काई ईसो न हो कि उले तेर है ले ठुलो आदिमीस न्यूत दिईनाको हो।
\v 9 और उ जैले तुम द्वीनस न्यूत दी राखछ्यो, आ भेरन तैथैं कौ ऐस बैठून दे, तब तैस अपमानित हो भेरन सबुनहे पछिल बैठून पड़ल
\v 10 अगर जब तैस न्यूत में बुलाईनाको हो त तै जाभेरन भिमें बैठ जाये और जब उ , जैले तैस न्यूत दि राखछ्य तब उ आभेरन तैथैं कौल कि हे मित्र, अघिल बढभेरन बैठ, सामुनि तेरि बड़ाई होलि।
\v 11 और जो कोई अपून- आपस ठुलो बनालो, उ नानो करि जालो और जो कोई अपून- आपस नानो बनालो उ ठुलो करि जालो।
\v 12 तब उले अपून न्यूत दिनवाल थैं क्योछ, जब तैं दिनोको या रातोको दावद करले त अपून मित्रून या भाईयून या रिस्तेदारून या धनवान पड़ोसियून जन बुलाये काई ईसो न हो कि उन लै तैस न्यूत द्यला और तैरो बदला ह्वे जौ।
\v 13 लेकिन जब तै दावद करले कंगालून ढुण.और कांणानस बुलाये।
\v 14 तब तै धन्य होले क्याखिनकि उनारा पास तैस बदाला में दिनखिन कै नाहातिन, लेकिन तैस धर्मियूनका जी उठून में ऐको प्रतिफल मिलोल।
\s ठुलि दावतको उदाहरण
\r (मत्ती 22: 1-10)
\p
\v 15 उका दगाड़ा खान खानवालान में भटे एकले यो बात सुणिभेरन उथै क्योछ, "धन्य छन उन जो परमेश्वराका राज्य में रवाटा खालो।"
\v 16 उले उथै क्योछ "कोई आदिमीले ठुलि दावत करछ्य और भौतून बुलाछ।
\v 17 जब दावतोको खानखिन तैयार हो ग्योछ, तब उले अपूना नौकरथै बुलाईनाका लोगूनथै यो कूनखिन भेजछ्य आ सब –कुछ तैयार हो ग्योछ।
\v 18 लेकिन उन सबाक सब माफी मांगून लाग्यान। पैल वालाले उथै क्योछ मैले एक गड़ खरीद राखछ्य, और जरूरी छ; कि उकि देख- भाल करू, मै तैथै विनती करछू, मैस मांफ कर दे।
\v 19 दुसराले क्योछ मैले पांच ज्वाड़ा बल्द खरीद राख्यान और जरूरी छ:, कि उनून जोतनखिन जांछू मै तैथै विनती करछू मैस माफ कर दे।
\v 20 एकले क्योछ मैले ब्या कर राखछ्य येक कारण मैं नै आ सकनू।
\v 21 नौकरेले आभेरन अपूना मालिकस ईन सब बात बतायान, तब मालिकस गुस्सा में आभेरन अपूना नौकरथै क्योछ नगर में बाजारून में और गली –कूचान में जाभेरन कंगालून ढूण और काणानस यां लि आ।
\v 22 नौकरले फिर क्योछ हे मालिक जस तुमुले कै राखछ्यो उसो करछ्य फिरले जाग बच रैछ।
\v 23 तब मालिकैले क्योछ सड़कून में और बाड़ून का तरफ जाभेरन लोगून बिबश कर कि मेंरो घर भरि जौ।
\v 24 क्याखिनकि मै तैथै कूछु कि जो लोग दावत में बुलाईनाको छ्या:, उनूनमें भटे कोई ले म्यर दावतस नि चाख।"
\s च्योलो बननाकि किमत
\r (मत्ती 10: 37,38)
\p
\v 25 और जब एक ठुलि भिड़ यीशुका दगाड़ा जानमरेछी तब उले पछिल मुड़भेरन उनूनथैं क्योछ।
\v 26 अगर कोई म्यारा पास आलो और अपून बबा, ईज, स्यैनि नन्तिना और भाई, बैनिनस यां तक कि अपूना प्राणूनस अप्रिय नै जाणोलो उ मेंरो च्यलो नै हो सकनो।
\v 27 जो कोई अपूनि क्रूस उठाभेरन म्यारा पछिल नै हिटनो उ मेंरो च्योलो नै हो सकनो।
\v 28 और तुमूनमें भटे को इस छ:, जो गढ़ बनून चांछो, और पैलि बैठभेरन हिसाब नै लगाल कि म्यारो पास पूरो करनखिन पूरि हिसाब छी, या नाहातिन
\v 29 कांई ईसो नै हो कि जब नीव डालभेरन पूर नि कर सक त सब देखूनवाला यो कैभेरन उकि मजाक उड़ून लगाला।
\v 30 कि यो आदिम बनून त लागछ्य पर तैयार नै कर सक्यो।
\v 31 या ईसो राजा को होलो, जो दुसर राजाका दगाड़ा युद्ध करन खिन जाछो, और पैलि बैठभेरन बिचार नि कर ले कि जो बीस हजार सिप्पैनस लिभेरन जो राजा उमें युद्ध करनखिन आलो। उको सामुना उ दस हजार सिप्पैन लिजा भेरन उको सामना कर सकछू, या नै?
\v 32 नै त उक दूर हुन में उ अपूना दूतून भेजिभेरन समझौता करन चांलो।
\v 33 इसिकैं तुमूनमें भटे कोई मेंरो च्योलो नै हो सकनो, जब तक उ अपूनि सारि सम्पतिस त्याग नै दे।
\s बैस्वाद नून
\r मत्ती 5: 13मरकुस 9: 50)
\p
\v 34 फिर यीशुले एक किस्सा आजि बताछ, नून त निक छ:, अगर नूनोको स्वाद खराब हो जांछ, त उ कै चिजले स्वादिष्ट करि जालो।
\v 35 और नै त उ भूमिक और नै खादाका काम उछो और लोग उस भ्यार खित दिनान। जैक सुणन्यां कान छन उन सुणि लि।
\c 15
\s हराईनाकि भेड़को उदाहरण
\r (मत्ती 18: 12-14)
\p
\v 1 यीशुको उपदेश सुणन खिन, चुंगी लिनवाला और दुसॉर लोग जो धर्म गुरूनका नजर में पापी मानी जाछ्या, उन लै यीशुका पास उनान।
\v 2 2 यो देखिभेरन धर्म गुरु रीसले यीशु थैँ अंट-शंट कुन लाग्‍यान, "यो पापिनका दगाड़ मेल-जोल राखछो और उनारा दगाड़ खानो ले खाँच!"
\v 3 तब यीशुले उनुस यो किस्‍सा सुणाछ,
\v 4 "तुमून में भटे को इसो आदिम छ, जैक पास सौ भेड़ छन और उनूनमे भटे एक हरै जाओ। तब उ निरानबे भेडून क्‍या खुला मैदान में छोड़िभेरन उ हराईनाको भेड़स उ बखत तलक खोजलो, जब तलक उ मिल नै जाओ।
\v 5 जब उ मिल जालो, तब उ खुशि है भेरन ऊस काखि में पकड़ोलो।
\v 6 और घर जा भेरन अपून दगड़ियान और पड़ोसिन बुलाभेरन उनारा दगाड़ खुशी मनालो, किलैकि ऊस उक हराईनाको भेड़ मिलि ग्‍यो।
\v 7 मै तुमुथैं कूछू, इसिकै स्‍वर्ग में लै उ निरानबे धर्मी, जिनुन मन फिरूनाकि जरूरत नाहातिन, उनून खिन लै इदुक खुशी नै मनाई जालि, जदुक कि एक पापिका मन फिराव करनाले मनाई जाँछी।
\s हराईनाका सिक्का को उदाहरण
\p
\v 8 यां इसि को स्‍यैनि होलि जैक पास चांदिका दस सिक्का छन और एक हरै जाओ, तब उ बत्ती जला भेरन भितेर तब तलक झाड़ि-झूड़भेरन नै चालि, जब तलक उ मिल नै जाओ।
\v 9 और जब उ मिल जांलो, तब उ अपून दगड़ियान और पड़ोसिन बुलाभेरन कौलि, "म्‍यार दगाड़ खुशी मनाओ! किलैकि मैले उ हराईनाको सिक्कास पा है।
\v 10 यीशुले फिर क्‍योछ, "मै तुमुथैं सच्‍ची कूछू, इसिकै परमेश्‍वर अपून स्‍वर्ग दूताका दगाड़ एक मन फिरून्यां पापिका कारण खुशी मनूनान।"
\s उड़ाऊ च्यालाको उदाहरण
\p
\v 11 येक बाद यीशुले फिर क्‍योछ, "एक आदिमीका द्वी च्‍योलो छ्या।
\v 12 एक दिन नॉन च्यालाले अपून बबाथैं क्‍योछ, "बबा, मैस जमीन-जैदाद में भटे म्‍योर हिस्‍सा दी दी।" तब बबाले उनूमें अपूनी जमीन-जैजाद बाणि दीछ।
\v 13 येक थ्वाड़ बखत बाद नॉन च्‍योलो अपूनो हिस्साकि जमीन-जैजाद बेचभेरन दूर देश जानै र्यो, और वां उले अपूनो सब बुरो शौक पुर करिभेरन अपूनो सब धन बरबाद करि दीछ।
\v 14 जब उले सब धन खर्च करि हाल्‍यो, तब उ देश में भारि अकाल पड्‍छ्‍य और उ कंगाल है ग्यो
\v 15 येक कारण उले उ देशका एक आदिमीका घर में सरण लिछ, और उले ऊस अपूना सुंअर चरून खिन भेजछ्‍य।
\v 16 और उस इतुक ज्‍यादा भुक लागछ्‍य कि जो खानो सुंअर खांछ्या, उले अपून पेट भरच्‍य , लेकिन कोई उस के नै दीछ्या।
\v 17 लेकिन जब उस होश आछ, तब उले क्‍योछ, "म्‍यार बबाका कतुक नौकरुन पेट भर खानो मिलछो, पर मै यां भूको मरनमर्यू!
\v 18 ऐल मै अपूना बबाका पास जूंलो और उनूनथै कूंलो, "बबा, मैले परमेश्‍वर और तुमारा खिलाफ पाप करि रैछ।
\v 19 मै तुमोरो च्‍योलो कून लायक न्हैतिनू, तुम मैस अपून नौकर समझभेरन राँख लि।"
\v 20 तब उ उठभेरन अपूना बबाका पास जान खिन बॉट लागछ्य। जब उ दूर बॉट में छ्यो, उक बबाले उस देखिभेरन पछ्याण लिछ। और उं दयाले भरी ग्‍या, उं दौड़भेरन उक पास ग्योछ और गाला लगाभेरन उस प्‍यार करछ्‍य।
\v 21 लेकिन उले अपुना बब थैं क्‍योछ, "बबा, मैले परमेश्‍वर और तुमारा खिलाफ ले पाप करि रैछ। मै तुमोरो च्‍योलो कून लायक न्हैतिनू।"
\v 22 लेकिन उक बबाले अपूना नौकरुन बुलाभेरन क्‍योछ, "जल्‍दी बड़िया- बड़िया कपाड़ा ल्या भेरन येस पैना, येक हातुन में मुनेणि और खुटान में जू्त्‍ता पैना!
\v 23 और दावतकि इंतजाम करा ताकी हम सब खुशी मनूला
\v 24 क्‍याखिनकि म्‍यार यो च्‍योलो मरि ग्योछ,यो लेकिन अब ज्‍यून है ग्‍योछ, यो हरै ग्योछ, यो लेकिन अब मिलि ग्‍यो!" और उं सब खुशी मनून लाग्‍यान।
\v 25 उ बखत उक ठुलो च्‍योलो गॉड़ में छ्यो। जब उ वापिस घर आछ, तब उले घर भितर भटे नाच-खेलकि अवाज सुणछ्य।
\v 26 तब उले एक नौकरस बुलाभेरन ऊथै पुछछ्य, "यो सब कि होरैछ?"
\v 27 नौकरले क्‍योछ, "तुमोरो भाई आ र्योछ, और तुमारा बबाले उकि दावत करि रैछ। क्‍याखिनकि उनूले उस ठिक-ठाक वापिस पा रैछ!"
\v 28 यो सुणिभेरन ठुलो च्‍यालास रीस आछ और उ घर भितर नै जान चांछ्‍यो। तब उक बबा उस मिलून खिन उक पास भ्‍यार आछ।
\v 29 लेकिन उले अपून बबाथैं क्‍योछ, "देख, मै इदुक सालुन भटे एक दासका समान तुमेरि सेवा करछू। मै तुमोरो हुकुमका खिलाफ कभै नै गयू। फिर लै तुमुले मैस कभै एक बाकराको पॉठ तलक नै दियो कि मै अपूना दगड़ियान दगाड़ खुशी मना सकूं।
\v 30 लेकिन जसीकैं तुमोरो यो च्‍योलो वापिस आछ, जैले तुमेरि सारि दौलत उड़ै है, तुमुले उ खिन दावत करि रैछ!"
\v 31 बबाले ऊथै क्‍योछ, "च्‍योला, तैं त हमेशा म्‍यार दगाड़ रुंछै और जेले मेरो छ: उ त्‍योर छ:
\v 32 लेकिन हमुन एल खुशी मनून चैंछि, क्‍याखिनकि त्‍यार यो भाई मरि ग्योछ, अब ज्‍यून है ग्‍यो, और हरै ग्योछ, अब मिलि ग्यो।"
\c 16
\s चालाक भण्डारी
\p
\v 1 फिर यीशुले च्यालानथैं यो ले क्योछ “कोई धनवान आदिमीको एक भण्डारी छ्यो, और लोगूनले उक सामुनि उमें दोष लाग्यान कि यो तेरि सब संम्पति उड़ा दीछो।
\v 2 तब उले उस बुलाभेरन क्योछ, यो कि छ: जो मैं त्यार बार में सुणून मेंरयू? अपून भण्डारीपनोको हिसाब दे क्याखिनकि तैं अघिल कै भण्डारी नै रै सकनै। तब भण्डारी सोचन लागछ्‍य, अब मैं कि करू?
\v 3 क्याखिनकि मेरो मालिक अब भण्डारीको काम मैंथै छड़ून मर्योछ. मांट त म्‍यार कयां खड़ि नै जानो और भीख मांगून में मैस शरम उछी।
\v 4 मैं समज ग्यू कि मैं कि करलो, जब मैं भण्डारीपन भटे निकाली जूंलो त लोग अपूना घरून में मेरो स्वागत करून।
\v 5 तब उले अपून मालिकका हरेक कर्जदारून बुलाछ, और पैल भटे पुछछ्‍य तैंमें मेरो मालिकको कतुक कर्ज छ:?
\v 6 उले क्योछ सौ मन तेल, तब उले उथै क्योछ झट्‍ट खाताकि कौपि ले और बैठभेरन पचास लेख दे।
\v 7 फिर उले दुसारथैं क्योछ तै कतुको कर्जदार छ:? उले क्योछ,सौ मन ग्यूको, तब उले क्योछ अपूनि हिसाबकि कौपि में अस्सी लेख दे।
\v 8 तब उक मालिकले उ अधर्मी भण्डारीकि तारीफ करछ्य, कि उले चालाकिले काम करछ्य क्याखिनकि यो संसाराका लोग अपून बखताका लोगूनका दगाड़ा ब्यवहार करन में ज्योतिका लोगून भटे झिक चालाक छन।
\v 9 और मैं तुमूनथै कूछू कि अधर्माका धन भटे अपूनखिन मित्र बना लि, और जब उ जानै रोल त उ तुमून अनन्त निवासून में ल्‍ही ले।
\v 10 और जो थ्वाड़ा भटे थ्वाड़ा में सच्चो छ:, उ भौत में ले सच्चो छ:, और जो थ्वाड़ा भटे थ्वाड़ा में अधर्मी छ: उ भौत में अधर्मी छ:।
\v 11 येक कारण जब तुम अधर्माका धन में सच्चा नै ठैरिया त सच्चो भन तुमून को सौपलो?
\v 12 और अगर तुम पराया धन में सच्चा नै ठैरिया, त जो तुमोरो छ:।उस तुमून को द्योलो।?
\v 13 कोई नौकर द्वी मालिकूनकि सेवा नै करि सकनो,उ त एकाक दगाड़ा बैर राखोलो और दुसराका दगाड़ा प्रेम राखोलो, और एकाक दगाड़ मिल रौलो और दुसरास तुच्छ जाणोलो,तुम परमेश्वर और धन द्वीन कि सेवा नै कर सकना।
\s यीशुका कुछ उपदेश
\r (मत्ती 11: 12, 13; 5: 31,32; मरकुस 10: 11,12)
\p
\v 14 फरीसी जो लालचि छ्या:, यो सब बात सुणिभेरन उकि मजाक उड़ून लाग्यान।
\v 15 यीशुले उनूनथैं क्योछ, "तुम त आदिमीनका सामुनि अपून –आपस धर्मी ठैरूछा लेकिन परमेश्वर तुमारा मनेंस जाणनान, किलैकि जो चीज आदिमीनकि नजरूनमें महान छ:, उ परमेश्वराका नजरून में घृणित छ:।
\v 16 ब्यवस्था और भविष्यवक्ता यूहन्ना तक र्यान, उई बखत भटे परमेश्वरोको राज्यको सुसमाचार सुणाई जानमरेछ्यो और हर एक उमें मजबुतिले प्रवेश करछो,
\v 17 आकाश और धरती टल सकनान लेकिन परमेश्वराका कईनाकि बात नै टलि सकनि,
\v 18 और "जो कोई अपूनि स्यैनिस छोड़भेरन दुसराका दगाड़ा ब्या करछो उ व्यभिचार करछो, और जो कोई उ छोड़िनाकि स्यैनिका दगाड़ा ब्या करछो उले व्यभिचार करछो।
\s धनी आदिमी और गरीब लाजर
\p
\v 19 फिर यीशुले एक किस्सा सुणाछ, "एक धनवान आदिम छ्यो जो बैंजनी रंगोको मलमलाका कपाड़ा पैनछ्यो और हरेक दिन सुख- विलास और धूम- धामाका दगाड़ा रूछ्‍यो।
\v 20 और लाजर नामोको एक कंगाल आदिम छ्यो, उक पूर आंग में घ छ्या, और धनवानाका देलि में छोड़ि दी जाछ्यो।
\v 21 और उ चांछ्यो कि धनवानाका मेज में भटे जो जुठो खितीछ उले अपूनो पेट भरू, कुकुर ले आभेरन उको घ चाटछ्या।
\v 22 और ईसो भ्योछ कि उ कंगाल लाजर मरि ग्यो, और स्वर्गदूतुनले उस लि भेरन अब्राहमाकि गोदी में पुजा दीछ, और थ्वाड़ा बखत बाद उ धनवानले मरि ग्यो और उको दफन कफन कर दीछ।
\v 23 और जब अधोलोक में पीड़ामे पड़िनाको धनवानेले अपूना आंख खोलियान त दूर भटे उले अब्राहमाका गोदी में लाजरेस देखछ्य।
\v 24 और उ धनवानेले धद्‍याभेरन क्योछ ओ पिता अब्राहम मैं-में दया करभेरन लाजरैस भेजि दी, और उ अपूनो आंगुलो पानि में भिगाभेरन मेंरों जीबड़ास ठन्डो करौ, क्याखिनकि मैं ईसो ज्वाला में पड़िनाको छूं।
\v 25 लेकिन सब्राहीमले क्योछ ओ च्याला याद कर कि तैं अपूना जीवन में सब बड़िया चिजून हांसिल कर चुकिनाको छ:, और इसिकैं लाजर बुरि चिजून, लेकिन अब उ यां शान्ति पान मरोछ्, और तै ये पिड़ामें पड़ रवेछै।
\v 26 और इन सब बातून छोड़िभेरन हमारा और त्यारा बीच में एक गैरो गड्डा छ: ,अगर यां भटे कोई तां उन चांछ् नै आ सकनो, और अगर तां भटे कोई यां उन चांछ् नै आ सकनो। और कोई तां भटे हमारा पास नै आ सकनो।
\v 27 तब उ धनवानेले क्योछ ओ पिता में तुमूनथैं विनती करछू कि तुम उस म्यारा बबाका घर भेजि दी।
\v 28 क्याखिनकि म्यारा पांच भाई छन, उ उनारा सामुनि इन बातुनकि गवाही द्यौ काइ इसो नै हो कि उनले यो पिड़ाका जाग में अऊन।
\v 29 लेकिन अब्राहमले उथैं क्योछ उनारा पास त मूसा और भविष्यवक्तानकि किताब छ: उन उनेंरि सुणून।'
\v 30 तब उ धनवानेले क्योछ नै,ओ पिता अब्राहम अगर कोई मरिन में भटे उनारा पास जालो त उन मन फिराला।'
\v 31 तब अब्राहमले उथै क्योछ जब उन मूसा और भविष्यवक्तानकि नै सुणना त अगर मरियून में भटे कोई ले जी उठोलो तब ले उकि नि मानाला'।"
\c 17
\s ठोकरोको कारण बनून
\r मत्ती 18: 6,7,21,22;मरकुस 9:42)
\p
\v 1 फिर यीशुले अपूना च्यालानथैं क्योछ, "हो नै सकनो कि ठोकर नै लागो, लेकिन हाय उ आदिमी खिन जैक कारण उ उनान!
\v 2 जो उन नाना में भटे कै एकस ठोकर खिलूछ्यो, उ खिन यो निक हुनो कि चक्कीको पाट उको गाल में लटका दी जानो और उस समुद्र में खित दी जानो।
\v 3 सचेत रौ अगर तेंरो भाई अपराध करौ तै उस समझो, और अगर पश्यताप करौ तै उस माफ कर।
\v 4 और अगर दिन में उ सात बार त्यारा विरुद्ध अपराध करौ, और सातें बार आभेरन तैथैं को मैं माफी मांगछू त तै उस माफ कर दे।
\s विश्वास
\p
\v 5 तब शिष्यूनले यीशुथै क्योछ "हमोरो विश्वास बढ़ा।"
\v 6 तब यीशुले उनूनथै क्योछ अगर तुमूनमें राईको दानाका बराबरले विश्वास हुन त तुम ये किमूका रूख थै कूना उखड़भेरन समुद्र में लगि जा, त उ तुमेंरि मान लिनो।
\s एक नौकरोको कर्तब्य
\p
\v 7 लेकिन "तुमून में भटे को छ:, जैको नौकर हल चलूछ, और भेड़ूनस चरूछ, और जब नौकर गाड़ा भटे लौटभेरन उछ त उ नौकरथैं कून चाछ जल्दी आभेरन खानखनि बैठ'?
\v 8 और क्या उथैं नै कौ मैंखिन खान खिन बनौ और जब तक मैं खा- पी नै ल्यू तब तक कमर बाँधीभेरन मेंरि सेवा कर, और उक बाद तै ले खा –पी लिय?
\v 9 जो काम करूनखिन उले अपूना नौकरैस दियान और उले उका आज्ञाको पालन करछ्य क्या मालिक उको धन्यवाद करलो?
\v 10 और इसिकैं तुमले जब उन सब कामूनस पुर कर लेहैला, जैकि आज्ञा तुमून दीईनाको छ्यो, तब कया कि 'हम निकम्मा दास छ:, जो हमून करून चांछ्यो हमुले उई करछ्य।"
\s दस कोढ़ियों चंगो करि जानो
\p
\v 11 और ईसो भ्योछ कि यीशु यरूशलेम भटे जाते हुये सामरिया और गलीलाका बीच भटे हो भेरन जांनमरेछ्या।
\v 12 और कोई गौ में पुजन बखत उनून दस कोढ़ी मिलियान।
\v 13 और उन दस कोढ़ीनले दूर ठाँड़ हो भेरन जोरले क्योछ हे यीशु हे स्वामी हमून में दया कर।
\v 14 तब यीशुले उनून देखभेरन क्योछ, “जा और अपून –आपस याजकौस दिखाया। और उन जानै- जान शुद्ध हो ग्या।
\v 15 तब उनूनमें भटे एक यो देखभेरन कि मैं निक है गयू, जोरले परमेश्वरेकि बड़ाई करनै लौटछ्य।
\v 16 और यीशुका खुट्टान में मुखाका बल खितीभेरन धन्यबाद करन लागछ्‍य और उ सामरी छ्यो।
\v 17 तब यीशुले उथै क्योछ “क्या दसों शुद्ध नै भ्या, त फिर नौ कां ग्या?
\v 18 क्या ये परदेशीस छोड़ी कोई और नै निकल्‍योइ जो लौटभेरन परमेश्वरेकि बड़ाई करनो?"
\v 19 तब यीशुले उथैं क्योछ "उठभेरन न्हैजा त्यारा विश्वासले तैस चंगो करछ्य।"
\s परमेश्वरोको राज्यको आगमन
\r (मत्ती 24: 23-28, 37-41)
\p
\v 20 जब फरीसियूनले यीशु थैं पुछछ्‍य कि परमेश्वरोंको राज्य कब आलो, तब यीशुले उनुस उत्तर दीछ, “परमेश्वरोंको राज्य पुर तरिकाले नै उनो।
\v 21 और लोग यो नै कून, कि देखो या छ; वा छ;, किलैकि परमेश्वरोको राज्य तुमारा बीच में छ:।
\v 22 तब यीशुले च्यालाथैं क्योछ "उन दिन आला, जिनूनमें तुम मैसाका च्यालाका दिनूनमें भटे एक दिनेस देखून चाला और देखि नि पाला।
\v 23 और लोग तुमूनथै कौला देखो यां, देखो वां लेकिन तुम न्है जन जाया उनारा पछिल जन जाया।
\v 24 क्याखिनकि जसिकैं बिजली चमकभेरन आकाशाका एक कुन भटे दुसरा कुन तक जांछि उसिकैं मैसोको च्यलो ले अपून दिन में प्रगट होलो।
\v 25 लेकिन पैलि जरूरी छ:, कि उ भौत दुख उठालो , और यो पीढ़ीका लोग उस तुच्छ ठैराला।
\v 26 जस नूहका दिनूनमें भ्योछ उसो मैसाका च्यालाका दिनूनमें ले होलो।
\v 27 और जै दिन तक नूह जहाज में नै चढ़्‍यौ उ दिन तक लोग खाछ्या पीछ्या और उनूनमें ब्या –बरात हुछी तब जल प्रलयले आभेरन उन सबुनको नाश करछ्य।
\v 28 और जस लूतका दिनूनमें भ्योछ कि लोग खांछ्या- पीछ्या और लेन –देन करछ्या रूख लगूछ्या और घर बनूछ्या।
\v 29 लेकिन जैं दिन लूत सदोम भटे निकलछ्य उ दिन आकाश भटे आग और गंधकैकि बरखा भैछ, और उन सब नाश हो ग्या।
\v 30 और जै दिन मैसाको च्योलो प्रगट होलो उ दिन ले ठीक ईसो होलो।
\v 31 और उ दिन जो पाख में होलो और उको सामान तलि घर में होलो, उ उस लिनखिन नै आ, और इसिकैं जो गाड़ में होलो पछिलकैं जन लौटिया।
\v 32 लूतेकि स्यैनिस याद राख्‍या।
\v 33 और जो कोई अपून प्राण बचून चालो उ उस नि बचौ पा, और जो कोई अपून प्राणैकि चिन्ता नै कर उस उ ज्यून राखोलो।
\v 34 मैं तुमूनथै कूछु, उ रात द्वी आदिम एक चरपाई में ह्‍वाला, एक उठा लिई जालो और दुसरास छोड़ दी जालो।
\v 35 और द्वी स्यैनिन एके जागा में जतार पीसून मर्या ह्‍वाला, एकस उठा लिई जालि और दुसरि छोड़ि दी जालि।
\v 36 और द्वी आदिम गाड़ में ह्‍वाला, एकेस उठा लिई जालो, और दुसरास छोड़ दी जालो। \x - \xo 17.36 \xt \x*
\v 37 तब उनूनले उथै पुछ्छय “ हे प्रभु यो कां ह्‍वाला?” उले उनूनथैं क्योछ “ जां मुर्दा ह्वाला वां गिद्ध जमा ह्वाला ह।
\c 18
\s अधर्मी न्यायाधीश और विधवाको उदाहरण
\p
\v 1 फिर यीशुले किस्सा सुणाछ, और उनूनथैं क्योछ हमेशा प्रार्थना करिया और हियाव जन छोड़िया।
\v 2 कोई नगर में एक जज रूछ्या जो नै परमेश्वर भटे डरछ्यो और नै कोई आदमीनकि परवाह करछ्यो
\v 3 "और उई नगर में एक विधवाले रुछी, जो उका पास आभेरन कुछी, कि मेंरो न्याय चुकाभेरन मैस मुदई भटे बचौ।'
\v 4 उ जजले कतुक बखत तक त नै मानियो लेकिन आखरीमें मन में विचार करभेरन क्‍योछ, 'मैं नै परमेश्वर भटे डरछू, और नै कै आदमीनकि परवाह करनू।
\v 5 तबले यो विधवा मैस परेशान करनी रुछी, येक कारण में ऐको न्याय चुकूलो कांई ईसो नै हो कि बार- बार आभेरन आखरी में म्यारा नाक में दम करौ।"
\v 6 तब प्रभुले क्योछ, "सुण ये अधर्मीको न्याय कि कूँछ?
\v 7 क्या परमेश्वर अपूना चुनिनाका लोगूनको न्‍याय नै चुकालो, जो रात –दिन उकि दुहाई दिनै रुनान, और क्या उ उनारा बार में देर करलोइ?
\v 8 मैं तुमूनथैं कुछू उ झ़ट उनोरो न्याय चुकालो और जब मैसोको च्योलो आलो, त क्या उ संसार में विश्वास पालोइ?"
\s फरीसी और चंगी लिनवालानको उदाहरण
\p
\v 9 येक कारण कि थ्वाड़ आदिम अपूनास धर्मी मान्‍नान, और दुसरुनस नीच समजनान, उनारा कारण यीशुले यो किस्‍सा सुणाछ:
\v 10 "द्वी आदिम प्रार्थना करन खिन परमेश्‍वरका भवन में ग्यान। उनूनमें भटे एक धर्म गुरु छ्यो और दुसोरो चुंगी लिनवाला छ्यो ।
\v 11 और धर्मगुरु ठॉड़-ठाड़ै इसि प्रार्थना करछ्यो, "हे परमेश्‍वर,मैं तुमून धन्यवाद दियूं कि मैं दुसॉर लोगूनको जस चोर,अन्यायी, कुकर्मी न्हैतिनू और नै यो चुंगी लिनवॉलाको जस छूं।
\v 12 मै हफ्ता में द्वी बार बर्त राँखछू और अपूनि पुर कमाइ में भटे दान ले दिंछू।"
\v 13 लेकिन चुंगी लिनवाला आदिम थ्वाड़ दूर में ठॉड़ छ्यो और ऊस शरमले स्‍वर्गका तरफ ऑख उठूनाकि हिम्मत ले नि छी। और उले अपूनी छाति पिट-पिटभेरन क्‍योछ, "हे परमेश्‍वर, मै पापि में दया कर!"
\v 14 यीशुले क्‍योछ, "मै तुमुथैं कूछू कि उ धर्म गुरु नै बल्‍कि चुंगी लिनवालाका पाप मांफ है भेरन अपुना घर ग्‍यो।क्‍याखिनकी जो कोई लै अपूनास ठुलो समजूछ, उ नॉन करी जॉलो। लेकिन जो अपूनास नॉन समजूछ, उ ठुल करी जॉलो।"
\s नान्तिनान और यीशु
\r (मत्ती 19: 13-15; मरकुस 10: 13-16)
\p
\v 15 और फिर लोग अपूना नान्तिनान ले यीशुका पास ल्यून लाग्यान कि उन उनूनमें हात राखाला और शिष्यूनले यो देखभेरन उनून डाटछ्य।
\v 16 यीशुले नान्तिनान पास बुलाभेरन क्योछ, "नान्तिनान म्यारा पास उन दी, और उनून मना जन करौ,
\v 17 क्याखिनकि परमेश्वरौको राज्य नान्तिनानका समान जौ ग्रहण नै करला, उ उमें प्रवेश नि करन पाला।।
\s धनी आदिमी और अनन्त जीवन
\r (मत्ती 19: 16-30;मरकुस 10:17-31)
\p
\v 18 फिर कोई एक अधिकारीले यीशुथैं पुछ्छै “हे उत्तम गुरू अनन्त जीवन पानखिन मैं कि करू?”
\v 19 तब यीशुले उथैं क्योछ तैं मैंथै उत्तम किलैं कुछै? परमेश्वरस छोड़ि और कोई उत्तम नाहातिन।
\v 20 तै आज्ञान त जाणछै, कि ब्यभिचार जन करिया खून जन करिया, चोरी जन करिया, झूठी गवाही जन दिया, अपून बबा और अपूनि ईजाको आदर करिया।
\v 21 उले क्योछ, "मैं इनुन नानछना भटे माननै आरयूं।"
\v 22 जब यीशुले यो सुणछ्य त उथैं क्योछ, "तैमें एक बातेकि कमी छ:, तै अपूनो सब कुछ बेचभेरन कंगालून बाड़ि दे, और तैस स्वर्ग में धन मिलोलो, और आभेरन म्यारा पछिल हो ले।"
\v 23 उ यो सुणिभेरन भौत उदास भ्योछ, किलैकि उ भौत धनवान छ्यो।
\v 24 यीशुले उक तरफ देखिभेरन क्योछ, “धनवानूनको परमेश्वराका राज्य में प्रवेश करन कतुक कठिन छ:!
\v 25 परमेश्वराका राज्य में धनवानोको प्रवेश करन है ऊंटोको स्यूणक छेद में भटे निकल जान सहज छ:।“
\v 26 और सुणिन्या वालानले क्योछ , “त फिर कैको उद्धार है सक्‍छ?”
\v 27 “तब यीशुले क्योछ जो बात मैसानखिन असम्भव छ:, उ परमेश्वरखिन सम्भव छ:।“
\v 28 तब पतरसेले क्योछ, “देख हम त अपूनो घर-बार छोड़िभेरन तुमारा पछिल आग्यां।"
\v 29 उनुले उनूनथैं क्योछ, मैं तुमूनथैं कूछू , कि इसो कोई नाहातिन जैले परमेश्वराका राज्य खिन अपूना घर, स्यैनि, भाई, ईजा- बबा या नान्तिनानस परमेश्वराका राज्य खिन छोड़िनाको हो,
\v 30 और उ ये बखत कई गुणा ज्यादा, नै पा और उनवाला युग में अनन्त जीवन पालो।
\s अपूना मरनाका बारि में तिसेरि भविष्यवाणी
\r (मत्ती 20: 17-19;मरकुस 10: 32-34)
\p
\v 31 फिर यीशुले बारह शिष्यून एक तरफ लिजैभेरन उनूनथैं क्योछ, “देखा, हम यरूशलेम जानू और जतुक बात मैसाका च्यालाखिन भविष्यवक्ताओं द्वारा जो कुछ लिखिनाका छन, उन सब पुर ह्वोलो।
\v 32 किलैकि मैं अन्यजातियों का हात में सौपि जूलो, और उन मेरो मजाक उड़ाला और मेरो अपमान कराला, और मैं-में थूकाला,
\v 33 मैस हन्‍टरले मारॉल और मैस मारि द्याल, लेकिन मै मरिनाका तिसॉर दिन फिर जी उठलो।
\v 34 और उनूनले इन बातुन में भटे कोई बात नै समजि सकि और यो बात उनूनमें लुकिनाकि रैछ, और जो कईनाको छ्यो, उ उनारा समज में नै आयो।
\s अंधा भिखारीको आंख देखन
\r (मत्ती 20: 29- 34; मरकुस 10: 46-52)
\p
\v 35 जब उन यरीहोका नजिक पुजियान, त एक अन्धा सड़ाका का किनार बैठिनाका छ्या और भीख मांगुन मेरेछ्यो।
\v 36 और उ भीड़ेकि हिटनाकि आवाज सुणिभेरन पूछन लागछ्‍य "यो कि हुन मर्योछ?"
\v 37 तब उनुले ऊस बताछ, "कि यीशु नासरी जानमरियोछ।"
\v 38 तब उले धद्‍याभेरन क्योछ, "हे यीशु दाऊदकि संतान मैं- में दया कर।"
\v 39 उन जो बांट में हघिल –हघिल हिटूनमरेयछ्या उनुले उ अन्धा भिखारीस डाठिछ्य और चुप रूनखिन क्योछ, उ और ले चिल्लान लागछ्य कि "हे दाऊदेकि संतान मैं- में दया कर।"
\v 40 तब यीशुले रूकभेरन आग्यां दीछ तैस म्यारा पास ल्या और जब उ नजिक आछ, त यीशुले उथैं यो पुछ्छय।
\v 41 "तैं कि चांछै कि मैं तैखिन करूँ?" उले क्योछ, "हे प्रभु यो कि मैं देखन लागू।"
\v 42 तब यीशुले क्योछ "देखन लाग क्याखिनकि त्यार विश्वासले तैस ठिक करछ्य।"
\v 43 उ उई बखत देखन लागछ्य, और परमेश्वरैकि तारीफ करनै यीशुका पछिल न्हैग्यो, और सब लोगूनले देखभेरन परमेश्वरैकि महिमा करछ्य।
\c 19
\s चंगी लिनवालो जक्कई
\p
\v 1 जब यीशु यरीहो में प्रवेश करभेरन वां भटे जानमेरियछ्या।
\v 2 वां जक्कई नामोको एक आदिम छ्यो जो चुंगी लिनवालानको सरदार और धनी छ्यो।
\v 3 उ यीशुस देखन चांछ्यो, लेकिन उ भीड़ाका कारण देख नै सकून मर्योछ्यो क्याखिनकि उ बैंना छ्यो।
\v 4 तब यीशुस देखनखिन उ हघिल दौड़भेरन एक गूलराका रुख में चढ़ ग्यो क्याखिनकि यीशु ऊई बाट भटे जान वाला छ्या।
\v 5 जब यीशु उ जागा पुजियान, त मलिकैं चां भेरन उथैं क्योछ हे जक्कई झट तलि उतर अ, क्याखिनकि आज मैस त्यारा घर में रून जरूरी छ:।
\v 6 उ तुरन्त उतरभेरन खुशिले यीशुस अपून घर खिन लि ग्योछ।
\v 7 और जब लोगूनले यो देखछ्य, तब उन सब यो कैभेरन कुड़कुड़ान लाग्यान “यीशु त एक पापी आदिमीको मेहमान बनुन खिन ग्योछ।"
\v 8 जक्कईले खड़ हो भेरन प्रभुथैं क्योछ, "हे प्रभु, देख मैं अपूनि आधी सम्पत्ति कंगालून दिछू और अगर केको कैले अन्यायले करभेरन लि रैछ, त मैं ऊस चार गुना लौटा दिछुँ।"
\v 9 तब यीशुले उथै क्योछ, "आज ये घर में उद्धार आ र्योछ, येक कारण यो ले अब्राहमोको च्योलो छ:।
\v 10 क्याखिनकि मैसाको च्यलो हराईनाका लोगून खोजूनखिन और उनोरो उद्धार करूनखिन आ र्योछ।"
\s दस मुहरूनको उदाहरण
\r (मत्ती 25: 14-30)
\p
\v 11 जब लोग इन बातून सुणून मरेछ्या और यीशुले एक किस्सा सुणाछ्, क्याखिनकि उन यरूशलेमका नजिक छ्या, और उन समझछ्या कि परमेश्वरौको राज्य ऐल प्रगट ह्वोलो।
\v 12 और उनुले क्योछ, "एक धनी आदिमी दूर देशखिन ग्योछ, कि अपूनखिन राज्य पाभेरन लौटि आ।
\v 13 और उले अपूना दासुन में भटे दस दासुन बुलाभेरन उनून दस मुहर दियान, और उनूनथैं क्योछ, 'म्यारा लौटून तक लेन –देन करिया।'
\v 14 और उक नगर में रूनवाला उक दगाड़ा बैर राखछ्या, और उक पछिल- पछिल अपूना लोगून यो कूनखिन भेजछ्य, 'हम नै चांना कि यो आदिमी हमून में राज्य करो।'
\v 15 "जब उ राजपद पाभेरन लौट आछ, त इसो भ्योछ कि उले अपूना दासुन जिनून उले धन दि राखछ्यो, उनून अपूना पास बुलाछ, ताकि मालूम करो, कि इनुनले लेन-देन भटे कि- कि कमै रैछ।
\v 16 तब पैलिवालाले आभेरन क्योछ, 'हे स्वामी त्यारा मोहर में भटे दस और मोहर कमा रैछ।'
\v 17 उले उथै क्योछ, 'हे निक दास शाबाश! तैं नानी बात में विश्वासयोग्य निकलछे, और उले ऊस दस नगरूनको अधिकारी बनाछ।'
\v 18 और दुसराले आभेरन क्योछ, 'हे स्वामी त्यारा मोहर में भटे पांच और मोहर कमा राख्यान।'
\v 19 उले क्योछ, कि 'तैले पांच नगरूनको अधिकारी बनि जा।'
\v 20 और तिसराले आभेरन क्योछ, 'हे स्वामी देख तेंरि मोहर यो छ:, जैस मैले रूमाल में बांध भेरन राखिरैछ।'
\v 21 क्याखिनकि मैं तैस देखिभेरन डरछूं किलैकि तैं एक कठोर आदिम छ:, जो तैले नै राख्‍यो , ऊस तै लि ल्हीच, और जो तैले नै बोयो ऊस काटछ्य।
\v 22 उले उथै क्योछ, 'हे दुष्ट दास मैं त्यारा मुखेकि बातेंले तैस दोषी ठैहरूछू। तैं मैस जाणछे कि मैं कठोर आदिमी छूं जो मैं नै राखनू ऊस मैं उठा ल्हीचू, और जो मैं नै बुनू ऊस मैं काटछू।
\v 23 तो तैले मेंरो धन ब्याज मैं किलै नै लगाओ, कि जब मैं लौटनू तो ब्याज सहित लिनू।
\v 24 और जो लोग नजिक खड़ छ्या, उले उनूनथै क्योछ, ऊ मोहर तैथै है लि ली, और जैक पास दस छन, ऊस दि दी।
\v 25 उनूनले उथैं क्योछ, 'हे स्वामी, उक पास दस मोहर त छन।
\v 26 'मैं तुमूनथैं कूछू , कि जैका पास छ:, ऊस आजि दीई जालो, और जैक पास नाहातिन, उथैं उले लिई जालो, जो उक पास छ:।
\v 27 और म्यारा उन दुश्मनूस जो नै चांछ्या कि मैं उनूनमें राज्य करू, उनून यां ल्या और म्यारा सामुनी मारि डालो।"
\s यरूशलेम में विजय प्रवेश
\r (मत्ती 21: 1-11; मरकुस 11: 1-11;यूहन्ना 12: 12-19)
\p
\v 28 और यो बात कैभेरन उ यरूशलेमाका तरफ उनारा अघिल- अघिल हिटनै ग्यो।
\v 29 जब यीशु और उनारा शिष्य जैतून नामक डाण में बैतफगे और बैतनियाह गौं में पुजनान, तब यीशुले द्वी शिष्यूनथैं यो कैभेरन भेजछ्य़।
\v 30 "उ सामनिका गौं में जाँ। वां जान जानै तुमून एक किल में बादि गधीक बच्‍चा मिलोल, जैमे ऐल तलक कोई नै बैठि रियो। तुम ऊस खोलिभेरन यां ल्या।
\v 31 और अगर कोई कौल, "येस क्‍याखिन ली जानमरेछ्या?", तब तुम ऊथै कया कि हमारा प्रभुस येकि जरूरत छ।
\v 32 उ येस जल्‍दी वापिस पुजवा द्याल।"शिष्य न्‍हैग्‍या और उनूले गधीक बच्‍चास सड़कका किनॉर में एक घराका भ्‍यार भटे बादिनाको पाछ।
\v 33 जसिकैं उन खोलून लाग्यान, त उक मालिकैले क्योछ "यो कि करनमर्योछा, तुम यो गधीक बच्‍चास कांखिन ली जानमर्योछा?"
\v 34 तब उनूनले क्योछ, "प्रभुस ऐकि जरूरत छ:।"
\v 35 तब उन लोगूनले शिष्यून जान दीछ। जब उं गधीका बच्‍चास यीशुका पास ली ग्यान और उमेँ अपूनी पंखि बिछा दीछ। फिर यीशु उ में बैठाछ।
\v 36 जब यीशु जानमरेछ्या भौत लोगूनले बॉट में अपून- अपून पंखि बिछा दीयान।
\v 37 और जब उन जैतून पाहाड़ाका ढलान में पुजियान त शिष्यूनकि पूरी भीड़ उन सब (सामरथका ) कामुन खिन जो उनूनले देखि राखछ्या, बड़ी खुशिका दगाड़ा ऊची आवाजैले परमेश्वरैकि महिमा करन लाग्यान।
\v 38 "धन्य छ:,उ राजा जो प्रभुका नामेले ऊँछ! स्वर्ग में शान्ति और आकाश मण्डल में तारीफ हो!"
\v 39 तब भीड़ में भटे कतुक फरीसी उथैं कून लाग्यान, "हे गुरू अपूना शिष्यून डांठ।"
\v 40 उनुले उनुस जवाब दीछ, "मैं तुमूनथै कूछूं अगर इन चुप रौला त ढुंग चिल्ला उठाला।"
\s मन्दिर भटे ब्यापारिन को निकालि जानो
\r (मत्ती 21: 12-17;मरकुस 11: 15-19; यूहन्ना 2: 13-22)
\p
\v 41 और जब उन नगराका नजिक पुजियान त नगरैस देखिभेरन रून लाग्यान।
\v 42 और कूनान, "कि यो निको हुनो कि तैई होई तैई यो दिनैकि कुशलैकि बातुन जाणनै, लेकिन अब इन त्यारा आंखान भटे लुकि ग्यान।
\v 43 क्याखिनकि उ दिन तैंमें आला, कि त्यारा बैरि मोर्चा बांदिभेरन तैस घेर ल्याल और चारों तरफ भटे तैस दबाल।
\v 44 तैस और त्यार नान्तिनास और जो तैमें छन, उन सब माट में मिल जांला, और तै में ढुग में ढुग नै रौ, क्याखिनकि तैले उ मौक जब तैमें कृपा दृष्टि करि गै तैंले नै पछाणि।
\v 45 और तब उन मन्दिर में जाभेरन ब्यापारिन भ्यार लिकालन लाग्यान।
\v 46 और उनूनथैं क्योछ लेख रैछ कि मेरो घर प्रार्थनाको घर होलो., लेकिन तुमूनले ऐस डाकुनको अड्डा बना दीछ।
\v 47 और यीशु हरेक दिन मन्दिर में उपदेश दिछ्या, और महायाजक और शास्त्री और लोग ऊस नाश करनाकि कोशीश करन लाग्यान।
\v 48 लेकिन कोई उपाय नै निकाल सक्या, कि यो कसकैं करनू, क्याखिनकि सब लोग भौत खुशिले उनेरि बातुन सुणिछ्या।
\c 20
\s यीशुको अधिकार में सवाल
\r (मत्ती 21: 23-27; मरकुस 11: 27-33)
\p
\v 1 एक दिन इसो भ्योछ कि जब यीशु मन्दिर में उपदेश दिनमरेछ्या और सुसमाचार सुणून मेरियछ्या, त उ बखत धर्म गुरु, महायाजक और शास्त्री पुरनियोंक पास आभेरन खड़ भ्यान।
\v 2 और उन यीशु थैं कुन लाग्यान, "तैं बतो, तैं कैक कूनाले इन कामुन करछै?"
\v 3 यीशुले क्‍योछ, "मै लै तुमूनथैं एक सवाल पुछ्छु, और अगर तुम मैस येक जबाब द्यला, तब मै तुमून बतूलो कि मै कैक कुन में यो काम करछूं।
\v 4 अब तुम यो बता कि यूहन्ना कैक कुन में लोगून बपतिस्‍मा दीछ - परमेश्‍वरका कुन में या लोगूनका कून में? तुम मैस येक जबाब दी।"
\v 5 तब उन लोग आपस में यो बात करन लाग्यान, "अगर हम कूनूं, परमेश्‍वरका कून में, तब यीशु कौल कि फिर तुमूनले यूहन्‍ना में विश्‍वास किलै नै राखयो?'
\v 6 लेकिन अगर हम कूनूं लोगूनका कुन में, तब लोग सुणिभेरन रीश कराला, क्‍याखिनकि उन यूहन्‍नास परमेश्वरको सेवक समजछ्या।"
\v 7 येक कारण उनूले यीशु थैं क्‍योछ, "हमुन पत्तो नाहातिन।"
\v 8 तब यीशुले क्‍योछ," मैंले तुमून नै बतूनू कि मैं कैक कुन में यो काम करछूं।"
\s दुष्ट किसानूनको उदाहरण
\r (मत्ती 21: 33-46; मरकुस 12: 1-12)
\p
\v 9 तब यीशुले लोगून यो किस्‍सा सुणाछ, "एक आदिम छ्यो जैले अंगूरको बगीच लगाछ।उ बगीचास ठयाक में खेति किसानून दिभेरन खुद दूर देश जानै रयो।
\v 10 जब अंगूर पाक्‍नाका बखत आछ, तब अपूनो हिस्‍सा ल्‍यून खिन ऊले उनारा पास एक नौकर भेजछ्‍य।लेकिन खेति किसानूले उ नौकरैस पकड़भेरन मारछ्य और खालि हात वापिस लगा दीछ।
\v 11 येक बाद अंगूराका मालिकले फिर दुसोरो नौकरैस भेजछ्‍य।बगीच में काम करन्यावालान ले उकि बेईजती करछ्य और उक खोरो फोड़ि दीछ।
\v 12 फिर मालिकले एक तिसर नौकर भजछ्य लेकिन उनूले ऊस मारि दीछ।
\v 13 तब बगीचाका मालिकैंले क्योछ, मैं कि करूं? तब उले अपूना च्यालास जैस उ भौत प्‍यार करछ्यो। ऊस भेजछ्य ऊले सोचछ्य कि जाणौ उन म्‍यारा च्यालाकि इज्जत कराला।
\v 14 लेकिन जब यो च्‍योलो खेतिकारूनका पास पुजिछ्य , तब उनूनले आपस में यो सांठ-गांठ करछ्य, "आ, हम यैस जान है मारि दिनूं! असली वारिस यो छ:, फिर यो सब जैजाद हमेरि है जालि!"
\v 15 तब उनूले ऊस अंगूरा बगीचा भटे भ्यार निकालभेरन मारि दीछ।" तब बगीचाको मालिक उनारा दगाड़ा कि करोलो?
\v 16 उ खेतिकारुनस जरुर मारभेरन अपूनो बगीच दुसारा खेतिकारुनस सौंप द्यलो!" यो सुणिभेरन उनूले क्योछ, "परमेश्वर ईसो जन करौ।"
\v 17 यीशुले उनारा तरफ देखभेरन क्योछ, फिर यो धर्म-शास्‍त्र में कि लेख रैछ,"जो ढुगास मिस्त्रियूनले बेकार जाणिभेरन खित दीछ,उई ढुग मकानका सबुन है कुनाको खाश ढुग बनछ्य।
\v 18 जो कोईले उ ढुग. में पणोलो उ कुचली जालो।
\s कैसरस कर दिनो
\r मत्ती 22: 15-22; मरकुस 12: 13-17)
\p
\v 19 यो काम परमेश्‍वरको छ: और हमारा देखून में बड़ अद्‍भुत छ:।""धर्म गुरु यो निकीकैं कैभेरन समजि ग्‍या कि यीशुले यो किस्‍सा हमारा बारि में क्‍योछ। येक कारण उं यीशुस पकड़ूनचांछ्या, लेकिन लोगूनका डरका कारणले उन उ बखत यीशुस छोड़िभेरन जानै र्यान।
\v 20 थ्वाड़ धर्म गुरु और राजपाल हैरोदेसका दलका आदिम यीशुका पास आयान, क्‍याखिनकि यहूदी नेताओंले उनुस यीशुका इम्‍तिहान लिन खिन भेजि राखछ्यो।
\v 21 येक कारण उन आभेरन यीशु थैं बोलनान, "गुरु जी, हम यो जाणनू कि तुम सच्‍चा छा। तुम कैकि परवाले नै करना,और कैको मूख देख बात ले नै करना बल्‍कि सच्चाईले परमेश्‍वरका बाँटका उपदेश दीछा।
\v 22 क्या हमोरो कैसरैस कर दिन ठीक छी या नै?
\v 23 लेकिन यीशुले उनोरो छल कपटस भांपभेरन क्‍योछ,
\v 24 एक सिक्का ल्या और मैस दिखा।"तब उं एक सिक्का ल्यान। यीशुले उनुथै पुछछ्य, "यो सिक्का में कैको मूख और कैक नाम छ?" उनूले जबाब दीछ," कैसरोको।
\v 25 "इतुक में यीशुले उनूनथै क्‍योछ, "जो कैसरोको छ: ऊस कैसरैस दीया, और जो परमेश्वरको छ: ऊस परमेश्‍वरस दीया।"
\v 26 यो बात सुणिभेरन कि यीशु हमेरि चाल में नै फस उन लोग दंग है ग्या
\s पुनरूत्थान और ब्या
\r मत्ती 22: 23-33;मरकुस 12: 18-27)
\p
\v 27 फिर सदूकी दलको धर्म गुरु जो मानछ्‍या कि मरनाक बाद जीवन नाहातिन, उं यीशुका पास आयान,
\v 28 उनूनथै यो सवाल पुछछ्य, "गुरु जी, मुसाले हमुनखिन यो नियम बना राखछ्य कि अगर कैको भाई अपूना स्‍यैनिका रुन तलक बिना औलादोको मरि जांछ, तब उक भाई उ विध्वाका दगाड़ ब्‍याकरिभेरन अपूनी भाई खिन औलाद पैद कर सको।
\v 29 सात भाई छ्या और पैलीवालाको ब्‍या भ्योछ, लेकिन उ बिन औलादोको मरि ग्यो।
\v 30 फिर दुसारा भाईले उ विध्वाका दगाड़ ब्‍या करछ्य, और उ ले बिगैर औलादोको मरि ग्यो।
\v 31 फिर तिसराले। और इसीकै सात्तै भाई बिन औलादका मरि ग्‍या।
\v 32 और उक बाद उ स्‍यैनि ले मरि गै।
\v 33 जब उन परमेश्‍वरका न्याय करनाका दिन में फिर ज्‍यून ह्वाला, तब उ स्‍यैनि केकि स्‍यैनि होलि? क्‍याखिनकि उ त सात्तै भाईनकि स्‍यैनि छि।"
\v 34 तब यीशुले उनूनथैं क्योछ, "यो युगाका सन्तानूनमें ब्या बरियात हुँनान।'
\v 35 जब लोग उ दिन ज्‍यून होला, तब उन ब्‍या नै करला और नै अपूनी चेलिस बेऊन खिन द्याल।
\v 36 बल्‍कि यो मामुले में उन स्वर्गदूनका समान होला जो ब्‍या नै करना।
\v 37 येक अलावा तुम यो बात नै मानना कि लोग मरिभेरन फिर ज्‍यून है जॉला, लेकिन धर्म-शास्‍त्र में मुसाका बारि में लिख रैछ कि जब उक दगाड़ परमेश्‍वरले ऑगाकि झाड़ि भटे बात करछ्य, उनूले क्‍योछ कि मै त्‍यारा पुरखा अब्राहम, इसहाक और याकूबको परमेश्‍वर छू।
\v 38 क्‍याखिनकि परमेश्‍वर मरिनानको नै बल्‍कि ज्‍यूनानको परमेश्‍वर छ:. क्याखिनकि परमेश्वराका नजिक सब ज्यून छन।"
\v 39 तब यो सुणिभेरन शास्त्रियून में भटे कतकुनले क्योछ, कि हे गुरू तुमुले ठिक क्योछ।
\v 40 और उनून फिर यीशुथैं और के पुछनाकि हिम्मत नै भ्‍यै।
\s मसीह केको च्योलो छ:?
\r (मत्ती 22: 41-46; मरकुस 12: 35-37)
\p
\v 41 फिर उले उनूनथैं पूछ्छय, "मसीह दाऊदैकि सन्तान किलै कुनान?"
\v 42 दाऊद आफी भजनसंहिताकि किताब में कूछु कि प्रभुले म्यारा प्रभुथैं क्योछ।
\v 43 म्यारा दैन तरफ बैठ, जब तक कि मैं त्यारा बैरिन त्यारा खुटान का तलि नै कर द्यूलो।
\v 44 और दाऊद त उथै प्रभु कूछ यो तै फिर उ उकि सन्तान कसकै ठैहरछ्य ?"
\s शास्त्रियून भटे सावधान
\r (मत्ती 23: 1-36: मरकुस 12: 38-40)
\p
\v 45 और जब सब लोग सुणून मेरियछ्या त यीशुले अपून शिष्यूनथैं क्योछ।
\v 46 शास्त्रियून भटे सावधान रया, "तुम यो धर्म गुरूनका जस जन बनिया, क्‍याखिनकि यो लम्बा कुरता पैनभेरन इथकै-उथकै घुमनान और बजार में लोग उनुस नमस्कार करना, यो उनूस निको लागछो।सभा-घर में अघिल भटे बैठुन, और न्यूत-पौतों में आदरका जॉगा में बैठुन, यो सब उनुस निको लागछो,
\v 47 लेकिन यो ठग भेरन विध्वाऊनकि सब जैजाद खुद ली लिंनान और फिर लोगून दिखुनखिन देर तलक दुआ करनान! लेकिन सब कामूनका बदला उनूस परमेश्‍वर भौत ठुलि सजा द्याला।।
\c 21
\s कंगाल विधवाको दान
\r मरकुस 12: 41-44)
\p
\v 1 फिर यीशुले आंख उठाभेरन धनवानून अपून- अपून दानपात्र में डालून देखछ्य।
\v 2 तब एक विध्वाले आ भेरन द्वी डबल दानपात्र में हालियान। यो देखिभेरन
\v 3 यीशुले अपूना शिष्यूनस बुलाभेरन क्‍योछ, "मैं तुमुथैं सच्‍ची कूछू कि दान दिनवाँलान में सबुन है ज्‍यादा यो विध्वाले दीछ।
\v 4 क्‍याखिनकि सबुनले अपूनी ज्यादा कमाइ मे भटे थ्वाड़ा दीछ, लेकिन येले अपूनि गरीबी में ले येक पास जतुक छ्यो सबै दी दीछ।
\s मन्दिरको विनाशैकि भविष्यवाणी
\r (मत्ती 24: 1,2; मरकुस 13: 1;2)
\p
\v 5 जब कतुक लोग मन्दिराका बारि में कूनमरेछ्या कि उ कतुक निको देखीनमर्यो और इनार ढुग कतुक ठुलो छन और भेटकि सम्मानले सजावट करीनाकि छ: तब यीशुले उनूनथै क्योछ।
\v 6 उन दिन आला, जिनून में यो सब जो तुम देखछा, उनूनमें भटे यां कोई ढुगाका मलि में दुसोरो ढुग नि हो,जो ढहाई नै जौ।
\s संकट और क्लेश
\r मत्ती 24: 13-14; मरकुस 13: 3-13)
\p
\v 7 उनुले उथैं पुछछ्य हे गुरु यो सब कब होलो, और यो बात जब पुरि हुनिवालि होलि तब उ बखतोको कि चिन होलो।
\v 8 यीशुले क्‍योछ, "सावधान रौ कि तुम कैका बहकाव मे जन आ।क्‍याखिनकि भौत लोग तुमारा पास आला और कौल कि मै मुक्‍ति दाता छूं, और तब भौत लोग उनारा बहकाव में आ जॉला।
\v 9 जब तुम लड़ै-झगड़ानकि खबर सुणला, तब तुम डरिया जन, क्‍याखिनकि पैली इसो हुन जरूरी छ, लेकिन उ बखत दुनियॉका अंत जल्‍दी नि हो।
\v 10 जातिको विरोध जाति, राज्‍यको विरोध राज्‍य करोलो।
\v 11 अनेक जॉगान में ठुला-ठुला भूचाल आला और जां तां अकाल पड़ोलो। पर यो केवल लोगूनको दु:ख पीड़ाकि शुरुवाद होलि।"
\v 12 यीशुले फिर क्‍योछ, "तुम सावधान रौ, क्‍याखिनकि लोग तुमारा विरोध में होला और तुमून न्यायालय में सौंप द्याल, तुमून सभा में लिजैभेरन हन्टर मारॉला और उन म्‍यारा कारणले तुमून रॉजानका सामुनी लै ठॉड़ कराला।
\v 13 और परमेश्‍वर यो हुन द्योलो, क्‍याखिनकि येल तुम म्‍यार बारि में गवांही द्यला।
\v 14 तब यो बातेकि फिकर जन करिया कि तुम कि कौला।
\v 15 क्‍याखिनकि उ बखत पवित्र आत्‍मा तुमून बतालो कि तुमुले कि कुन छ।
\v 16 भाई अपूना भाईस, और बबा अपूना च्‍यालास मारुन खिन दी द्यलो, और नॉनतिन अपूना इज-बबास मरवा द्याल।
\v 17 म्यारा नामाका कारण सब तुमारा दगाड़ा बैर कराला।
\v 18 फिरले तुमोरो एक बाल बांका नै कर सकाला।
\v 19 लेकिन तुम अपूना धीरजाका द्वारा तुम अपूनो प्राणूनस बचा राखला।
\s यरूशलेमकि विनाशैकि भविष्यवाणी
\r (मत्ती 24: 15-21; मरकुस 13: 14-19)
\p
\v 20 "जब तुम यरूशलेमस सेना भटे घेरिनाकि देखलां, त जाणि लिया कि उको उजड़ जान नजिक छ:।
\v 21 उ बखत जो आदिम यहूदाप्रदेश में ह्वाला, उं भाजभेरन डॉण में न्है जाया। और जो यरूशलेमाका भितर ह्वाला, उंन वाँ भटे भाजि जाया। और जो गौ में ह्वाला उन वां जन जाया।
\v 22 क्याखिनकि यो बदला लिनाका ईसा दिन ह्वाला कि जिनूनमें लेखिनाकि सब बात पुरि हो जालि।
\v 23 उ दिनूनमें जो स्‍यैनिन गर्भवती, और उन जो नॉनतिनास दूध पिलूनान, उ बखत उनून खिन कतुक दु:खको बखत होलो!
\v 24 क्याखिनकि देश में ठुलो क्लेश और इन लोगूनमें ठुलि आपत्ति ह्वलि। उन तलवारैले नाश हो जाला।और सब देशाका लोगून बन्दी बनाभेरन पुजाई जाला, और जब तक अन्य जातियूनको बखत पूरो न हो, तब तक यरूशलेम अन्य जातियूनले रौदि जालो।
\s मैसाक च्यालाको दुँबार ऊन
\r (मत्ती 24: 29- 31; मरकुस 13: 24-27)
\p
\v 25 उ बखत यो दु:ख-पीड़ाका बाद सूरज अन्‍यारो पट्ट है जॉलो, और जूनोको उज्‍यालो लै मिटि जॉलो। और तारून में चिन दिखाई द्याला और धरती में देश- देशाका लोगून में संकट ह्वोलो, क्याखिनकि उन समुन्द्रका गरजनाकि आवजैले और पानिकि लहरूनले कोलाहल भटे घबरा जालो।
\v 26 तब लोग डराका कारण और संसार में उन वालि घटनाओंकि बांट देखन- देखनै लोगूनको मन में मन नि रौ क्याखिनकि आकाशैकि शक्ति हिलाई जालि।
\v 27 और मै परमेश्‍वरका तरफ भटे आरयूं, सब लोग मैस सामर्थका और महिमाका दगाड़ बादलूनमें ऊन देखॉला।
\v 28 और जब इन बात हुन लागाला, त तुम खड़ हो भेरन अपूनो खोरो मलि उठाया क्याखिनकि तुमोरो छुटकारा नजिक छ:।
\s अंजीरोको रूखौको उदाहरण
\r (मत्ती 24: 29-31: मरकुस 13: 24-27)
\p
\v 29 फिर यीशुले शिष् यून एक किस्सा सुणाछ, "यो अंजीरोको रूख और सब रूखून देखो।
\v 30 जसिकैं उक फांग मुलायम है जांनान और उनूमें नया नया कल्‍ली लागून मस्‍यनान, तब तुम, समजि जांछा कि गरमीकी रितु नजिक छ:।
\v 31 और इसिकैं जब तुम इन बातून हुन देखछा, तब जाणि लिया कि परमेश्वरोको राज्य नजिक छ:।
\v 32 मै तुमूनथैं सच्‍ची कूछू कि यो पुश्तोको अंत तब तलक न होलो, जब तलक यो सब पुर नै है जालो।
\v 33 यो अगाश और धरति ले खतम है जालि, पर म्‍यार बचन कभै खतम नै होलो।
\s सचेत रौ
\r (मत्ती 24: 36- 44; मरकुस 13: 32-37)
\p
\v 34 "सचेत रया कांई ईसो न हो कि तुमोरो मन बुर कामुन में, और पियक्कड़पन और यो जिन्दगीकि फिकरैले सुस्त हो जौ, और उ दिन तुमूनमें फन्दाका सामान अचानक आ पड़ालां।
\v 35 क्याखिनकि उ सारि धरतीका सब रूनवालान में पड़ेलि
\v 36 येक कारण जागते रया और हर बखत प्रार्थना करते रया कि तुम इन सब घटनाओं भटे बचिया और मैसाका च्यालाका सामुनि खड़ हुनाका योग्य बन्या।
\v 37 और उन दिनमें मन्दिर में उपदेश दिछ्या, और रात में भ्यार जाभेरन जैतून नामाका डांण में रूछ्या।
\v 38 और रात्तै सब लोग उनोरो उपदेश सुणून खिन मन्दिर में उनारा पास ऊछ्या।
\c 22
\s यीशुका खिलाफ साजिश
\r (मत्ती 26: 1-5; मरकुस 14: 1-2; यूहन्ना 11: 45-53)
\p
\v 1 अब अखमीरी रवाटा को त्यार, जैस फसहक त्यार ले कूनान, नजिक छ्यो।
\v 2 तब याजकूनका सिप्‍पै और धर्म गुरु यीशुस चुप-चाप पकड़िभेरन ऊस मारूनाकि तरकीब सोचुन लाग्यान।
\v 3 तब शैतान उ यहुदा में समा ग्यो जो इस्करियोति कहलूछ्यो और बारह शिष्यून मे भटे एक छ्यो।
\v 4 उ याजकूनका पास ग्योछ और यीशुस पकड़ूनाको वादा कर आछ।
\v 5 उन यो बात सुणिभेरन खुश भ्‍यान और उनूले ऊस धन दिनाका वादा करछ्य।
\v 6 और यहुदा यीशुस पकड़ूनाक मौक में लागि ग्यो।
\s आखरि खानो
\p
\v 7 त्‍याराका पैलि दिन, जब एक भेड़क नानू-नॉन बोक्कीया चढ़ाई जाछ्यो
\v 8 और यीशुले पतरस और यूहन्नास यो कै भेरन भेजछ्‍य, कि जाभेरन हमूनखिन खानाकि तैय्यारी करा।
\v 9 तब उनूनले यीशु थैं पुछछ्य, "हम कां जा भेरन त्‍यार खान खिन तैय्यारी करनू?
\v 10 तब यीशुले उनूनथैं क्योछ देखो जब तुम नगर में प्रवेश करला ,वां तुमून एक आदिम मिलोल जो एक पानिले भरी फलास ली जानर्मयो होलो, तुम उक पछिल-पछिल जाया।जो घराका भितेर उ जॉलो।
\v 11 उ घराका मालिक थैं तुम इसो कया कि गुरु जी पुछ रैछ कि मैं खिन उ जॉगा कां छ:, जां मै अपूना शिष्‍यूनका दगाड़ त्‍यार खूंला?
\v 12 और उ तुमून वाँ मलि एक सजी-सजायी कमरा दिखालो।तुम वाँ हम सबुन खिन त्‍यार खानाकि तैय्यारी कर्या।
\v 13 यो सुणिभेरन शिष्य न्‍है ग्‍या और जसिकैं यीशुले उनूनथै कैं राँखछ्यो उनूले नगर में जा भेरन सबचीज ठिक उससो पाछ। और उनूले वां त्‍यार खानाकि तैय्यारी करछ्य।
\s प्रभु-भोज
\r मत्ती 26: 26,30; मरकुस 14:22-26; 1कुरिन्थियों 11: 23-25
\p
\v 14 जब ब्‍याल हुन लागछी तब यीशु अपूना शिष्‍यूनका दगाड़ खान खानखिन बैठियान।
\v 15 तब यीशुले उनूनथैं क्योछ “मैस भौत ईच्छा छी कि मैं दुख उठून है पैलि यो त्यार तुमारा दगाड़ा खूं।
\v 16 किलैकि मैं तुमूनथैं कूछु कि जब तक उ परमेश्वराका राज्य मैं पूर न हो तब तक में उस कभे नै खूं।
\v 17 फिर उनुले ब्यालास टिपभेरन परमेश्‍वरस धन्यवाद दिभेरन ऊस शिष्यूनस दीछ और सबुनले उ मे भटे बारि-बारिले पीछ।
\v 18 मै तुमूनथैं सच्‍ची कूछू कि जब तलक कि में परमेश्‍वरोको राज्य नि आलो , तब तक मैं दाख रस कभे नै प्यू।
\v 19 "उ बखत यीशुले रोटो पकडछ्य और आशीश मांगिभेरन टोडछ्य और अपूना शिष्यून दिभेरन क्‍योछ, "लि, यो रोटो छ: येस तुम म्‍योरो आंग समझभेरन खाया।"और मेरि याद में इसो कर्या।"
\v 20 इसिकैं यीशुले खानाका बाद ब्याला ले यो कुनै दीछ "तुम जो यो अंगूरको लाल रस पिनमर्योछा येस म्योरो खून समझया जैस मै भौत लोगुनकी जानस बचूनखिन बगूनिवालो छूं। एक नय्या वाचा छ।
\v 21 जो ऐल म्‍यार दगाड़ खान खानमेरछ्या।
\v 22 मै जो परमेश्‍वरका तरफ भटे आरयूं म्‍यार हाल तै उस्सै होलो, जसले म्‍यार बारि में लिख रैछ, लेकिन लानतछ: उ आदिम खिन जो मैस पकड़वाल।
\v 23 तब उन आपस में पूछताछ करून लाग्यान कि हमून में भटे को होलो, जो यो काम करोलो।
\s ठुलो कौ? में वाद-विवाद
\p
\v 24 और उनूनमें यो वाद –विवाद ले भ्योछ कि हमून में भटे को ठुलो समजि जाछ्यो।
\v 25 तब यीशुले शिष्यूनथैं क्योछ, “अन्यजातियों राजा उनूनमें प्रभुता करनान, और जो उनूनमें अधिकार राखनान, और उ उपकार कहलूछ्यो।
\v 26 लेकिन तुम ईस जन होया, और जो तुमूनमें ठुलो छ:, उ नानका समान और जो प्रधान छ:, उ दासक नाई बना।
\v 27 क्याखिनकि ठुल को छ:, उ जो खान खानखिन बैठ रेछ्य. यां उ जो सेवा करछ्यो? क्या उ नै जो खान खानखिन बैठ रेछ्य? लेकिन मैं तुमारा बीच में सेवककि नाई छूं।
\v 28 लेकिन तुम उ छा जो मेंरि इंत्यान में लगातार म्यारा दगाड़ा र्वेछ।
\v 29 और जस म्यारा पिता मैंखिन एक राज्य ठैरा रैछ। उसो मैं ले तुमूनखिन ठैहरू छूं।
\v 30 और तुमले म्यारा राज्य में मेरि मेज में खाला – पिला बरन सिंहासन में बैठ भेरन इस्राएलाका बारह गोत्रून को न्याय करला।
\s पतरसोको इन्कारकि भविष्यवणी
\r (मत्ती 26: 31-35; मरकुस 14: 27-31; यूहन्ना 13: 36-38)
\p
\v 31 “शमौन, हे शमौन देख शैतानेले तुम लोगून मांग हैछ कि ग्यूका नाई फटको,।
\v 32 लेकिन मैंले तैखिन प्रार्थना करछ्य कि तेरो विश्वास जाने नै रौ और जब तैं फिरले त अपून भाईन मजबूत करे।।
\v 33 "लेकिन पतरसले और ले ज्‍यादा जोर दिभेरन क्‍योछ, "चाहे मैस तुमारा दगाड़ा जेल जान पड़ो, या मरन पड़ो मैं तैयार छूँ।
\v 34 यो सुणिभेरन यीशुले ऊथै क्‍योछ, पतरस मैं तैथैं कूछू कि जब तक तैं यो बात भटे तैं मैस जांणछ्य आज तीन बार अपूना मुखले मेरो इन्‍कार नै कर करले। मुर्ग बांक नै द्यलो।
\s बटवा,झवाला,और तलवार
\p
\v 35 फिर यीशुले उनूनथै क्योछ, “जब मैले तुमून बटवा, और झवाला, और चप्‍पल बिना भेजिछ्य, त क्या तुमून के चिजें कमी भैछी? उनूनले क्योछ नै –नै के चिजें कमी नै भ्यैं।”
\v 36 यीशुले उनूनथै क्योछ, “लेकिन अब जैक पास बटवा छ: उ उस ले और उसिकैं झवाला ले, और जैक पास तलवार न्हैतिन उ अपूना कपाड़ा बेचभेरन एक खरीद ले।
\v 37 किलैकि मैं तुमूनथैं कूछू कि यो जो लिख रैछ, उ अपराधियूनको दगाड़ा गिनी ग्यो, येक पुर हुन जरूरी छ:, क्याखिनकि म्यारा बारि में लिखिनाकि बात पुर होलि।
\v 38 तब उनूनले क्योछ “हे प्रभु देख, यां द्वी तलवार छन”। उनुले उनूनथैं क्योछ, “भौत छन।”
\s जैतून डांण में यीशुकि प्रार्थना
\r (मत्ती 26: 36-46; मरकुस 14: 32-42)
\p
\v 39 उक बाद यीशु जैतून नामाका डांण में ग्यान और शिष्य उनारा पछिल- पछिल ग्यान।
\v 40 उ जागा पुजभेरन यीशुले उनूनथैं क्योछ प्रार्थना कर कि तुम इत्यांन में जन पड़िया।
\v 41 उन थ्वाड़ अघिल ग्यान और भिमें पड़िभेरन प्रार्थना करून लाग्यान।
\v 42 हे पिता अगर है सको तब यो मुशीबत म्यारा सामुनी भटे टलि जौ। फिर ले मेरि नै, बल्‍कि तुमेरि ईच्‍छा पुरि हो।"
\v 43 तब स्वर्ग भटे एक दूत उनुस दिखाई दीछ, जो उनुस सामर्थ दी छ्यो।
\v 44 और उन भौत व्याकुल हो भेरन और ले मनैले प्रार्थना करून लाग्यान, और उनोरो पसीनो माना खूनेक ठुल- ठुल तवाप नाई भिमें खितीन मरेछ्या।
\v 45 जब उन प्रार्थना भटे उठियान त अपूना च्यालानका पास आभेरन उनून उदासीका मारे पड़िनाको पाछ, और उनुले उनूनथैं क्योछ किलैं पड़िर्योछा?
\v 46 उठा, प्रार्थना करा, कि तुम इंत्यान में जन पड़ौ।
\s यीशुस ध्वाकाले पकड़ाई जानो
\r (मत्ती 26: 47-56; मरकुस 14: 43-50;यूहन्ना 18: 3-12)
\p
\v 47 जब यीशु इसो कूनैमरेछ्या, तबै एक भीड़ आछ, और उन बारह में भटे एक जैको नाम यहुदा इस्‍करोती- छ्यो, भीड़ाका अघिल- अघिल ऊन मरेछ्यो और उ यीशुको पास आछ कि उनुस प्यार करछ्य।
\v 48 तब यीशुले उथैं क्योछ, "हे यहुदा क्या तै प्यार करिभेरन मैसाका च्यालास पकड़ूछ्इ?"
\v 49 यीशुका दगड़ियानले यो देखिभेरन की कि हुना वालो छ, उनूनथै क्‍योछ," प्रभु! क्‍या हम इनूनमें हमला करनू?"
\v 50 और उनून मे भटे एकले महायाजकका नौकरको कान एक ठुलो छुरीले उडै़ दीछ।
\v 51 लेकिन यीशुले क्‍योछ," ना, ना, भौत हैग्योछ।" और उनुले उक कान छुभेरन निको कर दीछ।
\v 52 फिर यीशुले भीड़ थैं क्‍योछ, "मैले कि कसूर कर रैछ कि तुम मैस पकड़ून खिन जांठ-तलवार लिभेरन आ रैछा?
\v 53 जब मै रोज परमेश्‍वरका भवन में उपदेश दिन तुमारा दगाड छूं, तब तुमुले मैस नै पकड़यो। लेकिन अब यो येक कारण हुनमरेछ् कि परमेश्‍वरको बचन पुर हो।"
\s पतरसोको इन्कार
\r (मत्ती 26: 57,58, 69-75;मरकुस 14: 53,54,66-72;यूहन्ना 18: 12-18,25-27)
\p
\v 54 तब उनूले यीशुस पकड़भेरन अपूना कब्‍जा में करि लिछ,और महायाजक का घर में लि ग्यान यीशु है थ्वाड़ दूर-दूर रैयभेरन पतरस महायाजकका द्वार तलक ग्योछ।
\v 55 और वां चौकदाराक दगाड़ बैठिभेरन आग तापुन लागछो।
\v 56 ये बीच जब पतरस खाल में बैठि रियोछ्यो, जब महायाजककि एक नौकरानी वां आछ।जब उले पतरसस वां आग तापुन देखिछ्य, तब भौत ध्‍यानले ऊस देखिभेरन क्‍योछ, "तैंले त उ नासरत गौंक यीशुका दगड़या छ।"
\v 57 यो सुणिभेरन पतरसले क्‍योछ, "मै नै जाणनू कि तैं कि कुनमरैछी।"
\v 58 थ्वाड़ा देर बाद कोई औरूनले पतरसस देखभेरन क्योछ तेंले उनून मे भटे छ:, तब उले क्योछ नै –नै मैं नै जाणनू।
\v 59 तब थ्वाड़ देर बाद एक आदिमीले पतरस थैं क्‍योछ," यो बात पक्‍की छ क्‍या तैंले यीशुका दगड़ियान मे भटे एक छ, क्‍याखिनकी तैंले गलीली छ।
\v 60 लेकिन पतरसले क्योछ “हे आदिम मैं नै जाणनू तैं कि कूछै,” जब उ बात करूनमेरियोछ् त मुर्गाले बाक दीछ।
\v 61 तब प्रभुले मुड़भेरन पतरसस देखछ्य। तब पतरसस यो बात याद आछ जो यीशुले ऊथै कै रखछ्यो कि आज मुर्गक बांक दिन है पैली तैं मेरो तीन बार इन्‍कार करले।
\v 62 तब पतरसस भौत दुःख हुछो कि मैले यो कि करछ्य और उ भ्यार जाभेरन जोर – जोरले डाण मारून लागछ्य।
\s यीशुको अपमान
\r (मत्ती 26: 67,68; मरकुस 14: 65)
\p
\v 63 और उन लोग जिनूनले यीशुस पकड़ि राखछ्यो, उनेरि मजाक बनाभेरन हांणन मरेछ्या।
\v 64 और यीशुका आंखा बन्द कर भेरन फिर उनूनथै पुछून लाग्यान “भविष्यवाणी कर!कैले तैस हाणछ्य?
\v 65 उन यीशुकि मजाक करिभेरन उनारा खिलाफ कई और बात कून मरेछ्या।
\s महासभाका सामुनि यीशु
\r (मत्ती 26: 59-66;मरकुस 14: 55-64;यूहन्ना 18: 19-24)
\p
\v 66 और जब दिन भ्योछ त लोगूनकि प्राचीनूनकि महासभा में बुलाई ग्यान, जैमें मुख्य याजक और शास्त्री ले छ:, और उन यीशुस महासभा में यो कुनै लि ग्यान।
\v 67 “अगर तैंई मसीह छ. त हमून बतो!” लेकिन उले उनूनथैं क्योछ “अगर मैं कू फिरले तुम विश्वास नि करला।
\v 68 और अगर मैं सवाल पूछू, त तुम जबाब नि द्याला।
\v 69 लेकिन ऐल भटे मैसाको च्योलो परमेश्वराका सामर्थका दैन तरफ बैठाई जालो।"
\v 70 तब सबुनले पुछ्छय “तैं क्या परमेश्वरोको च्योलो छ:?” तब यीशुले क्योछ “होई मैं छूं।“
\v 71 तब उनूनले क्योछ “अब हमून हघिल कै गवाही कि जरूरत छ:? क्याखिनकि हमुले खुद ऐका मुख भटे सुणि हैछ।"
\c 23
\s पिलातुसाका सामुनि यीशु
\r (मत्ती 27: 1,11-14; मरकुस 15; 1-5; यूहन्ना 18: 28-38)
\p
\v 1 तब उन उनुस बादिभेरन रोमी राजपाल पिलातुसक पास ल्‍हीग्यान।
\v 2 और उनूनले ऊस बताछ, "यो लोगून भड़कूछो और कैसरस कर दिन खिन मना करछो, और यो अपूनास मसीह रॉज बतुछो!"
\v 3 तब पिलातुसले यीशुथैं पुछछ्य, "क्‍या तैं यहूदियूनको रॉज छ:?" यीशुले क्‍योछ,जस तुम कुछ्या, इसो छ:।
\v 4 तब पीलातुसेले याजकूनथैं और लोगूनथैं क्योछ मैं यो आदिमी में केले दोष नै पानू
\v 5 लेकिन उन यो कैभेरन दबाव डालनै रियान कि "यो गलील भटे लिभेरन यां तक सार यहूदिया में उपदेश दि भेरन लोगून भड़कूछो।"
\v 6 यो सुणिभेरन पीलातुसेले पुछछ्य “क्या यो आदिमी गलीली छी?”
\v 7 और यो जाणिभेरन कि यो हेरोदेशको रियासतोंको छ:, उस हेरोदेसाका पास भेज दीछ क्याखिनकि उन दिनून में उले यरूशलेम में छ्यो।
\s हेरोदेसाका सामुनि यीशु
\p
\v 8 हेरोदेस यीशुस देखिभेरन भौते खुश भ्योछ, क्याखिनकि उ भौत दिनून भटे उस देखून चानमरेछ्यो, उले यीशुका बारि में सुणि रांखिछ्यो और उको चिन देखनाकि इच्छा राख छ्यो।
\v 9 और उले यीशुथैं कई सवाल पुछून मेरियोछ्यो, लेकिन यीशुले उस कोई ले जवाब नै दीयो।
\v 10 तब प्रधान याजक और शास्त्री वां ठड़ीभेरन भौत जोरले दोष लगून मरियेछ्या
\v 11 और तब हेरोदेसले अपूना सिंप्पैनका दगाड़ा यीशुको अपमान करभेरन मजाक उड़ाछ और भड़कीला कपाड़ा पैनाभेरन उनून पिलातुसाका पास लौटा दीछ।
\v 12 और उई दिन भटे हेरोदेस और पिलातुस मित्र बन ग्या येहै पैलि उन एक दुसराका बैरि छ्या।
\s पिलातुसाका द्वार यीशु मौतकि सजा
\r (मत्ती 27: 15-26; मरकुस 15: 6-15; यूहन्ना 18: 39– 19: 16)
\p
\v 13 तब पिलातुसले प्रधान याजकून और सरदारून और लोगून बुलवाछ।
\v 14 उनूनथै क्योछ, “तुम यो आदिमीस लोगूनको भड़कून वालो ठैहराभेरन म्यारा पास ल्या र्योछा, और देखा मैंले तुमारा सामुनि येकि जांच करछ्य लेकिन जिन बातुनको तुमुले येमें दोष लगा रैछ, उन बातुनका बारि में मैंले येमें केले दोष नै पायो।
\v 15 और नै हेरोदेसले किलैकि उले येस म्यारा पास लौटा हैछ।अब देखो, येले मरन लायको को कोई काम नै करि रै।
\v 16 तब पिलातुसले क्योछ मैं येस पिटवाभेरन छोड़ि दिछूं।
\v 17 हर फसहक त्‍याराका मौक में पिलातुस एक कैदीस उनून खिन छोड़ि दीछ्यो।
\v 18 उनुले चिल्‍लाभेरन क्‍योछ, "ऊस मारुन खिन सूली में टाँगी दीया!" और हमूनखिन बरअब्बास छोड़ि दी।
\v 19 यो उई छ्यो जो नगर में झगाड-फसाद करन्या लोगूनका दगाड़ जेल में बन्‍द छ्यो जैले झगाड-फसाद में खून करि राँखछ्यो।
\v 20 पिलातुसले यीशुस छोड़नाकि ईच्छाले लोगून फिर समझाछ।
\v 21 लेकिन उन और चिल्‍लाभेरन क्‍योछ, "ऊस मारुन खिन सूली में टाँगी दिया!"
\v 22 तब उनुले तीसरी बार उनूनथै क्योछ, किलै? यो आदिमीले कि बुराई कर रैछ? मैले येमें मरन लायको को कोई ले दोष न पायो।त मैं येस पिटवाभेरन छोड़ि दीछूं।
\v 23 लेकिन लोगूनले और ले ज्यादा जोरले चिल्लाट करभेरन क्‍योछ," ऊस सूली में टाड़ि दिया!"
\v 24 तब पिलातुसले भीड़स खुश करन चाछ।
\v 25 और येक कारण उले बरअब्बा उनून खिन छोड़ि दीछ। लेकिन यीशुस उनेरि ईच्छा में छोड़ि दीछ।
\s यीशुस‍ सूली में चढ़ाई जानो
\r (मत्ती 27: 32- 44; मरकुस 15: 21-32; यूहन्ना 19: 17-27)
\p
\v 26 जब सिप्‍पै यीशुस सूली में चढुन खिन नगराका भ्‍यार लीजानमरेछ्या। उ बखत शिमोन कुरेनी नामोको एक आदिम यरुशलेम जा भेरन उ बॉट उनमरेछ्यो।सिप्पैनले ऊसपकड़छ्य और यीशुकि सूली ल्ही जानखिन मजबूर करि दीछ।
\v 27 और उक पछिल लोगूनकि एक ठुलि भीड़ उनमरेछी, और उ भीड़ में स्यैनिनले छ्या जो उखिन रो- रो भेरन विलाप करूमरेयछ्या।
\v 28 तब यीशुले उनारा तरफ चांभेरन क्योछ, "हे यरूशलेमाका चेलियों, मैंखिन जन रो, लेकिन अपून और अपून नान्तिनाखिन रो।
\v 29 क्याखिनकि देखा उन दिन उनान जब लोग कूनान, 'धन्य छन उन जो बांझ छन और उन गर्भ जिनून भटे नान्तिन न भ्या और उन स्तन जिनूनले दूध नै पिलायो।'
\v 30 उ बखत उन डाणानथैं कून लागाला कि हमून में खिती और ढकि ल्ही।
\v 31 क्याखिनकि जब उन हरिया रूखा कि दगाड़ा ईसो करनान त सूखाका दगाड़ा के नि करि सकना?
\v 32 और उन द्वी डाकूनले मारनखिन लि जानमरेयछ्या।
\v 33 जब उन उ जागा में जो खोपड़ी कहलूछ्यो वां पुजिभेरन उनूनले यीशुस और उनारा दगाड़ द्वी डाकू ले अलग-अलग सूली में एकस दैंन तरफ और दुसरास बौं तरफ चढ़ै राँखछ्यो।
\v 34 लेकिन यीशुले क्योछ “ओ पिता इनून माफ कर,किलैकि इन नै जाणना कि- कि करनमर्यान।“ और उनूनले चिट्ठी डालभेरन यीशुका कपाड़ा बांणि लियान।
\v 35 और लोग ठाँड़ हो भेरन देखून मरेछ्या, और सरदारले ले यीशु की हसि करछ्य। और उं आपस में कून लाग्यान,"येले दुसरुन बचाछ अगर यो परमेश्वरोको मसिहा छ:, और चुनिनाको छ: त अफुनास बचा ल्यौ।“
\v 36 सिप्पैले नजिक आभेरन और सिरका दिभेरन,
\v 37 यीशुकि हसि करभेरन कूनान अगर तैं यहूदियूनको रॉज छ:, त अफुनास बचौ।“
\v 38 उनुले उनारा सूली में यो दोषपत्र टाँगी दीछ कि यो यहूदियूनको रॉज छ।“
\s मन फिरूनवालो कुकर्मी
\p
\v 39 यीशुका बगल में टाँगीनाको एक डाकू यीशुथैं कून लागछ्य, "तैं मुक्तिदाता छ, नै? अब तैं अपूनास यो सूली भटे बचौ, और हमूले!"
\v 40 लेकिन दुसोरो डॉकुले ऊस डाठिभेरन क्‍योछ, "क्‍या तैं परमेश्‍वर देख नै डरनै?
\v 41 हमुन हमारा करनीको सही सजा मिलि रैछ, लेकिन इनुले कोई ले कसूर नै कर राखछ्यो।"
\v 42 यो कैभेरन उले यीशुथैं क्‍योछ, "यीशु, जब तुम अपूना राज्‍य में आला, तब तुम मैस जन भुलिया।"
\v 43 तब यीशुले ऊथै क्‍योछ, "मै तैथैं सच्‍ची कूछू, तैं आजै म्‍यार दगाड़ स्‍वर्ग में होलैं।"
\s यीशुको प्राण छोड़ून
\r (मत्ती 27: 45- 56; मरकुस 15: 33- 41; यूहन्ना 19: 28-30)
\p
\v 44 लगभग द्वी पहर भटे तीसारा पहर तक पुर दुनिया में अन्यारो र्योछ और सूरजोंको उज्यालो जाने र्योछ। तब यरुशलेम में परमेश्‍वरको भवनको पर्दा मलि भटे तलि तलक फाटभेरन द्वी टुकुड़ है ग्या।
\v 45 और यीशुले जोरले धद्याछ “ ओ पिता मैं अपूनि आत्मास त्यारा हात में सौंप छू।“और यो कैभेरन प्राण छोड़ि दियान।
\v 46 जब सूबदारेले यो सब देखछ्य त उ यो कैभेरन परमेश्वरैकि तारीफ करन लागछ्य।“ सच्ची में यो आदिमी धर्मी छ्यो।''
\v 47 जब सूबदारेले यो सब देखछ्य त उ यो कैभेरन परमेश्वरैकि तारीफ करन लागछ्य।“ सच्ची में यो आदिमी धर्मी छ्यो।''
\v 48 और भीड़ाका लोग जो यो देखूनखिन जमा हो रैछ, यो घटनास देखभेरन छाती पीटते हुये लौट ग्या।
\v 49 लेकिन उका सब जान पहचानवाला और जो स्यैनिन गलील भटे उक दगाड़ा आ रेछ् या, दूर खड़ हो भेरन यो सब देखूनमरेछ्या।
\s यीशुस दफनाई जानो
\r (मत्ती 27: 57-61; मरकुस 15: 42-47; यूहन्ना 19: 38-42)
\p
\v 50 वां एक आदिम छ्यो जैक नाम यूसुफ छ्यो। उ यहूदी न्यायालयलका इज्‍जतदार आदिम छ्यो।
\v 51 जो परमेश्‍वरको राज्‍यको भौत इंतजारी में छ्यो।
\v 52 उ हिम्‍मत करिभेरन राजपाल पिलातुसक सामुनी ग्योछ और उले ऊथै यीशुकी लाश माँगछ्य।
\v 53 तब यूसुफले एक कफन खरिदछै और यीशुस सूली मे भटे उतारछ्य। और उले उनुस कफन में लपेटिभेरन एकबन्‍द होडियार में खोदिनाकी कबर में राँख दीछ और उ कबर में आजि तलक कैसे नि राखि राखछ्यो।
\v 54 और उ दिन तैय्यारीको छ्‍यो और आरामोको दिन शुरू हुन वालो छ्‍यो़।
\v 55 उन स्यैनिन जो उनारा दगाड़ा गलील भटे आ रेछ्या, पछिल-पछिल आभेरन उ कबरैस देखछ्य, और यो ले कि यीशुकि लाश कसिकैं राखि रैछ।
\v 56 तब उनूनले लौटभेरन मश्याला और खुशबुदार इत्र तैय्यार करछ्य, आज्ञाका अनुसार आरामाका दिन त उनूनले आराम करछ्य।
\c 24
\s यीशुको दुबाँर जी उठून
\r (मत्ती 28: 1-10: मरकुस 16: 1-8; यूहन्ना 20: 1-10)
\p
\v 1 लेकिन हप्ताका पैल दिन रात्तै उनुले जो मश्‍याला और खुशबुदार इत्र तैय्‍यार कर राखछ्यो उ लिभेरन कबर में आयान।
\v 2 लेकिन जब ऊन वां पुजनान, तब उनुले देखछ्य कि द्वारोको ठुलो ढुङ हटीनाको छ:।
\v 3 और भितर जाभेरन प्रभु यीशुकि लाश नै पायी।
\v 4 और उन यो बातेले घबरा रेछ्या , तब द्वी आदिमी सफेद रंगोको कपाड़ा पैनीनाका उनारा सामुनि ठाँड़ा भ्यान।
\v 5 और जब उन डर ग्या और तलिकैं नजर झुकाभेरन ठाँड़ा हो रेछ्या। तब स्वर्गदूतले उनूनथै क्‍योछ, "तुम ज्यूनास मरिनाका में किलै खोजूनमर्योछा।
\v 6 उन यां न्‍हातिन , उन ज्यून है ग्योछ! याद कर कि उनुले गलील में रहते हुये तुमूनथैं कै राखिछ्यो।
\v 7 जरूरी छ: कि मैसाको च्योलो पापिनका हात भटें पकड़ायी जौ, और सुलि में चढ़ायी जौ और तिसरा दिन ज्‍यून हौ।
\v 8 तब उनेरि बात उनून याद आयान।
\v 9 और उनुले कबर भ़टे लौटभेरन उन ग्यारह शिष्यून और सबुन यो बात बताछ।
\v 10 जिनूनले शिष्यूनथैं यो बात बताछ, उन मरियम मगदलीनी, योअन्ना और याकूबैकि ईजा मरियम और उनारा दगाड़ाका और स्यैनिन ले छ:।
\v 11 लेकिन उनेरि बात उनूनले किस्सा जस समजिछ्य, और उनूनले उनेरि बात में विश्वास नै करियो।
\v 12 और तब पतरस उठछ्य और दौड़भेरन कबर में ग्योछ, कि वां कि हैरेछ्यो कै भेरन।जब उले वां पुजभेरन यीशु में खिती कफनक अलावा के नै देखियो, तब उन दंग है ग्‍या और लौटभेरन वापिस अपूना घर आ ग्‍यो।।
\s इम्माऊसका बाँट में च्यालानका दगाड़ा
\r (मरकुस 16: 12,13)
\p
\v 13 देखा उई दिन उनूनमें भटे द्वी आदिमी इम्माऊस नामोको एक गौ में जानमरेछ्या, जो यरूशलेम भटे लगभग सात मीलेकि दूरी में छ्यो।
\v 14 उन इन सब घटनाऊनका बार में बातचीत करनै जामरेछ्या।
\v 15 और जब उन आपस में बातचीत और पूछताछ करन मरेछ्या त यीशु खुद वां आभेरन उनारा दगाड़ा हिटन लाग्यान।
\v 16 लेकिन उनारा आंख ईसा बन्द करिनाका छ्या कि उनूनले यीशुस नै पछ्याण सक्यो।
\v 17 तब यीशुले उनूनथैं पुछछ्य, “ यो कि बात छ:, तुम जो हिटन- हिटने आपस में करूनमरेछ्या?” उन उदास होभेरन ठाँड़ा रै ग्या।
\v 18 यो सुणिभेरन उनूनमें भटे क्लियोपास नामोको एक आदिमीले क्योछ, “क्या तैं यरूशलेम में ऐकलो परदेशी छ:, जो नै जाणनै कि इन दिनून में यां कि- कि हैर्योछ?”
\v 19 तब उले उथैं पुछ्छैं, “ को वालि बात?" तब उनूनले उथै क्योछ, “यीशु नासरीका बारि में जो परमेश्वर और सब लोगूनका नजिक काम और वचन में सामर्थी भविष्यवक्ता छ्यो।,
\v 20 मुख्‍ययाजक और हमारा सरदारूनले उस मरूनखिन पकड़वा दीछ, और सुलि मेँ चढ़वाछ।
\v 21 लेकिन हमून आश करूनमेरियछ् या कि उई इस्राएलोको छुड़ून वालो आदिमी छ:।इन सब बातुनको अलावा यो घटना होईनाको तीसर दिन छ:।
\v 22 लेकिन हमारा दगाड़ाका थ्वाड़ा स्यैनिनले ले हमून (आश्चर्य) में डाल रैछ।जब उन रात्तै कबर में ग्यान।
\v 23 और जब लाश नै पायि उन यो कैते हुये आयान कि हमुले स्वर्गदूत देखयान जिनुले क्योछ कि उ ज्यून छ:।
\v 24 तब हमारा दगड़ियान में भटे एक कबर में ग्योछ, और जस स्यैनिनले कै राखछ्यो उसो पाछ लेकिन उनूनले यीशु नै देखियो।
\v 25 तब उनुले उनूनथैं क्‍योछ “हे ना समज भविष्यवक्ताऊनले जो बात कयान उन सबुनमे विश्‍वास करून में मतिमन्‍द लोगो!
\v 26 क्‍या यीशु मसीह खिन जरूरी नि छ्‍यो कि यो सब दुख उठो और अपूनि महिमा में जौ।
\v 27 तब उले मुसास शुरू भटे सब भविष्‍यवक्‍ता और पुरी शास्‍त्र में भटे अपूना बार में बातों को मतलब उनून समझा दीछ।
\v 28 जब उन ऊ गौ का नजिक पुज्यान जाँ जानमेरछ्‍या त उले इसो दिखाछ माना कि उ अघिल हिटन चाँछ।
\v 29 उनूनले निवेदन करभेरन क्‍योछ, “हमारा दगाड़ा ठैर जा, क्याखिनकि ब्‍याल हुनमरेछ और करीब- करीब दिन ढल ग्योछ, “
\v 30 और ईसो भ्‍योछ कि जब उन उनारा दगाड़ा खान खाखिन बैठियान त उले र् वटो लिभेरन धन्यवाद दीछ, और तोड़भेरन उनून दीन लागछ्य।
\v 31 तब उनारा आंख खुल ग्या और उनूनले यीशुस पछ्‍याणि लीछ, लेकिन उन उनारा नजरून भटे हरै ग्या।
\v 32 उनूनले एक दुसरथै क्योछ, "जब उन बांट में हमूनथै बात करूनमरेछ्या और पवित्र शास्त्रको अर्थ हमून समझूछ्या त क्या हमारा मन में खुशि नि हुनमरेछी?”
\v 33 तब उई बखत उठभेरन यरूशलेम खिन लौटि ग्या, और उन इग्यारून और उनारा दगड़ियान एक जांगा जाँम पाछ।
\v 34 और उन कूमरेछ् या कि प्रभु सच्ची में ज्यून हो ग्यान और शमौनस दिखायी दियान।
\v 35 तब उनूनले बांटाकि बात उनून बता दीछ, और यो ले कि उनूनले यीशुस र् वटो तोड़ू बखत कसकै पछ्याणि छ:। उन यो बात कूमरेछ्य,। कि यीशु उनारा बीच में आ भेरन ठाँड़ा भ्यान
\s यीशुको च्यालान दिखायी दिनो
\r (मत्ती 28: 16-20; मरकुस 16: 14-18;यूहन्ना 20: 19-23; प्रेरितों 1:6-8)
\p
\v 36 और उनुले उनूनथैं क्योछ तुमून शान्ति मिलेली।
\v 37 उन यीशु स देखिभेरन दंग है भेरन सोचुन लाग्यान कि कांइ यो कोई भूत त नाहातिन?
\v 38 यीशुले उनुनथै क्‍योछ, "तुम सब किलै डरनमर्योछा? तुमून भैम क्‍याखिन है हैर्योछ?
\v 39 म्‍यार हात और खुट देखो, मै छूं। मै -में हात लगाभेरन देखो कि मै छूं, क्‍याखिनकि भूत में हड्‍डी और मास नै हुंना, जस तुम मै -में देखुनमरेछा।"
\v 40 इसो कै भेरन यीशुले अपूना हात और खुट देखायान
\v 41 यो सब देखिभेरन उनुस खुशीक मारी विश्‍वास नै हुनो और उन दंग है भेरन चाँइनाक रै ग्या। तब यीशुले क्‍योछ, " तुमारा पास यां खान खिन कि छ?"
\v 42 उनुले ऊस मॉछको एक टुकुड़ो दीछ।
\v 43 और यीशुले उनारा सामुनी उ खाछ।
\v 44 फिर यीशुले उनूनथै क्‍योछ, "जब मै तुमारा दगाड़ छ्यूं:, तब मैले कै राँखछ्यो, कि धर्म-शास्‍त्र में म्‍यार बारि में जेले लिख रैछ, उको पुर हुन पक्‍को छ।"
\v 45 तब उनुले पवित्र शास्त्र समझून खिन उनारा आँखा खोल दियान,
\v 46 और उनुले उनुस समझाछ कि परमेश्‍वरका वचनका अनुसार मुक्तिदातास अपूनो महिमाका पद मिलन है पैली भौत दु:ख-पीड़ उठाभेरन मरन और तिसर दिन फिर ज्‍यून हुन जरूरी छ्यो।
\v 47 और यरूशलेम भटे लिभेरन सब जातिन में मन फिरावको और पापून कि माँफी को प्रचार उका नामेले करि जालो।
\v 48 तुम इन सब बातुन का गवाही छ:।
\v 49 और देखा जो वादा म्यारा पिताले कर रैछ, मैं उ पवित्र आत्मा में द्यूलो और जब तक तुम स्वर्ग भटे सामर्थ नि पाला , तब तक तुम यो नगरेंस जन छोड़िया।
\s यीशुको स्वर्ग जानो
\r (मरकुस 16: 19,20; प्रेरितों 1: 9-11)
\p
\v 50 और तब उन उनून बैतनिय्याह तक भ्यार लि ग्यान और अपूना हात उठाभेरन उनून आशीष दीछ
\v 51 और उनून आशीष दि भेरन अलग हो ग्या और यीशुस स्वर्ग में उठाई ग्यान।
\v 52 और उन यीशुस प्रणाम करिभेरन भौत खुशि ले यरूशलेम लौट ग्या
\v 53 और उन लगातार मन्दिर में जाँम हो भेरन परमेश्वरैकि आराधना करन्या भ्या।
