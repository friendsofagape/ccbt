\id HEB - Soriyali New Testament
\ide UTF-8
\rem Copyright information: Creative Commons Attribution- ShareAlike 4.0 License
\h इब्रानियों
\imt Hebrews
\imt इब्रानियों
\is भूमिका
\ip इब्रानियों का नाम चिठ्ठी मसीहीयोंका एक झुण्डखिन लिखीनाकि छी, जो बढनै बिरोधाका कारण अपूना मसीही विश्वासैस छोड़नाको खतरा में छ्या । लेखक उनून अपूना विश्वास में मुजबित करून खिन उत्साहित करछो, यो यो देखूछो कि यीशु मसीह हि परमेश्वर वास्तविक और आखरी प्रकाशन छ:। इसो करून बखत उ तीन सच्चाई में बल दिछो:( 1यीशु हि परमेश्वरोको च्योलो छ:, जेले दुःख उठा भरेन पिता सच्ची आज्ञाकारिता सिखछय। परमेश्वराका च्यालाका रूप में यीशु पुराना नियम में भविष्यवक्ताओ , स्वर्गदूत, औरस्वयं मूसा है ले क्ष्रेष्ठ छन ( 2 ) यीशु परमेश्वराका द्वारा अनंत कालोको महायाजक ठैहराई ग्योछ, पुरान -नियमका महायाकून है ले क्ष्रेष्ठ। (3) यीशु का द्वारा विश्वासी पाप, डर, और मोत है ले बचा लि ग्योछ; और यीशु महायाजका रूप में सच्चो उध्दार प्रदान करूछो यहूदी धर्म- नियम और पशु बलियोंका द्वारा जेको मात्र पूर्वाभास मिलछो।
\ip इस्राएली इतिहासका कुछ प्रसिद्ध आदिमीनको विश्वासका उदाहरणूनका देख सकछा अध्याय (11) लेखक अपूना पाठकों ले विश्वास मे बनीरूनाको आग्रह करछो,और 12 अध्याय में उ अपूना पाठको से निवेदन करछो कि उन आखरी तक विश्वास में बनिनाका रूनान और अपूना आखा यीशु प्र लगाई राखनान, जो दुःख और सतात उनूनमे उछो उन धीरजले सहून । यो चिठ्ठी कुछ सलाहों और चेतावनीन का दगाड़ा खतम हुछि ।
\iot रूप रेखा;
\io1 भूमिका; मसिह, परमेशवरका पूरो प्रकाशन 1; 1-3
\io1 मसीह स्वर्गदूतुन है ले क्ष्रेष्ठ 1; 4-- 2; 18
\io1 मसीह, मूसा और यहोशु है ले क्ष्रेष्ठ 3; 1 --- 4; 13
\io1 मसीहकि याजकपद कि क्ष्रेष्ठता 4;14 -- 7; 28
\io1 मसीहकी वाचा कि क्ष्रेष्ठता 8; 1 -- 9; 28
\io1 मसीहकि बलिदानूनकि क्ष्रेष्ठता 10; 1 --39
\io1 विश्वासकि क्ष्रेष्ठता 11;1 -- 12; 29
\io1 आखरी उपदेश और उपसंहार 13; 1-- 25
\c 1
\s परमेश्वरोको बचन- च्यालाका द्वारा
\p
\v 1 पैलि युग में परमेश्वरले हमारा पूर्वजून थै भविष्यदक्तान का द्वारा बार-बार और कई प्रकार ले बात करियान
\v 2 इन आखिरी दिनून में हमारा दगाड़ा अपूना च्याला द्वारा बात करियान, जैले सब चीजून को वारिस ठहराछ और उका द्वारा उले सारी संसारकि रचना करछ्य।
\v 3 उ उकि महिमाको उज्याला और उका तत्व की छाप छ:, और सब चीजून अपूना सामथर्य बचनूनले संभालछो। और उ पापून धो भेरन ऊँचा जागा में महामहिमन् का दैन तरफ जा भेरन बैठिरँयो:;
\v 4 और स्वर्गदूतून है उदुके उतम ठहरछ्य, जदूक उले उनून है ठुलो पदो को वारिस हो भेरन ठूलो नाम पाछ।
\s परमेश्वरकि च्यालाकी क्ष्रेष्ठता
\p
\v 5 क्याखिनकि परमेश्वरले स्वर्गदूतून में भटे कब केथैं क्योछ, “ कि तै म्योरो च्योलो छ:, और आज तै मैं भटे उत्पन्न भेछ्य?” और फिर यो कब क्योछ, “ मैं उको पिता हूलो, और उ म्योरो च्योलो होलो”?
\v 6 फिर संसार में पहिलौठा भेज भेरन कुछो, “ परमेश्वरका सब स्वर्गदूतून उकि अराधना करून।”
\v 7 जब कि उ स्वर्गदूतून का बारमें यो कुछो, “ उ अपून दूतून हवा, और अपूना सेवकून धद्कता तो आगा जसो बनूछो।”
\v 8 लेकिन च्यालाका बारमें कुछो, “ हे परमेश्वर तेरो सिंहासन हमेशा-हमेशा तक बनिनाको रौलो, और तेरा राज्य राजदण्ड न्याय को राजदण्ड छ:।
\v 9 - तै ले धर्म दगाड़ा प्रेम और अधर्म दगाड़ा बैर राखछ्य; येक कारण परमेश्वर, त्यारा परमेश्वरले त्वेस त्यारा दगड़ियान है बढ़ भेरन आनन्द का तेल ले तैस नियुक्त करछ्य।"
\v 10 और यो कि, “ हे प्रभु, शुरू में तैले धरती नींव डालछ्य, और अकाश त्यारा हातून कि कारिगरी छ:।
\v 11 और उन तै नाश होजाला, पर तै बनिना को रौलै; और उन सब कपड़ा नियाती पुराना होज्याला,
\v 12 - और तै उनून चादर कि नियाती बेड़ीले, और उन कपड़ा नियाती बदल जाला पर तै नै बदल नै और तेरो सालून को अन्त नी हो।”
\v 13 और क्या उले कभै स्वर्गदूतून में भटे केथै यो क्योछ, “ तै म्यारा दैन तरफ बैठ, जब तक मैं त्यारा बैरीन त्यारा खुटान में नै झुका द्यू?”
\v 14 - क्या सब स्वर्गदूतू सेवा टहल करन वाला आत्मा न्हातिनी, जो सब मुक्ति पानवालान खिन सेवा टहल करन खिन भेजी जानान?
\c 2
\s उद्धार सम्बन्धी चेतवानी
\p
\v 1 येक कारण हमून जो संदेश मिल र्योछ , उमें निकीकै ध्यान दिन चैछ, काई इसो नै हो कि हम मार्ग भटे भटक भेरन बहक ज्या।
\v 2 क्याखिनकि जब स्वर्गदूतून का द्वारा दिईनाका संदेशको इदुक महत्व छ्यो, हरेक अपराध और हुकुम नै माननिया वाला सजा मिलछ्य,
\v 3 - तो हम कसीकै बचला, अगर जब हम उ महान मुक्तिको तिरस्कार करला? जैकि चर्चा पैली बार प्रभुका द्वारा भैछ, और सुणून वालानका द्वारा हमून मालूम भ्योछ।
\v 4 और दगाड़ा-दगड़े परमेश्वर ले अपूनी इच्छाले चिन, और अद्भुत कामून, और कई प्रकारका सामथर्य का कामून, और पवित्र आत्मा का बरदानू बाड़नका द्वारा उकि गवाही दिनै रयान।
\s हमोरो उद्धारकर्ता
\p
\v 5 परमेश्वरले उ उनवाला संसारकि जैकि हम चर्चा करनै रूनू , उस स्वर्गदूतूका अधीन नै करियो।
\v 6 केलै काँ यो गवाही दे रैछ, इनसान कि छ:, कि तै उको ध्यान दिछै? या आदिमको च्योलो को छ:, कि तै उको चिन्ता करछ्य?
\v 7 तैले यीशुस स्वर्गदूतून है थ्वाड़ा बखत खिन नानो करछ्य, पर तैले ऊस महिमा और आदर को मुकुट पैनाछ: और अपूना हातून का कामून में ऊस अधिकार दीछ:।
\v 8 तैले सब कुछ उका खुटानका तलि कर दीछ: येक कारण जब कि उले सब कुछ उका अधीन कर दीछ:, त उले कैले नै राख छोड़ियो, जो कुछ उक अधीन नै हो: पर हम अब तक सब कुछ उक अधीन नै देखना।
\v 9 पर हम यो देखनू कि यीशुस थ्वाड़ा बखत खिन स्वर्गदूतून है नानो करि ग्योछ, कि मौत दुख उठूना का कारण महिमा और आदर को मुकुट पैनीना को देखनू; ताकि उ परमेश्वरका दया ले हरेक खिन मौत को स्वाद चाखो।
\v 10 परमेश्वर, जिनारा कारण और जेका द्वारा सब कुछ छ:,उस यो निक लागछो कि भौत सा च्यालान और चेलिन महिमा तक लिजान चाँछ्यो, येक कारण उनारा मुक्तिदातास दुख उठून का द्वारा सिद्ध करौ।
\v 11 क्याखिनकि पवित्र करून वालो और जो पवित्र करिजानान, सब एक्के मूल भटे छन; योई कारण उ उनून भाई कुन है नै शरमानो।
\v 12 उ कुछू, “ मैं त्योरो नाम अपूना भाईयून सुणूलो; और लोगून का बीच में त्योरो भजन करूँलो।”
\v 13 और फिर यो, “ मैं उमें भरोसा राखूँलो।” और फिर यो, “ देख मैं लड़कान सहित जेस परमेश्वरले मैस दियान।”
\v 14 और परिवार में सबूनको खून और मांसो एक जसो हुछो, येक कारण यीशुले लै हमोरो जसो शरीर धारण करछ्य, जेका कारण उ अपूनि मौत का द्वारा मौत में अदिकार राखन्या वाला शैतान हरा दे।
\v 15 और उन लोगून आजाद कर दे, जो मौतका डर का कारण जीवन भर गुलामी में जकड़िना का छ्या।
\v 16 क्याखिनकि उ त स्वर्गदूतून नै पर अब्राहम का वंशस संभालछो।
\v 17 येक कारण उस चैछ्यो, कि उ सब बातून में भाईन का जसो बनो; जेले उ उन बातून में जो परमेश्वरका दगाड़ा सम्बन्ध राखछ्यी, एक दयालु और विश्वासयोग्य महायाजक बनो ताकि सबून का पापून खिन प्रायश्चित करौ।
\v 18 क्याखिनकि जब उनूले परीक्षा दशा में दुख उठाछ:, तो उ उनरि मधत ले कर सकछो जिनरी परीक्षा हुछी।
\c 3
\s मूसा भटे क्ष्रेष्ठ
\p
\v 1 - येक कारण हे पवित्र भाईयो, तुम जो स्वर्गीय बुलाहट का भागीदार छा, उ प्रेरित और महायाजक यीशु में जेमें हम विश्वास करनू, ध्यान करा।
\v 2 जसिकै मूसा परमेश्वरका घराना का सब कामून में विश्वासयोग्य रियोछ, उसीके यीशु ले परमेश्वरका प्रति विश्वासयोग्य र्योछ , जो परमेश्वरको चुनिनाको छ्यो।
\v 3 क्याखिनकि यीशु मूसा है इदुक ज्यादा महिमा का योग्य समझी ग्योछ:, जदुक कि घरो बनूनवालो घर भटे ज्यादा आदर पाछो।
\v 4 क्याखिनकि हरेक घरको कोई न कोई बनूनवालो हुछो, लेकिन जेले सब कुछ बनाछ उ परमेश्वर छ:।
\v 5 मूसा त परमेश्वरका सब घरना में सेवका का समान विश्वासयोग्य र्योछ कि जिन बातून को खुलासा हुनवालो छ्यो, उनरि गवाही दे।
\v 6 लेकिन यीशु मसीह च्यालाका समान परमेश्वरका घरना का अधिकारी छ:; और उको घर हम छाँ, अगर हम पूरो भरोसा करा और अपूनि आश में आखिर तक गर्व कर भेरन आखरी तक मजबूत बनिनका रौ।
\s अविश्वास प्रति चेतवानी
\p
\v 7 और जसो पवित्र आत्मा कुछो, “ अगर तुम आज उकि आवाज सुणछा,
\v 8 त अपूना मनस कठोर जन करा, जसो कि रिस दिलूना का बखत और परिक्षाका दिनून में जंगल में करछ्य।
\v 9 जाँ तुमारा बापदादान ले मैंस जाँच भेरन परखछ्य और चालीस सालून तक म्यारा काम देखियान।
\v 10 येक कारण मैं उ बखतका लोगून भटे गुस्सा रयूं, और क्योछ, ‘ इनोरो मन हमेशा भटकनै रूनान, और इनूनले म्यारा बाटान नै पच्छयाणो।’
\v 11 तब मैंले गुस्सा में आभेरन कसम खाँछ, ‘कि इन म्यारा राज्य में प्रवेश नी कर पान।”
\v 12 हे भाईयो, सावधान रौ कि तुमून में इसो बुरो और अविश्वासी मन नै हो, जो तुमून जीवित परमेश्वरका भटे दूर लि जौ।
\v 13 हरेक दिन जो तुमून मिलछो उमें एक-दुसरास समझाते रौ, इसो नै हो कि कोई पाप का फन्दा में पड़ भेरन कठोर होज्य।
\v 14 - क्याखिन कि हम तै मसीह का भागीदार होग्या, अगर हम अपूना पैलिका विश्वासयो में मजबूत बनीना का रू तै।
\v 15 जसो कईजाछो, “ अगर आज तुम उकि आवाज सुणछा त, अपूना मनस कठोर जन करा, जस कि रिस दिलूना का बखत करछ्य।
\v 16 जिन लोगुन ले परमेश्वरकि बातून सुण भेरन ले विद्रोह करछ्य, उन को छ्या? उन लोग मूसा का द्वारा म्रिसका गुलामी भटे छुड़ाईना का छ्या।
\v 17 और परमेश्वर किन लोगून भटे चालीस सालून तक नाराज रियान? क्या उनू खिन नैई जिनूनले पाप करछ्य, और उनारा लाश जंगल में पड़िना का रयान?
\v 18 और परमेश्वरले उनून थैं कसम खाँछ कि तुम म्यारा राज्य में प्रवेश नी कर पाला? क्या केवल उनून थैई नै जिनून ले परमेश्वर आज्ञा नै मानी?
\v 19 इसीके हम देख सकनू कि उन अपूना अविश्वासा का कारण प्रवेश नै कर सक्या।
\c 4
\s परमेश्वर के लोगून को विक्ष्राम
\p
\v 1 येक कारण जब कि परमेश्वरका राज्य में प्रवेश करना कि प्रतिज्ञा अब तक छ:, त हमून डरून चैछो, कि कँई इसो नै हो कि तुमून में भटे कोई जन उमें जान है छुट ज्यो।
\v 2 हमूनले उनरि नियाती सुसमाचार सुणाई ग्योछ:, पर सुणिना का वचन ले उनुन के लै फैदा नै भ्यो; क्याखिन कि सुणन वालान का मन में विश्वासले नै बैठियो। पर
\v 3 हम जिनूनले विश्वास करछ्य, उन परमेश्वरका राज्य में प्रवेश करनान; जसो परमेश्वरले कईनाको छ:, “ मैं ले अपूना गुस्सा में कसम खाँछ कि उन म्यारा राज्य में प्रवेश नी करन पा।” परमेश्वरका का काम त संसारा का बनून बखत पूरा हो गैछ्या। -
\v 4 क्याखिनकि सातवा दिन का बारमें परमेश्वरले यो क्योछ, “ परमेश्वरले अपूना सब कामून पूर कर भेरन आराम करछ्य।”
\v 5 और यो जागा में फिर कुछो, “ कि उन म्यारा आराम में प्रवेश नी कर पान।”
\v 6 यो निश्चित छ: कि कुछ लोगुन परमेश्वरका राज्य प्रवेश करून छ:; लेकिन जिन लोगून पैलो यो सुसमाचार सुणाई ग्योछ्य, उन उमें आज्ञा नै मानना कारण प्रवेश नै कर पाला,
\v 7 येक कारण परमेश्वर एक दुसोरो दिन, मतलब “आजको दिन” निर्धारित करछो और भौत सालून का बाद दाऊद का द्वारा यो कहलूछो, “ अगर तुम ‘आज’ उकी आवाज सुणाला, त अपूनो मन कठोर जन करिया ।
\v 8 क्याखिनकि अगर यहोशू उनून आराम देश में पूजा दिनो , त उका बाद परमेश्वर दुसारा दिन कि चर्चा नी करूँना।
\v 9 यो जाण ली कि परमेश्वरका लोगून खिन परमेश्वरको आरामोको दिन बाकि छ:।
\v 10 किलैकि जै आदिमले परमेश्वरका आराम जागा प्रवेश करछ्य, यानेकी “यीशु” ले अपूना सब कामून पूर करना का बाद आराम करछ्य, जसीके परमेश्वरले अपूनो काम पूरो करना का बाद आराम करछ्य।
\v 11 येक कारण हम सबून उ आराम कि जागा में प्रवेश करन खिन पुरी-पुरी कोशिश करून चैछ्यी, काँई इसो नै हो कि हम ले उन आज्ञा नै मानन्या वालान कि न्याति खिती पड़ा।
\v 12 क्याखिन कि परमेश्वरको वचन जीवित छ:, ताकतवर और दुधारी तलवार है ज्यादा तेज छ:। उ प्राण और आत्मास गाँठ-गाँठ और गूद-गूदास अलग कर भेरन आर-पार छेद छो और मन की भावना और विचारून जाण छो।
\v 13 और कोई ले संसार की चीज परमेश्वरका बटे छुपीना कि नहातिनी उका सामुनि सब कुछ खुलो छ:। और हमून उसै अपूनो करमून को हिसाब दिन पड़ोलो।
\v 14 हमोरो अपूनो एक इदुक ठुलो और महायाजक छ: जो स्वर्गून में हो भेरन ग्योछ, मतलब परमेश्वरको पुत्र यीशु मसीह, येक कारण आ हम अपूना विश्वास वचन में मजबूत रू।
\v 15 क्याखिनकि हमोरो इसो महायाजक नहातिनो जो हमरी कमजोरिन में हमारा दगाड़ा दुखी न हो सको; बल्कि उ सब बातून में हमारा नियाती परखी ग्योछ, तबले निष्पाप निकलछ्य।
\v 16 येक कारण हम दया का सिंहासन का पास पूरा विश्वासले जानू कि हमून में दया हो, और हमून दया हो, और उ दया मिलो जो जरूरत का बखत हमरी मधत करौ।
\c 5
\p
\v 1 क्याखिन कि हरेक महायाजक आदमिन में भटे लिजाछो और लोगून खिन, उन बातून का बारमें जो परमेश्वरका दगाड़ा सम्बन्ध राखनान, और ठहराई जानान कि उन भेंट और पापन खिन बलि चढ़ौ।
\v 2 उ मूर्खन और भूल-भटकून का दगाड़ा नर्मी को ब्यवहार कर सकछो, किलेकि उले अपूना कमजोरिले घिरीनाको छ:।
\v 3 योई कारण छ: कि ऊस न केवल लोगून खिन, बल्कि अपून खिन ले पापून का प्रायश्चित खिन बलि चढ़ून पड़छी।
\v 4 यो आदरको पद अफी कोई नै ली सकनो, जब तक कि हारून का नियाती जब तक परमेश्वरका तरफ भटे नी ठहराई जालो।
\v 5 उसीकै यीशु मसीहले महायजक बनन खिन अपुना बड़ाई खूद नै करयो, बल्कि परमेश्वरका करछ्य, और क्योछ, “ तै म्योरो च्योलो छ:, आज मैंले तैस पैदा करछ्य।”
\v 6 इसीकै उ दुसारा जागा ले कुछो, “ तै मलिकिसिदक का रीति का अनुसार हमेशा खिन याजक छ:।”
\v 7 यीशुले यो संसार में रूनाका दिनून में जोर-जोर लै और आँसू बगा भेरन परमेश्वर थै जो मौत भटे बचा सक्छ्यो, प्रार्थना और बीनती करछ्य, और उकी भक्ति कारण उकी सुणि गैछ।
\v 8 परमेश्वर च्योलो हुन पर ले यीशु दुख उठा- उठा भेरन आज्ञा मानून सिखछै,
\v 9 और सिद्ध बन भेरन, अपूनि सब आज्ञा मानूनवालान खिन हमेशा खिन मुक्ति कारण हो ग्या,
\v 10 और यीशुस परमेश्वरका तरफ भटे मलिकिसिदक का रीति का अनुसार महायजक को पद मिलछ्य।
\s विश्वास भटे भटक जानाको परिणाम
\p
\v 11 येक बारमें हमून भौत बात कून छन, जिनोरो समझुन ले कठिन छ:, येक कारण कि तुम उँच्चो सुणून लगैछा।
\v 12 -बखताका अनुसार ले त एले तक तुमून गुरू हुन चैछो, तबले यो जरूरी हो ग्योछ कि कोई तुमून परमेश्वरकि वचनो का अनुसार पैलि शिक्षास फिर सिकून। तुम तै इसा होगैछा कि तुमून अनाज का बदला अब तक दूधई चैछो।
\v 13 क्याखिनकि दूध पीन वाला नन्तिनान धर्मका वचनून की पछिड़या नै हुनी, क्याखिन कि उन नन्तिना हुनान।
\v 14 लेकिन अनाज सयानान खिन हुछो, जिनरी ज्ञानन्द्रिया अभ्यास करून-करून भल-बुरा का भेद करून में निपुण हो गैछ ।
\c 6
\p
\v 1 येक कारण आ हम मसीही की शिक्षा की शुरूवाद बातुन भटे अघिल बढ़ भेरन सिद्धता का तरफ बढ़नू, मरिनाका कामून भटे मन फिरा भेरन परमेश्वर में विश्वास करा।
\v 2 और बपतिस्मा और हात राखून, और मरिनाका लोगुन ज्यून हुनाका, और आखरी न्याय की शिक्षा रूपी नींव फिर जन डालिया।
\v 3 अगर परमेश्वर चाँलो तै हम उस्सो करला।
\v 4 क्याखिनकि जिनूनले एक बार उजालो पाछ, और स्वर्गीय वरदान को स्वाद चाख चुक ग्यान और पवित्र आत्मा का हिस्से दार होग्यान,
\v 5 और परमेश्वरका उत्तम वचन को और उनवाला युग कि साकथर्य को स्वाद चाख चुक ग्यान,
\v 6 अगर उन भटक जून त उनून खिन मन फिरून भेरन नया बनून मुशकिल छ:; क्याखिनकि उन परमेश्वरका च्यालास फिर आपून खिन क्रूस में चढ़ूनान और फिर उमें कलंक लगूनान।
\v 7 क्याखिनकि जो जमीन मैं बरखा को पानीस जो उमें बार-बार पड़छो, ऊस पी- पीभेरन और लोग उमें बुआई करनान और उमें भटे फसल मिलछी, और परमेश्वर है आशीष पाछी।
\v 8 पर अगर उ जमीन कांणान कि झील-झाल उगालि त उ स्रापित बेकार छ:, और अन्त में जलैलि।
\v 9 हे प्रियो अगर हम इस बात कुनू तोलै तुमारा बारमें ये निकी और मुक्ति वाली बातून में भरोसा करनू।
\v 10 क्याखिनकि परमेश्वर अन्यायी नहातिनो कि तुमारा कामून, और उ प्रेमस भूल ज्यौ, जो तुमूले उका नामले इसा तरिका ले दिखाछ:, कि तुम लै पवित्र लोगून की सेवा करछ्य और करून ले मरछा।
\v 11 पर हम भौत चानू कि तुमन में भटे हरेक जन आखिर तक आश खिन इसि कोशिश करन रौ।
\v 12 ताकि तुम आलसी नै होज्या, बल्कि उनोरो जसो करा जो विश्वास और धीरज का द्वारा प्रतिज्ञान का वारिस हुनान।
\s परमेश्वरकि अटल प्रतिज्ञा
\p
\v 13 परमेश्वरले अब्राहम थै वादा करून बखत जब कसम खान खिन अपून है ठूलो कैसे नै पायो, तब अफनी कसम खाँ भेरन क्योछ,
\v 14 “मैं सच्ची में तैस आशीष द्यूलो, और तेरी सन्तानून बढ़ून जूलो।”
\v 15 और इसीके अब्राहमले धीरज धर भेरन परमेश्वरका वादा करिना का अनुसार आशीष पाछ।
\v 16 लोग तै अपूना है ठूलान कि कसम खाँनान, और उनोरो हरेक विवादको फैसला कसम खाँना ले पक्को हुछो।
\v 17 येक कारण कि जब परमेश्वरले वादा करिना का वारिसून और ले साफ तरिकाले प्रगट करून चाछ कि उको वादा बदल नै सकनो, तब उले कसम खाँछ।
\v 18 कि हमून द्वी अटल बातून का द्वारा, जेमें परमेश्वरको झूठ बोलूनो असम्भव छ:, और हमोरो विश्वास मजबूत होज्यो, जो शरण लीन खिन येक कारण दौड़पड़ियान कि उ आशस प्राप्त करून जो उनारा सामुनि राखिन छ:।
\v 19 उ आश हमारा प्राण खिन एक इसो लंगर छ: जो स्थिर और दृढ़ छ:, और जो परदा का भितर तक पुजछो, \f - \fr 6.19 \f*
\v 20 जाँ यीशु ले मलिकिसिदक का रीति का अनुसार हमेशा खिन महायाजक बन भेरन, हमून खिन गुरू का रूप में प्रवेश करछ्य।
\c 7
\s मलिकिसिदक याजक
\p
\v 1 यो मलिलिसिदक शालेम को राज, और परमप्रधान परमेश्वरको याजक, हमेशा याजक बनते रूछो। जब अब्राहम राजान मार भेरन वापस आछ, त येले उका दगाड़ा भेंट कर भेरन उस आशीष दी छ:।
\v 2 यैसी अब्राहमले अपूना सब चीजून को दसवां अंश ले दिछ, मलिकिसिदक को अर्थ धर्मको राज, और फिर शालेम को मतलब शान्ति को राज।
\v 3 जिनोरो नै कोई बाब छ:, नै ईजा छ: और नै कोई वंश छ: नै जीवन की शुरुवाद छ: नै अन्त छ: उन परमेश्वरका पुत्र का समान छन और उन हमेशा खिन महायाजक बनिना का रूनान।
\v 4 तुम यो बात में ध्यान करा कि मलिकिसिदक कदुक महान छ्यो! अब्राहमले उनून लूटका माल में भटे ले दसवां अंश दिछ।
\v 5 लेवीन की सन्तानू में भटे जो याजक को पद पानान, उनून आज्ञा मिलीना कि छ:, अपूना भाईन थैं चाहे उनू अब्राहम भटे क्याखिन नै जनमीना का हो, नियम का अनुसार उनूथैं दसवां अंश लें।
\v 6 लेकिन मलिकिसिदक लेवी वंशको नी छ्यो, तो लो उले अब्राहम थैं दसवां अंश लीछ और अब्राहमस आशीर्वाद दीछ।
\v 7 और येमें कोई सक नहातिनो कि नानो ठूल है आशीष पाछो।
\v 8 और यां त मरनियावाला आदिम दसवां अंश लीनान लेकिन मलिकिसिदक का बारमें धर्मग्रन्थ बतूछो कि उ जीवित छ:।
\v 9 तो हम यो ले कै सकनू, कि लेवी लै जो दसवां अंश लीनान, अब्राहम का द्वारा दसवां अंश दिछ।
\v 10 क्याखिनकि जे बखत अब्राहम का दगाड़ा मलिकिसिदक भेंट भेछ्य, एक प्रकारले उ बखत लेवी अपूना पूर्वज अब्राहम का शरीर में छ्या।
\v 11 अगर लेवी याजक पद का द्वारा सिद्धि मिल कसछ्यी (जिनारा मद्दत ले लोगून नियम मिलछ्य) त फिर कि जरूरत छ्यी कि दूसोरो याजक मलिकिसिदक का रीति में ठाड़ हो और हारून का रीति का अनुसार नै कहलाई जौ?
\v 12 क्याखिनकि जब याजक को पद बदली जाछो, त नियम को बदलून ले जरूरी छ:।
\v 13 क्याखिनकि जेका बारमें यो बात कँई जानान कि उ दूसोरो गोत्र को छ:, जेमें भटे कैले ले वेदी की सेवा नै करि,
\v 14 त यो प्रगट छ: कि हमोरो प्रभु यीशु यहूदा का गोत्र भटे पैदा भ्यान, उ गोत्र का बारमें मूसाले याजक पद कि के ले जिकर नै करि।
\v 15 - हमरि बात और ले साफ हो जाछी, जब मलिकिसिदक का जसो एक और याजक पैदा हो जाछो,
\v 16 जो शारीरिक नियमन का अनुसार नहातिन, बल्कि अन्त जीवन का सामथर्य का अनुसार निरधारित होईना को हो।
\v 17 क्याखिनकि उका बारमें यो गवाही दी गैछ, “ तै मलिकिसिदक का रीतिलै हमेशा-हमेशा याजक छ:।”
\v 18 इसीके पैलि का नियम कमजोर और बिना फल का हुना का कारण खत्म होग्या
\v 19 (येक कारण कि ब्यवस्थाले कोइ बातेकि सिद्ध नै कर) और ऊका जागा मे़ एक इसि उत्तम आश राखिनाकि छ:, जेक द्वारा हम पपरमेश्वराका नजिक जा सकनू।
\v 20 बिना कसम का मसीहकि नियुक्ति नै भै।
\v 21 क्याखिनकि उन लोग बिना कसमाका याजक ठैराई ग्या, लेकिन मसीह त शपथाका दगाड़ उका द्वारा नियुक्ति करि ग्या जेले उथै़ं क्योछ, “प्रभुले कसम खाइनाकि छ: और उन अपूना बिचार नि बदलाला, 'तुम तक महायाजक होलै।"
\v 22 इसीकै हम देखनू कि यीशु जो लै जिमेंदारी लीनान उ भौते महान हुछी।
\v 23 पैलि तै भौत ज्यादा सख्या मे़ याजक हुन भ्या, क्याखिनकि मौत कारण ज्याद टैम तक उनोरो याजक पद में बनिरूँनो मुसकिल छ्यो।
\v 24 - लेकिन यीशु हमेशा खिन बनिनाका रूँनान, येक कारण ऊको पद हमेशा-हमेशा खिन अटल छ:।
\v 25 येक कारण जो लोग उनारा द्वारा परमेश्वराका नजिक ऊनान, उन उनोरो पुरो- पुरो उद्धार कर सकनान, क्याखिनकि उन उनूनखिन विनती करनखिन हमेशा ज्यून छ:।
\v 26 यो उचित छ्यो कि हमारा पास इसो महायाजक हो जो पवित्र, निर्दोष, निर्मल, पापिन भटे अलग, और स्वर्ग भटे ले ऊच्चो करि ग्यो हो।
\v 27 - उन महायाजकूनका नायाति ऊस जरूरी नाहातिन, कि हरेक दिन पैलि अपूना पापून और फिर लोगूनका पापून खिन बलिदान चढ़ौ, क्याखिनकि उले अपूना आपस बलिदान चढाभेरन ऊस एक्के बार पूरो कर दीछ।
\v 28 क्याखिनकि ब्यवस्था त कमजोर आदिमस महायाजक नियुक्ति करुछी लेकिन उस कसमोको वचन जो ब्यवस्थाका बाद मे खाई गै, उ च्यालास ठहरूँछो, जो हमेशा-हमेशा खिन नियुक्त करि ग्योछ।
\c 8
\s यीशु हमोरो महायाजक
\p
\v 1 अब जो बात हम कुनमर्या उनून में भटे सबून है ठूली बात यो छ: कि हमोरो एक इसो महायाजक छ:, जो स्वर्ग में परमेश्वरका सिंहासन का दैन तरफ बैठिनाको छ:,
\v 2 और उ पवित्र जागा और सच्चा तम्बूका सेवक बनछ्य जैस लोगून ले नै बल्कि परमेश्वरले उस ठाॅड़ करछ्य।
\v 3 किलैकि हरेक महायाजक भेंट और बलिदान चढ़ून खिन ठहराई जाछो, और यो जरूरी छ: कि उ याजकका पास चढ़ून खिन के नै के हुन चैछो।
\v 4 अगर उ धरती में हूनो त कभै याजक नी हूनो, येक कारणकि नियमका अनुसार भेंट चढ़ूनवाला त छन।
\v 5 उन केवल स्वर्गाका चिजूनका प्रतिरूपि और छाया कि सेवा उसीकै करते रूनान, जस्सिकै मूसास, जब उ तम्बू ठाड़ा करन मे छ्यो, परमेश्वराका तरफ भटे चेतावनी मिलिनाकि छी, “देख, जो नमूना तैस ढाणा मे दिखाइ ग्योछ, उका अनुसार सब कुछ बनछ्य।"
\v 6 पर यीशुस याजकून है ज्यादा बढ़भेरन सेवा मिलछ्य, और यीशु और ले महिमा वादाक बिचवई ठैरछ्य, और उनारा दगाड़ा और ले महान वादा करि ग्यान।
\v 7 क्याखिनकि अगर उ पैलि वाचा निर्दोश हुनी त दुसारा खिन मौक नि खोजि जानो।
\v 8 लेकिन उ उनून मे दोष लगाभेरन कूछ, “प्रभु कूनान, देख, उ दिन उनमेर्यान जब मैँ इस्रायलाका घरानो और यहूदाका घरानाका दगाडा नय्या वादा करलो।
\v 9 यो उ वादाका समान नि ह्वलो, जो मैले उनारा पुर्वजूनका दगाडा उ दिन करिनाकि छी, जब मैंले उनून मिस्र देश भटे निकाल ल्यून खिन उनोरो हात पकडिनाको छ्यो। तब किलैकि उनुले मेरि बात नै मानि ,प्रभु कूनान, यो कारणले मैले उनेरि खबर नै ली।
\v 10 फिर प्रभु कूनान कि उन दिनूनका बाद इस्रायलाका घरानाका दगाडा मै जो वादा करलो, उ यो छ: मै अपूनि नियमून उनारा मनूनमे डाललो, और मै उनोरो परमेश्वर हुलो और उन म्यारा लोग ह्वाला।
\v 11 उनूनमेँ भटे कोई देश-वासीसयो शिक्षा नि द्योलो और नै अपूना भाईनथै कौल, प्रभुस पछ्याणा, क्याखिनकि नान -ठुल तक सबाका सब मैस जाणाला।
\v 12 किलैकि मै उनारा अधर्माका बार मे़ दयावन्त हुलो, और उनारा पापून फिर कभे याद नै करुलो।"
\v 13 जब उले क्योछ एक नय्या वादा, 'तो उले पैल वादास पुरानी ठैरा दीछ, किलैकिं जो पुरानी और है जांछी, उ खतम हैजाछो।
\c 9
\s तम्बू में आराधना विधि
\p
\v 1 उ पैल वादा में ले सेवाका नियम छ्या, और इसो पवित्रशास्त्र छ्यो जो यो संसाराको छ्यो।
\v 2 किलैकि एक तम्बू बनाई ग्यो, पैलि तम्बू मे दीवट, और मेज, और भेटका र् वाटा छ्या और उ पवित्र जागा छी।
\v 3 - दूसारा पर्दाका पिछल उ तम्बू छ्यो, जो अति पवित्र जागा छी।
\v 4 उमे धूप जलून खिन सूनाकि एक बेदी और वादाको सन्दूक छ्यो जो चारू तरफ भटे सूनाले बैड़िनाको छ्यो, जेमे मन्नाले भरिनाको सूनाको मर्तबान और हारूनेकि लट्ठी जेमे फूल फल आ गैछ्या और वादाकि पटि छ्या।
\v 5 और उका मलि मे द्वी तेजोमय करूब छ्या, जो पश्चातापको ढकन मे छाया करिनाका छा, इनोरो एक-एक करिभेरन वर्णन करनाको ऐले मौक नाहातिन।
\v 6 इन चिज यो ढ़गले तैय्यार हो ग्यान। उ पैल तम्बू मे याजक हर बखत जाभेरन सेवाका काम करनान।
\v 7 पर दुसारा खंड में महायाजक साल में केवल एक्के बार, खुन लिभेरन जाछ्यो, जैस उ अपूना और दुसारा लोगूनका भूल चूकखिन भेट चढ़ूछो।
\v 8 येले पवित्र आत्मा यो दीखुछ, कि जब तक पैल तम्बू ठाड़ा छ्यो, तब तक पवित्र जागाको बाट प्रगट नै भ्यो।
\v 9 यो तम्बू आज- कलाका दिनूनमें एक किस्सा छ:, जेमे इसि भेट और बलिदान चढाई जानान, जैले आराधना करनवालानका मन साफ नै हो सकना।
\v 10 किलैकि उन केवल खान-पिनाका चिजून और किस्म- किस्मले नाहान- धूनाकि शरीराका मे नियम छन, जो सुधाराका बखत तक खिन ठैराई ग्यान।
\s मसीहकि खूने कि सामथर्य
\p
\v 11 पर जब मसीह उनवालि निकी- निकी बातून मे महायाजक हो भेरन आछ, तो उले और ले ठुला और सिद्ध तम्बू मे भटे प्रवेश करछ्य जो हाताका बनाईनाका और संसाराका नाहातिन,
\v 12 और जानवरूनका खूनाका द्वारा नै,पर अपूना खूनाका द्वारा महेशा खिन एक्के बार पवित्र जागा मे जाभेरन अनन्त छुटकारा पाछ।
\v 13 किलैकि शुद्ध लोगूनमें बल्द, बाकोरो, कुकुड़ कबुतरोको खुन छिड़कि जानो केवल शरीरस शुद्ध करछो।
\v 14 तो मसीहको खून जेले अपूना आपस हमेशाकि आत्मा द्वारा परमेश्वराका सामुनि निर्दोश चढा दीछ, तुमारा मनून मरिनाका कामून भटे और ले ज्यादा किलै नि शुद्ध करोलो, जैले तुम ज्यून परमश्वरेकि सेवा करला।
\v 15 - और येक कारण ऊ नय्या वादाका बिच मे छ:, ताकि ऊ मौतका द्वारा जो पैल वादाका समयका अपराधून भटे छुटकार पान खिन भैछ, बुलाईनाका लोग वादाका अनुसार अनन्त वारिश बनला।
\v 16 - किलैकि जां वसीयतनाम छ:, वा उक लिखूनवालानकि मौतो को हुनो जरूरी छ:।
\v 17 मनुष्योकि मौत का बाद में वसीयतनामा पक्को हुछो। क्याखिनकि जब तक कोई ज्यून रूछो, तब तक वसीयतनामा कामोको नै हो सकनो।
\v 18 येक कारण पैल वादा ले बिना खूनाका नै करि ग्यो।
\v 19 - जब मूसा लोगून व्यवस्थाका हरेक आज्ञा सुणा हलछ्यो, तब उले बाकरानको खून लिभेरन, पानि और लाला ऊन, और जूफाका दगाडा, ऊ किताब मे और सब लोगूनमे छिड़क दीछ और क्योछ,
\v 20 "यो ऊ वादाको खून छ: जेकि आज्ञा परमेश्वरेले तुमून दीछ।"
\v 21 इसीकै उले उ तम्बू मे और सेवाका सब भाणा मे खून छिड़क छै:।
\v 22 -व्यवस्थाका अनुसार और सब चिज खूनाका द्वारा शुद्ध करि जाछी, और खून बगाईनाका बिना माफी छई नै।
\v 23 येक कारण जरूरी छ;स्वर्गेकि चिजूनका बदला इन बलिदानू का द्वरा शुद्ध करि जून; पर स्वर्गा का चिजून खुद इनून भटे बड़िया बलिदान का द्वारा शुद्ध करि जानान।
\v 24 क्याखिनकि मसीहा ले उ हातो का बनाईना का पवित्र जागा में, जो सच्चा पवित्र जागा को नमूना छ:, प्रवेश नै करियो पर स्वर्ग मेंई प्रवेश करछ्य, ताकि हमून खिन सब परमेश्वरका सामुनि देखाई द्यो।
\v 25 यो नै कि उ अपूनास बार-बार क्रूस में चढ़ौ, जसो महायाजक हर साल दूसरा को खून ली भेरन पवित्र जागा में जाछो।
\v 26 नै तै संसार का शुरू भटे उस बार-बार दुख उठून पड़ूनो, पर अब युगा अन्त में उ एक बार प्रगट भ्योछ, ताकि अपूनाई बलिदान का द्वारा पाप दूर कर दे।
\v 27 और जसो मनुष्य खिन एक बार मरूनो और उका बाद न्याय को हुन जरूरी छ:,
\v 28 उसीकै यीशु मसीह लै भौतून का पापून उठून खिन एक्कै बार बलिदान भ्योछ, और जो लोग उको इतजार करना उनारा मुक्ति खिन दुसरि बार बिना पाप उठाये दिखाई द्योलो।
\c 10
\s आखिर बलिदान
\p
\v 1 क्याखिनकि व्यवस्था, जैमें उनावाला निकी चीजूनकि छाया छ: पर उनोरो असली रूप नाहतिन, येक कारण उन एक्कै प्रकार का बलिदानून का द्वारा जो हर साल चढ़ाई जानान, पास उनवालान कभै पवित्र नै कर सकनी।
\v 2 - नै त उनोरो चढ़ाई जानो बन्द नी है जानो? येक कारण जब सेवा करनवाला एक बारमें शुद्ध हो जानान, तै फिर उनोरो जमीर उनून पापि नै ठहरूनो।
\v 3 लेकिन उनारा द्वारा हर साल पापून याद करि जाछो।
\v 4 क्याखिनकि यो अनहोना छ: कि जानवरून का खून लै पाप दूर करा।
\v 5 योई कारण उ संसार में उन बखत कुछो, “ बलिदान और भेंट तै ले नै माँग्या, पर मैं खिन एक शरीर तैयार करछ्य।
\v 6 होम-बलिन और पाप बलिन भटे तै खुश नै भयै।
\v 7 तब मैं ले क्योछ, ‘ देख, मैं आगयूं, पवित्रशास्त्र में म्यारा बारमें लिखीना को छ:, ताकि हे परमेश्वर मैं तेरि मरजि पूर करूँ।”
\v 8 मलि तै उ कुछो, “ नै तैले बलिदान और भेंट और होम-बलिन और पाप- बलिन चाँछ, और नै उले खुश भ्योछ,” तब ले यो बलिदान व्यवस्था का अनुसार चढ़ाई जानान।
\v 9 फिर यो लै कुछो, “ देख मैं आगयूं, ताकि तेरि मरजीस पूर करूँ,” उ पैलिवालीस उठा दिछो, ताकि दुसरास नियुक्त करौ।
\v 10 उका इच्छा ले हम यीशु मसीह को शरीरस एक्कै बार बलिदान चढ़ूना का द्वारा पवित्र करिग्या।
\v 11 हेरक याजक तै ठाड़ हो भेरन रोज सेवा करनान, और एक्कै जसो बलिदान जो पापून कभै लै दूर नै कर सकूना बार-बार चढ़ूनान।
\v 12 लेकिन यो आदिम तै पापून का बदला में एक्कै बलिदान हमेशा खिन चढ़ा भेरन परमेश्वरका दैन तरफ जा बैठछ्य,
\v 13 और उई बखत भटे येको इनतजार करूँनमर्योछ कि उका बैरी उका खुटान का तालि रूँन।
\v 14 क्याखिनकि एक चढ़ावा का द्वारा जो पवित्र करिजानान, हमेशा खिन सिद्ध कर दियान।
\v 15 और पवित्र आत्मा लै हमून योई गवै दिछी; क्याखिनकि उले पैलि कईना को छ्यो,
\v 16 “ प्रभु कुछो कि वादा उन दिनून का बाद उनूथैं बाँधलो उ यो छन कि मैं अपूना नियमून उनारा मनून में लिखलो और मैं उनारा जमीर में डाललो।”
\v 17 फिर उ यो कुछो, “ मैं उनारा पापू और अधर्मा का कामून फिर कभै याद नी करूँलो।”
\v 18 और जब इनरि माफी होगैछ, तै फिर पापो को बलिदान नै रो।
\s परमेश्वराका सामुनि जानो
\p
\v 19 येक कारण हे भाइयो, जब हमून यीशु मसीहाका खून द्वारा उ नया और सही बाँट भटे पवित्र जाँगा में जाना कि हिम्मत होगैछ,
\v 20 जो उले अपूना शरीर में हो भेरन, हमून खिन अभिषेक करछ्य,
\v 21 और येक कारण कि हमोरो इसो महान याजक छ:, जो परमेश्वरको घरको अधिकारी छ:,
\v 22 तै आ, हम सच्चा मन और पूरा विश्वासका दगाड़ा, और जमीर को दोष दूर करन खिन मन में छिड़काव कर भेरन, शरीरस साफ पानी ले धो भेरन परमेश्वरका नजिक जाँ।
\v 23 आ हम अपूना आशोको अंगीकारस मजबूति ले थाम राखनू, क्याखिनकि जैले वादा कर रैछ उ सच्चो छ:;
\v 24 और प्रेम, और भला काम करन खिन एक-दुसरास चिन्ता कराँ,
\v 25 और एक-दुसरान का दगाड़ा मिलून जन छोड़ा, जसो कि कदकुन कि आदत छ:, पर एक-दुसरास समझाते रौ; और जसो-जसो उ दिनस नजिक उ देखा तसो-तसो यो और लै ज्यादा करिया।
\v 26 क्याखिनकि सच्चाई पछयाण हुनाका बाद अगर हम जानबूझ लै पाप करनै रूँ, तै फिर पापून खिन कोई बलिदान बाकी नाहातिन।
\v 27 एक भयानक दण्ड को इन्तजार और आगो को जल बाकी छ: जो विरोधिन भस्म कर द्योलो।
\v 28 - जब मूसाकि व्यवस्थाको नै मानूनवाला , द्वी या तीन जनून कि गवाई पर, बिना दया का मर दि जाछो,
\v 29 तै सोचली कि उ कदुक भारी सजाको योग्य ठहरोल, जैले परमश्वरका पुत्र को खून खुटान ले रौंद छ:, जैका द्वारा उ पवित्र ठहराई ग्योछ्यो, उस अपवित्र जाणछै, और अनुग्रहको आत्मा को अपमान करछै,
\v 30 क्याखिनकि हम उस जाणनू, जैले क्योछ, “बदला लीन म्योरो काम छ:, मैंई बदला द्यूलो।” और फिर यो, कि “ प्रभु अपूना लोगून को न्याय कराँला।”
\v 31 जीवित परमेश्वरका हातून में पड़ून भयानक बात छ:।
\v 32 पर उन पैलिका दिनून याद कराँ, जिनून में तुम उजालो पा भेरन दुखून में बड़ा मुसीबत लै टिकीना का रैछा।
\v 33 कभै-कभै तै तुम निन्दा और दुखन सहते हुये तमाशा बन्छ्या, और कभै तुम उनारा दगाड़ा लै रैछा जिनरि बुरा हाल करिजाछ्या।
\v 34 क्याखिनकि तुम कैदीन का दुख में दुखी भैछा, और अपूनि संपत्ति लै खुशीले लुटून दीछ; यो जाण भेरन कि तुमारा पास एक इसी लै संपत्ति छ: जैस कोई नै लुट सकनो।
\v 35 येक कारण अपूनि हिमत जन छोड़ा क्याखिनकि उको फल भौत ठूलो छ:।
\v 36 क्याखिनकि तुमून धीरज धरूनो जरूरीछ:, ताकि परमेश्वरकि इच्छा पुरि करभेरन उका वादा करिना का अनुसार फल पा।
\v 37 - “ क्याखिनकि अब भौत थ्वाड़ बखत रैग्योछ, जब कि उनवालो जल्दी आलो और देर नी करोलो।
\v 38 पर म्यारा धर्मी जन विश्वास लै ज्यून रौला, और अगर उन पछील हट जाला तै म्योरो मन उनून भटे खुश नी होलो।”
\v 39 पर हम हटनवाला नहातिना कि नाश होज्या पर विश्वास करनवाला छाँ कि प्राणून बाचाँ।
\c 11
\s विश्वासकि जीत
\p
\v 1 अब विश्वास आशा करिनाकि चीजूको निश्चय, और अनदेखी चीजूनको सबूत छ:।
\v 2 क्याखिनकि येका बारमें याजकून ले बड़िया गवाई दि रैछ।
\v 3 विश्वासले हम जाणिजानू कि संसार परमेश्वरका वचनका द्वारा बनछ:। पर यो नै जो कुछ देखून में उछो, उ देखीना कि चीजून ले बनिना को हो।
\v 4 विश्वासले हाबिल ले कैन है बड़िया बलिदान परमेश्वर खिन चढ़ाछ, और उका द्वारा उका धर्मी हुना कि गवै ली दि गैछ, क्याखिनकि परमेश्वरले उका भैंटून का बारमें गवाई दिछ; और उका द्वारा उ मरना का बाद ले अब तक बात करछो।
\v 5 विश्वासले हनोक उठा ली ग्योछ कि मौतस नै देख, और उको पतो नै चल्यो क्याखिनकि परमेश्वरले उस उठा लीछ, और उले उठाई जान है पैलि यो गवाई दिछ कि उले परमेश्वरस खुश करछ्य।
\v 6 और विश्वास बिना उस खुश करूनो अनहोना छ:; क्याखिनकि परमेश्वरका पास उनवालान विश्वास करूँन चैछो कि उ छ:, और उ अपूना खोजनवान प्रतिफल दिछो।
\v 7 विश्वास लै नूह ले उन बातून का बरिमें जो उ बखत दिखाई नी दिछ्या, चेतावनी पा भेरन भक्ति का दगाड़ा अपूना परिवाराक बचाव खिन जहाज बनाछ, और उका द्वारा संसारस दोषी ठहराछ; और उ धर्मको वारिस भ्योछ जो विश्वासले हुछो।
\v 8 विश्वासले जब अब्राहम बुलाई ग्यो त हुकुम मान भेरन इसा जागा न्हैग्यो जैस मीरास में लिनवालो छ्यो; और यो नी जाणछयो काँ जाछू तब ले न्हैजाछो।
\v 9 विश्वासले उमे वदा करिना का देश में, पराया देश में परदेशी कि नियाती, रैभेरन इसहाक और याकूब समीत, जो उका दगाड़ा उई वादा वारीस छ्या, तम्बून में रूछ्या।
\v 10 अब्राहमले येक कारण करछ्य, कि उ पक्का नींवका नगरा का इनतजार में छ्यो, जैको बनूनवालो परमेश्वर छ:।
\v 11 विश्वासका कारण सारा ले बूढ़ी हुनाका बाद ले नन्तिन पैद करना कि ताकत पाछ, क्याखिनकि उले वादा करनवालास सच्चो जाणछ्य।
\v 12 येक कारण एक जन का कारण जो मरिना का हालत में छ्यो, उका द्वारा आकासका तारा और समुद्रर का बालूक जसा अनगिनत वंश पैदा भ्यान।
\v 13 इन सब विश्वासक दशा में मरिया; और उनूनले वादा करिना का चीजून नै पाया, पर उनून दूर है देख भेरन खुश भ्यान और मान लीछ कि हम संसार में परदेशी और प्रवासी छा।
\v 14 जो इसाबातून कुनान, उन प्रगट करन खिन स्वदेश का खोज में छन।
\v 15 और जो देश भटे उन निकल आयाना का छ्या, अगर उन उका बारिमें सोचना तै उनारा पास लौट जाना को मौका ले छ्यो।
\v 16 पर उन तै एक बड़िया देश यानिकी स्वर्गा खोज में छ्या; येक कारण परमेश्वर उनोरो परमेश्वर कुन है नै शरमाना, क्याखिनकि उनूले उनखिन एक नगर ले तैयार कर रैछ।
\v 17 विश्वासले अब्राहमले, परखी जान बखत, इसाहक को बलिदान चढ़ाछ; और जैले वादास सच्च मानछ्य,
\v 18 - और जैथैं यो कँई ग्योछ्यो, “ इसाहक ले तैरो वंश कहलाईजाल,” उई अपूना एकलौता च्यालास बलि चढ़ून खिन तैयार होग्यो।
\v 19 क्याखिनकि उले मानलीछ कि परमेश्वर सामरथी छन कि उस मरिना में भटे लै ज्यून कर सकनान; योई कारण ले उस दुबारा उ मिलछ्य।
\v 20 विश्वासले इसाहकले याकूब और एसावस उनवालि बातून का बारिमें आशीष दीछ।
\v 21 विश्वासले याकूब ले मरून बखत यूसुफ का दिवै च्यालान एक-एक आशीष दीछ, और अपूना लट्ठी का मद्त ले झुकभेरन परमेश्वरस दण्डवत् करछै।
\v 22 - विश्वासले यूसुफले, जब उ मरून में छ्यो, मिस्र भटे इस्राएलकि संतानूनकि निकलना कि चर्चा करछै, और अपूना हड्डीन का बारिमें हुकुम दिछ।
\v 23 विश्वासले मूसाका ईजा-बबा ले उस तीन मैन तक लुका राखछ्य, क्याखिनकि उनूले देखछ्य कि बच्चा खुबशुरत छ:, और उन राजा का हुकुम ले नै डरिया।
\v 24 विश्वासले मूसाले ठुलो हो भेरन फिरौन का चेलिको च्योलो हुन है इनकार करछ्य।
\v 25 - येक कारण कि उस पाप में थ्वाड़ा दिनून का सुख है परमेश्वरका लोगून का दगाड़ा दुख उठून ज्यादा निको छ:।
\v 26 उले मसीह का करण बदनाम हुनहै मिस्र का भण्डार है ठूलो धन समझछ्य, क्याखिनकि उका आँखा फल पाना का तरफ लागरैछ्या।
\v 27 विश्वासलेई राजा का डरले नै डर भेरन उले मिस्र छोड़ दिछ, क्याखिनकि उ नै देखिना का परमेश्वरस मानो पक्का तरिका ले देखुन मरियोछ।
\v 28 विश्वासले उले फसह और खून छिड़कना का नियम माननान, कि पहलौठून नाश करनवाला इस्राएलियून में हात नै डालो।
\v 29 - विश्वासले उन लाल समुद्र इसीकै पार , जैसके उ शुखी जमीन हो; और जब मिस्री ले इसो करून चाँछ तै उन सब डूब मरियान।
\v 30 विश्वासले यरीहो कि शहरपना, जब उन सात दिनू त उको चक्कर लगा चुकियान तो उ खीति पड़छ्य।
\v 31 विश्वासले राहाब वेश्या हुकुम नै मान्यावलान का दगाड़ा नाश भैछ, येक कारण कि उले भेद लिनवाला निकीकै नै राख्यो।
\v 32 और अब कि कू? क्याखिन टैम कम छ: कि गिदोन, बराक और शिमशोन, और यिफतह को, दाऊद और शमूएल को, और भविष्यदक्तान कि बात करूँ।
\v 33 इनूनले विश्वासकाई द्वारा राज्य जीतियान; और धर्मका काम करियान; वादा करिना का चीजून पाछ; बागून का मुँख बन्द करियान,
\v 34 आगा का लपटून ठंडा करियान; तलवारले बच निकल्यान; कमजोरिन में ताकतवर भ्यान; लड़ाईन में वीर निकल्यान; विदेशीन कि फौजून मार भगाछ।
\v 35 स्यैनिन ले अपूना मरिनाका लोगुन ज्युना पायान; कदुक तै मार खान-खान मरग्या और छुटकारा नै चायो, येक कारण कि उत्तम पुनरुथान का हिसेदार हो।
\v 36 - कई एक तै मजाक उड़ाई जान; और हन्टर खान बाँधी जान, कैद में जाना का द्वारा परखी ग्यान।
\v 37 पथराव करिग्यो ग, आरि ले चीरी ग्या; उनरि परीक्षा करिगैछ; तलवार ले मारिग्यान, उन कंगली में, क्लेशू मे, दुख उठाते हुये भेड़ और बकरान का खाल ओड़िभेन याँ-वाँ मारा- मारा फिरनै रयान;
\v 38 - और जंगलून में, कांटान और होडियारून, और धरती दरारून में सरण लीन पड़छ्य। संसार उनारा लायक नी छ्यो
\v 39 विश्वासले इन सबूनका बारिमें निकी गवाई दीगैछ, तबले इनून वादा करिना का चीज नै मिल्या।
\v 40 क्याखिनकि परमेश्वरले हमूनखिन पैलि है उत्तम बात ठैरायान, कि उन हमारा बिना सिद्धता तक नै पूजून।
\c 12
\s परमेश्वराका द्वारा ताड़ना
\p
\v 1 येक कारण जबकि गवाहन को इसो ठूलो बादल हमून घेरीना को छ:, तै आ, हरेक रोकनवाली चीजून और फसूनवाला पापून दूर कर भेरन, उ दौड़ जैमें हमून दौड़ून छ: उमें धीरज ले दौड़ा,
\v 2 - और विश्वासका कर्ता और सिद्ध करूनवाला यीशु का तरफ ताकते रौ, जैले उ आनन्द खिन जो उका अगिल राखिना को छ्यो, शरम की के फिकर नै कर भेरन क्रूसो को दुख उठाछ, और परमेश्वरका सिंहासनाका दैन तरफ जा बैठियान।
\v 3 येक कारण उनून में ध्यान करा, जैले अपूना बिरोध में पापिन को इदूक बिरोध सह लीछ कि तुम निराश हो भेरन हिम्मत नै छोड़ दी।
\v 4 तुमून ले पापून का दगाड़ा लड़ भेरन इसी मुठभेड़ नै करी कि तुमोरो खुन नै बग्यो;
\v 5 और तुम उ उपदेशस, जो तुमून च्यालान कि नियाति दिई जाछो, भुल गैछा : “ हे म्यारा च्याला, प्रभु कि ताड़नास हलकी बात जन समझ, और जब उ तै फटकार लगालो तै हिम्मत जन हार।
\v 6 क्याखिनकि प्रभु जैस प्रेम करनान, उकि ताड़ना ले करनान, और जैस अपूनि संतान माननान उस हंटर ले लगूनान।
\v 7 तुम दुखस ताड़ना समझभेरन सह ली; परमेश्वर तुमून संतान समझभेरन तुमारा दगाड़ा बर्ताव करनान। उको च्योलो छ: जैकि ताड़ना बाब नै करना?
\v 8 अगर सबन कि ताड़ना करिजा छ्यी और तुमरि ताड़ना नै करिजानी तो तुम परमेश्वरकि संतान नै, पर कुकर्म संतान ठहरला।
\v 9 जब कि हमारा संसारा का बाब ले हमारी ताड़ना करछ्या और हमूनले उनोरो आदर करछ्य, तो क्या आत्मान का पिता का और अधिन नै रूई जैले हमन ज्यून रूला।
\v 10 उन त अपूनी-अपूनी सकझ का अनुसार थ्वाड़ा दिनून खिन ताड़ना करछ्या, पर उन तै हमारा फैदा खिन करनान, कि हम ले उका पवित्रता का हिस्सेदार हो जाँया।
\v 11 वर्तमान में हर प्रकार की तड़ना आनन्दस नै, पर शोककि बात दिखाई दिछी; तब ले जो उस सहते-सहते मजबूत होग्यान, बाद में उनून चैना का दगाड़ा धर्मको प्रतिफल मिलोलो।
\s सावधान रौ
\p
\v 12 - येक कारण ढ़ीला हातून और कमजोर घुड़ान सीधा करा,
\v 13 और अपूना खूटान खिन सीधा बाँटा बना कि लूला लोग भटक नै जून पर भला चंगा हो जयून।
\v 14 सबून का दगाड़ा मेल-मिलाप राखा, और उ पवित्रता का खोज में रौ जैका बिना कोई प्रभुस कभै नै देख सक्नो।
\v 15 ध्यान ले देखनै रौ, काँई इसो नै हो कि कोई परमेश्वरका दया भटे वंचित रै जौ, या कोई कड़वी जड़ फूटभेरन कष्ट दे, और उका द्वारा भौत लोग अशुद्ध हो ज्यून।
\v 16 इसो नै हो कि कोई जन कुकर्मी, या एसाव को जसो अधर्मी हो जै का बारा का खाना का बदला में जेठा को हक बेच डालछ।
\v 17 तुम जाणछा कि जब उले बाद में आशीष पान चाछ तै उ अयोग्य गिनीग्यो, और रून-रून और खोज-खोज भेरन ले मन फिराव को मौका उस नै मिल्यो।
\v 18 तुम तै उ पहाड़ाका पास, जो छूई जा सकछ्यो, और आगा ले जलीना को छ्यो, और काला बादलून, और अंयारा, और आँधी का पास
\v 19 और तुहरी कि आवाज, और बोलनवाला कि इसा आवाजका पास नै आया, जैथैं सुणन वालान ले बिनती करछ्य कि अब हम थैं और बात नै करि जौ।
\v 20 क्याखिनकि उन उ हुकुम स नै सह सक्या : “ अगर कोई जानवर ले पहाड़स छू ले तै उस ले ढ़ूगाले लोड़ाई जौ।”
\v 21 और उ दर्शन इदुक डरावना छ्यो कि मूसा ले क्योछ, “ मैं भौत डर छूँ और काँप छूँ।”
\v 22 पर तुम सिय्योना का पहाड़ाका पास, और ज्यून परमेश्वरका नगर, स्वर्गीय यरूशलेम, का पास और लाखू स्वर्गदूतून
\v 23 और उन पहिलौठान का साधारण सभा और कलिसीया, जिनारा नाम स्वर्ग में लिखीना का छन, और सबून को न्यायी परमेश्वरका पास, और सिद्ध करिना का धर्मी आत्माउन,
\v 24 और नया वाचा का मध्यस्थ यीशु और छिड़कावका खून का पास आईना का छा, जो हाबिलाका खून थैं बड़िया बात कुनान।
\v 25 - सावधान रौ, और उ कुनवाल थैं मुँख जन फेरा, किलैकि जब उन लोग धरति में चेतावनी दिनवालाकि अनसुणि करिभेरन नै बच सकिया त स्वर्ग भटे चेतावनी दिनवालाकि अनसुणि करिभेरन हम कतेई नि बच सकला।
\v 26 उ बखत उकि आवज ले धरतिस हिला दीछ, लेकिन अब उले यो कैभेरन वादा करिनाको छ:, “एक बार फिर मैंले नै केवल धरतिस बरन आकाशैस ले हिला द्यूलो।"
\v 27 और यो बात, “ एक बार फिर,” उन बातून प्रगट करछो कि जो चीज हिलाई जानान, उन बनीनाका चीज हूनाका कारण टल जाला; ताकि जो चीज हिलाई नै जाना, अटल बनिना कि रौ।
\v 28 - येक कारण हम राज्यस पा भेरन जो हिलना को नै आभारी हो, और भक्ति और, भय ले परमेश्वरकि इसी भक्ति करा जैले उन खुश हुनान;
\v 29 क्याखिनकि हमोरो परमेश्वर भस्म करनवालो आगो छ:।
\c 13
\s ग्रहण योग्य सेवक
\p
\v 1 भाईचाराका प्रेम में बनीना का रौ।
\v 2 अतिथिसत्कार करून जन भूलिया, क्याखिनकि येक द्वारा कुछ लोगून ले अनजाना में स्वर्गदूतून को आदरसत्कार करछ्य।
\v 3 कैदीन को इसो ध्यान करा कि माना उनारा दगाड़ा तुमले कैद में छा, और जिनारा दगाड़ा बुरो बर्ताव करिजाछो, उनून ले यो समझभेरन ध्यान करा उन ले हमोरो शरीर छ:।
\v 4 ब्या सब बातून में आदरकि बात सनझी जौ, और ब्या को बिछान निष्कलंक रौ, क्याखिन परमेश्वर ब्यभिचारीन, और दुसारा का स्यैनिका पछील रून वालान को न्याय कराला।
\v 5 तुमोरो स्भाव लोभरहित हो, और जो तुमारा पास छ: उमेंई खुश रौ, क्याखिन उनूनले खुद कैरेछ, “ मैं तेस कभै नी छोड़ूलो और कभै नी त्यागूँलो।”
\v 6 येक कारण निडर हो भेरन कुनू, “ प्रभु म्योरो मदगार छ:, मैं नी डरूलो; लोग म्योरो कि कर सकनान।”
\v 7 जो तुमारा गुरू छ्या, और जिनूनले तुमून परमेश्वरको वचन सुणाछ, उनून याद राखा; और ध्यान ले उनरा चाल-चलनको अन्त देखभेरन उनोरो विश्वास में हिटा।
\v 8 यीशु मसीह हर- हमेशा एकसा छन।
\v 9 कई प्रकाराका विचित्र उपदेशून का द्वारा नै भरमाई जा, क्याखिनकि मन कि दया है मजबूत रूनो भलो छ:, नै कि उन खान पीन वालिचीजून है जिनूले काम राखनवालान कै ले फैदा नहातिन।
\v 10 हमरि एक इसी वेदी छ: जैमें भटे खाना को अधिकार उन लोगून नहातिन, जो तम्बू की सेवा करनान।
\v 11 - क्याखिनकि जिन जानवरून को खून महायाज पाप-बलि खिन पवित्र जागा में लिजाछो, उनोरो शरीर चौकी का भ्यार जलाई जाछो।
\v 12 योई कारण, यीशुले लोगून अपूना खून द्वारा पवित्र करन खिन फाटका भ्यार दुख उठाछ।
\v 13 येक कारण आ, उकि निन्दा अपूना मलि में ली भेरन छावनी चौकी उका पास जानू।
\v 14 क्याखिनकि हमोरो यो कोई हमेशा को घर नाहातिन, बल्कि हम एक उन वाला नगरका खोज में छा।
\v 15 येक कारण हम उका द्वारा स्तुतिरूपी बलिदान, मतलब उन होटून को फल जो उका नामोको अंगीकार करनान हमेशा परमेश्वरस चढ़ूनै रया
\v 16 भलाई करून, और उदारता दिखून जन भुला, किलैकिं परमेश्वर इसा बलिदानूनले खुशि हुनान।
\v 17 अपूना स्यानको हुकुम मानो और उनारा अधिन रौ, किलैकिं उन उनारा नियाती तुमारा प्राणून खिन जागनै रूनान जिनून लेखा दिन पड़ोलो, उन यो काम खुशिले करून, नै कि ठंड़ी सांस लि लि भेरन, किलैकिं इसी हालत मैं तुमून केले फैद नाहातिन।
\s प्रार्थना कि बिनती
\p
\v 18 हमूनखिन प्रार्थना करनै रौ, किलैकिं हमून भरोसा छ: कि हमोरो मन शुद्ध छ: और हम सब बातुन में निकी चाल चलून चांनू।
\v 19 प्रार्थना करनखिन मैं तुमून और ले समझुछूं कि मैं जल्दी तुमारा पास फिर आ सकूं।
\v 20 अब शान्तिदाता परमेश्वर, जो हमारा प्रभु यीशुस जो भेड़ूनको महान, रखवालो छ: और हमेशाको बलिदानको खूनाका गुणनले मरिन में भटे ज्यून हो भेरन लि आयान।
\v 21 तुमून हरेक बात में मजबुत करो, जेले तुम उकि इच्छा पूरी करा और जै केले उस निको लागछो उस यीशु मसीहका द्वारा हमून में उत्पन करो। उकि महिमा हमेशा- हमेशा हुनै रौ। आमीन।
\v 22 - हे भाईयों, मैं तुमूनथैं विनती करछूं कि यो उपदेशकि बातुन सह ली, किलैकि मैले तुमून भौत थ्वाड़ा लिख छ:।
\v 23 तुमून यो ज्ञात हो कि तीमुथियुस, हमोरो भाई छुट ग्योछ और अगर उ जल्दी आ ग्यो त मैं उका दगाड़ा तुमारा दगाड़ा भेट करलो।
\v 24 अपूना सब पुरख्यान और पवित्र लोगून नमस्कार कया। इटली वाला तुमून नमस्कार कुनान।
\v 25 तुम सबूनमें परमेश्वरकि दया हुनै रौ। आमीन॥
