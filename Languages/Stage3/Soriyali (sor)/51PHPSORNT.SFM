\id PHP - Soriyali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h फिलिप्पियों
\toc1 फिलिप्पियों
\toc2 फिलिप्पियों
\mt1 Philippians
\mt1 फिलिप्पियों
\is भूमिका
\ip फिलिप्पियो का नाम पोलुस प्रेरित कि चिठ्ठी यूरोपकि धरति में सुरूवाद पैली कलीसिया खिन लिखिनाकी छी । जैक सुरूवाद पोलुस ले करछ्य । उ रोमी प्रांत मकिदुनिया में स्थित छी । यो चिठ्ठी उ बखत लिखिनाकी छी, जब प्रेरित जेल में छ्या, और जब उन अन्य मसीही कार्यकर्ताओ का द्वारा अपूना खिलाफका कारण परेशान और फिलिप्पी कि कलीसिया में व्याप्त गलत शिक्षाओ भटे दुखी छ्यो । फिरले यो चिठ्ठी एक ख़ुशी निश्चय व्यक्त करछी जेस केवल यीशु मसीह में गहरो विश्वासका द्वारा ही समझाई जा सकछो।
\ip यो चिठ्ठी लिखी जानाको जरूरी कारण छ्यो। फिलिप्पियोका मसीहियो को धन्यवाद दिनो, उ भेट खिन जो उनूनले पोलुसक जरूरताका बखत भेजिनाकि छी । उ यो मोक को उपयोग उनून हिम्मत दिन खिन करछो, ताकि उन उक और दगाड- दगाड खुद अपूनी पूरी कठिनाईका बावजूद हिम्मत और भरोशा राखा । उ उनूनथै निवदन करछो कि उन स्वार्थी अभिलाषाओ और घमंडका बदला यीशूका नम्र स्वभावस अपनून । उ उनून याद दिलूछो कि मसीह में उनोरो जीवन परमेश्वरको अनुग्रह को एक दान छ: । जो उनूनले विश्वासका द्वारा पाछ, नै कि यहूदी ब्यवस्था कि विवियोंका पालन करनाका द्वारा । उ उ ख़ुशी और शान्ति का बारी में लिखछो जैसे परमेश्वर उन लोगून दिछो जो मसीहका दगाड एकताका जीवन जिनान ।
\ip मसीही विश्वास और जीबन में आनन्द , निश्चय , एकता और मजबूति प्र बल दिनो यो चिठ्ठी कि विशेषता छ: ।योचिठ्ठी फिलिप्पियो कि कलीसियका प्रति पोलुसोको गहरो प्रेमस प्रगट करछो ।
\iot रूप रेखा
\is भूमिका 1; 1- 11
\io1 पोलुस कि व्यक्तिगत समस्याए 1; 12 -23
\io1 मसीह में जीवन 1; 27 -- 2; 18
\io1 तीमुथियुस और इपफ्रुदितुस खिन योजनाए 2; 19 --30
\io1 शत्रुओ और खतरूका खिलाफ चेतवानी 3; 1-- 4;9
\io1 पोलुस और उका फिलिप्पी मित्र 4; 10-- 20
\io1 उपसंहार
\c 1
\p
\v 1 यीशु मसीहा को दास पौलुस और तीमुथियुस का तरफ भटे, सब पवित्र लोगूनका नाम जो यीशु मसीहा में हो भेरन फिलिप्पियों में रूनान सब नान ठूलान समित
\v 2 हमारा पिता परमेश्‍वर और प्रभु यीशु मसीहकि कृपा और शांति तुम सबुन में हो।
\s पौलुसकि प्रार्थना और धन्यवाद
\p
\v 3 जब-जब मै तुमून याद करछू, तब मै तुमून खिन परमेश्‍वरको धन्‍यवाद करछू।
\v 4 और मै तुमून खिन हमेशा आनंदित है भेरन प्रार्थना ले करछू,
\v 5 क्‍याखिनकि तुम शुरु भटे ऐल तलक निक खबरका परचारका काम में हमेरि मधत करने उनमरेछ्या।
\v 6 परमेश्‍वरले तुमारा मन में यो निको काम शुरु करछ्य, और म्‍यर पुर भरौस छ: कि उन तुमारा मन अपूना तरफ बढ़ूनै रौल। और यीशुका दुबाँर उन बखत यो काम पुर है जॉलो।
\v 7 तुम सबूनका बारि में मेरि यो राई निक छ क्‍याखिनकि मै तुमून भौत प्रेम करछू।परमेश्‍वरकि किरपाले तुम सब यो खाश काम में म्‍यर दगाड़ भागिदार रैछा, न केवल उ बखत जब मै जेल में छ्यू, बल्‍कि तबले जब मै न्‍यायालय में निक खबरका बचाव करूनमरेछूं।
\v 8 परमेश्‍वरसले यो पत्तो छ्यो कि मै तुमून भौत याद करछू और यीशु मसीका समान प्रेम ले करछू।
\v 9 मेरि यो प्रार्थना छ, कि तुम परमेश्‍वरका प्रेम, बुद्धि और समझ में हमेशा बढ़नै रओ।
\v 10 जब तुम इसो करला, तब तुमून पत्तो लागि जॉलो कि जरूरी और खाश बात कि छन। इसिकैं तुम यीशु मसीका वापिस उन तलक पाप भटे दूर रैभैरन र्निदोष बन रौ।
\v 11 तब जसीकैं रूख में फल बढ़नान, उसिकैं यीशु मसी का जरियाले तुमेरि जिन्‍दगी में भाल काम और सोच-विचार बढ़ा, जैले परमेश्‍वरकि तारीफ और महिमा हुनि रौलि।
\s पौलुसाका जेल भटे सुसमाचारकि उन्नति
\p
\v 12 हे भाइयो, मै तुमून अब यो बता दिन चाँछू, कि जो ले मैं- में बितछ्य ,उ सुसमाचारै बढ़ोतरी खिन भ्‍योछ।
\v 13 यां तक कि म्यारा कैद में हुनाले, कैसराका महलॉक अलावा भौत दुसारा –दुसारा मैसूनले यीशु मसीहका बारि में सुणछ्य।
\v 14 म्‍यर बन्‍दी हुनाका कारणले ज्यादातर विश्‍वासी भाई प्रभु में और ले भरौश राखभेरन परमेश्‍वरका निक खबरका परचार भौत हिम्मतले और निडर है भेरन सुणून लाग्‍यान।
\v 15 थ्‍वाड़ लोग जलनाका कारणले परचार करनान, लेकिन दुसॉर लोग दुसरूनकि भलाई खिन प्रेमले यो काम करनान।
\v 16 उन जो प्रेमले परचार करनान उ जाणनान कि मै निक खबरका हिफाजद करून खिन ठैराईनाको गयुं।
\v 17 दुसॉर लोग भलाइक ईच्‍छाले नै पर अपूना फैदको यो बिचारैले परमेश्‍वरका निक खबरका परचार करनान कि जेल में मैं खिन और ले दु:ख मुशीबत बढ़ जौ।
\v 18 तो कि भ्यो? चाहे निक या बुरो कोई ले तरिकले हो, पर मसीहको परचार त हुछो! येक कारण मै मगन छू येक कारण मैं हमेशा मगनै रूलो।
\s ज्यून रूनो मसीह छ:
\p
\v 19 क्‍याखिनकि मै यो जाणछू कि तुमेरि प्रार्थनाओं और यीशु मसीह का आत्‍माका मधतले यो कैदोको फल मेरो छुटकॉर होलो।
\v 20 मेरि मनकि ऑश और विश्‍वास यो छ: कि मै कैसे बात ले शर्मिन्‍दा नि हुलो, पर मैं पुर हिम्‍मतले यीशु मसीहकि महिमा हमेशा करने रूलो, चाहे मै ज्‍यून रूं या मरि जू।
\v 21 किलैकि मै ज्‍यून छना यीशुकी सेवा करछू, और मरन मेरो फैद छ:।
\v 22 पर अगर मै यो शरीर में ज्‍यून रूलो, तब मै परमेश्‍वर खिन फल दिनवालो काम करि करनू, पर मैं यो नै जाणनू कि को बातेस छांटु।
\v 23 पर मेरी समझ मैं नै ऊनो कि मै कैको चुनाव करू।मेरि ईच्‍छा तो यो छ कि मै मरिभेरन मसीहका पास न्‍है जूं, किलैकि मैखिन यो सबुन है ज्यादा निक छ,
\v 24 पर तुमारा कारण शरीर में ज्‍यून रुन मैंखिन ज्यादा जरूरी छ।
\v 25 इसकै मैस भरोश छ:, मैं जाणछू कि मै ज्‍यून रूलो, बरन तुम सबूनका दगाड़ रूंलो, जैले तुम सब विश्‍वास में मजबूत हुनै रौला और उ में मगन रया,
\v 26 जो घमंड तुम म्यारा बारि मे करछा उ म्यर दुबारा लौट भेरन तुमारा पास उनाले मसीह यीशु में और ले ज्यादा बढ़ जौ।
\v 27 केवल इस करिया कि तुमोरो चाल-चलन प्रभुका कूनाक अनुसार हो, जैले चाहे मै तुमून देखु या नि देखु, मैस तुमारा बारि में बस यो सुण में अ कि तुम एक मन है भेरन परमेश्‍वरका सुसमाचार खिन भौत विश्वासले मेहनत करछा,
\v 28 और तुम दुश्‍मून भटे बिल्कुल जन डरा, क्‍याखिनकि तुम उनोरो सताव सहभेरन दिखूंछा कि उन हरै दी जॉला, लेकिन तुमून परमेश्‍वर बचालो।
\v 29 किलैकि मसीहका कारणले तुम मे यो दया भैछ कि तुम उनूनमें विश्वास नै बल्कि उनून खिन मुशीबत ले साहा।
\v 30 तुमले उसि कोशीश करने रया जस तुमूनले मैस करून देखछ्य और सुणछ्य लै कि मैं ऐल तलक लै करछू।
\c 2
\s मसीहकि दीनता और महानता
\p
\v 1 अगर यीशु मसीह तुमारा मन बड़लो और उनारा प्रेमले तुमून सुख-चैन मिलोल। तुमोरो रिश्‍ता पवित्र-आत्‍माका दगाड़ छ और तुम दुसरान में दया और उनुस प्रेम करछा,
\v 2 फिर तुम लोग एक मन-चित्त, एक दल और एक जुट है भेरन, प्रेमका एक धॉग में बादिभरेन आ और इसिकैं मेरि खुशी पुर कर दी।
\v 3 तुम मतलबी और घमण्‍डी जन बना, लेकिन दयालु बनभेरन दुसरुन अपुन है भेरन निको समजा।
\v 4 तुम अपूनो निको नै पर दुसरूनका भलाइको ध्‍यान राँखा।
\v 5 तुम अपूनो स्‍वभावस प्रभु यीशु मसीहका स्‍वभावका जस बना लिया।
\v 6 जेले परमेश्वराका रूप में होभरेन लै परमेश्वराका तुल्य हुन खिन अपून बश में राखनाकि चीज नै समझ।
\v 7 जबकि उन परमेश्‍वर छन, फिर ले उनूले अपूनो यो हक त्‍यागभेरन एक सेवा करन्या आदिम बन ग्‍या।
\v 8 उनूले अपूनास दीन बना लिछ, और यां तलक हुकुम मानन्या बन गया कि सूलीक मौत ले सहन करछ्य।
\v 9 येक कारण परमेश्‍वरले उनुस भौत महान बनाछ, और उनोरो नाम सब नामका मलि मे ठैराछ
\v 10 जैले उनारा आदर में स्‍वर्ग, धरति और अधलोकॉक सब मैस अपूना घुणा टेकाला,
\v 11 और प्रभु परमेश्‍वरकि महिमाका खिन सब लोगून यो कबूल करून पड़ल कि यीशु मसीह प्रभु छन!
\s संसार में उज्यालाका नायाति चमका
\p
\v 12 इसीकै म्‍यार भाइयो, जसीकै तुम हमेशा हुकुम माननै आछा, नै केवल म्यारा रून में लेकिन अब उ है ले ज्‍यादा म्‍यर नै रुन में ले मानिया, और डरने और कमाने अपूना मुक्ति काम पुर करने रया,
\v 13 किलैकि खुद परमेश्‍वर अपूनि इच्छा खिन तुमेरि इच्छा और कामून बढ़ून खिन तुमारा भितर काम करनान
\v 14 सब काम बिन कुड़कुड़ाई और बिना बहस करा,
\v 15 जैले तुम निर्दोष और सिदा -सादा बना और यो संसाराका ट्‍याड़ और बिगड़ीनाका लोगूनका बीच में परमेश्‍वरका निका सन्तान बनभेरन संसार में उज्यालो बनभेरन चमका।
\v 16 जिन्‍दगी बचन में मजबूतीले ठॉड़ रौ, जैले यीशु मसीह दिन, मैस यो बात में गर्व होलो कि नै त मेरी दौड़ -धुप और नै मेरि मेहनत बेकार गै।
\v 17 अगर मै तुमारा विश्वासको बलिदान और भक्ति में आहुतिका सामान खिती जाछू तबले मैं आनंदित छू और तुम सबुनका दगाड़ा आनन्द लै मनूछू।
\v 18 मैं विनती करछू कि तुमले उसीकै आनंदित रया और म्यारा दगाड़ा आनन्द मना।
\s तीमुथियुस और इप्फ्रदीतुस
\p
\v 19 प्रभु यीशु मैं मैस आश छ, कि मै जल्‍दी तुमारा पास तीमुथियुस भेजुंला जैले मैस तुमारा बारि में जाणिभेरन खुशि मिलैलि।
\v 20 म्‍यारा पास उक जसो और कोई इसो दुसोरो आदिम न्‍हैंतिन, जैस अपूनी समान तुमेरि फिकर हो।
\v 21 क्‍याखिनकि सब अपूनो- अपूनो फैद देखनान, नै कि मसीह यीशुका खोज करनान।
\v 22 पर तुम जाणछा कि उले निक खबरका परचार करून में मेरि मधत उसिक करछ्य, जस्‍सिकैं एक च्‍यल अपूना बबाकि मधत करछो।
\v 23 येक कारण जस्सै मैस पत्तो लागोलो कि म्‍यारा दगाड़ा कि होला, मैं आश करछू कि मै तिमोथीस तुमारा पास भेजि द्‍यूंल।
\v 24 और प्रभु में मैस भरोश छ: कि मैले जल्‍दी तुमारा पास ऊंलो।
\v 25 फिर लै मैस यो जरूरी लागून मरियोछ कि मै इपफ्रुदीतुस तुमारा पास वापिस भेजुं जो म्यारा भाई दगाड़िया और सब बातुन में मेरी सेवा करनवालो लै छ:।
\v 26 किलैकि तुमूनले उकि बिमारीकि खबर सुण रैछ और तब ले उ तुमारा पास उनखिन भौत उत्सुक छ्यो।
\v 27 - सच्ची मैं उ बिमार त छ्यो यां तक मरन्या छ्यो। पर उमे परमेश्वरकि दया भैछ और नै केवल उमे पर मै- मैले भैछ।
\v 28 येक कारण मै ऊस तुमारा पास वापिस भेजुंला, जैले तुम ऊस देखिभेरन खुशि हो जाला, और तुमारा बारि में मेरि फिकर ले कम है जालि।
\v 29 और आखिकार प्रभु मे उको स्‍वागत बढ़ आनन्दले करिया इसो लोगूनको ज्यादा आदर करा,
\v 30 क्‍याखिनकि उ मसीहका कामका खातिर अपूना प्राणस खतरुन में डालभेरन मरून्‍या छ्यो। उले मैस तुमारा तरफ भटे यो मधत करछ्य जो तुमुले नै करि सकी।
\c 3
\s सच्ची धर्मिकता
\p
\v 1 हे म्‍यार भाइयो, प्रभु में मगन रओ। मै उई बातुन बार-बार तुमून लिखून में के परेशानी न्‍हातिन, किलैकि ऐल तुमेरि हिफाजत होलि।
\v 2 कुकुर जस आदिम, कुकर्मी और झुटा खतनावाला आदिमीन भटे सावधान रया।
\v 3 सच्‍ची खतनावॉला त हमी छ, जो पवित्र आत्माले परमेश्‍वरकि अराधना करनू, हम शरीर मे भरोश नै करना पर मसीह यीशु में भरोश करनू।
\v 4 मै शरीर में भरोश राख सकछू। अगर कैसे शरीर में भरोश राखनाको बिचार छ: तो मैस उहै लै भौत ज्यादा है सकछो।
\v 5 म्‍यरो पैद हूनाक अठूं दिन म्‍यर खतना भ्‍योछ। इस्रायली बिन्‍यामीन जातिनका म्‍यर गोत्र छ:, मै एक पक्‍का यहूदी और कठोर नीयमको पालन करन्या फरीसी छू।
\v 6 मैं अपूनि हिम्मतले कलिसियायों सतुनवालो और ब्यवस्थाक मुताबिक निर्दोश‌ छू।
\v 7 पर जो बात म्यारा फैदाक छ्या, उनून मैले मसीहका कारणले अपूना नुकसान वालो मानयान,
\v 8 येहै लै बढ़भेरन मैं अपूना प्रभु यीशु मसीहका -ज्ञानका कारणले सब बातुन बेकार समझछूं। जैक कारण मैले सब चिजोको नुकसान उठाछ, और उनून कुड़-करकट समझ छू जैले मैं मसीहस पा सकू
\v 9 और मै यीशु में पाई जूं। यो अपूनि उ धार्मिकताले नै जो नियम भटे पैदा हुछी, पर उ धार्मिकताले जो मसीह में विश्वास करनाले मिलछो।
\v 10 - जैले कि मैं उस और उका ज्यून हुनाकि सामर्थस और उका दगाड़ा दुखून में सामिल हुनाकि पीड़ैस समझु, और उकि मौतकि समानतास पा सकूं,
\v 11 कि मैले मरिन में भटे दुबाँर ज्‍यून हुन मे सफल है सकूं।
\s निशानाका तरफ दौडून
\p
\v 12 -मै यो नै कून कि मैले यो सब पा हलछ्य, और मै निष्‍पाप बन गयु, पर मै अघिल बढ़भेरन लक्षक पान खिन कोशिश करने जाछू, जैक खिन यीशु मसीहले मैस अपूना हात में ली रैछ।
\v 13 हे भाईयों, मैं यो नै कूनु कि मैस यो मिल ग्यो, पर यो काम करछू, कि जो बात पछिकैं छुट ग्यान, उनून भुलभेरन, अघिलकैं बढ़नू,
\v 14 मैं अपूना लक्षकक तरफ दौड़ते जाछू कि उ इनाम पा सकू, , जैखिन परमेश्वरले मैस यीशु मसीहका दगाड़ा बुलाछ।
\v 15 आखिर में हमुन मे भटे जदु पक्‍का विश्‍वासी छन, उन योई बिचार राँखो, और अगर कोई बात खिन तुमून में अलग बिचार हो, तब परमेश्‍वर तुमून उका बारि में ले बताला।
\v 16 जो ले हमुले सिखि हैछ, उस्सो अपून ब्यवहार करा।
\v 17 हे भाइयो, तुमसब मिलभेरन म्यार जस काम करा, और उनून ध्‍यानले देखा जो यो रीतिले अपूनी जिन्‍दगी बितूंनान, जैक नमुन तुम हमुनमें देखछा।
\v 18 किलैकि मैले पैलि ले तुमूनथैं भौत बार क्‍योछ और आज ले डाड मार-मारभेरन कूछूं, कि इसा भौत मैस छन जो अपूना ब्यवहारले मसीहक क्रुसाका आज ले दुश्मन छन।
\v 19 आखिरकार इनोरो विनाश होलो, किलैकि उन हर बखत अपूनी पेटक खिन सोचनान और अपूनि बेशर्मेकि बातुन में भौत घमंड करनान और दुनियाकि चिजून में अपूनो मन लगा रॉखना।
\v 20 हमेरि नागरिकता स्‍वर्गकि छ: जां भटे हम अपूना मुक्‍तिदाता प्रभु यीशु मसीहका वापस उनाकि भौत बेशबरीले इंतजार करनू।
\v 21 उन अपूना ताकतक उ असरले जैक द्वारा उ उन सब चिजून अपूना वश में करि सकनान, और हमोरो नाशवान शरीरोको रूप बदलभेरन अपूना महिमामय शरीरोको जस बना द्याला।
\c 4
\p
\v 1 हे म्‍यर प्रिय भाइयो, तुम जो मेरो आनन्द और मुकुट छा, तुमून देखून खिन मेरो भौत मन करछो। म्यारा प्रियों प्रभु मे इसीकै मजबुत रया।
\s व्यावहारिक निर्देश
\p
\v 2 मै यूओदिया और सन्‍तखै द्विनथैं विनती करछू कि उन प्रभु में मन लगून।
\v 3 हे म्‍यारा सच्च दगाड़िया,, मै तैथैं ले बिनती करछू, कि तै इन स्यैनिनकि मधत कर। जिनुले म्यारा दगाड़ और क्लेमैन्स और म्यारा दुसारा दगाड़ियान जिनोरो नाम जीवनकि किताब में लिखिनाका छन सुसमाचार खिन भौत मेहनत करछ्य॥
\v 4 प्रभु में हमेशा आनंदित रौ। मै फिर कूछू, आनंदित रौ!
\v 5 तुम सब लोगूनका दगाड़ निको व्‍यहवार करा, और याद राँखा कि प्रभु नजिक छन।
\v 6 केले बातकी चिन्‍ता जन करा, पर हरेक बात में प्रार्थना और बिनती धन्‍यवादका दगाड़ परमेश्‍वरका सामुनी राँखा।
\v 7 तब परमेश्‍वरकि शांति, जो समझ है भेरन दूर छ, तुमारा दिल-दिमागस यीशु मसीह में हमेशा समालि राँख राखॉल
\v 8 हे भाइयो, जो- जो बात सच्ची, आदरणीय, सहि, पवित्र, निकी, और तारीफ करून लायक छन। बस उनूनेमें ध्यान लगाया।
\v 9 जैले तुमूले मैथैं सिखौ-सुणौ और मै -में देखछ्य, उस्सो करा। और परमेश्‍वर जो शांतिको दाता छ, उन तुमारा दगाड़ रौल।
\s दान खिन धन्यवाद
\p
\v 10 मै प्रभु में भौत आनन्दित छू,, कि इदुक दिनाका बाद तुमूले मैंखिन भेट भेजिछ्य। पक्‍का तुम पैली ले मैं खिन चिन्‍ता करछ्या, पर उस प्रगट करनाको मौक नै मिलौ।
\v 11 मै अपूनि कोई कमी-पेशीक कारणले यो न कूनू, किलैकि मैले हर हाल में संतुष्ट रून सिख हैछ।
\v 12 में दीन-हीन हालत और सम्‍पन्‍नता में ले रुन जाणछू, और हर बात हर परिस्‍थिति में संतुष्‍ट हुन, भुखो रून और घटुन बढ़ुन सिख हैछ।
\v 13 परमेश्‍वर जो मैस ताकत दीनान, उनारा जरियाले मै सब कुछ कर सकछू।
\v 14 फिर लै तुमूले निक करछ्य, कि दुखक बखत मेरि मधत करछ्य
\v 15 हे फिलिप्पियों जस कि तुम खुद जाणछा, कि सुसमाचार प्रचाराका काम में जब मैं मैसिडोनिया भटे गयु तो तुमारा अलावा कोई दुसेरी कलिसीयाले धनेले मेरी मधत नै करि।
\v 16 इसीकैं तुमूनले थिसलुनिका में ले, मैखिन बार-बार दान भेजिछ्य।
\v 17 यो बात न्‍हातिन कि मै दान चाँछू, बल्‍कि इसो फल चाँछू जो तुमारा फैद खिन बढ़नै जौ।
\v 18 म्यारा पास सब कुछ छ: और ज्यादा है ज्यादा छ:। तुमूनले इपफ्रुदीतुसक हात जो दान भेजछ्‍य, उस पाभेरन मैं संतुष्ट छू तुमोरो दान परमेश्‍वर खिन एक खुशबुदार बलिदान छ, जैले परमेश्वर खुशी हुंनान।
\v 19 परमेश्‍वर तुमेरि हर जरूरतुन हमारा यीशु मसीहकि धन-दौलतले पुर करॉला, जो महिमा सहित उनारा पास छ।
\v 20 यो बात पक्‍कि छ कि हमारा पिता परमेश्‍वरकि महिमा हमेशा-हमेशा तलक हुनै रौ। आमीन।
\s आखरी नमस्कार
\p
\v 21 जो ले यीशु मसीहका विश्‍वासी छन, उनून म्‍यारा तरफ भटे पैलाग कया। और जो म्‍यारा दगाड़ छन, उन ले तुमून पैलाग कूनान।
\v 22 होई , यांक सब विश्‍वासी लोग, खाश कर सम्राट कैसराका महल में काम करन्या, तुमून पैलाग कूनान।
\v 23 प्रभु यीशु मसीहकि दया तुमून में रौ।
