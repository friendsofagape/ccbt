\id COL - Soriyali New Testament
\ide UTF-8
\rem copyright Information: creative commons attribution
\h इफिसियों
\toc1 कुलुस्सियों का नाम पौलुस प्रचार की चिट्ठी
\toc2 कुलुस्सियों
\mt1 Colossians
\mt1 कुलुस्सियों
\is भूमिका
\ip कुलुस्सियों का नाम पौलुस प्रचारक की चिट्ठी एशिया माइनर का कुलुस्से नामक नगर की कलीसिया स लिखी गैछी, जो इफिसुस नगर के पूर्व में स्थित छै। इस कलीसिया की स्थापना पौलुस नै करीना की छी, फिर ले पौलुस स उ कलीसिया खिन बोझ छ्यो, पौलुस स यो पतो चलछ्य कि कुलुस्से की कलीसिया में कुछ गलत शिक्षा दिनवाला छन , तै पौलुस इनोरो विरोध करन खिन सच्चा मसीही संदेश का दगाड़ा एक चिट्ठी लिखछू छो। जैमें उ लिखछो कि यीशु मसीह पूर्ण उद्धार दिन में समर्थ छ:
\iot रूप–रेखा
\io1 भूमिका 1:1-8
\io1 मसीह को स्वभाव और काम 1:9--2:19
\io1 मसीह और नय्या जीवन 2:20--4:6
\io1 उपसंहा 4:7--18
\c 1
\s अभिवादन
\p
\v 1 पौलुसका, तरफ भटे, जो परमेश्वरकि इच्छाले यीशु मसीहको प्रचारक छ:, और भाई तीमुथियुस का तरफ भटे लै
\v 2 मसीह में उन पवित्र और विश्वासी भाईन का नाम जो कुलुस्से में रूनान : हमारा पिता परमेश्वरका तरफ भटे तुमून अनुग्रह और शान्ति मिलौ।
\s धन्यवाद की प्रार्थना
\p
\v 3 हम तुमून खिन रोज प्रार्थना कर भेरन प्रभु यीशु मसीहका पिता परमेश्वरको धन्यवाद करनू,
\v 4 क्याखिनकि हमूनले तुमारा बारि मे सुणरैछ, कि तुम मसीह यीशु में विश्वास करछा, और आपस में सब विश्वासी लोग प्रेम राखनान।
\v 5 यो उ आशक कारण जो तुमून खिन स्वर्ग में राखिनाकि छ:, जेका बारमें तुमूनले पैलिकैं उ सुसमाचरैले पत्तो लाग ग्यो,
\v 6 जो तुमारा पास पुजछ्य, और जो रीतिले उ सारा संसार में लगातार फल ल्यु और बढ़नै जानमरियो उसीकै जे दिन भटे तुमूनले ऊस सुणछ्य और सच्चाई ले परमेश्वरक अनुग्रहस समझछ्य उ तुमूनमे ले काम करनै जानमरियो।
\v 7 उकि शिक्षा तुमले हमारा प्रिय दगड़िया इपफ्रास भटे पाछ, जो हमारा तरफ भटे मसीहको विश्वासयोग्य सेवक छ:।
\v 8 उल लै तुमारा उ प्रेमाका बारि में जो पवित्र आत्मा में छ हमून बताछ।
\v 9 यो कारण जे दिन भटे हमूनले येक बारि सुण रैछ, उ दिन भटे हमले तुमूनखिन प्रार्थना और बिनती करते रूनू, कि तुम लोग आत्मिक ज्ञान और समझ सहित परमेश्वरकि पूरी इच्छा समझ सका,
\v 10 जैले तुमोरो चाल-चलन प्रभु का योग्य हो, और सब कामून में प्रभुस खुश करा, और तुमून में हर प्रकार का भला फल लागून, और परमेश्वरका पहचान में बढ़ते जा, और उकि शक्तिले सब प्रकारैकि सामर्थले ताकतबार बन सका जैले हर प्रकारैकि मजबुति और धीरज प्राप्त कर सका,
\v 11 और परमेश्वरपिता को धन्यवाद करते रौ, जैले हमून इस योग्य बनाछ कि हम पवित्र लोगून का दगाड़ा मिल सकाँ।
\v 12 उलै हमून अन्धकार में भटे निकाल भेरन अपूना च्याला यीशु का राज्य में प्रवेश कराछ,
\v 13 जैले हमून पापून भटे छुटकारा और पापून कि माफि दिछ।
\s मसीह की महानता और उका काम
\p
\v 14 मसीह अदृश्य परमेश्वरको प्रतिरूप और संसार में पैलो छ:।
\v 15 क्याखिन कि उमेंई सारि संसारकि रचना भेछ्य, चाहे स्वर्ग हो या धरती या देखी हो अनदेखी हो क्या सिंहासन, क्या राजा, और क्या प्रधानताये, क्या अधिकार, सारि चीज उका द्वारा और उ खिनई बनाई ग्यान।
\v 16 उई सब चीजून में पैलो छ:, और सब चीज उका द्वार स्थिर रूनान।
\v 17 उई शरीर मतलब कलीसिया का मुकुट छ:, उई पैल छ: और मरिनान में भटे ज्यून हुन वालो में लै पैल छ: येक कारण उ सब बातून में सर्वसिरेठ छ:।
\v 18 क्याखिन कि पिताकि खुशी यो बात में छ: कि उमें सब प्रकारकि परिपूर्णता वास करौ।
\v 19 और उका का क्रूस में बहिना का खून का द्वारा मेल-मिलाप कर भेरन, सब चीजूनको उका द्वारा अपूना दगाड़ा मेल कर लै चाहे धरती में हो या चाहे स्वर्ग में हो।
\v 20 और तुम जो पैलि अपूना बुरा कामून का द्वारा परमेश्वर भटे दूर होगैछ्या और तुमारा मन में एक-दुसारा खिन बैर छ्यो।
\v 21 उलै अब यीशु मसीह का मौत का द्वारा तुमारा दगाड़ा मेल कर हालछ्य, जैले उ तुमून अपूना सामुनि पवित्र और निर्दोष और निष्कलंक बना भेरन पेश करौ।
\v 22 अगर तुम विश्वास में मजबूत रौला, और सुसमाचार की उ आशस जैस तुमूनले सुणरेछ: उस नै छोड़ा जेको प्रचार आकाशका तलि रूनवालान सब लोगून में करिग्योछ और जेको मैं पौलुस सेवक बन्यू।
\v 23 अब मैं उन दुखून का कारण खुश हुछू, जो तुमूनखिन उठूछू, और मसीहा का क्लेशून कि घटी कलीसिया खिन, अपूना शरीर में पूरो कर दिछू।
\s कलीसिया को सेवक— पौलुस
\p
\v 24 मैं परमेश्वरका प्रबन्ध का अनुसार कलीसिया को सेवक नियुक्त करिगयू, जो तुमून खिन सौपी गयू, ताकि मैं परमेश्वरको बचनून को पूरो-पूरो प्रचार करू।
\v 25 मैं परमेश्वरका प्रबन्ध का अनुसार कलीसिया को सेवक नियुक्त करिगयू, जो तुमून खिन सौपी गयू, ताकि मैं परमेश्वरको बचनून को पूरो-पूरो प्रचार करू।
\v 26 और उ भेदस जो युगून और पीढ़िन भटे गुप्त में रियोछ्य, लेकिन अब परमेश्वरका पवित्र लोगून में प्रगट भ्योछ।
\v 27 और जिनून में परमेश्वरले प्रगट करून चाछ कि उनून मालूम हो कि अन्यजातिन में उ भेदकि महिमा कि किमत छ:, और उ यो छ: कि मसीहा जो महिमा कि आश छ: उ तुमून में रूछो।
\v 28 जेको प्रचार करभेरन हम हर एक जनस चेतावनी दिनू और सब ज्ञानस हर एक जनस सिखुनू, कि हर एक जनस मसीह में सिध्द कर भेरन पेश करा।
\v 29 येक कारण में उकि उ शक्ति का अनुसार जो मैं में सामर्थाका दगाड़ा प्रभाव डालछी, तन मन लगाभेरन मेहनत करछू।
\c 2
\p
\v 1 मैं चाछू कि तुम जाणि ली कि तुमारा और उनूनखिन जो लोदीकिया में छन, और उन सबूनखिन जिनूनले मैंस नै देख रै, मैं कतुक मेहनत करछू,
\v 2 ताकि उनारा मनून में शान्ति हो और उन आपस प्रेमले में रून, और पूरि समझले उ धन प्राप्त करून, जो परमेश्वर पिता को भेद और मसीहस पछयाण लिनान।
\v 3 जैमें बुध्दि और ज्ञानाका सबाका-सब भण्डार छिपीनाका छन।
\v 4 मैं यो येक कारण कुछू कि कोई आदिम तुमून ललचूनवालि बातूनले ध्वाका नै दे।
\v 5 जबकि मैं तुमून है दूर छू, तब ले आत्मिक रूपले तुमारा नजिक छू, और तुमारा भल जीवनस और तुमारा विश्वासका जो मसीह में छ:, उस मजबूत देख भेरन खुश हुनू।
\s मसीह में जीवन की भरपूरी
\p
\v 6 जसीकै तुमूनले यीशु मसीहस प्रभु मानिभेरन ग्रहण कर लीछ:, उसीकै उमें बढ़नै रौ,
\v 7 और उमें जड़ पकड़ते और बढ़ते जा; और जसो तुमून सिखाई ग्योछ उसीकै विश्वास में मजबूत हुनै जा, और ज्यादा है ज्यादा धन्यवाद करते रौ।
\v 8 सचेत रौ कि कोई तुमून उ चालागि और ध्वाकाले द्वारा तुमून लुट नै ल्यो, जो मैसूनकि रीति रिवाज और संसारकि पैलि शिक्षा का अनुसार त छ: लेकिन मसीह का अनुसार न्हातिन।
\v 9 क्याखिनकि मसीह में परमेश्वरकि सारी भरपुरीले शरीर सहित वास करछो,
\v 10 और तुम उमें भरपुर हो गैछा जो सारी प्रधानता और अधिकारोको राज छन।
\v 11 और उमेंई तुमोरो इसो खतना भ्योछ जो हातले नै हुनो, मसीह को खतना में शारीरिक इच्छा उतारी दी जांछी,
\v 12 और मसीहक दगाड़ा बपतिस्मा में गाड़ी गया और उ में परमेश्वरकि सामर्थ में विश्वास करभेरन, जिनूनले मसीहस मरिन भटे ज्यून करछ्य, उका दगाड़ा ज्यून भ्यान।
\v 13 और उले तुमूनले, जो अपूना अपराधून और शरीर का बिना खतना का दशा में मुर्दा छ्या, उका दगाड़ा ज्यून करि गैछा, और उनुले हमारा सब पापून माफ करछ्य।
\v 14 और उले हमून दोषी ठैहरून वाला दस्तावेजून रद कर दीछ, उस क्रूसका कीलून में ठोक भेरन हमारा सामुनि है हटा दीछ।
\v 15 और उले प्रधानताओ और अधिकारीन मलि भटे उतार भेरन सबुनका सामुनि उनोरो तमाशा बनाछ और क्रूसाका द्वारा उनूनमें जय-जयकारकि आवाज सुणाछ:।
\v 16 येक कारण खान-पीन या त्यार या नया चाँद, या सब्त का बारमें तुम कोई फैसाला जन करा।
\v 17 जबकि यो सब उनवालि बातूनको ईशार छ:, पर हकिकत में मसीह सब कुछ छ:।
\v 18 तुम अपनास इसा मैसून भटे जो तुमोरो ईनाम मिलून में बाधा नै डालून, जो तपस्या,स्वर्गदूतुन की पूज और दर्शनूनको बेमतलब बढ़ा चढ़ाभेरन मानान। उन मैंस अपूनि शाररिक बुध्दिक कारण भौत घमंड करनान।
\v 19 और इसीकैं उन मसीहका दगाड़ा नै रै सकना।मसीह उ ख्वरो छ: जैले पुर शरीर जोड़- जोड़ों और दिल दिमागक द्वारा एक हैभरन परमेश्वरेकि ईच्छाले बढ़छो।
\s मसीह का दगाड़ा मरून और जीनो
\p
\v 20 जबकि तुम मसीहका दगाड़ा संसारकि पैलि शिक्षा खिन मर गैछा, तो फिर उनारा नियाति जो संसारा का जसा छन जीवन किलै बितूछा? तुम इस रीति- रिवाजून किलै मानछा
\v 21 कि ‘यो जन छूया, ’ ‘ उस जन खाया, ’ और ‘ उस हात जन लगाया’?
\v 22 यो सब बात एक दिन खत्म होजाला क्याखिनकि यो आदिमीनका आज्ञा और शिक्षाका अनुसार छन।
\v 23 इन रीतियों में साधना, तपस्या और कठोर आत्म-संयम का द्वारा ज्ञानोको दिखावाट हुछो, लेकिन शरीर की इच्छूउन रोकून में ये भटे केले फैदा नै हूनो किलैकि यो सब बात मैंसूनका ठैराईनाका छन।
\c 3
\p
\v 1 अगर तुम मसीहका दगाड़ा ज्यून हो गैछा त अब स्वर्गीय चीजूनका खोज में लाग रौ, जां मसीह परमेश्वरका दैन तरफ विराजमान छन।
\v 2 संसार में नै लेकिन स्वर्गीय चीजून में ध्यान लगा।
\v 3 तुम त मर गैछा, पर अब तुमोरो जीवन मसीह का दगाड़ा परमेश्वरमें छिपीनाको छ:।
\v 4 अब जब मसीह हमोरो जीवन छ:, प्रगट होलो, तब तुमले उका दगाड़ा महिमा में प्रगट करिजाला।
\s पुरानो जीवन और नय्या जीवन
\p
\v 5 येक कारण अपूना नाशवान शरीरा अंगून मार डाला जो संसार में छन, व्यभिचार (कुकर्म), अशुध्दता, दुष्कामना, बुरी लालसा और लोभ जो मूर्तिपूजाका बराबर छन।
\v 6 इनी कारणूनले आज्ञा नै मानिया वालान में परमेश्वरको प्रकोप आ पड़छो।
\v 7 और तुमले जब इन बुराईन में जीवन बितूछा त बुराईका अनुसार चलछा।
\v 8 अब तुम ले इन सबून, क्रोध, रोष, बैरभाव, निन्दा और गाली दिन छोड़ दी।
\v 9 एक दुसाराथै झूट जन बोला, क्याखिनकि तुमूनले अपूनो पुराना चाल-चलन समित उन कामून छोड़ हलयान।
\v 10 और नया स्वभाव धारण कर हालछ्य, जो परमेश्वरका स्वरूपका अनुसार ज्ञान प्राप्त करन खिन नया बनते जाछो।
\v 11 उमें न कोई यूनानी ,यहूदी, खतना, खतनारहित, जंगली, स्कूती, दास और न कोई आजाद केवल मसीह सब कुछ छ: और सबून में छ:।
\v 12 येक कारण परमेश्वरका चुनिनाका नियाति जो पवित्र और प्रिय छन, बड़ी करूणा, और भलाई, और दीनता, और नम्रता और धीरजले धारण करा।
\v 13 अगर कैसई कैमें दोष दिना को कोई कारण हो, त एक दुसराकि सहली और एक दुसराका अपराध माफ करा; जसा प्रभुले तुमारा अपराध माफ कर्यान, उसोई तुमले करा।
\v 14 लेकिन सबून है ठूलि बात यो छ: कि आपस में प्रेम-भाव राखा।
\v 15 मसीह की शान्ति तुमारा मन में राज करौ योई शान्ति खिन तुम बलाईना का छा और तुम धन्यवाद करते रौ।
\v 16 मसीह का बचनून अपूना मन में ज्यादा है ज्यादा बसून दी, और सिध्द ज्ञान सहित एक-दुसरास सिखा और समझा, और अपूना-अपूना मन में अनुग्रह का दगाड़ा परमेश्वर खिन भजन-किरतन करते रौ।
\v 17 बोलून में, या करून में जैले करछा उ सब प्रभु यीशु का नामले करा, और उका द्वारा पिता परमेश्वको धन्यवाद करा।
\s नय्या जीवन का परिवार खिन नियम
\p
\v 18 हे स्यैनियों, तुम अपूना-अपूना घरवालाका अधीन इसीकैं रया जसो प्रभुले बता रैछ।
\v 19 हे बैगों तुम अपूना-अपूना स्यैनिनका दगाड़ा प्रेम राख्या, और उनारा दगाड़ा कठोर व्यवहार जन कर्या।
\v 20 हे नानतिनो तुम सब बातून में अपूना-अपूना ईजा बबा का कयू मानिया, क्याखिनकि प्रभु इनी बातूनले खुश हुनान।
\v 21 और हे नानतिनानवालो, अपूना नानतिनान तंग जन करा, कांई इसो नै हो कि उनेरि हिम्मत टुटी जौ।
\v 22 हे नौकरों जो तुमारा मालिक छन, उनोरो सब हुकुमको पालन करा, मैंसून खुश करनखिन नै पर मनकि सच्चाईले और परमेश्वरका डरले।
\v 23 तुम जै केले करछा तन-मन ले करा, यो समझभेरन कि लोगून खिन नै मगर प्रभु खिन करछा;
\v 24 किलैकि तुम जाणछा कि तुमून येका बदला में प्रभु कि आशिष मिलैलि; तुम प्रभु कि सेवा करनै रौ।
\v 25 किलैकि जो बुराई करछो उस उको फल मिलोल, वाँ केको पक्षपात नै हूनो।
\c 4
\p
\v 1 हे मालिकों, अपूना - अपूना नौकरूनका दगाड़ा ठीक-ठीक फैसला और बर्ताव करा, यो समझ भेरन कि स्वर्ग में हमोरो ले एक मालिक छ:।
\s कुछ व्यावहारिक सलाह
\p
\v 2 सचेत रैभेरन प्रार्थना और धन्यवाद में लागिना का रौ;
\v 3 और येक दगाड़ा-दगाड़ा हमून खिन ले प्रार्थना करनै रया कि परमेश्वर हमून खिन वचन सुणूनाको इसो द्वार खोलि द्यो, कि हम मसीह का उ भेद बता सकां जैका कारण में कैद में छूं,
\v 4 और उस इसो प्रगट करू, जस मैस करून ठीक छ:।
\v 5 मौकास किमती जाणिभेरन भ्यार वालान का दगाड़ा बुध्दिमानी ले व्यवहार करा।
\v 6 तुमोरि बोलून में हमेशा दया और मीठास हुन चैछो और तुमून मैंसून सही तरीका ले जबाब दिन आज्यो।
\s आखरी अभिवादन
\p
\v 7 प्रिय भाई और विश्वासयोग्य सेवक, तुखिकुस, जो प्रभु में म्योरो दगड़िया छ:, मेरि सब बात तुमून बता द्योलो।
\v 8 येक कारण मैंले ऊस तुमारा पास भेजरैछ: कि तुमून हमरि दशा मालूम हो ज्यो और उ तुमारा मनून में शान्ति द्यो।
\v 9 और उक दगाड़ा मैंले उनेसिमुस ले भेज रैछ: जो विश्वासयोग्य और प्रिय भाई तुमून में भटे छ: यो तुमून याँ कि सारी बात बता द्याला।
\v 10 अरिस्तर्खस, जो म्यारा दगाड़ा कैद में छ:, और मरकुस जो बरनबास को भाई लागछो (जैका बारमें मैंले तुमून थै कै रैछ जब उ तुमारा पास आलो त उका दगाड़ा निको ब्यवहार कर्या),
\v 11 - और यीशु जेथै यस्तुस ले कुनान, तुमून नमस्कार कुछो। और खतना करिना का लोगून में भटे बस योई परमेश्वरका राज्‍य खिन म्यारा दगाड़ा काम करछो और योई म्यारा शान्ति को कारण छ:।
\v 12 - इपफ्रास, जो तुमून में भटे छ: और यीशु मसीह को दास छ:, तुमून नमस्कार करछो। और हमेशा तुमूनखिन प्रार्थना में कोशिश करछो, जैले तुम लोग विश्वास में परमेश्वरेकि आत्माक इच्छाले मजबूत बना।
\v 13 और मैं उको गवाह छूं, कि उले तुमून खिन और लौदीकिया और हियरापुलिसवालान खिन भौत मेहनत करनै र्योछ।
\v 14 और प्रिय बैद लूका और देमास ले तुमून नमस्कार।
\v 15 लौदीकिया का भाईन और नुमफास और उनरा घरैकि कलीसियास नमस्कार कया।
\v 16 जब यो चिट्ठी पढ़ ली जालि त उका बाद लौदीकिया कलीसिया में ले पढ़ी जौ, और जो चट्ठी लौदीकिया भटे आलि उस तुम ले पढ़िया।
\v 17 और अर्खिप्पस थै कया कि जो सेवा तैस प्रभु का तरफ भटे मिल रैछ, उस ईमानदारीले पूरी करे।
\v 18 मैं पौलुस अपूना हातले लिखीनाको नमस्कार। मेरि जंजीरून याद राख्या। तुमून में दया हुनि रौ। आमीन।।
