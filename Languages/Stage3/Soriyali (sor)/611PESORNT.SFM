\id 1PE - Soriyali New Testament
\ide UTF-8
\rem Copyright Information: Creative Commons Attribution-ShareAlike 4.0 License
\h 1 पतरस
\toc1 1 पतरस
\toc2 1 पतरस
\mt1 1 Peter
\mt1 1 पतरस
\is भूमिका
\ip पतरस कि पैली चिठ्ठी मसीहियों का नाम लिखिनाकि छी, जिनून याँ परमेश्वराका चुनिनाका लोगूनथै कई ग्योछ, जो एशिया माइनराका सब उत्तरी जागान में तितर- बितर हो भरेन रूनमेरछ्या। यो चिठ्ठी खाश उदेश्य अपूना पाठकों उत्साहित करून छ्या जो कि अपूना विश्वासका कारण दुःख और सतावको सामान करनमर्यान । लेखक अपूना पाठकों यीशु मसीहका सुसमाचारकि याद दिला भरेन इसो करछो, क्याखिनकि यीशुकि मोत, दुबार जी उठून, और वादाका अनुसार आशा परदान करछी, यो देखनले उनून अपूना दुखून मानून और सहन करन छ्यो। यो विश्वासकि सच्चाईकि परख छ: । और यो कि "मसीह यीशुका प्रगट हुनाका " दिन उनून इनाम मिलोल।
\ip सतावका बखत हिम्मत दिनाका दगाड़ा- दगाड़ा, लेख यो ले आग्रह करछो कि उका पाठक इसा लोगूका दगाड़ा जिन्दगी व्यतीत करो जो मसीह यीशुका जन छन ।
\iot रूप रेखा
\io1 भूमिका 1;1--2
\io1 परमेश्वरको उद्धारस याद दिलून 1;3 --12
\io1 पवित्र जिन्दगी खिन उपदेश 1;13 -- 2;10
\io1 दुखूनका बखत मसीहीकि जिम्मेवारियाँ 2; 11 --- 4 ; 19
\io1 मसीही कि दीनता और सेवा 5; 1 -11 उपसंहार 5; 12-- 14
\c 1
\s अभिवाद
\p
\v 1 यीशु मसीहका प्रेरित, पतरसकी तरफ भटे, तुम परदेशियोंका नाम जो पुन्तुस,गलातिया, कप्पदुकिया, एशिया और बिथुनिया में तितर- बितर होभेरन रूनमरियान
\v 2 और पिता परमेश्वरका भविष्यका ज्ञानका अनुसार, आत्माका पवित्र करनका द्वारा आज्ञा पालन करन यीशु मसीह खुनलै पवित्र करनखिन चुनिगैछा। तुमून अनुग्रह और शान्ति मिलनै रौ।
\s एक जीवित आशा
\p
\v 3 हमारा प्रभु यीशु मसीहाका पिता परमेश्वरैको धन्यवाद हो, जैले यीशु मसीहास मरिन में भटे ज्यून करनाका द्वारा, अपूनी अपार दया का अनुसार, एक ज्यून आश खिन हमून नया जन्म दिछ।
\v 4 एक अविनाशी, निर्मल, और अजर विरासत तुमून खिन स्वर्ग में राखीनाकि छ:।
\v 5 तुमेरी रक्षा परमेश्वरकी सामर्थ्यका द्वारा विश्वासका द्वारा उ मुक्ति खिन, करी जाछी जो उंनवाला समय में प्रगट हुनवाली छ:।
\v 6 येक कारण तुम मगन हुछा, और यो जरूरी ले छ: की येल थ्वाडा दीनून खिन हरेक प्रकारेकी परीक्षाउन का कारण दुःख मे छा।
\v 7 कि तुमोरो विश्वास जो परख भेरन आग में तपाइनाको नाशवान सून है ले ज्यादा किमती छ: परख भेरन यीशु मसिहाका प्रगट हुन बखत तारीफ और महिमा और आदरका कारण ठैहरा।
\v 8 उस तुम बिना देखे प्रेम राखछा, और अब त उमे बिना देखिनाको ले विश्वास कर भेरन इसो आनन्दित और मगन हुछा जो वर्णन भटे भ्यार और महिमा भटे भरिनाको छ:।
\v 9 और अपूनो विश्वासको प्रतिफल और आत्माऊंको उद्धार प्राप्त करछा।
\s भविष्यवक्ताऊन कि गवाही
\p
\v 10 - योई उद्धाराका बारमें ऊन भविष्यवक्ताऊनले भौत खोजबिन और जाँच -पड़ताल करछ्य, जिनूनले ऊ अनुग्रहका बारमें जो तुमूनमें हुनवालो छ्यो, भविष्यवाणी करिनाकि छी।
\v 11 उनूनले यो बातेकि खोज करछ्य कि मसीहाको आत्मा जो उ में छ्यो, और पैलि भटे ही मसीहाका दुखूनकि और उका बाद हुनवाली महिमाकि गवै दिछ्यो, ऊ को और कसा टैम का बारमें इशारो करछो।
\v 12 उनूनमें यो प्रगट करिग्योछ की उन इन बातून में अपूनी नै लेकिन तुमेरी सेवा करछ्य, जिन बातूनको समाचार एैल तुमून उन लोगूनका द्वारा मिलछ्य, जिनूनले स्वर्ग भटे भेजिनाकि पवित्र आत्माकि प्रेरणा ले तुमून सुसमाचार सुणाछ। और स्वर्गदूतनलै इन बातूनस देखनाकी भोत इच्छा करनान।
\s पवित्रताकि बुलाहट
\p
\v 13 येक कारण अपूनी-अपूनी बुद्धि की कमर कसभेरन, और सचेत रैय भेरन ऊ अनुग्रहकि पूरी आशा रखा जो यीशु मसीहका प्रगट हुनाका बखत तुमून मिलून वालो छ:।
\v 14 हुकुम मानिन्या च्यालानका नायाति अपूनी नासमझी पुरानी टैम इच्छा का जसा जन बना।
\v 15 पर जस तुमोरो बूलुन वालो पवित्र छ:, उसीकै तुम ले अपूनो पूरा चाल चलन में पवित्र बना।
\v 16 क्याखिनकि लिखिनाको छ: कि पवित्र बना, क्याखिनकि मैं पवित्र छूं।
\v 17 और जबकि तुम, हे पिता कैभेरन ऊथै प्रार्थना करछा, जो बिना पक्षपात हरेक का कामूनका अनुसार न्याय करनान, तो अपूना परदेशी हुनाको बखत डर में बिता।
\v 18 क्याखिनकि तुम जाणछा कि तुमोरो निकम्मा चाल- चलन जो बापदादों भटे चलिनाको छ:, तुमोरो छुटकारा सूनो या चांदी जसि नाशवान चिजून ले नै भ्यो।
\v 19 लेकिन निर्दोष और निष्कलंक मेमना अर्थात मसीहका बहुमूल्य खुनाका द्वारा भ्योछ।
\v 20 उको ज्ञान त संसाराका बनून है पैली भटे जाणि ग्यो छ्यो, पर तुमून खिन इन आखरी दीनून में प्रगट भ्योछ।
\v 21 - उका द्वारा तुम परमेश्वर में विश्वास करछा। जैले ऊस मरिन में भटे ज्यून करछ्य और महिमा दिछ येक कारण तुमोरो विश्वास और आशा परमेश्वर में हो।
\v 22 जबकि तुमूनले भाईचाराका निष्कपट प्रेम खिन सच्चाईको पालन करभेरन अपूनी आत्माऊंन पवित्र करछ्य त तन- मन लगा भेरन एक दुसारा क दगाड़ा ज्यादा प्रेम करा।
\v 23 क्याखिनकि तुमूनले नाशवान नै बरन अविनाशी बीजले अर्थात परमेश्वराका ज्यून और अटल वचनाका द्वारा नया जन्म पारैछ।
\v 24 क्याखिनकि "हरेक प्राणी घासका समान छन, और उनेरी सारी खुबशुरती घासाका फुलाका समान छ:। घास सुक जाछी, और फूल झड़ जानान।
\v 25 लेकिन प्रभुको वचन हमेशा-हमेशा एक जसो रूछो।" और योई उ वचन छ: जैको तुमून सुसमाचार सुणाई ग्योछ।
\c 2
\p
\v 1 येक कारण सब प्रकारोको बैरभाव और छल और कपट और जलन और बदनामीस दूर करभेरन
\v 2 नया पैदा होईनाका नन्तिनाका नियाति शुद्ध आत्मिक दूधकि इच्छ करा, ताकि उका द्वारा मुक्ति पान खिन बढ़नै जा।
\v 3 क्याखिनकि तुमूनले प्रभुको कृपा को स्वाद चख रैछ।
\s जीवित ढ़ुङो और पवित्र प्रजा
\p
\v 4 उका पास आभेरन, जैस मैसुन ले त निकम्मों ठैराछा, लेकिन परमेश्वरका नजिक चुनिनाको, और कीमती ज्यून ढ़ूंगो छ:,
\v 5 तुमले ज्यून ढ़ुङाका समान एक आत्मिक घर बन जाछा जैले पुरोहितोंको एक पवित्र समाज बनभेरन इसा आत्मिक बलिदान चढ़ा जो यीशु मसिहाका द्वारा परमेश्वरेस ग्रहणयोग्य हो।
\v 6 क्याखिन पवित्र शास्त्र में लिखिनको छ:, “देख, मैं सिय्योन में एक चुनिनाको ढुङो, अर्थात कुनाको एक कीमती ढुङो, राखछू, और जो कोई उमें विश्वास कराला, उन कभे निराश नि ह्वला।"
\v 7 सो तुम विश्वासीयून खिन यो कीमती ढुङो, छ: पर अविश्वासीन खिन " जो ढुङस राजमिस्त्रियून ले ठुकरा दीछ, उई कुनाको ढुङो, बन ग्यो,”
\v 8 और "ठेस लगनाको ढुगा और ठोकर खानाकि चट्टान बनग्यो,” क्याखिनकि वचनोंको पालन नै करिभेरन उन ठोकर खानान और ये खिनै उन ठहराई ग्यान ।
\v 9 पर तुम एक चुनिनाको वंश, राजकीय याजकनको समाज, एक पवित्र प्रजा, और परमेश्वरकि निज सम्पत्ति छा, जेले तुमून उका महान गुणों प्रगट करा जेले तुमून अन्यारा भटे अपूनी अद्भुत उजाला में बुलाइनाको छ:।
\v 10 पैलि तुम के नी छया पर अब परमेश्वरकि छा । तुमूनमें दया नै भैछ, पर अब तुमूनमें दया भैछ।
\s मसीह उत्तरदावित्व
\p
\v 11 हे प्यारो, मैं तुमूनथै विनती करछू कि अपूनास परदेशी और मूसाफिर जाणिभेरन उन संसारिक इच्छान भटे जो आत्माका दगाड़ा लड़ाई करनान बच रौ।
\v 12 अन्यजातिका बिच में तुमोरो चाल -चलन निको हो राखा, येक कारण जिन-जिन बातून में उन तुमून कुकर्मी जाणिभेरन बदनाम करनान, उन तुमारा निका कामून देखभेरन; उनारा कारण न्यायका दिन परमेश्वरकि महिमा करून।
\s परमेश्वराका दास
\p
\v 13 प्रभु खिन लोगूनका ठैराईनाका हरेक नियम माना, चाहे राज हो या अधिकारी हो।
\v 14 और या मालिकून, क्याखिनकि उन कुकर्मीनस सजा दिन और सुकर्मियन की तारीफ करून खिन भेजिना का छन।
\v 15 क्याखिनकि परमेश्वरेकि इच्छा यो छ: कि तुम भल काम करिभेरन अज्ञानताकि बात बोलूनवाल मुर्ख लोगूनको मुखं बंद कर दी।
\v 16 और अपूनास स्वतंत्र जाणा, पर अपूनी यो आजादीस बुराई खिन आड़ जन बनाया, पर अपूना आपस परमेश्वरको दास समझभेर हिटा।
\v 17 सबुनकि इज्जत करा, भायान दगडा प्रेम रखा, परमेश्वर भटे डरा, राजाको सम्मान करा।
\s मसीह हमोरो आदर्श
\p
\v 18 हे सेवकों, हरेक प्रकारका डराका दगाड़ा अपूना मालिकका आधीन रौ- केवल उनारा नै जो निका और विनम्र छन, लेकिन उनारा ले जो निर्दयी छन।
\v 19 क्याखिनकि अगर कोई परमेश्वरका प्रति शुद्ध मनका कारण दुःख उठाते हुये अन्यायस धीरज ले सहन करछा, तो उ तारीफको योग्य छ:।
\v 20 जब तुम पाप करछा, और तुमारा दगाड़ा बुरो बर्ताव हुछो, तब अगर तुम बड धीरज ले सहन करछा तो एमे तारीफ कि बात छ:? पर आगर उचित छ: काम करभेरन सताई जान में, धीरज ले सहन करछा तो परमेश्वर यैल ख़ुशी हुनान।
\v 21 और तुम येखिन बुलाई गैछा, क्याखिनकि मसीह ले तुमूनखिन दुःख उठाभेरन तुमून खिन एक आदर्श बन छ: कि तुमले उका चिन्न में हिटा।
\v 22 नै त उले पाप करछ्य, और नै उका मुख भटे छलकि कोई बात निकलछ्य।
\v 23 उ गाली सुणिभेरन गाली नै दिछ्या, और दुःख उठाभेरन कैसे ले धमकी नि दिछ्या, लेकिन अपूना आपस सच्चा न्यायका हात में सौप छ्यो।
\v 24 उले खुद अपूना शरीर में क्रूस में हमारा पापूनस उठा लियान, जेले हम पाप खिन मरिया और धर्मिकता खिन जिन्दगी ब्यतीत करा, क्याखिनकि उका मार खाना ले तुम चंगा भैछा।
\v 25 क्याखिनकि पैलि त तुम भेडू़नका नायाति भटकिनाका छ्या लेकिन अब अपूना प्राणूनका रखवालाका और मालिका पास लौट आ गैछा।
\c 3
\s स्यैनि और घरवालो
\p
\v 1 हे स्यैनियों, तुम लै अपूना-अपूना घरवालाका अधीन रौ, येक कारण कि अगर उनून भटे कोई इसा हुन जो प्रभुकि बात नै मनान।
\v 2 तो उन लै तुमारा पवित्र और बड़िया चाल-चलनस देखिभेरन प्रभुका नजिक आ जौ।
\v 3 और तुमोरो सिंगार दिखावटी नै हो, जस बाल बाटून, सूनाका गहन, या हरेक प्रकारका कपाड़ा पैनून,
\v 4 बरन यो तुमोरो लुकिनाको और मनुष्यत्व नम्रता और मनेकि दीनताकि अविनाशी सजावट भटे सुसज्जित रौ, क्याखिनकि परमेश्वरका नजर में येको दाम ठुलो छ:।
\v 5 पैलि टैमका पवित्र स्यैंनिन ले जो परमेश्वर में भरोश राखछ्या अपूना- अपूना घरवालानका अधीन रैयभेरन अपूनास इसीकैं सजूछ्या और संवारछ्या।
\v 6 जसीकै सारा, इब्राहीमस स्वामी कैभेरन उका अधीन रूछी, अगर तुमले बिना डरिनाका उई करा जो ठीक छ: त उकि चेलिन ठैहराला
\v 7 उसीकै, हे आदिमो, तुमून भटे हरेक अपूनी स्यैंनिका दगाड़ा समझदारी ले रौ, और उस कमजोर जाण भेरन उको आदर करा, यो समझ भेरन हम जीवनका वरदान का वारिस छा, जैले तुमेंरि प्रार्थना में रूकावट नै हो।
\s भाईनका कारण कष्ट
\p
\v 8 तुम सबाका सब एक मन और कृपालु, भायान दगाड़ा प्रेम राखून वाला, दयालु और नम्र बना।
\v 9 बुराई का बदाला बुराई जन करा, गालीका बदाला गाली जन दी, लेकिन तुम आशीष दी, क्याखिनकि तुम आशिषाका वारिश हुनखिन बुलाई गैछा।
\v 10 क्याखिनकि, "जोलै जिन्दगी कि इच्छा करनान और निका दिन देखून चांनान, ऊ अपूना जिबोड़ास बुराई भटे और अपूना होठून गलत बात बोलून है रोका।
\v 11 उ बुराई भटे दूर रौ, और भलाई करो, उ शांतिस खोजो और उ खिन कोशिश करो।
\v 12 क्याखिनकि परमेश्वरका आँखा धर्मी जन में लागिनाकि रूनान, और उनारा कान उनका विनती का तरफ लागिनाका रूनान, पर प्रभु बुराई करनवालान का दुर रूनान।
\v 13 अगर तुम भलाई करन में लाग रौ तो तुमेरी बुराई करनवालो फिर को छ:?
\v 14 अगर तुम धर्माका कारण दुःख ले उठुछा, तो धन्य छा पर उनारा डरूनाले जन डरा, और नै घबराया।
\v 15 पर मसीहास प्रभु जाणिभेरन अपूना-अपूना मन में पवित्र समझा, और जो कोई तुमून भटे तुमारा भरोशा बार में के पूछनान त ऊस जबाब दिनखिन हमेशा तैयार रौ, लेकिन नम्रता और डराका दगाड़ा।
\v 16 - और अपूना मनस साफ राखा येक कारण जिन बातून का बारमें तुमेरी बुराई हुछी, उका बारमें उन जो प्रभु में तुमारा निका चाल- चलनस तुच्छ जाणनान उन लज्जित हून।
\v 17 क्याखिनकि अगर परमेश्वरैकि योई इच्छा हो तो ठीक छ: कि तुम बड़िया काम करून खिन दुःख उठा, नै कि गलत कामून खिन।
\v 18 मसीहले सबुनका पापुन खिन एक्कै बार मर ग्या, और अधर्मीन खिन धर्मीले ताकि हमून परमेश्वरका नजिक पूजून, शरीरका अनुसार त उन मारि ग्यान, पर आत्माका अनुसार ज्यून करी ग्या।
\v 19 उनुले उमेंई जाभेरन कैदी आत्माऊन ले प्रचार करछै।
\v 20 जिनूनले उ पैलि बखत उनरि हुकुम नै मान्‍या, छ्या, जब परमेश्वरको नूह कादिनून में धीरज धर इनतजार में छया, और उ जहाज बनूमरेछ्यो, जैंमें केवल आठ जन पानि है नाश हून है बच ग्या।
\v 21 यो पानी का उदाहरण लै बपतिस्मा छ:, जेको मतलब शरीरकी गंदगीस दूर करूं नै, लेकिन शुद्ध मन ले परमेश्वरका अधीन हून छ: अब त बपतिस्मा तुमून यीशु मसीह का ज्यून हुनाका द्वारा बचूनान।
\v 22 उन स्वर्ग में जाभरेन परमेश्वराका देन तरफ बैठिनाका छन, और स्वर्गदूत और अधिकारी और शक्तियाँ उनारा हात में कर दी ग्यान।
\c 4
\s मसीहको आदर्श
\p
\v 1 सो जबकि मसीह ले शरीर में दुःख उठाछ त तुमले उनेरी इच्छा का अनुसार उनारा गुणून धारण करली क्याखिनकि जेले शरीर में दुःख उठाछ, उ पाप भटे छुटी ग्यो।
\v 2 येक कारण तुम अपनि बचिनाकि जिन्दगी लोगून कि इच्छाका अनुसार नै, बरन परमेश्वराका इच्छका अनुसार व्यतीत करा।
\v 3 तुम लोगूनले पैली संसाराका लोगूनका नियाती अपूनि जिन्दगी में, व्यभिचार, भोग-बिलास शराब, रंगरलिया, लीलाक्रीडा और घृणित मूर्तिपूजा में जो समय बिताछ ऊ भोत भ्योछ।
\v 4 इन सब बातुनले में उन ताजूब करनान, कि अब तुम इसा कामून में उनोरो दगोड़ो नै दिना और तब उन तुमरि बेज्जती करनान।
\v 5 पर उनून ज्यून और मरिनाका लोगूनको न्याय करनवालो परमेश्वरैस अपूनो कर्मोनको हिसाब दिन पड़ोलो।
\v 6 क्याखिनकि मरिनाका लोगूनले सुसमाचार येक कारण सुणाई ग्यो, कि शरीर में त लोगूनका अनुसार उनोरो न्याय हो, पर आत्मा में उन परमेश्वराका अनुसार ज्यून रौला।
\s परमेश्वरोको निको भण्डारी
\p
\v 7 सब बातुनको अन्त झट्ट हुनवालो छ: येक कारण संयमी होभेरन प्रार्थना खिन सचेत रौ।
\v 8 और सबुन है बढ़भेरन यो बात छ: कि एक दूसराथैं ज्यादा प्रेम राखा, क्याखिनकि प्रेम हेरक पापुन ढ़ापी दिछो।
\v 9 बिना कुड़कुड़ाइना का मेहमानुन कि देख-भाल करा।
\v 10 जैस जो बरदान मिलिनको छ: उ ऊस परमेश्वरका हरेक प्रकाराका अनुग्रह ले निको भण्डारीन का नायाति एक दूसरा सेवा में लगि रौ।
\v 11 अगर कोई बोलो, त इसो बोलो, माना परमेश्वरको वचन छ: अगर कोई सेवा कर, त उ शक्ति ले करो जो परमेश्वर दिनान, जेले सब बातुन में यीशु मसीहाका द्वारा परमेश्वरकि महिमा प्रगट हो महिमा और सामर्थ्य हमेशा- हमेशा उको छ:। आमीन।
\s मसीहका दुखून में सामिल हुनो
\p
\v 12 हे प्रियों, यो जो दुख रूपी आगा ले तुमरि परीक्षा ली जानमरछ। तुम लोग यो बात में ताजूब जन करा, कि यो तुम खिन कोई नया बात नाहतिन।
\v 13 पर जस- जस तुम मसिहाका दुखून में सामिल हुने रूछा, खुशीले मगन रौ, जेले कि उकि महिमा प्रगट हुन बखत ले तुम मगन रोला ।
\v 14 अगर मसिहाका नामाका कारण तुमेरी बुराई करी जाछी तो तुम धन्य छा, क्याखिनकि महिमाकि आत्मा, जो परमेश्वरकि आत्मा छ:, तुमून छ:।
\v 15 तुमूनमें भटे कोई ले आदिमी खुनी या चोर, या कुकर्मी हुनो या दूसराका काम में हात डालनाका कारण दुख नै पौ।
\v 16 पर अगर मसीही हुनाका कारण दुःख पौ, त शर्मिदा जन होया, लेकिन यो बात खिन परमेश्वरकि महिमा करा।
\v 17 क्याखिनकि ऊ बखत आ ग्योछ, कि पैलि परमेश्वराका लोगूनको न्याय करी जौ, और जबकि न्याय को शुरू हमूं भटे होलो तो उनोरो कसो अंत होलो जो परमेश्वरो सुसमाचारैस नै मान्नान ?
\v 18 - और अगर धर्मी जन मुशकिल ले उद्धार पालो त अधर्मीन और पापीको कि होलो?
\v 19 येक कारण जो परमेश्वरकि इच्छाका अनुसार दुःख उठूनान, उन भलाई करते हुये अपूना- अपूना प्राणस विश्वासयोग्य सृष्टीकर्ता परमेश्वरैस अपूनी आत्मा सौंपि दी।
\c 5
\s प्राचीनून और नव जवानून आदेश
\p
\v 1 येक कारण मैं जो तुमोरो धर्म गुरू छू, और मसिहाका दुखूनको गवाह छू और उ प्रगट हुनवाली महिमा में ले सामिल छू, मैं तुमारा बिच में धर्मगुरून समझाभेरन उनेरि मधत ले करछू,
\v 2 कि परमेश्वरका उ झुण्डकी, जो तुमारा बिच में छ: देखभाल करा; और यो कोई मजबूरीले नै, पर अपूना मनेले और परमेश्वरकि इच्छाका अनुसार, और नीच कमाई खिन नै पर खुशिले यो काम करा।
\v 3 जो लोग तुमून सौपि ग्यान, उनूनमें अधिकार जन जता, लेकिन झुण्ड खिन उदाहरण बना।
\v 4 जब प्रभु प्रगट होलो, त तुमून महिमाको मुकुट दी जालो, जो हमेशा खिन होलो।
\v 5 इसीकै हे जवानों तुम ले धर्मगुरूनकि बात माना,और तुम सबाका सब एक दुसराका दगाड़ा प्रेम- भाव राखा, क्याखिनकि परमेश्वर घमण्डीको नाश, और दीनूनमें दया करनान।
\v 6 येक कारण परमेश्वराका मजबुत हाताका तलि दीन बना, जेले कि उ तुमून सही बखत ऊन में बढ़ालो।
\v 7 और अपूनी सारी चिंता उ में डाली दी, क्याखिनकि उ तुमेरी चिंता करछो।
\v 8 शबरकर, सचेत रौ। किलैकि तुमोरो विरोधी शैतान गर्जुनवालो बागाका नायाति यो ताक में रूछो, कि कैस फाड़ खा।
\v 9 विश्वास में मजबूत बनभेरन, उको सामना कर। यो जाणि ली कि तुमारा भाय्या जो संसार में छन, इसा दुःख उठूनमर्यान।
\v 10 अब परमेश्वर जो अनुग्रहक दाता छन जिनुले तुमून मसीहा में अपूनी अनन्त महिमा खिन बुलाछ, तुमारा थ्वाडा देर तक दुःख उठुनाका बाद आफी तुमून सिद्ध और स्थिर और बलवंत कराला।
\v 11 उको साम्राज्य हमेशा- हमेशा र। आमीन।
\s आखरी अभिवादन
\p
\v 12 मैले सिलवानुसका हात, जेस मैं विश्वासयोग्य भाई मानछू, तुमून समझुन खिन और यो बातेकि गवाही दिनखिन कि परमेश्वर को सच्चो अनुग्रह योई छ: येमें मजबुत रौ।
\v 13 उन जो बाबुल तुमारा दगाड़ा चुनिनाका छन उ और म्यारा च्योलो मरकुस तुमून नमस्कार कुनमर्योछ।
\v 14 भौत प्रेमेले एक दूसरास नमस्कार करा। तुम सबुन जो यीशु मसीह में छा, शांति मिलौ।
